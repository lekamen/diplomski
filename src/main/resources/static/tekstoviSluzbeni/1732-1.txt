ili fizička osoba koja u smislu propisa kojima se uređuje područje prostornog uređenja i gradnje ima građevinu i/ili opremu te potrebne isprave prema propisima kojima se uređuje područje prostornog uređenja i gradnje na temelju kojih se građevina i/ili oprema može koristiti, staviti u pogon, odnosno na temelju kojih se može obavljati energetska djelatnost i/ili ima informacijsko-telekomunikacijsku i drugu opremu za obavljanje energetske djelatnosti.
(2) Pravna ili fizička osoba može građevinu i/ili opremu iz stavka 1. ovoga članka imati u svom vlasništvu ili ih koristiti na temelju ugovora o zakupu ili drugog ugovora zaključenog s vlasnikom.
(3) Pravna ili fizička osoba dužna je uz zahtjev za izdavanje dozvole za obavljanje energetske djelatnosti dostaviti Agenciji sve važeće ugovore s drugim pravnim subjektima koji imaju utjecaja na tehničku kvalificiranost pravne ili fizičke osobe, ako su sklopljeni.
(4) U slučaju ishođenja dozvole iz odredbe članka 4. stavka 3. ovoga Pravilnika smatra se da pravna ili fizička osoba ispunjava uvjete tehničke kvalificiranosti.
Stručna osposobljenost za obavljanje energetske djelatnosti
Članak 6.
(1) Stručno je osposobljena za obavljanje energetske djelatnosti pravna ili fizička osoba koja zapošljava dovoljan broj stručno osposobljenih radnika za obavljanje energetske djelatnosti.
(2) Pod stručno osposobljenim radnicima iz stavka 1. ovoga članka smatraju se osobe koje s pravnom ili fizičkom osobom koja je podnijela zahtjev za izdavanje dozvole za obavljanje energetske djelatnosti imaju sklopljen ugovor o radu.
(3) Pravna ili fizička osoba dužna je uz zahtjev za izdavanje dozvole za obavljanje energetske djelatnosti dostaviti Agenciji sve važeće ugovore s drugim pravnim subjektima koji imaju utjecaja na stručnu osposobljenost pravne ili fizičke osobe za obavljanje energetske djelatnosti, ako su sklopljeni.
(4) U slučaju ishođenja dozvole iz odredbe članka 4. stavka 3. ovoga Pravilnika smatra se da pravna ili fizička osoba ispunjava uvjete stručne osposobljenosti.
Financijska kvalificiranost za obavljanje energetske djelatnosti
Članak 7.
Financijski je kvalificirana za obavljanje energetske djelatnosti pravna ili fizička osoba koja raspolaže financijskim sredstvima (prosječno stanje sredstava u posljednjih 30 dana na računima poslovnih banaka pravne ili fizičke osobe) propisanim u Prilogu II. i Prilogu III. ovoga Pravilnika, koji je njegov sastavni dio.
Podnošenje zahtjeva za izdavanje dozvole za obavljanje energetske djelatnosti
Članak 8.
(1) Pravna ili fizička osoba podnosi zahtjev za izdavanje dozvole za obavljanje energetske djelatnosti Agenciji na Obrascu ZDOED koji se nalazi u Prilogu IV. ovoga Pravilnika i njegov je sastavni dio.
(2) Pravna ili fizička osoba koja namjerava obavljati više energetskih djelatnosti podnosi zahtjev za izdavanje dozvole za svaku energetsku djelatnost posebno.
(3) U slučaju ishođenja dozvole iz odredbe članka 4. stavka 3. ovoga Pravilnika pravna ili fizička osoba podnosi zahtjev za izdavanje dozvole za obavljanje energetske djelatnosti Agenciji na Obrascu ZDOED koji se nalazi u Prilogu V. ovoga Pravilnika i njegov je sastavni dio.
(4) Uz zahtjev za izdavanje dozvole iz stavka 3. ovoga članka pravna ili fizička osoba dužna je dostaviti Agenciji:
– dokaz da je registrirana za obavljanje energetske djelatnosti, ukoliko Agencija uvidom u odgovarajući javni registar ne može utvrditi da je pravna ili fizička osoba registrirana za obavljanje energetske djelatnosti,
– dokaz da je financijski kvalificirana za obavljanje energetske djelatnosti,
– izjavu odgovorne osobe da članovi uprave odnosno druge njima odgovorne osobe u pravnoj osobi nisu u posljednjih pet godina pravomoćno osuđeni za kazneno djelo protiv gospodarstva, ovjerenu od javnog bilježnika, odnosno izjavu fizičke osobe da u posljednje tri godine nije pravomoćno osuđena za kazneno djelo protiv gospodarstva, ovjerenu od javnog bilježnika,
– dokaz o uplati naknade za izdavanje dozvole propisane Odlukom o visini 