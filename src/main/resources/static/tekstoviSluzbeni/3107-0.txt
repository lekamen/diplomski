16 19.02.2016 Pravilnik o Nacionalnoj mreži lokalnih akcijskih skupina u ribarstvu
MINISTARSTVO POLJOPRIVREDE
456
Na temelju članka 59. stavka 2. Zakona o morskom ribarstvu (»Narodne novine«, broj 81/2013, 14/2014 i 152/2014), ministar poljoprivrede donosi
PRAVILNIK
O NACIONALNOJ MREŽI LOKALNIH AKCIJSKIH SKUPINA U RIBARSTVU
OPĆE ODREDBE
Sadržaj Pravilnika
Članak 1.
(1) Ovim se Pravilnikom propisuju zadaci, organizacija, aktivnosti i financiranje Nacionalne mreže lokalnih akcijskih skupina u ribarstvu (u daljnjem tekstu: FLAG mreža) u okviru Operativnog programa za pomorstvo i ribarstvo Republike Hrvatske za programsko razdoblje 2014. – 2020. (u daljnjem tekstu: Operativni program).
(2) Ovim se Pravilnikom uređuje provedba članka 78. stavka 1. točke b) Uredbe (EU) br. 508/2014 Europskog parlamenta i Vijeća od 15. svibnja 2014. o Europskom fondu za pomorstvo i ribarstvo i stavljanjem izvan snage uredbi Vijeća (EZ) br. 2328/2003, (EZ) br. 861/2006, (EZ) br. 1198/2006, (EZ) br. 791/2007 i Uredbe (EU) br. 1255/2011 Europskog parlamenta i Vijeća (SL L 149 od 20. 5. 2014.) (u daljnjem tekstu: Uredba (EU) br. 508/2014).
Pojmovnik
Članak 2.
Pojedini pojmovi u smislu ovoga Pravilnika imaju sljedeće značenje:
a) »Akcijski plan FLAG mreže« – dokument u kojemu su opisane i navedene aktivnosti FLAG mreže planirane u razdoblju provedbe Operativnog programa;
b) »Godišnji program rada FLAG mreže« – dokument u kojem su opisane i navedene aktivnosti FLAG mreže planirane za provedbu u godini za koju se donosi;
c) »Izvješće o provedbi godišnjeg programa rada FLAG mreže« – izvješće o provedenim aktivnostima sukladno godišnjem programu rada FLAG mreže;
d) »Lokalna akcijska skupina u ribarstvu (u daljnjem tekstu: FLAG)« – lokalna inicijativa u ribarstvu (u daljnjem tekstu: lokalna inicijativa) kojoj je odobrena lokalna razvojna strategija u ribarstvu (u daljnjem tekstu: LRSR) i koja je službeno priznata od strane Upravljačkog tijela;
e) »Upravljačko tijelo« – središnje tijelo državne uprave nadležno za poslove ribarstva, sukladno Uredbi Vlade Republike Hrvatske o tijelima u sustavu upravljanja i kontrole za provedbu Operativnog programa za pomorstvo i ribarstvo (»Narodne novine«, broj 129/2014).
Zadaci FLAG mreže
Članak 3.
(1) FLAG mreža se uspostavlja s ciljem pružanja pomoći u provedbi mjera potpore lokalnom razvoju pod vodstvom zajednice u okviru Operativnog programa.
(2) Zadaci FLAG mreže obuhvaćaju širenje informacija, izgradnju kapaciteta, razmjenu najboljih praksi, potporu suradnje među FLAG-ovima na području Republike Hrvatske i promicanje lokalnog razvoja pod vodstvom zajednice.
Organizacija FLAG mreže
Članak 4.
FLAG mrežu čine:
a) upravljački odbor FLAG mreže (u daljnjem tekstu: Upravljački odbor);
b) članovi FLAG mreže;
c) jedinica za potporu FLAG mreži.
Upravljački odbor FLAG mreže
Članak 5.
(1) Upravljački odbor FLAG mreže čine isključivo članovi FLAG mreže.
(2) Upravljački odbor čini najmanje pet, a najviše devet članova FLAG mreže, uključujući i predsjednika od kojih svaki član ima zamjenu.
(3) Predsjednik Upravljačkog odbora je predstavnik Upravljačkog tijela.
(4) Upravljački odbor djeluje sukladno Poslovniku o radu Upravljačkog odbora.
(5) Upravljači odbor imenuje ministar poljoprivrede.
Zadaci Upravljačkog odbora FLAG mreže
Članak 6.
Zadaci Upravljačkog odbora su:
a) organiziranje i upravljanje radom FLAG mreže;
b) usvajanje Akcijskog plana FLAG mreže, godišnjih programa rada FLAG mreže i izvješća o provedbi godišnjih programa rada FLAG mreže;
c) donošenje Poslovnika o radu Upravljačkog odbora;
d) predlaganje aktivnosti Upravljačkom tijelu u svrhu unaprjeđenja provedbe Operativnoga programa;
e) širenje informacija i obavijesti o mjerama iz Operativnoga programa.
Članovi FLAG mreže
Članak 7.
(1) Članovi FLAG mreže mogu biti:
a) priznati FLAG-ovi;
b) lokalne inicijative kojima je odobrena pripremna potpora u okviru Operativnog programa;
c) tijela državne uprave;
d) jedinice lokalne i regionalne (područne) samouprave;
e) regionalne i