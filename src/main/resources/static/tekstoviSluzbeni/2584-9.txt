upisa u odgovarajući imenik, Komora izdaje rješenje, iskaznicu i pečat. Iskaznica i pečat su vlasništvo Komore. Za svako pojedino ovlaštenje Komora izdaje poseban pečat i iskaznicu.
Veličinu i oblik, te način izdavanja, uporaba i vraćanje iskaznice i pečata uređuje se općim aktom koji donosi Upravni odbor.
Upisom u odgovarajuće imenike i upisnike Komore smatra se da su ovlašteni inženjeri strojarstva, ovlašteni voditelji građenja strojarske struke i ovlašteni voditelji radova strojarske struke, prihvatili obvezu obavljati poslove u skladu sa Zakonom, posebnim zakonom kojim se uređuju poslovi i djelatnosti prostornog uređenja i gradnje, i općim aktima Komore.
Ovlašteni inženjer strojarstva, ovlašteni voditelj građenja strojarske struke i ovlašteni voditelj radova strojarske struke svojim potpisom i otiskom pečata potvrđuju istinitost i točnost proračuna, crteža, izjava, podataka, izvješća, očitovanja i drugih podataka koji su sastavnim dijelovima dokumenata koje izrađuju ili potpisuju u skladu sa zakonima koji uređuju projektiranje i/ili stručni nadzor građenja i građenje, ovim Statutom i drugim općim aktima Komore, te preuzimaju odgovornost za izrađene sadržaje tih dokumenata.
Ovlašteni inženjer strojarstva, ovlašteni voditelj građenja strojarske struke i ovlašteni voditelj radova strojarske struke iskaznicom dokazuju identitet i javne ovlasti u obavljanju poslova projektiranja i/ili stručnog nadzora građenja i građenja u svojstvu ovlaštene osobe.
IX. STRUČNO USAVRŠAVANJE
Članak 54.
Ovlašteni inženjer strojarstva, ovlašteni voditelj građenja strojarske struke i ovlašteni voditelj radova strojarske struke dužni su upotpunjavati i usavršavati svoje znanje na način kontinuiranog praćenja razvoja graditeljske struke te stjecanje novih znanja i vještina.
Komora organizira i provodi sustav stručnog usavršavanja.
Obveznik stručnog usavršavanja bira način ispunjavanja obveze stručnog usavršavanja.
O stručnom usavršavanju obveznika usavršavanja Komora vodi evidenciju.
Članak 55.
Tajništvo Komore organizira provođenje programa stručnog usavršavanja u skladu sa Zakonom, posebnim zakonima koji uređuju poslove graditeljstva i prostornoga uređenja, te općim aktom kojim utvrđuje program, uvjete i način provođenja, te praćenja stručnog usavršavanja članova Komore.
Opći akt iz stavka 1. ovoga članka donosi Upravni odbor uz prethodnu suglasnost ministarstva nadležnog za gradnju i prostorno uređenje.
X. STEGOVNA TIJELA I CENTAR ZA MIRENJE
Stegovni sud i Viši stegovni sud
Članak 56.
U stegovnim predmetima protiv članova Komore u prvom stupnju odlučuje Stegovni sud Komore, a u drugom stupnju Viši stegovni sud Komore.
Stegovni sud Komore odlučuje u vijeću od tri suca, a Viši stegovni sud Komore u vijeću od pet sudaca. Predsjednik vijeća mora biti iz reda sudaca redovnih sudova, imenovanih na Listi sudaca Stegovnog i Višeg stegovnog suda.
Listu sudaca Stegovnog i Višeg stegovnog suda na prijedlog Upravnog odbora utvrđuje Skupština.
Stegovna odgovornost i stegovne mjere
Članak 57.
Za teže i lakše povrede dužnosti i ugleda ovlašteni inženjeri strojarstva, ovlašteni voditelji građenja strojarske struke i ovlašteni voditelji radova strojarske struke odgovaraju u skladu sa Zakonom, ovim Statutom, i Kodeksom strukovne etike.
Za teže i lakše povrede dužnosti i ugleda ovlaštenog inženjera strojarstva, ovlaštenog voditelja građenja strojarske struke i ovlaštenog voditelja radova strojarske struke, izriču se stegovne mjere određene Zakonom.
Pokretanje stegovnog postupka
Članak 58.
Stegovni postupak po službenoj dužnosti pokreće stegovni tužitelj.
Stegovna djela, pokretanje stegovnog postupka, postupak pred stegovnim sudom, uvjeti odgovornosti, stegovne mjere te druga pitanja vezana za rad stegovnih tijela koja nisu uređena Zakonom i Statutom, uredit će se općim aktom koji donosi Skupština Komore.
Centar za mirenje
Članak 59.
Pri Komori djeluje Centar za mirenje.
Centar pruža usluge vezane uz postupak mirenja u kojem jedan ili više izmiritelja pomažu