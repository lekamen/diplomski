
Članak 27.
(1) Prirodna mineralna voda s navodima iz Dodatka 4. ovoga Pravilnika: »pogodno za pripremu hrane za dojenčad«, »može imati laksativan učinak« »i »može imati diuretski učinak« može se stavljati na tržište Republike Hrvatske samo ako je proveden postupak odobravanja korištenja navoda i izdano rješenje o odobrenju korištenja navoda.
(2) Ministar imenuje Povjerenstvo za odobravanje korištenja navoda na prirodnim mineralnim vodama iz članka 99. stavka 8. Zakona o poljoprivredi (u daljnjem tekstu: Povjerenstvo za navode) koje provodi postupak odobravanja korištenja navoda iz stavka 1. ovoga članka.
(3) U rad Povjerenstva za navode moraju biti uključena najmanje dva člana iz Povjerenstva za hranu za posebne prehrambene potrebe sukladno Zakonu o hrani za posebne prehrambene potrebe (»Narodne novine«, broj 39/2013).
(4) Povjerenstvo za navode odlučuje o odobravanju korištenja navoda na prirodnim mineralnim vodama iz stavka 1. ovoga članka te predlaže ministru donošenje Rješenja o odobrenju korištenja navoda.
(5) Ministarstvo će unaprijed obavijestiti Europsku komisiju i ostale države članice Europske unije u slučaju donošenja odluke o propisivanju posebnih odredbi vezanih za korištenje navoda »pogodno za pripremu hrane za dojenčad«.
Članak 28.
Zahtjevu iz članka 20. stavka 1. i članka 33. stavka 1. prilaže se upravna pristojba sukladno Zakonu koji uređuje plaćanje upravnih pristojbi za spise i radnje pred tijelima državne uprave.
2. PRIRODNA IZVORSKA VODA
Definicija prirodne izvorske vode
Članak 29.
(1) Prirodna izvorska voda je voda namijenjena konzumaciji u svojem prirodnom stanju, potječe iz vodonosnika zaštićenog od svakog onečišćenja, a zahvaća se i puni iz izvora.
(2) Prirodna izvorska voda mora udovoljavati:
– uvjetima korištenja vode iz izvora propisanim člancima 16. i 17. ovoga Pravilnika;
– mikrobiološkim zahtjevima propisanim člancima 13., 14. i 15. ovoga Pravilnika;
– zahtjevima označivanja iz članaka 37. i 38. ovoga Pravilnika;
– zahtjevu da nije bila podvrgnuta niti jednom postupku obrade osim onima navedenim u člancima 10., 11. i 12. ovoga Pravilnika. Druge postupke obrade može odobriti Europska komisija.
(3) Dopušteni tehnološki postupci obrade moraju udovoljavati uvjetima propisanim člancima 10., 11. i 12. ovoga Pravilnika.
(4) Maksimalno dopuštene koncentracije kemijskih i indikatorskih parametara u prirodnoj izvorskoj vodi propisane su Pravilnikom o parametrima sukladnosti i metodama analize vode za ljudsku potrošnju (»Narodne novine«, br. 125/2013 i 141/2013) (u daljnjem tekstu: Pravilnik o parametrima sukladnosti) i određuju se sukladno tom propisu.
Članak 30.
Pravne osobe koje obavljaju djelatnost punjenja prirodne izvorske vode u ambalažu koja se stavlja na tržište, obvezne su izraditi i provoditi plan uzorkovanja za propisane kemijske, indikatorske i mikrobiološke parametre te s učestalošću definiranom Pravilnikom o parametrima sukladnosti.
Službena kontrola prirodne izvorske vode
Članak 31.
(1) Službena kontrola provodi se periodično kako bi se utvrdilo udovoljava li prirodna izvorska voda odredbama članka 29. ovoga Pravilnika.
(2) Fizikalna, kemijska i fizikalno-kemijska ispitivanja kemijskih i indikatorskih parametara definiranih Pravilnikom o parametrima sukladnosti te mikrobiološka ispitivanja sukladno člancima 13., 14. i 15. ovoga Pravilnika provode službeni laboratoriji.
Postupak priznavanja prirodne izvorske vode
Članak 32.
(1) Subjekt u poslovanju s hranom sa sjedištem u Republici Hrvatskoj pokreće postupak priznavanja prirodne izvorske vode koja se crpi iz tla Republike Hrvatske ili treće zemlje podnošenjem zahtjeva za priznavanje Ministarstvu.
(2) Zahtjev za priznavanje se podnosi na obrascu iz Dodatka 5. ovoga Pravilnika.
(3) Povjerenstvo za priznavanje provodi postupak priznavanja i predlaže ministru donošenje rješenja o priznavanju prirodne izvorske vode.
(4) Na temelju provedenog postupka priznavanja i prijedloga Povjerenstva za priznavanje ministar donosi rješenje o priznavanju