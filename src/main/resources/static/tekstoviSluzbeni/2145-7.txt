 obrade Zahtjeva za potporu donijeti:
1. Odluku o privremenoj raspodjeli sredstava, u slučaju ispunjavanja uvjeta i kriterija propisanih ovim Pravilnikom i Natječajem ili
2. Odluku o odbijanju sukladno razlozima navedenim u članku 20. stavku 2. točki 2. Ovoga Pravilnika.
(3) Odlukom o privremenoj raspodijeli sredstava iz stavka 5. točke 1. ovoga članka definira se privremena raspodjela ukupno raspoloživih sredstava po korisnicima za sve korisnike koji udovoljavaju uvjetima i kriterijima ovog Pravilnika i Natječaja, neovisno o ostvarenom broju bodova i poziciji na Rang-listi.
(4) Rang-lista iz stavka 6. ovog članka je privremena i sastavni je dio Odluka iz stavka 5. točke 1. ovoga članka.
(5) Završetkom postupka odlučivanja po prigovoru na odluke iz stavka 5. Ovoga članka i prema potrebi ponovne administrativne kontrole Zahtjeva za potporu nakon usvojenih prigovora, formirat će se konačna Rang-lista temeljem koje će Agencija za plaćanja donijeti konačne odluke kako slijedi:
1. Odluku o dodjeli sredstava, u slučaju ispunjavanja uvjeta i kriterija propisanih ovim Pravilnikom i Natječajem ili
2. Odluku o odbijanju sukladno razlozima navedenim iz stavka 2. točke 2. ovog članka i radi nedostatnosti raspoloživih sredstava.
(6) Rang-lista iz stavka 5. ovoga članka je konačna i sastavni je dio konačne Odluke iz stavka 5. točke 1. i Odluke o odbijanu radi nedostatnosti raspoloživih sredstava.
(7) Odlukom iz stavka 5. točke 1. utvrđuju se:
1. najviši iznos javne potpore
2. obveza čuvanja dokumentacije koja se odnosi na dodjelu sredstava iz EPFRR programa pet (5) godina od datuma konačne isplate javne potpore
3. zabrana promjene namjene i vrste aktivnosti za koje se korisniku odobravaju sredstva sljedećih pet godina od dana izdavanja Odluke o dodjeli sredstava
4. obveza korisnika da informira javnost o javnoj potpori sukladno EU zakonodavstvu
5. obveza korisnika da u svakom trenutku osigura nesmetani pristup i obvezu davanja na uvid cjelokupne dokumentacije vezane za sufinancirane troškove djelatnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF)
6. dopustiti posjet ulaganju od strane predstavnika Agencije za plaćanja, Ministarstva ARPA-e, Europske komisije, Europskog revizorskog suda i OLAF-a
7. obveza korisnika da osigura da svi podaci i informacije dostavljeni Agenciji za plaćanja budu točni
8. obveza korisnika da dostavi Agenciji za plaćanja sve potrebne podatke koje Agencija za plaćanja zatraži i
9. zabrana poduzimanja radnji koje bi mogle dovesti do financiranja iste aktivnosti za koju je podnesen Zahtjev za potporu za financiranje unutar EPFRR-a, drugim sredstvima proračuna EU.
(8) Za provedbu stavka 4. ovoga članka korisnik će provesti obvezu informiranja o javnoj potpori sukladno Prilogu IV ovoga Pravilnika.
Promjene podataka o korisniku
Članak 22.
(1) Promjene podataka o korisniku podrazumijevaju promjene podataka koji se nalaze u Evidenciji korisnika.
(2) Promjene iz stavka 1. ovoga članka korisnik podnosi putem AGRONET-a sukladno Vodiču za upis u Evidenciju korisnika potpora u ruralnom razvoju i ribarstvu, kojeg korisnik može preuzeti sa službene mrežne stranice Agencije za plaćanja (www.apprrr.hr).
(3) Korisnik mora obavijestiti Agenciju za plaćanja o promjenama navedenim u stavku 1. ovoga članka nakon pojave događaja koji ih je izazvao.
(4) Po odobrenju/odbijanju Zahtjeva za promjenu podataka u Evidenciji korisnika, Agencija za plaćanja će korisniku poslati putem elektronske pošte obavijest da su promjene izvršene/nisu izvršene.
Promjene Zahtjeva za potporu
Članak 23.
(1) Promjene Zahtjeva za potporu podrazumijevaju promjenu podataka koji se odnose na podneseni Zahtjev za potporu, a isti su temelj za provjeru kriterija prihvatljivosti sukladno članku 12. ovoga Pravilnika, izuzev promjena navedenih u članku 22. ovoga Pravilnika.
(2) 