 računa koji se koriste internetskim pristupom moraju biti obaviješteni putem poruke na ICM-u.
Članak 12.
Postupak namire 3 – dvostrana namira
(1) Kada nude postupak namire 3, središnje banke sporednih sustava i središnje banke namire podržavaju namiru gotovinske strane transakcija sporednih sustava namirenjem instrukcija za plaćanje dostavljenih od strane sporednih sustava u skupinama. Ako je instrukcija za plaćanje kojom se tereti PM račun banke namire s kratkom pozicijom uvrštena u red u skladu s odredbama Odluke o uvjetima za otvaranje i funkcioniranje PM računa u sustavu TARGET2-HR, odnosni SCB obavješćuje tu banku namire preko ICM poruke.
(2) Postupak namire 3 može se također ponuditi sporednom sustavu radi namire višestranih stanja. Članak 11. stavak 2. ove Odluke primjenjuje se na odgovarajući način uz sljedeće izmjene:
(a) instrukcije za plaćanje: i. kojima se terete PM računi banaka namire s kratkom pozicijom i odobrava tehnički račun sporednog sustava i ii. kojima se tereti tehnički račun sporednog sustava i odobravaju PM računi banaka namire s dugom pozicijom dostavljaju se u odvojenim datotekama i
(b) PM računi banke namire s dugom pozicijom odobravaju se tek nakon terećenja PM računa banaka namire s kratkom pozicijom.
(3) U slučaju neuspjeha višestrane namire (na primjer, zato što sve naplate s računa banaka namire s kratkom pozicijom nisu uspješne), sporedni sustav dostavlja instrukcije radi poništavanja već namirenih transakcija terećenja.
(4) Središnje banke sporednih sustava mogu ponuditi:
(a) namiru instrukcija za plaćanje unutar određenih rokova koje utvrđuje sporedni sustav, kako je navedeno u članku 16. stavku 3. ove Odluke i/ili
(b) funkcionalnost »informacijskog razdoblja«, kako je navedeno u članku 16. stavku 1. ove Odluke.
(5) Banke namire i sporedni sustavi imaju pristup informacijama preko ICM-a. Sporedni sustavi moraju biti obaviješteni o dovršetku ili neuspjehu namire ovisno o izabranoj mogućnosti – jedna ili opća obavijest. Ako zatraže, banke namire moraju biti obaviještene o uspješnoj namiri preko SWIFT poruke MT 900 ili MT 910. Imatelji PM računa koji se koriste internetskim pristupom moraju biti obaviješteni putem poruke na ICM-u.
Članak 13.
Postupak namire 4 – standardna višestrana namira
(1) Kada nude postupak namire 4, središnje banke sporednih sustava i središnje banke namire podržavaju namiru višestranih gotovinskih stanja transakcija sporednog sustava namirenjem instrukcija za plaćanje dostavljenih od strane sporednog sustava u skupinama. Središnje banke sporednih sustava otvaraju poseban tehnički račun za taj sporedni sustav.
(2) Središnje banke sporednih sustava i središnje banke namire osiguravaju potrebno utvrđivanje redoslijeda instrukcija za plaćanje. One će uknjižiti samo odobrenja, ako sva terećenja budu uspješno naplaćena. Instrukcije za plaćanje: (a) kojima se terete računi banaka namire s kratkom pozicijom i odobrava tehnički račun sporednog sustava i (b) kojima se odobravaju računi banaka namire s dugom pozicijom i tereti tehnički račun sporednog sustava dostavljaju se u jednoj datoteci.
(3) Najprije se namiruju instrukcije za plaćanje kojima se tereti PM račun banaka namire s kratkom pozicijom i odobrava tehnički račun sporednog sustava; tek nakon namire svih tih instrukcija za plaćanje (uključujući moguće financiranje tehničkog računa od strane mehanizma jamstvenog fonda) odobravaju se PM računi banaka namire s dugom pozicijom.
(4) Ako je instrukcija za plaćanje kojom se tereti PM račun banke namire s kratkom pozicijom uvrštena u red u skladu s odredbama Odluke o uvjetima za otvaranje i funkcioniranje PM računa u sustavu TARGET2-HR, središnje banke namire obavješćuju tu banku namire preko ICM poruke.
(5) Ako banka namire s kratkom pozicijom nema dovoljno sredstava na svojem PM računu, ASCB aktivira mehanizam jamstvenog fonda, ako je tako predviđeno dvostranim sporazumom između ASCB-a i sporednog sustava.
(6) Ako nije predviđen mehanizam jamstvenog fonda i cijela namira ne