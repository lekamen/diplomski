 horizontalnom sporazumu koji sadrži ograničenja koja se smatraju teškim ograničenjima tržišnog natjecanja, nije nužno detaljno utvrđivanje tržišne snage poduzetnika budući da njihovi tržišni udjeli ne utječu na činjenicu je li došlo do povrede odredbi ZZTN-a u konkretnom slučaju.
5. SASTANAK SEDAM PREDSTAVNIKA ZAŠTITARSKIH DRUŠTAVA ODRŽAN 23. LISTOPADA 2013. GODINE U PROSTORIJAMA REDAKCIJE ČASOPISA »ZAŠTITA«
U studenome 2013. u medijima su se pojavili napisi o sastanku predstavnika vodećih zaštitarskih društava na kojem su isti dogovorili minimalnu cijenu sata rada zaštitara. Agencija je izvršila uvid u članak objavljen na internetskim stranicama »Novog lista« (www.novilist.hr) pod nazivom »Šefovi zaštitarskih tvrtki dogovorili najnižu cijenu rada – da bi je opet kršili« te uvidom u članke objavljene na internetskoj stranici časopisa »Zaštita«.
Ujedno, Agencija je zatražila očitovanje poduzetnika Tectus koje je u Agenciji zaprimljeno 9. prosinca 2013., te je utvrđeno kako je točno da je sastanak održan, 23. listopada 2013. godine u prostorijama poduzetnika Tectus, na adresi: Zagreb, Radnička cesta 48. Ujedno, u predmetnom očitovanju navodi se kako je isti održan na inicijativu glavnog urednika časopisa »Zaštita«, N.M.
Sudionici predmetnog sastanka, prema navodima iz očitovanja, bili su predstavnici zaštitarskih društava kako slijedi:
1. Sokol Marić
2. Securitas Hrvatska
3. AKD Zaštita
4. Klemm Sigurnost
5. Bilić Erić
6. V Grupa
7. Arsenal Ivezić
Osim gore navedenih poduzetnika, kao sudionici sastanka navode se i:
8. Hrvatski ceh zaštitara, sa sjedištem u Zagrebu, Sarajevska 29, zastupan po D.F., predsjedniku
9. Tectus, zastupan po N.M., glavnom uredniku časopisa »Zaštita«, A.K.B., izvršnom uredniku časopisa »Zaštita«, te D.N., novinaru.
Na navedenom sastanku, sukladno Priopćenju, usvojena su tri zaključka od kojih prvi glasi, citat: »Utvrđuje se minimalni trošak sata rada zaštitara, uz poštivanje svih zakona i pravilnika koji reguliraju status zaštitara, u iznosu 32,50 kuna«.
Nadalje, sukladno predmetnom Priopćenju koje je uslijedilo nakon sastanka navodi se, citat: »Svi sudionici sastanka jedni su drugima međusobno obećali da će se od današnjega dana pridržavati svih točaka ovog dogovora«.
Ujedno, u predmetnom Priopćenju ističe se kako okupljeni poduzetnici čine 65 posto tržišta, te predstavljaju gotovo 70 posto zaposlenih u predmetnom sektoru, odnosno u hrvatskom zaštitarstvu.
6. OBAVIJEST O PRELIMINARNO UTVRĐENIM ČINJENICAMA U POSTUPKU
Sukladno članku 48. stavku 1. ZZTN-a, Agencija je dužna strankama u postupku prije zakazivanja usmene rasprave dostaviti Obavijest o preliminarno utvrđenim činjenicama u postupku, kako bi im osigurala mogućnost da se izjasne o svim relevantnim činjenicama i okolnostima.
Stoga je Agencija, nakon što je utvrdila relevantne činjenice i okolnosti, na temelju članka 48. ZZTN-a dostavila strankama Obavijest o preliminarno utvrđenim činjenicama u postupku, klase: UP/ I 034-03/14-01/002, urbroj: 580-04/88-2014-039 od 22. svibnja 2014. (dalje: Obavijest).
U Obavijesti se ističe kako dotad utvrđene činjenice ukazuju na to da je na Sastanku postignut dogovor o minimalnoj cijeni pružanja zaštitarske usluge, a što predstavlja povredu odredbe članka 8. stavka 1. ZZTN-a.
Nadalje, Agencija je u Obavijesti pozvala stranke da u roku od mjesec dana od primitka iste u pisanom obliku dostave svoje primjedbe, kao i da predlože eventualno saslušanje dodatnih svjedoka i izvođenje dodatnih dokaza.
6.1. Očitovanje poduzetnika Sokol Marić d.o.o.
Očitovanje poduzetnika Sokol Marić Agencija je zaprimila 24. lipnja 2014. te je isti, u bitnome, naveo kako je do zaključka iz teksta Obavijesti došlo prvenstveno zbog toga što Vijeće smatra da su »cijena rada« i »cijena usluge« identičan pojam.
Nadalje, poduzetnik navodi kako iz članka na kojem se i temelji ovaj postupak nije moguće utvrditi da bi bilo koje od prozvanih društava dogovaralo cijenu usluga niti da bi ta navodno utvrđena cijena imala kakvog efekta na formiranje