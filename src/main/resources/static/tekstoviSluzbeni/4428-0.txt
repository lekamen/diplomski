76 24.08.2016 Rješenje Agencije za zaštitu tržišnog natjecanja klasa: UP/I 034-03/2015-01/045, urbroj: 580-10/76-2016-022 od 18. kolovoza 2016.
AGENCIJA ZA ZAŠTITU TRŽIŠNOG NATJECANJA
1777
Agencija za zaštitu tržišnog natjecanja na temelju članka 30. točke 2., članka 31., članka 49. stavka 1. i 2. i članka 58. stavka 1. točke 9., u svezi s člankom 13. Zakona o zaštiti tržišnog natjecanja (»Narodne novine«, broj 79/09 i 80/13), u upravnom postupku utvrđivanja sprječavanja, ograničavanja ili narušavanja tržišnog natjecanja zlouporabom vladajućeg položaja protiv poduzetnika Flora VTC d.o.o., sa sjedištem u Virovitici, Vukovarska ulica 5, po službenoj dužnosti, na temelju odluke Vijeća za zaštitu tržišnog natjecanja u sastavu: Mladen Cerovac, mag. iur., predsjednik Vijeća, Denis Matić, dipl. iur., mr. sc. Ljiljana Pavlic i mr. sc. Tatjana Peroković, članovi Vijeća, sa sjednice 25/2016., održane 18. kolovoza 2016., donosi sljedeće
RJEŠENJE
I. Prihvaćaju se mjere, uvjeti i rokovi od 6. lipnja 2016. koje je predložio poduzetnik Flora VTC d.o.o., sa sjedištem u Virovitici, Vukovarska ulica 5, u obliku prihvaćanja Odluke rečenog poduzetnika o trajnoj obustavi popusta od 10% na cijenu usluga ukopa pokojnika od 3. lipnja 2016. ako kupac u trgovini pogrebne opreme Flore kupi opremu za ukop te uz obvezu da se ista Odluka objavi na službenoj internetskoj stranici poduzetnika.
II. Predložene mjere, uvjeti i rokovi iz točke I. izreke ovoga rješenja ocjenjuju se dostatnima za otklanjanje negativnih učinaka i ponovnu uspostavu tržišnog natjecanja.
III. Nalaže se poduzetniku Flora VTC d.o.o., sa sjedištem u Virovitici, Vukovarska ulica 5, da na svojoj početnoj internetskoj stranici objavi na vidljivom mjestu izreku ovoga rješenja.
Rok izvršenja: bez odgode, a najkasnije osam (8) dana od dana dostave ovoga rješenja.
IV. Nalaže se poduzetniku Flora VTC d.o.o., sa sjedištem u Virovitici, Vukovarska ulica 5, da na svojoj početnoj internetskoj stranici objavi na vidljivom mjestu Odluku iz točke I. izreke ovoga rješenja.
Rok izvršenja: bez odgode, a najkasnije osam (8) dana od dana dostave ovoga rješenja.
V. Predložene mjere, uvjeti i rokovi iz točke I. izreke ovoga rješenja ovim rješenjem postaju obvezni za poduzetnika Flora VTC d.o.o., sa sjedištem u Virovitici, Vukovarska ulica 5.
VI. Utvrđuje se da, nakon ispunjenja naloga iz točke III. i IV. izreke ovoga rješenja, nema uvjeta za daljnje vođenje postupka u ovom predmetu protiv poduzetnika Flora VTC d.o.o., sa sjedištem u Virovitici, Vukovarska ulica 5.
VII. U slučaju da Agencija za zaštitu tržišnog natjecanja utvrdi kako se poduzetnik Flora VTC d.o.o., sa sjedištem u Virovitici, Vukovarska ulica 5, ne pridržava utvrđenih mjera, uvjeta i rokova iz točke I., odnosno naloga iz točke III. i IV. izreke ovoga rješenja, takvo postupanje smatrat će se povredom Zakona o zaštiti tržišnog natjecanja, što će se utvrditi posebnim rješenjem kojim će se izreći i upravno-kaznena mjera.
VIII. Flora VTC d.o.o., sa sjedištem u Virovitici, Vukovarska ulica 5, obveznik je plaćanja upravne pristojbe u iznosu od 35.000,00 kuna. Upravna pristojba uplaćuje se u korist Državnog proračuna Republike Hrvatske.
Rok izvršenja: bez odgode, a najkasnije osam (8) dana od dana dostave ovoga rješenja.
IX. Ovo će rješenje biti objavljeno u »Narodnim novinama« i na internetskoj stranici Agencije.
Obrazloženje
1. Pokretanje postupka utvrđivanja narušavanja tržišnog natjecanja
Agencija za zaštitu tržišnog natjecanja (dalje: Agencija) pokrenula je zaključkom od 4. travnja 2016., u smislu članka 30. točke 2., članka 31., članka 38. stavka 1. i 3. i članka 39., a u svezi s člankom 13. Zakona o zaštiti tržišnog natjecanja (»Narodne novine«, broj 79/09 i 80/13; dalje: ZZTN), po službenoj dužnosti, postupak utvrđivanja sprječavanja, ograničavanja ili narušavanja tržišnog natjecanja zlouporabom vladajućeg položaja protiv poduzetnika Flora VTC d.o.o., sa sjedištem u Virovitici, Vukovarska ulica 5 (dalje: Flora).
U postupku je bilo potrebno