 ili za razdoblje potpune amortizacije brodova kod slučajeva namjenske gradnje brodova na tim linijama.
Brodar je dužan za vrijeme trajanja ugovora o javnoj usluzi osigurati da brodar, brod i posada zadovoljavaju sve uvjete propisane ovim člankom.
Osim uvjeta propisanih ovim Zakonom, brodar, brod i posada moraju zadovoljavati i druge uvjete utvrđene propisima kojima se uređuje pomorska plovidba, uključujući i uvjete glede broja i sastava posade, radnog jezika te životnih i radnih uvjeta na brodovima u obalnoj i otočnoj kabotaži.«.
Članak 18.
Članak 30. mijenja se i glasi:
»Poslove koji se odnose na postupak otvaranja, pregled i ocjenu ponuda za državne linije obavlja stručno povjerenstvo za koncesije odnosno ovlašteni predstavnici javnog naručitelja.
Stručno povjerenstvo za koncesije odnosno ovlašteni predstavnici javnog naručitelja na državnim linijama ima pet članova od kojih pojedini član mora biti pomorske, pravne, tehničke ili ekonomske struke.
U stručno povjerenstvo za koncesije odnosno u ovlaštene predstavnike javnog naručitelja iz stavka 2. ovoga članka obvezno se imenuje jedan predstavnik nadležne lučke kapetanije pomorske struke.
Stručno povjerenstvo odnosno ovlaštene predstavnike javnog naručitelja iz stavka 2. ovoga članka imenuje Upravno vijeće Agencije na prijedlog ravnatelja.«.
Članak 19.
U članku 31. stavak 1. mijenja se i glasi:
»Poslove koji se odnose na postupak otvaranja, pregled i ocjenu ponuda za županijske, međužupanijske i lokalne linije obavlja stručno povjerenstvo za koncesije odnosno ovlašteni predstavnici javnog naručitelja koje imenuje davatelj koncesije odnosno javni naručitelj.«.
Članak 20.
U članku 32. stavku 1. riječi: »Koncesija za obavljanje javnog prijevoza« zamjenjuju se riječima: »Ovlaštenje za obavljanje usluge javnog prijevoza«.
U stavku 2. riječi: »stavka 5.« zamjenjuju se riječima: »stavka 4.«.
Članak 21.
U članku 36. stavak 1. mijenja se i glasi:
»Kada odluka o odabiru najpovoljnijeg ponuditelja sadrži uvjet koji se mora ispuniti do potpisivanja ugovora o javnoj usluzi, a brodar ne ispuni taj uvjet, ugovor o javnoj usluzi neće se potpisati, već će se izabrati sljedeći najpovoljniji ponuditelj koji ispunjava uvjete za obavljanje javnog prijevoza.«.
U stavku 2. iza riječi: »postupka davanja koncesije« briše se točka i dodaju riječi: »odnosno javne nabave.«.
Članak 22.
U članku 38. stavci 1. i 2. mijenjaju se i glase:
»Naknada za koncesiju je novčana naknada koju plaćaju brodari na temelju ugovora o koncesiji za obavljanje javnog prijevoza na linijama na kojima su prihodi od pružanja usluga veći od troškova koji su nastali kao posljedica obveze pružanja javne usluge (profitabilne linije).
Naknada za koncesiju plaća se kao stalan jednak iznos i kao promjenjiv iznos.«.
Članak 23.
Članak 39. mijenja se i glasi:
»Način davanja koncesije i sklapanje ugovora o javnoj usluzi za obavljanje javnog prijevoza s obvezom javne usluge, vrednovanje kriterija za davanje koncesije i za sklapanje ugovora o javnoj usluzi, kriterije za određivanje cijene usluga i naknade za obavljanje javne usluge, visinu i način plaćanja naknade za koncesiju, vrstu i vrijednost jamstva za ozbiljnost ponude i druga pitanja koja se odnose na davanje koncesije i na sklapanje ugovora o javnoj usluzi, podrobnije uredbom propisuje Vlada Republike Hrvatske.«.
Članak 24.
U članku 40. stavku 1. iza riječi: »davatelj koncesije« dodaju se riječi: »odnosno javni naručitelj«.
U stavku 2. točki 1. riječ: »koncesionara« zamjenjuje se riječju: »brodara«, a riječ: »koncesiji« zamjenjuje se riječima: »javnoj usluzi«.
U točki 2. riječ: »koncesionara« zamjenjuje se riječju: »brodara«, a riječ: »koncesionaru« zamjenjuje se riječju: »brodaru«.
Točka 3. mijenja se i glasi:
»3. ako je sukladno zakonu pokrenut postupak za davanje koncesije odnosno postupak nadmetanja koji nije dovršen do prestanka važenja ugovora o javnoj usluzi;«.
U točki 4. iza riječi: »havarije broda« briše se točka i dodaju riječi: »i u drugim posebnim okolnostima u kojima je 