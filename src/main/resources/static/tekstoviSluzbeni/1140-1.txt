 odredbe (članci 110. – 113.), te odredbe propisa Republike Hrvatske kojima se uređuje sprečavanje pranja novca i financiranja terorizma, na odgovarajući način, primjenjuju se na neposredno obavljanje poslova faktoringa faktoring društva iz stavka 1. ovoga članka.
Obavljanje poslova faktoringa, faktoring društava iz drugih država članica putem podružnice koja ispunjavaju uvjete za obavljanje uzajamno priznate usluge
Članak 5.
(1) Faktoring društvo iz članka 4. stavka 1. ovog Pravilnika, osim neposredno, može na području Republike Hrvatske obavljati poslove faktoringa kao uzajamno priznatu uslugu i putem podružnice.
(2) Na osnivanje i prestanak podružnice faktoring društva iz države članice iz članka 4. stavka 1. ovoga Pravilnika koja obavlja uzajamno priznatu uslugu, primjenjuju se odredbe ZOKI-ja.
(3) Na poslovanje podružnice faktoring društva iz članka 4. stavka 1. ovog Pravilnika, na odgovarajući način, primjenjuju se odredbe Zakona i propisa donesenih na temelju tog Zakona koje se odnose na ugovor o faktoringu (članci 13. i 14.), određena prava i obveze subjekata u poslu faktoringa (članci 15. – 17.), poslovne knjige i izvještavanje Agencije (članci 66. – 70.), nadzor (članci 71. – 99.), povjerljive podatke (članci 101. – 103.), prekršajne odredbe (članci 110. – 113.), te odredbe propisa Republike Hrvatske kojima se uređuje sprečavanje pranja novca i financiranja terorizma.
Obavljanje poslova faktoringa faktoring društava iz drugih država članica koja ne ispunjavaju uvjete za obavljanje uzajamno priznate usluge
Članak 6.
(1) Faktoring društvo iz druge države članice (dalje: Osnivač) koje je u skladu s propisima države članice ovlašteno obavljati poslove faktoringa u toj državi članici, a koje ne ispunjava uvjete za poslovanje kao financijska institucija koja obavlja poslove faktoringa kao uzajamno priznatu uslugu te druge propisane uvjete u skladu sa ZOKI-jem, može obavljati poslove faktoringa na području Republike Hrvatske samo putem podružnice.
(2) Osnivač može obavljati poslove faktoringa na području Republike Hrvatske putem podružnice i to pod uvjetom da je te poslove ovlašten obavljati u državi u kojoj ima registrirano sjedište i da posluje najmanje dvije godine.
Osnivanje podružnice
Članak 7.
(1) Osnivač koji namjerava osnovati podružnicu faktoring društva na području Republike Hrvatske dužan je za to dobiti odobrenje za obavljanje poslova faktoringa od Agencije.
(2) Podružnica se može upisati u sudski registar tek nakon dobivanja odobrenja Agencije iz stavka 1. ovoga članka.
(3) Osnivač može na području Republike Hrvatske osnovati samo jednu podružnicu, a ako želi obavljati poslove na više lokacija na području Republike Hrvatske, može otvoriti jednu ili više organizacijskih jedinica podružnice.
Članak 8.
(1) Uz zahtjev za izdavanje odobrenja iz članka 7. stavka 1. ovoga Pravilnika, potrebno je priložiti i dokumentaciju propisanu člankom 61. stavak 5. Zakona.
(2) Agencija može u roku od mjesec dana od dana zaprimanja zahtjeva iz stavka 1. ovoga članka zatražiti dodatne informacije i dokumentaciju. Ako je Agencija zatražila dodatne informacije ili dokumentaciju, dan njihove dostave smatra se danom zaprimanja urednog zahtjeva.
(3) Agencija može, kao uvjet za izdavanje odobrenja za obavljanje poslova faktoringa za podružnicu, zahtijevati da Osnivač položi na račun kreditne institucije sa sjedištem u Republici Hrvatskoj novčani iznos koji ne može biti manji od 1 milijun kuna kao jamstvo za namiru obveza koje će proizaći iz poslova zaključenih na području Republike Hrvatske. Po upisu podružnice Osnivača u sudski registar navedena se sredstva mogu prenijeti na račun podružnice koji se vodi u Republici Hrvatskoj.
(4) Agencija će odbiti zahtjev za izdavanje odobrenja za obavljanje poslova faktoringa za podružnicu iz razloga navedenih člankom 61. stavak 8. Zakona.
Vođenje poslova i zastupanje podružnice
Članak 9.
(1) Voditi poslove i zastupati podružnicu mogu samo osobe koje su dobile suglasnost Agencije za vođenje poslova