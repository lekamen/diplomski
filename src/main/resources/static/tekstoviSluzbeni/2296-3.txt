 Obrazac očevidnika o nastanku i tijeku otpada, te upute za njegovo popunjavanje, propisani su Dodatkom XII ovog Pravilnika.
(6) Podaci iz Očevidnika o nastanku i tijeku otpada, osim podataka Očevidnika o nastanku i tijeku otpada kojega je dužan voditi prijevoznik otpada (ONTO-P obrazac), dostavljaju se jednom godišnje Hrvatskoj agenciji za okoliš i prirodu sukladno posebnom propisu koji uređuje registar onečišćivanja okoliša.«.
Članak 17.
Iza članka 33. dodaje se novi članak 33a. koji glasi:
»Članak 33a.
(1) Prateći list se ne ispunjava za slučaj kad:
– proizvođač miješanog komunalnog otpada odnosno biorazgradivog komunalnog otpada (fizička osoba (građanin), pravna osoba ili fizička osoba – obrtnik) predaje taj otpad davatelju javne usluge prikupljanja miješanog komunalnog otpada odnosno biorazgradivog komunalnog otpada,
– proizvođač otpada predaje odgovarajući otpad putem spremnika za odvojeno sakupljanje otpada postavljenog na javnoj površini sukladno članku 35. stavku 1. točki 2. Zakona,
– fizička osoba (građanin) predaje osobi koja upravlja reciklažnim dvorištem otpad za kojega je propisana obveza preuzimanja u reciklažnom dvorištu,
– fizička osoba (građanin) predaje glomazni otpad davatelju javne usluge prikupljanja miješanog komunalnog otpada,
– se otpad ne predaje u posjed drugoj osobi (npr. u slučaju kad vlasnik otpada ugovori odgovarajuću obradu otpada koju iz usluge obavlja osoba koja posjeduje odgovarajuću dozvolu za gospodarenje otpadom na lokaciji na kojoj se otpad nalazi kao i kad se obavlja oporaba odnosno zbrinjavanje otpada na mjestu nastanka tog otpada, uz uvjet da nakon obrade obrađeni otpad ostaje na istoj lokaciji),
– osoba predaje određeni otpad proizvođaču proizvoda sukladno obvezi propisanoj člankom 42. stavkom 7. Zakona i posebnim propisom koji uređuje gospodarenje posebnom kategorijom otpada,
– se obavlja trgovanje otpadom na malo,
– se obavlja predaja brodskog otpada u odgovarajući prihvatni uređaj u luci sukladno posebnom propisu koji uređuje Pomorski zakonik.«
Članak 18.
Dodaci I, II, III, IV, V, VI, VII, VIII, IX, X, XI, XII, XIII i XIV Pravilnika o gospodarenju otpadom (»Narodne novine« br. broj 23/14 i 51/14 – ispravak) zamjenjuju se dodacima I, II, III, IV, V, VI, VII, VIII, IX, X, XI, XII, XIII, XIV, XV i XVI koji su sastavni dio ovoga Pravilnika.
Članak 19.
Iza članka 35. dodaje se novi članak 35a. koji glasi:
Do uspostave aplikacije za rad Registra djelatnosti gospodarenja otpadom Ministarstvo na svojim mrežnim stranicama najmanje jednom mjesečno objavljuje podatke iz očevidnika propisane Dodatkom XVI ovog Pravilnika.
Članak 20.
Ovaj Pravilnik objavit će se u »Narodnim novinama«, a stupa na snagu trideseti dan od dana objave.
Klasa: 351-01/15-04/32
Urbroj: 517-01-15-7
Zagreb, 28. listopada 2015.
Ministar Mihael Zmajlović, v. r.
DODATAK I – DODATAK XVI 
