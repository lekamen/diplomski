 zamjenjuje zarezom i dodaju riječi: »a u svakom drugom slučaju istekom 60. dana računajući od dana preuzimanja duhanskih markica kada nastaje trošarinska obveza.«.
U stavku 7. na kraju rečenice točka se zamjenjuje zarezom i dodaju riječi: »a u svakom drugom slučaju istekom 60. dana računajući od dana preuzimanja duhanskih markica kada nastaje trošarinska obveza.«.
Iza stavka 7. dodaje se novi stavak 8. koji glasi:
»(8) Iznimno od stavaka 6. i 7. ovoga članka, u slučaju uvoza duhanskih prerađevina iz prekooceanskih zemalja koji nije obavljen u roku od 60 dana računajući od dana preuzimanja duhanskih markica, po zahtjevu uvoznika Carinska uprava može odobriti produženje toga roka.«.
Dosadašnji stavci 8. i 9. postaju stavci 9. i 10.
Članak 31.
U članku 82. stavak 1. mijenja se i glasi:
»(1) Pravo na povrat plaćene trošarine na duhanske prerađevine imaju trošarinski obveznici na duhanske prerađevine koje su postale neupotrebljive zbog izmjena posebnih propisa kojima se uređuje postupanje s duhanskim prerađevinama u prometu i koje su uništene pod carinskim nadzorom, osim ako je neupotrebljivost nastala zbog neodgovarajuće kvalitete, starosti ili nemogućnosti prodaje koja nije izravno povezana s izmjenom tih propisa.«.
Članak 32.
U članku 85. stavak 4. mijenja se i glasi:
»(4) Za energente iz stavka 1. ovoga članka koji se ne koriste kao pogonsko gorivo ili gorivo za grijanje trošarinski obveznici ne podnose mjesečno izvješće iz članka 26. stavka 6. ovoga Zakona, ali su dužni nadležnom carinskom uredu do 20. dana u mjesecu za protekli mjesec dostaviti specifikaciju tih energenata. Energenti koji se ne koriste kao pogonsko gorivo ili gorivo za grijanje puštaju se u potrošnju uz izjavu o namjeni korištenja temeljem koje ne podliježu obvezi obračunavanja trošarine.«.
Iza stavka 5. dodaje se stavak 6. koji glasi:
»(6) Ministar financija pravilnikom propisuje posebnosti provedbe ovoga članka.«.
Članak 33.
U članku 89. stavku 4. riječi: »i prodaju izvršiti izravnim utakanjem« brišu se.
Članak 34.
Članak 90. mijenja se i glasi:
»(1) Ako se pri nadzoru motornih vozila, plovnih objekata, plovila, drugih motora ili strojeva utvrdi da se označena plinska ulja iz članka 87. ovoga Zakona koriste u druge svrhe osim u svrhe i na način propisan člankom 88. ovoga Zakona, vlasniku motornog vozila, plovnog objekta, plovila, drugog motora ili stroja trošarina se obračunava na količine koje odgovaraju obujmu spremnika pogonskog goriva.
(2) Ako se pri nadzoru, temeljem knjigovodstvenih i drugih isprava ili na drugi način, utvrdi da se energenti na koje je visina trošarine snižena ili energenti za koje nije plaćena trošarina ili je primijenjeno oslobođenje od plaćanja trošarine kupuju, prevoze, prerađuju, posjeduju, drže ili prodaju suprotno odredbama ovoga Zakona, osobi koja je nezakonito postupala trošarina se obračunava na one količine za koje se utvrdi da su bile predmet nezakonitog postupanja. Carinska uprava će procjenom utvrditi količinu energenta koji je bio predmet nezakonitog postupanja ako se ta količina ne može utvrditi na temelju poslovnih knjiga i evidencija.
(3) Trošarina iz stavka 2. ovoga članka obračunava se prema najvišem važećem iznosu trošarine propisanom za jednakovrijedno pogonsko gorivo ovisno o vrsti energenta koji je predmet nezakonitog postupanja.
(4) U smislu stavaka 1. i 2. ovoga članka, smatra se da su energenti predmet nezakonitog postupanja ako osoba koja postupa s energentima ne može dokazati pravilnost stjecanja, posjedovanja i svakog drugog raspolaganja, a iz okolnosti slučaja proizlazi da je s energentima nezakonito postupano.
(5) Plinska ulja u spremniku motornih vozila, plovnih objekata, plovila ili drugih motora ili strojeva smatraju se označenima ako sadrže sredstvo za označavanje iz članka 87. stavka 1. ovoga Zakona u bilo kojoj koncentraciji i bez obzira na boju.
(6) Trošarinu iz stavka 2. ovoga članka rješenjem obračunava nadležni carinski ured. Smatra se da je obveza obračunavanja trošarine nastala na dan kada 