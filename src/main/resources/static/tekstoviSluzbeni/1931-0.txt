99 16.09.2015 Odluka o preraspodjeli neiskorištenog dijela izlovne kvote iz gospodarskog ribolova za plivarice tunolovke na udičarske alate u športskom ribolovu u 2015. godini
MINISTARSTVO POLJOPRIVREDE
1932
Na temelju članka 9. stavka 1. točke 8. i točke 10. Zakona o morskom ribarstvu (»Narodne novine« br. 81/2013, 14/2014 i 152/2014), a sukladno članku 4. stavku 19. Pravilnika o ulovu, uzgoju i prometu tune (Thunnus thynnus), igluna (Xiphias gladius) i iglana (Tetrapturus belone) (»Narodne novine« br. 3/2015, 11/2015, 44/2015 i 84/2015), ministar poljoprivrede donosi
ODLUKU
O PRERASPODJELI NEISKORIŠTENOG DIJELA IZLOVNE KVOTE IZ GOSPODARSKOG RIBOLOVA ZA PLIVARICE TUNOLOVKE NA UDIČARSKE ALATE U ŠPORTSKOM RIBOLOVU U 2015. GODINI
I.
Ovom Odlukom preraspodjeljuje se neiskorišteni dio izlovne kvote plavoperajne tune iz gospodarskog ribolova raspoređen za plivarice tunolovke u 2015. godini na športski ribolov.
II.
Neiskorišteni dio izlovne kvote plavoperajne tune iz gospodarskog ribolova za plivarice tunolovke u 2015. godini koji se preraspodjeljuje na športski ribolov iznosi 424 kilograma.
Ovom preraspodjelom, kvota raspoređena na športski ribolov sukladno članku 4. Pravilnika o ulovu, uzgoju i prometu tune (Thunnus thynnus), igluna (Xiphias gladius) i iglana (Tetrapturus belone) (»Narodne novine« br. 3/2015, 11/2015, 44/2015 i 84/2015) u iznosu od 2.000 kg uvećava se za 424 kg te iznosi ukupno 2.424 kg.
III.
Ova Odluka stupa na snagu prvog dana od dana objave u »Narodnim novinama«.
Klasa: 011-02/14-01/75
Urbroj: 525-13/1282-15-49
Zagreb, 11. rujna 2015.
Ministar Tihomir Jakovina, v. r.
