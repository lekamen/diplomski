116 26.10.2015 Izmjene i dopune Statuta Hrvatske agencije za malo gospodarstvo, inovacije i investicije
HRVATSKA AGENCIJA ZA MALO GOSPODARSTVO, INOVACIJE I INVESTICIJE
2210
Na temelju članka 18. točke 1. i članka 20. Zakona o poticanju razvoja malog gospodarstva (»Narodne novine«, br. 29/2002, 63/2007, 53/2012 i 56/2013), sukladno članku 29. Statuta Hrvatske agencije za malo gospodarstvo, inovacije i investicije (»Narodne novine« br. 107/2014 i 72/2015), Upravni odbor Hrvatske agencije za malo gospodarstvo, inovacije i investicije na 55. sjednici održanoj 15. rujna 2015. donosi
IZMJENE I DOPUNE
STATUTA HRVATSKE AGENCIJE ZA MALO GOSPODARSTVO, INOVACIJE I INVESTICIJE
Članak 1.
U Statutu Hrvatske agencije za malo gospodarstvo, inovacije i investicije (»Narodne novine« br. 107/2014 i 72/2015, dalje: Statut) u članku 3. dodaje se stavak 7. koji glasi:
»Temeljni kapital Agencije ne može se podijeliti, prenijeti niti založiti, a u potpunom je vlasništvu Republike Hrvatske.«.
U članku 3. dodaje se stavak 8. koji glasi:
»Agencija je osnovana sa specifičnom svrhom ispunjenja potreba u općem interesu, bez industrijskog ili komercijalnog karaktera. U okviru svojih strateških ciljeva, ovlasti i nadležnosti, Agencija nastoji pružiti podršku razvoju malim i srednjim poduzetnicima te obrtima, poboljšati inovacijski proces i poticati održive investicije, doprinoseći održivoj gospodarskoj i socijalnoj koheziji Republike Hrvatske.«.
Članak 2.
U članku 7. stavak 2. mijenja se i glasi:
»Agencija obavlja svoje djelatnosti i poslovanje sukladno Zakonu, Statutu i drugim općim aktima Agencije pod vodstvom i nadzorom Upravnog odbora i ministarstva nadležnog za poduzetništvo i obrt u cilju ostvarenja strateških ciljeva koje određuje Vlada Republike Hrvatske.«.
U članku 7. dodaje se stavak 3. koji glasi:
»Agencija u okviru obavljanja svojih djelatnosti osigurava poštivanje standarda i načela o sprječavanju pranja novca, borbe protiv terorizma i poreznih prijevara.«.
Članak 3.
U članku 8. točka 1. mijenja se i glasi:
»poticanje osnivanja i razvoja subjekata malog gospodarstva i obrta«.
U članku 8. točka 37. mijenja se i glasi:
»drugi stručni poslovi u svezi s poticanjem razvoja malog gospodarstva i ostvarenjem ciljeva nacionalnoga inovacijskog sustava utvrđeni Statutom, Zakonom, drugim propisima te poslovi koje joj povjeri Vlada Republike Hrvatske ili ministarstvo nadležno za poduzetništvo i obrt u skladu sa strateškim ciljevima Agencije koji su utvrđeni u članku 3. stavku 8. Statuta.«.
Članak 4.
U članku 10. stavak 1. mijenja se i glasi:
»Upravni odbor je tijelo Agencije koje donosi odluke u skladu sa Statutom, Zakonom i drugim propisima.«.
U članku 10. stavak 2. mijenja se i glasi:
»Upravni odbor ima 15 članova, koji, kao predstavnici nadzorne vlasti, imaju mandat da zajednički vrše presudni utjecaj na strateške ciljeve i značajne odluke Agencije.«.
Članak 5.
U članku 14. točka 5. mijenja se i glasi:
»godišnji plan rada Agencije te naknadne nadopune, višegodišnje planove i naknadne nadopune«.
U članku 14. dodaje se stavak 2. koji glasi:
»Upravni odbor prethodno odobrava sljedeće značajne odluke i dokumente koje priprema Uprava:
1) Opće akte iz članka 28. Statuta kojima se uređuje obavljanje djelatnosti Agencije;
2) Plan troškova i investicija Agencije;
3) Polugodišnja izvješća o radu Agencije i o rezultatima poticajnih mjera;
4) Godišnje obračune i financijske izvještaje Agencije;
5) Mjere za poticanje osnivanja i razvoja subjekata malog gospodarstva te za privlačenje investicija u poduzetništvu;
6) Pojedinačne odluke o odobrenju kreditiranja subjekata malog gospodarstva iznad iznosa od 10.000.000,00 kuna pod povoljnijim uvjetima, i o davanju jamstava iznad iznosa od 10.000.000,00 kuna za kredite koje subjektima malog gospodarstva odobre banke i druge pravne osobe te donosi pojedinačne odluke o davanju kontrajamstava iznad iznosa od 10.000.000,00 kuna;
7) Pojedinačne odluke o davanju financijskih potpora iznad iznosa od 10.000.000,00 kuna za smanjenje