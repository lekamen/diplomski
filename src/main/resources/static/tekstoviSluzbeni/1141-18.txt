 povreda za druge poduzetnike na tržištu, a tako ni potrošače s obzirom na to da se Securitas Hrvatska nije držao navedenog sporazuma te ističe kako je dostavom ponuda dokazao da nije postupao u skladu s navodnim sporazumom i kako je surađivao s Agencijom.
Prema navodima poduzetnika Securitas Hrvatska, izricanje upravno-kaznene mjere u iznosu kako je to propisano odredbama ZZTN-a nepovratno bi ugrozilo njegovu održivost i dovelo do potpunog gubitka imovine.
Nadalje, poduzetnik Securitas Hrvatska navodi kako narušavanje tržišnog natjecanja nije bilo značajno i nije imalo negativan učinak na tržištu, kako je povreda je posljedica nehaja, odnosno kako je povreda posljedica zablude o protupravnosti, a podredno posljedica zablude o biću djela.
Zaključno, poduzetnik Securitas Hrvatska predlaže da ga se oslobodi od kazne, a ukoliko Agencija tako ne postupi predlaže izreći mu simboličnu upravno-kaznenu mjeru.
Pisana obrana poduzetnika AKD-Zaštita d.o.o.
Dana 18. studenog 2014. u Agenciji je zaprimljena pisana obrana poduzetnika AKD-Zaštita, u kojoj se očituje na navode Obavijesti o utvrđenom činjeničnom stanju te se, u bitnome, navodi kako slijedi.
Naime, poduzetnik AKD Zaštita navodi kako smatra da su se u konkretnom postupku ostvarili uvjeti za primjenu članka 64. stavka 7. i 8. ZZTN-a.
Kao olakotne okolnosti ističe vrijeme trajanja povrede, nepuna tri mjeseca, te kako je povreda definirana samo kao postojanje sporazuma, ne i njegova primjena, a kako posljedice povrede za druge poduzetnike i potrošače nisu nastupile.
Poduzetnik AKD Zaštita ističe kako u razdoblju koje je prethodilo Sastanku kao i šest mjeseci poslije sastanka nije sklopljen niti jedan ugovor za poslove privatne zaštite u kojem bi cijena sporne usluge iznosila 32,50 kuna iz čega proizlazi da sporazum nije primjenjivan u praksi.
Nadalje, navedeni poduzetnik ističe kako utvrđena povreda ZZTN-a može biti samo posljedica nehaja na strani poduzetnika, te kako je poduzetnik tijekom cijelog postupka surađivao s Agencijom.
Također, predmetni poduzetnik navodi podatak kako zapošljava 1210 radnika koji […] i kako se nalazi u teškoj financijskoj situaciji te bi izricanje upravno-kaznene mjere nepovratno ugrozilo njegovu ekonomsku održivost.
Predmetni poduzetnik dostavio je dokaze kojima želi ukazati na tešku financijsku situaciju te je u tom smislu dostavio Godišnji financijski izvještaj i Izvješće neovisnog revizora za 2013. godinu od 10. veljače 2014. kao i mišljenje izdano od neovisnog revizora od 13. studenog 2014., a u sadržaju kojeg se ističe […] U prilog navedenoj tezi poduzetnik AKD Zaštita dostavio je i presudu Općinskog kaznenog suda u Zagrebu, posl.broj [ …], na temelju koje je utvrđeno kako je AKD Zaštita u navedenom predmetu oštećena za iznos od […] kuna, […].
Zaključno, predmetni poduzetnik ističe kako ne postoje otegotne okolnosti u ovom postupku.
Pisana obrana poduzetnika Klemm Sigurnost d.o.o.
Dana 18. studenog 2014. u Agenciji je zaprimljena pisana obrana poduzetnika Klemm Sigurnost, u kojoj se očituje na navode Obavijesti o utvrđenom činjeničnom stanju te se, u bitnome navodi kako slijedi.
Poduzetnik Klemm Sigurnost ističe kako na spornom Sastanku nije sudjelovao zakonski predstavnik poduzetnika Klemm Sigurnost, već radnik zaposlen u društvu, koji nema ovlasti zastupati predmetno društvo.
Poduzetnik Klemm Sigurnost istaknuo je kako je Agencija postupala kontradiktorno s obzirom na to da nije pokrenula postupak protiv poduzetnika Protect Rijeka koje se društvo također bavi poslovima zaštite, a obzirom da je D.F. bio prisutan na Sastanku i kao savjetnik uprave navedenog društva, a ne samo kao predsjednik Hrvatskog ceha zaštitara.
Ističe se kako predmetni poduzetnik nije nudio sporni iznos od 32,50 kune niti na jednom natječaju, te slijedom toga isti nije nikada primjenjivao Sporazum, a ujedno navodi kako nije nikada bio potpisnik niti sudionik bilo kakvog zabranjenog sporazuma.
Poduzetnik nadalje ističe kako narušavanje tržišnog natjecanja nije bilo značajno,