 prebivalište o promjeni zdravstvenog stanja koje je zapreka za sigurno upravljanje vozilom, ispunjava obrazac Izvješća o promjeni zdravstvenog stanja ili tijeka liječenja vozača ili kandidata za vozača koji se nalazi u Prilogu II. koji je otisnut uz ovaj Pravilnik i čini njegov sastavni dio.
Članak 11.
Na zdravstvenom pregledu kandidata prije početka osposobljavanja za vozače, na redovnom i na izvanrednom nadzornom zdravstvenom pregledu vozača ili provjeri psihičkih sposobnosti vozača, vozači prve skupine ocjenjuju se sposobnima uz vremensko ograničenje u sljedećim slučajevima:
1) ako imaju kompletni srčani blok koji terapijom, koja uključuje i ugradnju elektrostimulatora (pace-maker), a redovnim kontrolama se potvrđuje uredna srčana funkcija,
2) ako imaju samo jedno oko uz uvjet da je oštrina vida tog oka sa ili bez korekcije najmanje 0,8 i da je od gubitka oka prošlo više od 6 mjeseci,
3) ako su dijabetičari pod terapijom, moraju se redovno kontrolirati kod izabranog doktora ili dijabetologa i imati dobro regulirane vrijednosti šećera u krvi. U ovom slučaju određuje se redovni pregled u roku koji nije duži od pet godina.
4) ako imaju trajnu poremećenu funkciju lokomotornog sustava uslijed bolesti ili stanja kostiju, zglobova ili mišića, ili postoje deformiteti, kontrakture ili nedostatak, koji oštećuju funkciju dijela ili cijelog ekstremiteta, uz uvjet da mogu upravljati standardnim vozilom,
5) ako boluju od drugih kroničnih bolesti kod kojih se očekuje promjena zdravstvenog stanja u roku kraćem od propisanog roka važenja Uvjerenja, a u vrijeme pregleda su sposobni za upravljanje motornim vozilom,
6) ako se za utvrđene psihičke sposobnosti očekuje promjena koja može utjecati na sigurnu vožnju.
Članak 12.
Vozači i kandidati za vozače prve skupine ocjenjuju se sposobnima i kada im je tijekom vožnje potrebno neko pomagalo ili adaptacija vozila, što mora biti navedeno i u Uvjerenju i u vozačkoj dozvoli:
1) kada vozač ili kandidat za vozača postiže propisanu oštrinu vida korekcijom uporabom naočala, naočala ili kontaktnih leća, kontaktne leće na jednom ili oba oka, obvezan je tijekom vožnje koristiti propisano optičko pomagalo,
2) kada vozač ili kandidat za vozača rabi slušni amplifikator, obvezan je koristiti slušno pomagalo tijekom vožnje,
3) kada je vozač ili kandidat za vozača gluha ili gluhonijema osoba,
4) kada je vozač ili kandidat za vozača sposoban za vožnju uz adaptaciju, obvezan je posjedovati potvrdu da je vozilo kojim upravlja adaptirano, sukladno nedostatku koji je uvjetovao potrebu adaptacije.
Članak 13.
Vozači i kandidati za vozače prve skupine ocjenjuju se nesposobnima ili privremeno nesposobnima kada boluju od sljedećih bolesti ili stanja:
a) bolesti ili stanja iz područja psihologije, psihijatrije i neurologije
1) psihomotorni i senzomotorni poremećaji (smanjena okulomotorna koordinacija, psihomotorna i senzomotorna usporenost), za vrijeme dok traju navedene promjene, a kada to odredi nadležni specijalist ili psiholog,
2) intelektualne sposobnosti u kategoriji nižoj od ispodprosječnih, neovisno o etiologiji,
3) izrazite promjene kognitivnih funkcija: smetnje, smanjenje ili odsutnost pažnje i koncentracije, poremećaji opažanja, mišljenja i pamćenja, sindromi koji bitno utječu na sigurno upravljanje vozilom, za vrijeme dok traju navedene promjene,
4) poremećaj strukture ličnosti: poremećaj prilagodbe, antisocijalni poremećaji ličnosti, granični poremećaj osobnosti (»border line«), emocionalna nezrelost i nestabilnost, sindromi koji bitno utječu na sigurno upravljanje vozilom, za vrijeme dok traju navedene promjene,
5) organski duševni poremećaji i organski poremećaj ličnosti,
6) psihoze: akutne, bez obzira na etiologiju, kronične s rezidualnim i regresivnim promjenama ako utječu na sigurno upravljanje motornim vozilom, o čemu odlučuje nadležni specijalist,
7) perzistirajući sumanuti poremećaji,
8) afektivni poremećaji: manični, depresivni, bipolarni, sa ili bez psihotičnih simptoma, kao i recidivirajući sindromi