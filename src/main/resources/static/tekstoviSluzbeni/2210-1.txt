 tržišnog natjecanja, što će se utvrditi posebnim rješenjem kojim će se izreći i upravno-kaznena mjera.
VII. Poduzetnik Peugeot Hrvatska d.o.o. obveznik je plaćanja upravne pristojbe u iznosu od 35.000,00 kuna. Upravna pristojba uplaćuje se u korist Državnog proračuna Republike Hrvatske.
Rok izvršenja: bez odgode, a najkasnije 8 (osam) dana od dana dostave ovoga rješenja.
VIII. Ovo će rješenje biti objavljeno u »Narodnim novinama« i na internetskoj stranici Agencije.
Obrazloženje
1. Pokretanje postupka utvrđivanja narušavanja tržišnog natjecanja
Agencija za zaštitu tržišnog natjecanja (dalje: Agencija) je temeljem članka 38. stavka 1. i članka 39., u svezi s člankom 13. Zakona o zaštiti tržišnog natjecanja (»Narodne novine« broj 79/09 i 80/13) zaključkom od 3. srpnja 2014., po službenoj dužnosti, pokrenula postupak protiv poduzetnika Peugeot Hrvatska d.o.o., sa sjedištem u Zagrebu, Buzin, Bani 75, zastupanog po, odvjetnicima iz odvjetničkog društva […] (dalje: Peugeot) radi utvrđivanja narušavanja tržišnog natjecanja zlouporabom vladajućeg položaja u smislu članka 13. ZZTN-a na mjerodavnom tržištu pružanja usluga popravaka i održavanja motornih vozila marke Peugeot na teritoriju Republike Hrvatske i tržištu prodaje rezervnih dijelova za motorna vozila marke Peugeot na teritoriju Republike Hrvatske, zbog postojanja indicija da je Peugeot primijenio netransparentne Selektivne kriterije ovlaštenog servisa marke Peugeot prilikom primanja, odnosno odlučivanja o tome tko će ostati u mreži ovlaštenih servisera i nakon 31. prosinca 2013., te da je time primijenio nejednake uvjete na istovrsne poslove s različitim poduzetnicima, čime ih je doveo u nepovoljniji položaj u odnosu na konkurenciju, odnosno da je poduzetniku Auto Maksimir neopravdano onemogućio pristup mjerodavnom tržištu.
Istoga je dana, odnosno 3. srpnja 2014., Agencija donijela i rješenje o privremenoj mjeri kojim je Peugeotu naloženo uključiti poduzetnika Auto Maksimir u mrežu ovlaštenih servisera motornih vozila marke Peugeot i omogućiti mu ostvarivanje svih prava i obveza koja mu po toj osnovi pripadaju, što uključuje i pristup opremi, uključujući relevantne računalne programe, te mu omogućiti nabavu elemenata vanjskog novog imidža marke, NIM-a. Osim toga, naloženo je Peugeotu obavijestiti pisanim putem sve kupce, leasing kuće i osiguravajuće kuće da je Auto Maksimir i dalje ovlašteni serviser motornih vozila marke Peugeot.
Privremena mjera određena je na rok od 6 (šest) mjeseci od dana dostave rješenja te je u tijeku postupka produživana i to posljednji put rješenjem od 9. srpnja 2015. na rok od 3 mjeseca, tako da ističe 13. listopada 2015.
Povod pokretanju navedenog postupka bila je incijativa poduzetnika Auto Maksimir d.o.o. sa sjedištem u Zagrebu, Kraljevićeva 24, zastupanog po odvjetnicima iz odvjetničkog društva […] (dalje: Auto Maksimir) od 17. veljače 2014. i dopuna inicijative od 6. ožujka 2014. podnesena u smislu članka 37. ZZTN-a. Osim toga Auto Maksimir je predložio i donošenje privremene mjere.
U predmetnoj upravnoj stvari u bitnome bila je riječ o tome da je Peugeot sa svim članovima svoje mreže u prosincu 2011. raskinuo ugovore o distribuciji novih motornih vozila, rezervnih dijelova i ovlaštenom servisu s otkaznim rokom od dvije godine, tako da su ti ugovori istekli 31. prosinca 2013. Prema navodima Peugeota, raskid svih ugovora temeljio se na odluci Peugeota da provede novu poslovnu politiku u svezi s razvojem svoje distribucijske strategije u Republici Hrvatskoj te je sklapanje novih ugovora ovisilo o dva uvjeta, a to je do 31. prosinca 2013. poštivati ugovorne obveze i kriterije odabira koji su na snazi do tog datuma, kao i poštivati norme i metode koje je odredio Peugeot, te poštivati ugovorne obveze i kriterije odabira koji stupaju na snagu počevši od 1. siječnja 2014.
Ugovor o ovlaštenom servisu motornih vozila marke Peugeot nije sklopljen s poduzetnikom Auto Maksimir zbog toga što isti, prema navodima Peugeota nije postavio nove identifikacijske 