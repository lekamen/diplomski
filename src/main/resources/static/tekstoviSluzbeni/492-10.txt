 u prvostupanjskoj Odluci koju je donijela u povodu prigovora tužitelja u svezi ograničenja (isključenja) korištenja mu usluge od strane zainteresirane osobe, a potom i u Odluci Drugostupanjskog povjerenstva zainteresirane osobe od 13. lipnja 2013. (donesene povodom izjavljene pritužbe tužitelja na prvostupanjsku Odluku zainteresirane osobe) da je uvidom u sustav te analizom dolaznog i odlaznog prometa u posljednjem obračunskom razdoblju uočeno kako od ukupno iskorištenih 485 minuta odlaznih poziva, 459 minuta tj. 95% upućeno je prema mrežama u kojima se nude usluge koje omogućavaju primatelju poziva dobivanje bonus iznosa na temelju dolaznog prometa tzv. punilice, dok niti jedan dolazni poziv nije zaprimljen, odnosno zabilježen, što zainteresirana osoba smatra zloupotrebom Tele2 usluga, te da se upravo takvo korisničko ponašanje smatra neuobičajeno velikim prometom, odnosno kada od 1000 besplatnih minuta uključenih o opciju, analizom prometa se utvrdi da je od 485 minuta koje je tužitelj potrošio, 459 minuta uputio prema mrežama u kojima se nude usluge koje omogućavaju primatelju poziva dobivanje bonus iznosa na temelju dolaznog prometa, a kojim ponašanjem tužitelja su povrijeđene odredbe članka 15. stavka 1. točka g. i i. Općih uvjeta poslovanja, slijedom čega je tužitelj i pravilno sankcioniran ograničenjem korištenja usluga od strane zainteresirane osobe (isključenjem SIM dodijeljene mu kartice) i raskinućem ugovornog odnosa s istim. Stoga su neosnovani navodi tužitelja kojima ističe da je isključen jer je pozivao besplatne brojeve, kao i jer je upućivao pozive prema VIPnet mreži, već je isključen zbog gore cjelokupno opisanog korisničkog ponašanja koje ukazuje na opravdanu sumnje na zloupotrebu dodijeljene mu SIM kartice, čime su povrijeđene odredbe članka 15. stavka 1. točka g. i i. Općih uvjeta poslovanja.
U svezi navoda tužitelja da je upućivao pozive prema besplatnim brojevima, ukazuje se tužitelju da isti nisu uključeni u paket besplatnih minuta promotivne Zimske opcije za Tele2 korisnike bonova, te kao takvi ne mogu biti predmetom isključenja korisničkog broja. Imajući u vidu navedeno, zainteresirana osoba zadržava pravo ograničenja usluga te ne određuje trajanje poziva prema izdvojenim mrežama, jer se besplatne minute unutar navedenog tarifnog modela primjenjuju prema svim mobilnim i fiksnim mrežama unutar Republike Hrvatske, ukoliko drukčije nije navedeno službenim cjenikom telekomunikacijskih usluga u Tele2 HR mreži, te Uvjetima korištenja odabranog tarifnog modela i Općim uvjetima poslovanja Tele2 d.o.o.
U svezi navoda tužitelja kojima ističe da nigdje u Uvjetima korištenja promotivne Zimske opcije za Tele2 korisnike bonova i Uvjetima korištenja tarife Smart nije specificirano koliko minuta od ponuđenih 1000 se može pozivati i upućivati pozive prama drugim operaterima, slijedom čega da su takvi Uvjeti korištenja nejasni, netransparentni i kao takvi nezakoniti ukazuje se tužitelju da je sukladno članku 18. stavku 2. ZEK-a u prvom stupnju za odlučivanje o takvom zahtjevu sukladno članku 12. ZEK-a nadležan tuženik, a u drugom stupnju povodom izjavljene žalbe na takvu pojedinačnu odluku tuženika Visoki upravni sud Republike Hrvatske u Zagrebu.
Nastavno, ukazuje se tužitelju da je isti kao korisnik 7. prosinca 2012. aktivirao tarifu Smart sa Zimskom opcijom u kojoj je za iznos nadoplate od 35,00 kuna imao mogućnost korištenja 1000 minuta razgovora i 1 GB podatkovnog prometa mjesečno, dok je odredbom članka 8. Uvjeta korištenja promotivne Zimske opcije za Tele2 korisnike bonova propisano da korisnici koji aktiviraju tarifu sa uključenom opcijom u promotivnom razdoblju opciju mogu koristiti zauvijek pod uvjetom da svakih 30 dana na dan reaktivacije opcije na računu imaju dovoljan iznos sredstava za reaktivaciju opcije te ukoliko je do isteka roka bona preostalo najmanje 30 dana na dan reaktivacije opcije. Navedeno podrazumijeva da predmetna opcija nema vremensko ograničenje, ali da ju korisnik mora koristiti sukladno