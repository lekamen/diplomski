 tržišnog natjecanja. Ujedno, Agencija je utvrdila da stranke svoju djelatnost, odnosno djelatnost pružanja usluga privatne tjelesne zaštite, obavljaju na području Republike Hrvatske te kako je time sporazum imao odnosno mogao imati učinke na području cjelokupnog teritorija Republike Hrvatske.
Nadalje, iako Agencija ne raspolaže podacima prema kojima bi mogla precizno utvrditi tržišne udjele stranaka na mjerodavnom tržištu, budući da je u konkretnom predmetu riječ o horizontalnom sporazumu koji sadrži ograničenja koja se smatraju teškim ograničenjima tržišnog natjecanja i nije nužno detaljno utvrđivanje tržišne snage poduzetnika, pri izračunu osnovnog iznosa upravno-kaznene mjere Agencija je uzela u obzir i činjenicu da stranke ovog postupka imaju značajnu tržišnu snagu na tržištu pružanja usluga privatne tjelesne zaštite. Navedeno se ističe i u samom Priopćenju izdanom nakon Sastanka gdje se navodi kako, citat: »Okupljeni poduzetnici čine 65% tržišta te predstavljaju gotovo 70% zaposlenih u predmetnom sektoru«.
Vezano uz izvršenje povrede u praksi, Agencija je utvrdila kako je sporazum u praksi djelomično izvršen, s obzirom na to da je uvidom u dokumentaciju razvidno kako su stranke pored dogovorene minimalne cijene pružanja usluga privatne zaštite u iznosu od 32,50 kuna nudile predmetne usluge i za iznose više i niže u odnosu na dogovoreni minimalni iznos.
Člankom 7. stavkom 1. Uredbe o upravno-kaznenim mjerama propisano je da Agencija, u slučajevima kartelnih povreda kojima se dogovaraju cijene, dijele tržišta i ograničava proizvodnja, može osnovni iznos upravno-kaznene mjere, neovisno od vremena sudjelovanja poduzetnika u povredi ZZTN-a, uvećati za dodatni iznos do najviše 25% prihoda poduzetnika. U konkretnom slučaju Agencija je, u odnosu na svaku stranku, izvršila uvećanje osnovnog iznosa, na način da je dobiveni osnovni iznos uvećan za dodatni iznos od 1% prihoda poduzetnika kojemu se upravno-kaznena mjera izriče.
Slijedom navedenog, za svakog pojedinog poduzetnika sudionika predmetnog zabranjenog sporazuma utvrđen je osnovni iznos upravno-kaznene mjere kako je prikazano u Tablici 2.
Tablica 2. Osnovni iznos upravno-kaznene mjere izrečene strankama u postupku prisutnim na sastanku 23. listopada 2013.
R. br. Poduzetnik Osnovni iznos upravno-kaznene mjere (u kn) 1. SOKOL MARIĆ d.o.o. 10.252.000,00 2. SECURITAS HRVATSKA d.o.o. 4.467.000,00 3. AKD-ZAŠTITA d.o.o. 3.937.000,00 4. KLEMM SIGURNOST d.o.o. 5.054.000,00 5. BILIĆ-ERIĆ d.o.o. 4.094.000,00 6. V GRUPA d.o.o. 1.258.000,00 7. ARSENAL-IVEZIĆ d.o.o. 745.000,00
Nakon što utvrdi osnovni iznos upravno-kaznene mjere za svakog poduzetnika, Agencija tako utvrđeni iznos može smanjiti ili povećati ukoliko utvrdi postojanje olakotnih i/ili otegotnih okolnosti, u smislu članka 64. ZZTN-a.
Agencija je utvrdila kako je u konkretnom predmetu sporazum djelomično izvršen. Navedeno je Agencija utvrdila s obzirom na to da je uvidom u ponude stranaka razvidno kako dogovoreni iznos od 32,50 kuna i više iznose stranke nisu naznačivale na svim ponudama na natječajima na kojima su sudjelovali, odnosno da su usluge privatne tjelesne zaštite nudili i po cijeni koja je niža u odnosu na iznos od 32,50 kuna. Iako su stranke tijekom postupka navedeno utvrđenje navodile kao dokaz nepostojanja sporazuma, Agencija isto može sagledati samo kao olakotnu okolnost, no ne i kao okolnost koja bi stranke mogla ekskulpirati od odgovornosti za počinjenu povredu. Stoga Agencija navodi kako je navedeno i cijenila kao olakotnu okolnost prilikom utvrđivanja visine upravno-kaznene mjere, s time da je u odnosu na poduzetnike Sokol Marić i Klemm Sigurnost, Agencija dodatno u obzir uzela činjenicu da su navedeni poduzetnici u svim svojim ponudama u promatranom razdoblju nudili iznose niže od dogovorenih.
Nadalje, Agencija je trajanje zabranjenog sporazuma utvrdila u razdoblju počevši s danom održavanja Sastanka, 23. listopada 2013. do 17. siječnja 2014., kojeg je dana pokrenut ovaj postupak protiv stranaka. Kako je to 