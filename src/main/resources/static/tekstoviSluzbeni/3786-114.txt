 članice te se podaci mogu upotrijebiti isključivo u svrhu za koju su dani.
(6) Kada Agencija zaprimi povjerljive podatke u skladu sa stavkom 3. ovoga članka, oni se mogu koristiti samo:
1. pri provjeri ispunjavanja uvjeta za izdavanje suglasnosti o kojima odlučuje na temelju ovoga Zakona
2. pri obavljanju nadzora, osobito u smislu provjere poslovanja, administrativnih i računovodstvenih procedura i mehanizama unutarnjih kontrola, i pri izricanju nadzornih mjera i
3. u prekršajnim postupcima i u postupcima pred upravnim sudom koji se vode protiv rješenja Agencije.
Obavještavanje nadležnog tijela o sumnji na kršenje propisa
Članak 390.
(1) Ako Agencija ima osnove sumnje da je osoba, koja nije subjekt nadzora Agencije, u drugoj državi članici počinila djelo koje predstavlja kršenje propisa kojima se u pravni poredak te države članice prenose odredbe Direktive 2009/65/EZ, o tome će obavijestiti nadležno tijelo te države članice i u toj obavijesti navesti sve pojedinosti koje su joj poznate.
(2) Ako Agencija zaprimi obavijest nadležnog tijela druge države članice sa sadržajem iz stavka 1. ovoga članka, poduzet će odgovarajuće mjere i obavijestiti nadležno tijelo te države članice o ishodu tih mjera i, u mjeri u kojoj je to moguće, bitnim događajima u međuvremenu.
(3) Stavci 1. i 2. ovoga članka ne isključuju i ne ograničavaju ovlasti Agencije za nadzor prema drugim odredbama ovoga Zakona.
Članak 391.
(1) Agencija je nadležna za izricanje mjera društvu za upravljanje koje upravlja UCITS fondom iz Republike Hrvatske, u odnosu na taj UCITS fond, u slučaju kršenja odredbi ovoga Zakona, propisa donesenih na temelju njega i prospekta UCITS fonda.
(2) Iznimno od stavka 1. ovoga članka, nadležno tijelo države članice domaćina UCITS fonda može izreći mjere društvu za upravljanje koje upravlja UCITS fondom iz Republike Hrvatske u slučaju kršenja odredbi drugih propisa koji su na snazi u toj državi članici ili zahtjeva iz članaka 92. i 94. Direktive 2009/65/EC.
(3) U slučaju kada Agencija društvu za upravljanje koje upravlja UCITS fondom iz Republike Hrvatske naloži obustavu izdavanja ili otkupa udjela UCITS fonda ili izrekne drugu bitnu nadzornu mjeru, o navedenom će bez odgode obavijestiti države članice domaćine UCITS fonda.
(4) Ako UCITS fondom iz Republike Hrvatske upravlja društvo za upravljanje iz druge države članice, Agencija će o mjeri iz stavka 3. ovoga članka bez odgode obavijestiti i nadležno tijelo matične države članice društva za upravljanje.
(5) Kada društvo za upravljanje iz članka 137. stavka 1. ovoga Zakona u Republici Hrvatskoj trguje udjelima UCITS fonda iz druge države članice, a Agencija ima osnove sumnje da društvo za upravljanje krši odredbe ovoga Zakona u dijelu u kojem Agencija nije ovlaštena za nadzor, o tome će obavijestiti nadležno tijelo matične države članice UCITS fonda.
(6) Ako društvo za upravljanje, unatoč mjerama koje je poduzelo nadležno tijelo matične države članice UCITS fonda ili zbog toga što su te mjere bile neodgovarajuće ili nisu poduzete u razumnom roku, i dalje nastavi postupati na način koji evidentno šteti interesima ulagatelja iz Republike Hrvatske, Agencija može:
a) nakon dostave obavijesti nadležnom tijelu matične države članice UCITS fonda, naložiti društvu za upravljanje iz stavka 5. ovoga članka odgovarajuće nadzorne mjere u okviru svojih ovlasti uključujući i mogućnost zabrane trgovanja udjelima UCITS fonda iz druge države članice u Republici Hrvatskoj ili
b) obratiti se ESMA-i.
(7) Agencija će što je prije moguće o izrečenim mjerama iz stavka 6. točke a) ovoga članka obavijestiti Europsku komisiju, ESMA-u i nadležna tijela država članica kojih se to tiče.
Suradnja prilikom provjere poslovanja
Članak 392.
(1) Ako je radi ispunjavanja obveza iz ovoga Zakona potrebno provesti provjeru poslovanja određenog subjekta ili obaviti druge istražne radnje u drugoj državi članici, Agencija može zatražiti suradnju nadležnog tijela te države članice.
(2) Kada nadležno tijelo druge države članice