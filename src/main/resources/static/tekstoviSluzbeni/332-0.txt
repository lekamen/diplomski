17 13.02.2015 Pravilnik o dopunama i izmjeni Pravilnika o dodjeli tržišne kompenzacije u ribarstvu
MINISTARSTVO POLJOPRIVREDE
333
Na temelju članka 59. stavka 2. Zakona o morskom ribarstvu (»Narodne novine«, broj 81/2013, 14/2014 i 152/2014) ministar poljoprivrede donosi
PRAVILNIK
O DOPUNAMA I IZMJENI PRAVILNIKA O DODJELI TRŽIŠNE KOMPENZACIJE U RIBARSTVU
Članak 1.
U Pravilniku o dodjeli tržišne kompenzacije u ribarstvu (»Narodne novine«, broj 8/2015) u članku 5. stavku 1. podstavku 1., nakon zareza dodaju se riječi »ili ribarska zadruga priznata sukladno Pravilniku o ribarskim zadrugama (»Narodne novine«, broj 48/2010)«.
Članak 2.
U članku 6. stavku 2, umjesto točke stavlja se zarez te se dodaju riječi: »pri čemu se prosječna cijena i cijena iz dostavljenih računa obračunava bez PDV-a.«
U članku 6. stavak 6. mijenja se i glasi:
»(6) Ukoliko ribarska zadruga podnosi skupni Zahtjev, cjelokupni Zahtjev za sve članove mora biti obračunat ili po prosječnim cijenama ili po cijenama iz dostavljenih računa.«
U članku 6. stavku 7. iza riječi: »prosječne cijene« dodaju se riječi: »ili cijene iz dostavljenih računa«.
Članak 3.
U članku 7. stavku 8. riječ »žigom« zamjenjuje se riječju »potpisom«.
Članak 4.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-02/15-01/04 Urbroj: 525-13/0342-15-3 Zagreb, 4. veljače 2015.
Ministar Tihomir Jakovina, v. r.
