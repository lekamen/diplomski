 humanitarne pomoći i njezino usklađivanje s vanjskopolitičkim interesima Republike Hrvatske; koordinira međuresornu suradnju u području planiranja, provedbe i izvještavanja o službenoj razvojnoj pomoći; izrađuje smjernice za planiranje nacionalnog proračuna namijenjenog razvojnoj suradnji i humanitarnoj pomoći te prati njegovo izvršenje; koordinira suradnju s Vladom Republike Hrvatske i Uredom Predsjednika Republike Hrvatske vezano uz izradu prijedloga za upućivanje humanitarne pomoći inozemstvu i sudjelovanje visokih političkih dužnosnika na forumima međunarodne razvojne suradnje i humanitarne pomoći; koordinira izradu komunikacijske strategije o politici razvojne suradnje i humanitarne pomoći; koordinira suradnju s ostalim ustrojstvenim jedinicama Ministarstva u cilju pravovremene provedbe projekata i premošćivanja administrativnih prepreka u provedbi projekata; potiče suradnju s institucionalnim i izvaninstitucionalnim partnerima; potiče suradnju s ostalim donatorima i usklađuje zajedničko djelovanje u trećim zemljama, te obavlja i druge poslove iz svog djelokruga.
U Sektoru za razvojnu suradnju i humanitarnu pomoć ustrojavaju se:
4.4.1. Služba za razvojnu suradnju;
4.4.2. Služba za humanitarnu pomoć.
4.4.1. Služba za razvojnu suradnju
Članak 42.
Služba za razvojnu suradnju sudjeluje u oblikovanju međunarodne razvojne suradnje na dotičnim međunarodnim forumima; promiče prioritete hrvatske razvojne suradnje na globalnim, EU-ovim i regionalnim forumima te ih ugrađuje u dotične strateške dokumente; pronalazi, prikuplja, analizira i usustavljuje hrvatska iskustva, znanja i kapacitete te istražuje mogućnosti njihovog preoblikovanja u prijedloge projekata razvojne suradnje; promiče usklađenost i osigurava povezanost i međuovisnost razvojne suradnje s vanjskom politikom kao i nacionalnim politikama koje sadrže vanjsku sastavnicu; izrađuje analize o općim prilikama država odnosno političke, društvene, sigurnosne i ostale uvjete s osvrtom na potrebe razvojne suradnje; upravlja razvojnom analitikom, prati i analizira globalni kontekst, razvojne trendove, inicijative i najbolje prakse te koordinira izradu nacionalnih stajališta u području razvojne suradnje; analizira prioritete, kapacitete i mogućnosti suradnje s institucijama EU-a, međunarodnim institucijama i drugim donatorima u pogledu projektnih i programskih partnerstva; koristeći nacionalnu i EU-ovu diplomatsku mrežu istražuje i analizira potrebe zemalja partnerica te promiče hrvatske kapacitete i mogućnosti, dodirne točke i zajedničke prioritete te u skladu s tim izrađuje višegodišnje programe razvojne suradnje za prioritetne države partnerice; predlaže sklapanje sporazuma (bilateralnih, trilateralnih i multilateralnih) o razvojnom partnerstvu te provodi odgovarajući međunarodnopravni postupak; koordinira međuresornu suradnju u području razvojne suradnje te surađuje s civilnim društvom, privatnim sektorom, akademskom i vjerskim zajednicama i ostalim izvaninstitucionalnim partnerima, potiče njihovo umrežavanje i suradnju u kontekstu razvojne suradnje; koordinira izradu Nacionalne strategije razvojne suradnje Republike Hrvatske, Provedbenog programa Nacionalne strategije te Izvješća o provedbi Nacionalne strategije; izrađuje proračun za razvojnu suradnju Ministarstva; koordinira izradu i provedbu komunikacijske strategije za potrebe podizanja javne svijesti o ciljevima i važnosti pružanja razvojne suradnje te osigurava redovito izvještavanje javnosti putem medija, javnih rasprava i stručnih skupova, iz aspekta razvojne suradnje; potiče znanstveno-istraživački rad i izradu sveučilišnih programa u području razvojne suradnje; vrši evaluaciju i nadzor projekata, izrađuje plan evaluacije projekata i provodi nadzor provedbe projekata razvojne suradnje u skladu s Provedbenim planom Ministarstva, te osigurava prikupljanje podataka o provedbi koji su potrebni za financijsko upravljanje, nadzor, provjeru, reviziju i vrednovanje, čuva dokumente i evidencije o provedbi radi osiguravanja