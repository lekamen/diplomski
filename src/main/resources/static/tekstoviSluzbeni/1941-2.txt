ili više ponuditelja ponudili jednaku cijenu za istu grupu – redni broj, odabire se ponuda koja je stigla ranije.
(5) Zapisnik mora biti sastavljen odmah po završetku javnog nadmetanja.
(6) Zapisnik se objavljuje na web portalu: https://prodaja.hrsume.hr.
(7) Trgovačko društvo Hrvatske šume d.o.o. dužno je voditi evidenciju o provedenim nadmetanjima i o tome izvještavati na mjesečnoj razini ministarstvo nadležno za gospodarstvo, ministarstvo nadležno za šumarstvo i drvnu industriju i Ministarstvo financija, Carinsku upravu.
(8) Na prijedlog Povjerenstva ministar nadležan za gospodarstvo donosi obavijest o odabiru najpovoljnijeg ponuditelja.
(9) Na obavijest iz stavka 8. ovoga članka može se izjaviti prigovor ministarstvu nadležnom za gospodarstvo u roku od 8 dana. Prigovor ne zadržava provedbu obavijesti, odnosno sklapanje ugovora iz članka 9. stavka 1. ove Uredbe.
Članak 9.
(1) Temeljem obavijesti iz članka 8. stavka 8. ove Uredbe, trgovačko društvo Hrvatske šume d.o.o., odgovarajuća Uprava šuma, odnosno podružnica, sklapa ugovore s najpovoljnijim ponuditeljima u kojima će jasno i nedvojbeno biti naznačeno da je pravo otkupa i stavljanja u promet predmetnog drvnog sortimenta, grupe, prema priloženoj specifikaciji iz članka 3. stavka 3. ove Uredbe, stečeno najpovoljnijom ponudom na predmetnom javnom nadmetanju.
(2) Posjedovanje ugovora iz stavka 1. ovoga članka predstavlja uvjet za daljnji transport, prodaju ili izvoz drvnog sortimenta otkupljenog temeljem provedenog javnog nadmetanja. Osobe koje se zateknu u posjedu, izvoze odnosno koje kupe, prodaju, predaju drugom, prime na čuvanje ili na prijevoz ili posjeduju po bilo kojoj drugoj osnovi drvni sortiment iz članaka 1. i 2. ove Uredbe, dužne su bez odlaganja na zahtjev nadležnih inspekcijskih tijela, sukladno posebnim propisima, podnijeti ugovor iz stavka 1. ovoga članka kao dokaz o porijeklu i legalitetu drvnog sortimenta.
(3) Ugovor iz stavka 1. ovoga članka kao dokument o porijeklu i legalitetu drvnog sortimenta, pravu otkupa temeljem provedenog nadmetanja, transporta, daljnje prodaje te izvoza, ne može se prenijeti na drugu osobu.
(4) Podaci koji se odnose na propisane osnovne elemente iz objave iz članka 3. stavka 2. točaka 1. do 9. ove Uredbe, a koji čine sastavni dio ugovora iz stavka 1. ovoga članka ne mogu se naknadno mijenjati.
Članak 10.
Postupci započeti do dana stupanja na snagu ove Uredbe, dovršit će se prema odredbama Uredbe o dražbi određenih drvnih sortimenata (»Narodne novine«, broj 22/14).
Članak 11.
Danom stupanja na snagu ove Uredbe prestaje važiti Uredba o dražbi određenih drvnih sortimenata (»Narodne novine«, broj 22/14).
Članak 12.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/79
Urbroj: 50301-05/18-15-2
Zagreb, 17. rujna 2015.
Predsjednik Zoran Milanović, v. r.
