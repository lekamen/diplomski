 kojima su nazivi otisnuti velikim slovima (npr. »NEPOKRETNA«), nazivaju se primarne službe, ili službe s primarnom dodjelom, ili službe s dodjelom na primarnoj osnovi. Radiokomunikacijske službe u prvom stupcu Tablice, kojima su nazivi otisnuti malim slovima (npr. »Pokretna«), nazivaju se sekundarne službe, ili službe sa sekundarnom dodjelom, ili službe s dodjelom na sekundarnoj osnovi. Naziv pojedine radiokomunikacijske službe u prvom stupcu Tablice skraćen je, u pravilu, izostavljanjem riječi »služba« iz praktičnih razloga, radi veće preglednosti Tablice.
(4) Drugi stupac Tablice – »Uporaba« sadrži načelnu vrstu uporabe pripadajućega radiofrekvencijskog pojasa u civilne i/ili vojne svrhe, u skladu s odgovarajućim međunarodnim sporazumom o usklađenim vojnim radiofrekvencijskim pojasima te potrebama obrane. Vrsta uporabe može biti samo u civilne svrhe (»Civ«), ili samo u vojne svrhe (»Voj«), ili zajednička uporaba prvenstveno u civilne svrhe (»Civ/Voj«), ili zajednička uporaba prvenstveno u vojne svrhe (»Voj/Civ«).
(5) Treći stupac Tablice – »Primjena« sadrži podatke o radiokomunikacijskim sustavima, elektroničkim komunikacijskim mrežama, uređajima i opremi te drugim primjenama kojima su dodijeljeni ili se planiraju dodijeliti pripadajući radiofrekvencijski pojasi (npr. »SRD za primjene u željezničkom prometu«, »Radarski i navigacijski sustavi«, »PMR/PAMR«, »DTV«, »IMT«, itd.).
(6) Četvrti stupac Tablice – »Dokument« sadrži odgovarajuće hrvatske propise, europske CEPT/ECC odluke i preporuke, odredbe Radijskih propisa ITU-a i međunarodne ITU-R preporuke, kao i odgovarajuće međunarodne ugovore, sporazume i konvencije, te planove raspodjele radijskih frekvencija (npr. »ERC/REC 70-03«, »GE84«, »GE06«, itd.) koji se odnose na pripadajući radiofrekvencijski pojas.
(7) Peti stupac Tablice – »Opća bilješka« sadrži opće napomene u vezi s pripadajućim radiofrekvencijskim pojasom (cijeli radiofrekvencijski pojas ili dio pojasa namijenjen za određenu primjenu, buduće planiranje radiofrekvencijskog pojasa i sl.).
(8) Šesti stupac Tablice – »Način izdavanja« sadrži podatak o načinu izdavanja dozvole za uporabu radiofrekvencijskog spektra za pripadajući radiofrekvencijski pojas u skladu s člankom 82.a Zakona o elektroničkim komunikacijama (dozvola na temelju zahtjeva, javnog poziva, javnog natječaja ili javne dražbe, odnosno uporaba radiofrekvencijskog spektra na temelju opće dozvole ili bez dozvole).
(9) Sedmi stupac Tablice – »Prijenos/najam« sadrži podatak o mogućnosti prijenosa ili najma radiofrekvencijskog spektra (označeno riječju »DA«) pripadajućega radiofrekvencijskog pojasa namijenjenog za pojedinu primjenu.
TABLICA NAMJENE RADIOFREKVENCIJSKOG SPEKTRA
