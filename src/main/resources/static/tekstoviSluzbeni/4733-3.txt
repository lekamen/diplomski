 širini ramena, a tijelo je vodoravno ispruženo. Zadatak ispitanika je da u jednoj minuti napravi što više pravilnih podizanja i spuštanja (tijelo je u svim pozicijama vodoravno i ispruženo) prema tablicama motoričkih normi s obzirom na spol i dob ispitanika (Prilog 5. ovog Pravilnika). Žene test snage ruku i gornjeg dijela trupa rade s koljena.
(3) Test snage fleksora trupa (trbušnjaci) izvodi se na ravnoj podlozi na način da ispitanik leži na leđima, koljena su zgrčena, stopala razmaknuta u širini kukova, a ruke su prekrižene na prsima. Pomagač fiksira ispitanikova stopala na podlogu. Zadatak ispitanika je podizati tijelo u slijed dotičući rukama koljena i vraćati se na leđa naizmjenično. Test se izvodi jednu minutu, cilj je napraviti što više ponavljanja, a broje se pravilno izvedena ponavljanja. Norme su prikazane u tablicama motoričkih normi s obzirom na spol i dob ispitanika (Prilog 6. ovog Pravilnika).
Članak 22.
(1) Pripadnici DIP-a CZ, pored ulaznih zdravstvenih pregleda, moraju periodično obavljati tjelesne provjere.
(2) Prije provjere tjelesnih sposobnosti potrebno je provesti mjerenje antropometrijskih karakteristika.
(3) Ako je provjerom iz stavka 2. ovog članka utvrđeno kako je indeks tjelesne mase manji ili jednak 30,00 kandidat može pristupiti testiranju tjelesnih sposobnosti.
(4) Ako je indeks tjelesne mase veći od 30,00 obveznik je obvezan javiti se odabranom liječniku opće medicine te bez njegovog pisanog odobrenja neće moći pristupiti testiranju tjelesnih sposobnosti. Isto će se evidentirati kao da obveznik nije pristupio provjeri.
Članak 23.
(1) Tjelesna sposobnost ispitanika utvrđena provjerom kondicijskih kriterija ocjenjuje se ocjenama:
– ZADOVOLJAVA, ukoliko je na temelju rezultata testova za procjenu kondicijskih kriterija zadovoljio minimalne uvjete
– NE ZADOVOLJAVA, ukoliko je na temelju rezultata testova za procjenu kondicijskih kriterija nije zadovoljio minimalne uvjete
– NEOCIJENJEN, ukoliko nije pristupio provjeri.
(2) Ispitanik koji zadovolji na provjeri ocjenjuje se godišnjom ocjenom tjelesne sposobnosti koja se dobiva dijeljenjem zbroja ocjena svih testova s ukupnim brojem testova.
(3) Za ispitanika koji iz bilo kojeg testa ima negativnu ocjenu ukupna ocjena tjelesne sposobnosti utvrđuje se da ne zadovoljava.
(4) U slučaju iz stavka 3. ovog članka ispitanik koji nije pozitivno ocijenjen, na naknadnoj provjeri polaže samo test iz kojeg je dobio negativnu ocjenu.
Članak 24.
(1) Djelatnog pripadnika DIP-a CZ čija je ocjena tjelesne sposobnosti »ne zadovoljava», čelnik središnjeg tijela državne uprave nadležnog za poslove civilne zaštite može uputiti na izvanredni zdravstveni pregled radi ocjene zdravstvene sposobnosti za obavljanje odgovarajućih poslova u DIP-u CZ.
(2) U slučaju da djelatni pripadnik DIP-a CZ ne prođe na izvanrednom zdravstvenom pregledu rasporedit će se na radno mjesto za koje nije utvrđena obveza provjere tjelesne sposobnosti.
Članak 25.
Djelatni pripadnici DIP CZ koji ne zadovolje ovim Pravilnikom propisanu zdravstvenu i tjelesnu sposobnost ne mogu biti raspoređeni na operativne poslove u postrojbi.
Članak 26.
Godišnja ocjena tjelesne sposobnosti utječe na godišnju ocjenu rada i učinkovitosti pripadnika DIP-a CZ.
IV. ZAVRŠNE ODREDBE
Članak 27.
(1) Tjelesna priprema djelatnih pripadnika DIP-a CZ provodi se najmanje kroz deset sati mjesečno (dva sata tjedno).
(2) Tjelesnu pripremu i njeno održavanje potrebno je osigurati tijekom radnog vremena kao dio ispunjavanja redovnih radnih obaveza.
(3) O provođenju i provjeri tjelesne sposobnosti djelatnih pripadnika DIP-a CZ vodi se pisana evidencija sa rokom čuvanja 25 godina.
Članak 28.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 012-02/16-03/19
Urbroj: 543-01-08-01-16-2
Zagreb, 19. listopada 2016.
Ravnatelj dr. sc. Jadran Perinić, v. r.
PRILOG 1.
UPITNIK ANAMNESTIČKIH PODATAKA
Ovaj Upitnik sadrži pitanja važna za donošenje ocjene o Vašoj zdravstvenoj sposobnosti za obnašanje dužnosti u