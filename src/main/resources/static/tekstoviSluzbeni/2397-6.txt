 da li se tužitelj doista nalazi na mjestu koje je prijavio kao mjesto svog boravišta, predstavlja izvjesno ograničenje slobode kretanja, međutim to ograničenje nije takove prirode da bi tužitelju pripadalo pravo na pravičnu novčanu naknadu zbog povrede tog njegovog prava.
(...)
Ovakovo ograničenje njegove slobode nije bilo takovog intenziteta da bi zaslužilo bilo kakvu naknadu odnosno da bi dovelo do bilo kakove povrede prava osobnosti na slobodu kretanja, i ne može ga se po jačini i intenzitetu uspoređivati sa situacijom kada određena osoba bude a u okviru kaznenog progona zadržana u pritvoru.«
Naime, članak 35.a Zakona o sprječavanju nereda na športskim natjecanjima glasi:
»Članak 35.a
(1) Osoba kojoj je izrečena zaštitna, odnosno sigurnosna mjera zabrane prisustvovanja određenim športskim natjecanjima ili mjera opreza dužna je najkasnije dva sata prije početka određenog športskoga natjecanja pristupiti u nadležnu policijsku postaju prema mjestu prebivališta, javiti se dežurnom policijskom službeniku te ga izvijestiti o adresi na kojoj će se nalaziti za vrijeme trajanja određenoga športskog natjecanja, kao i za vrijeme od njegova izlaska iz policijske postaje do isteka dva sata nakon završetka tog natjecanja. Ako je u tome onemogućena zbog zdravstvenog stanja ili profesionalnih obveza koje ne trpe odgodu, dužna se javiti telefonom i izvijestiti o adresi na kojoj se nalazi, a ako je odsutna iz mjesta prebivališta, a nalazi se u Republici Hrvatskoj, dužna je pristupiti u najbližu policijsku postaju i izvijestiti o adresi na kojoj se nalazi.
(…)
Stoga je razvidno da je zakonodavac u slučaju postojanja profesionalnih obveza (u što se mogu ubrojiti i obveze studenta na koje podnositelj ukazuje u konkretnom slučaju) propisao primjenu zaštitne odnosno sigurnosne mjere razmjerno naravi i potrebi ograničenja, a iz spisa predmeta razvidno je da podnositelj tijekom postupka koji je prethodio ustavnosudskom nije iznio dokaze da mu je određena mjera ograničila prava (glede ispunjavanja njegovih profesionalnih i drugih obveza) jačinom i intenzitetom koji su uzrokovali štetu.
5.1. Pritom, Ustavni sud ocjenjuje i ustavnopravno prihvatljivim stajalište Vrhovnog suda prema kojemu:
»U skladu s navedenim, a kada je presudom Prekršajnog suda broj J-4-2470/08 od 3. srpnja 2008. kojom je prekršajni sud tužitelja proglasio krivim i osudio i uz to mu izrekao zaštitnu mjeru zabrane prisustvovanja športskim natjecanjima Nogometnog kluba Dinamo i Hrvatske nogometne reprezentacije,a koja mjera je imala za posljedicu određeno ograničenje kretanja tužitelja u razdoblju od deset mjeseci u smislu onemogućavanja mu posjećivanja utakmica ovih športskih vrsta, onda se ne može govoriti o nezakonitom ograničavanju slobode kretanja tužitelja unatoč tome što je taj prekršajni postupak konačno završio oslobađajućom presudom broj J-4-4039/08 od 6. travnja 2009. (zbog nedostatka dokaza). Naime, takvo postupanje prekršajnog suda se kretalo u okviru zakonito vođenog prekršajnog postupka, koje u sebi uključuje i primjenu načela slobodnog sudačkog uvjerenja i slobodne ocjene dokaza uz primjenu načela o teretu dokazivanja. Upravo zato određeno ograničenje slobode kretanja tužitelju izrečeno zaštitnom mjerom nema elemente povrede prava osobnosti u smislu odredbe čl. 19. ZOO-a, a zbog kojeg bi tužitelja pripadalo pravo na naknadu neimovinske štete u smislu odredbe l. 1100. ZOO-a, premda je naknadno tužitelj oslobođen prekršajne odgovornosti.«
Naime, primjena mjere opreza, određene nakon podnošenja optužnog prijedloga, vezana je uz postojanje osnovane sumnje da je okrivljenik počinio prekršaj stavljen mu na teret. Stoga, kada prekršajni postupak bude dovršen presudom kojom se okrivljenik oslobađa optužbe, time je ab initio otklonjen razlog za određivanje te mjere te ab initio otpadaju i zakonske osnove za njezino određivanje. Međutim, to ne znači da se time automatski uspostavlja pravo (oslobođenog) okrivljenika na naknadu štete. Je li šteta nastala i pretpostavke za njezin