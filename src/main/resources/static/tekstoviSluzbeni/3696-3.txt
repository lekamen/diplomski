 ured procjenjuje zahtjeve opsega, strukture i tokova kretanja robe u putničkom i robnom prometu sa zemljama ili teritorijima izvan carinskog područja Unije te druge gospodarske interese i potrebe provedbe mjera nadzora iz svoje nadležnosti i/ili nadležnosti drugih tijela.
(3) Odobrenje iz stavka 1. ovoga članka izdaje se na zahtjev osobe koja upravlja i organizira obavljanje djelatnosti u prostorima, objektima i poslovnim prostorijama iz članka 8. stavka 2. ovoga Zakona (u daljnjem tekstu: operater).
(4) Operater je dužan:
1. omogućiti učinkovito provođenje službenih radnji koje Carinska uprava sukladno carinskom zakonodavstvu i posebnim propisima provodi s robom koja se unosi u carinsko područje Unije ili iznosi iz carinskog područja Unije
2. za izvršavanje službenih radnji iz točke 1. ovoga stavka osigurati nesmetan pristup prostorima, objektima i poslovnim prostorijama koji su odobreni kao službeno mjesto te ostalim prostorima koji su funkcionalno, stvarno, poslovno ili na bilo koji drugi način s njime povezani
3. omogućiti da službeno mjesto bude sigurno na način koji ne dopušta nezakonit ulazak i ima uređene odgovarajuće mjere za kontrolu pristupa kako bi se spriječio neovlašten pristup
4. omogućiti da službeno mjesto bude odgovarajuće za kvalitetno držanje robe, uzimajući u obzir i njezina prirodna svojstva
5. bez naknade omogućiti pristup službenom mjestu osobama, prijevoznim sredstvima i robi koji su sudionici odnosno predmet službenih radnji iz točke 1. ovoga stavka
6. dostaviti podatke o redu vožnje, letenja ili plovidbe i sve druge podatke o planiranom i stvarnom prometu osoba i robe, odmah po saznanju odnosno u slučaju donošenja plana, rasporeda ili reda vožnje, letenja ili plovidbe odmah po donošenju
7. omogućiti uvid u sve evidencije o podacima iz točke 6. ovoga stavka.
(5) Odobrenje iz stavka 1. ovoga članka:
1. ne može se prenijeti na drugu osobu
2. može se izmijeniti ili ukinuti na zahtjev operatera
3. ukinut će se po službenoj dužnosti ako:
a) se utvrdi prestanak ispunjavanja jednog od uvjeta za izdavanje odobrenja ili neispunjavanje jedne od obveza preuzetih odobrenjem
b) prestane potreba za službenim mjestom na određenom području u skladu sa stavkom 2. ovoga članka.
(6) Ministar financija pravilnikom propisuje opće i posebne uvjete za odobravanje službenog mjesta, način određivanja prostora kao službenog mjesta, sadržaj obrasca zahtjeva za izdavanje odobrenja o ispunjavanju uvjeta za službeno mjesto, sadržaj odobrenja o ispunjavanju uvjeta za službeno mjesto, postupak i način vođenja evidencije te mjere iskazivanja potrebe za utvrđivanjem službenog mjesta na određenom području.
Otklanjanje smetnji u provedbi službenih radnji na službenom mjestu
Članak 10.
(1) Carinski ured može od osobe zatražiti uklanjanje robe, predmeta, uređaja i prometnih sredstava koji se bez suglasnosti carinskog ureda nalaze na službenom mjestu. Ako osoba ne postupi prema traženju carinskog ureda ili nije dostupna, uklanjanje će organizirati i/ili provesti carinski ured na rizik i trošak te osobe.
(2) Carinski ured može od osobe koja se nalazi na službenom mjestu zatražiti da napusti to mjesto ako onemogućava ili ometa obavljanje službenih radnji carinskog ureda ili ako bi zbog njezine nazočnosti moglo doći do kršenja carinskih ili drugih propisa ili otežavanja obavljanja službenih radnji.
Postupanje javnopravnog i pravosudnog tijela u vezi s robom koja nema carinski status robe Unije
Članak 11.
(1) Javnopravno tijelo definirano propisom kojim se uređuje opći upravni postupak te pravosudno tijelo koje na bilo koji način dođe u posjed ili provodi postupak u vezi s robom za koju postoji sumnja da je roba koja nema carinski status robe Unije, mora o tome, radi osiguranja poštivanja carinskog zakonodavstva, odmah obavijestiti najbliži carinski ured.
(2) U slučaju da je u postupanju iz stavka 1. ovoga članka roba oduzeta ili je na drukčiji način ograničeno njezino raspolaganje, njezino daljnje raspolaganje u pravnom prometu moguće je