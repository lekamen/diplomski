122 06.11.2015 Uredba o načinu i uvjetima za obavljanje sigurnosnih istraga pomorskih nesreća i nezgoda
VLADA REPUBLIKE HRVATSKE
2310
Na temelju članka 49. stavka 6. Pomorskog zakonika (»Narodne novine«, br. 181/04, 76/07, 146/08, 61/11, 56/13 i 26/15) i članka 30. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 5. studenoga 2015. godine donijela
UREDBU
O NAČINU I UVJETIMA ZA OBAVLJANJE SIGURNOSNIH ISTRAGA POMORSKIH NESREĆA I NEZGODA
PREDMET UREDBE
Članak 1.
(1) Ovom Uredbom određuje se način i uvjeti obavljanja sigurnosnih istraga pomorskih nesreća i nezgoda radi njihovog sprječavanja u budućnosti, unaprjeđenja sigurnosti plovidbe i smanjenja opasnosti od onečišćenja s brodova, i to:
1. pravovremenim pokretanjem sigurnosnih istraga pomorskih nesreća i nezgoda radi utvrđivanja njihovog uzroka
2. pravovremenim, istinitim i točnim izvješćivanjem o rezultatima sigurnosnih istraga objavom preliminarnih i završnih izvješća ili privremenih izjava
3. pravovremenim predlaganjem potrebnih korektivnih mjera objavom sigurnosnih preporuka i praćenjem njihove implementacije od strane onih kojima su preporuke namijenjene.
(2) Agencija za istraživanje nesreća u zračnom, pomorskom i željezničkom prometu ovlaštena je pokretati i provoditi sigurnosne istrage u svrhu utvrđivanja uzroka pomorskih nesreća i nezgoda, objave rezultata provedene sigurnosne istrage i predlaganja mjera radi sprječavanja pomorskih nesreća i nezgoda u budućnosti, unaprjeđenja sigurnosti plovidbe i smanjenja opasnosti od onečišćenja s brodova.
(3) Sigurnosne istrage nisu namijenjene pripisivanju krivnje i s tim u svezi utvrđivanju upravnopravne, građanskopravne ili kaznenopravne odgovornosti, međutim, glavni istražitelj i istražitelji koji vode ili sudjeluju u sigurnosnim istragama, ne smiju se suzdržati od potpunog i istinitog izvješćivanja o uzrocima pomorske nesreće ili nezgode, pa ni onda kada bi se iz rezultata provedene sigurnosne istrage moglo zaključiti o nečijoj krivnji ili odgovornosti.
USKLAĐENOST S PROPISIMA EUROPSKE UNIJE
Članak 2.
Ovom se Uredbom u pravni poredak Republike Hrvatske prenosi Direktiva 2009/18/EZ Europskog parlamenta i Vijeća od 23. travnja 2009. o određivanju temeljnih načela o istraživanju nesreća u području pomorskog prometa i o izmjeni Direktive Vijeća 1999/35/EZ i Direktive 2002/59/EZ Europskog parlamenta i Vijeća (SL L 131, 28. 5. 2009., str. 114.).
PODRUČJE PRIMJENE
Članak 3.
(1) Ova Uredba primjenjuje se na pomorske nesreće i nezgode:
1. u kojima sudjeluju brodovi koji plove pod zastavom Republike Hrvatske, bez obzira na mjesto nesreće ili nezgode
2. koje se dogode unutar teritorijalnog mora i unutarnjih morskih voda Republike Hrvatske, kako je određeno u Konvenciji Ujedinjenih naroda o pravu mora od 10. prosinca 1982. godine, bez obzira na zastavu broda ili brodova uključenih u nesreću
3. koje se dogode u drugim vodama ako je u pomorskoj nesreći ili nezgodi sudjelovao ro-ro putnički brod ili brzo putničko plovilo državne pripadnosti članice Europske unije na redovitoj liniji, kojemu je Republika Hrvatska bila posljednja država članica uplovljenja, sve do postizanja međusobnog dogovora Agencije za istraživanje nesreća u zračnom, pomorskom i željezničkom prometu i nadležnog istražnog tijela bitno zainteresirane države članice Europske unije o preuzimanju vođenja sigurnosne istrage od strane te članice
4. koje uključuju druge bitne interese Republike Hrvatske, bez obzira na mjesto nesreće i zastavu broda ili brodova uključenih u nesreću.
(2) Ova Uredba ne primjenjuje se na pomorske nesreće i nezgode u kojima sudjeluju isključivo:
1. ratni brodovi i javni plovni objekti
2. brodovi bez mehaničkog poriva
3. drveni brodovi jednostavne gradnje
4. jahte za sport i razonodu ili osobne potrebe, koje nisu uključene u gospodarsku djelatnost, osim ako imaju ili će imati posadu i prevoze više od 12 putnika za gospodarske svrhe
5. brodice za osobne potrebe
6. plovni 