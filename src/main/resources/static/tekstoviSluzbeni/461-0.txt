22 25.02.2015 Statut Zavoda za unapređivanje zaštite na radu
ZAVOD ZA UNAPREĐIVANJE ZAŠTITE NA RADU
462
Na temelju članka 6. stavka 4. i 5. i članka 84. Zakona o zaštiti na radu (»Narodne novine«, broj 71/14., 118/14.), i članka 54. stavka 1. Zakona o ustanovama (»Narodne novine«, broj 76/93., 29/97., 47/99. i 35/08.), Upravno vijeće Zavoda za unapređivanje zaštite na radu, na sjednici održanoj 23.12.2014. godine donijelo je
STATUT
ZAVODA ZA UNAPREĐIVANJE ZAŠTITE NA RADU
I. OPĆE ODREDBE
Članak 1.
Ovim se Statutom uređuje:
1) naziv, sjedište i pečat Zavoda za unapređivanje zaštite na radu (u daljnjem tekstu: Zavod),
2) pravni položaj, zastupanje i predstavljanje,
3) djelatnost Zavoda,
4) ustrojstvo Zavoda i naziv, sjedište i poslovi njegovih ustrojstvenih jedinica,
5) tijela Zavoda i djelokrug njihova rada,
6) imovina Zavoda,
7) financiranje i financijsko poslovanje Zavoda,
8) opći akti Zavoda,
9) javnost rada,
10) tajnost podataka,
11) druga pitanja značajna za obavljanje djelatnosti i poslovanje Zavoda.
Članak 2.
Zavod je osnovan Zakonom o zaštiti na radu (»Narodne novine«, broj 71/14. i 118/14. – u daljnjem tekstu: Zavod), radi praćenja stanja u zaštiti na radu.
Članak 3.
Zavod je pravna osoba s pravima, obvezama i odgovornošću utvrđenim Zakonom o zaštiti na radu (»Narodne novine«, broj 71/14. i 118/14.) i Statutom.
II. NAZIV, SJEDIŠTE, PEČAT I ZNAK ZAVODA
Članak 4.
(1) Zavod obavlja svoju djelatnost, posluje i sudjeluje u pravnom prometu pod nazivom ZAVOD ZA UNAPREĐIVANJE ZAŠTITE NA RADU.
(2) Uz naziv Zavoda na hrvatskom jeziku određenog stavkom 1. ovoga članka, može se koristiti i prijevod naziva na stranom jeziku.
(3) Naziv Zavoda na engleskom jeziku je INSTITUTE FOR OCCUPATIONAL SAFETY IMPROVEMENT.
(4) Zavod koristi i skraćeni naziv koji na hrvatskom jeziku glasi: »ZUZR», te skraćeni naziv na engleskom jeziku koji glasi: »IOSI«.
(5) Naziv Zavoda mora se istaknuti na zgradi u kojoj je njegovo sjedište, odnosno u kojoj obavlja djelatnost radi koje je osnovan.
Članak 5.
Sjedište Zavoda je u Zagrebu, Ulica grada Vukovara 37b.
Članak 6.
(1) Zavod u pravnom prometu i obavljanju djelatnosti koristi pečate.
(2) U obavljanju javnih ovlasti koristi se pečat:
1) okruglog oblika, promjera 38 mm, s grbom Republike Hrvatske u sredini i kružno upisanim tekstom i to: na vrhu »REPUBLIKA HRVATSKA«, u dnu »ZAVOD ZA UNAPREĐIVANJE ZAŠTITE NA RADU«. Iznad natpisa »ZAVOD ZA UNAPREĐIVANJE ZAŠTITE NA RADU« upisuje se »ZAGREB«.
2) okruglog oblika, promjera 25 mm, s grbom Republike Hrvatske u sredini i kružno upisanim tekstom i to: na vrhu »REPUBLIKA HRVATSKA«, u dnu » »ZAVOD ZA UNAPREĐIVANJE ZAŠTITE NA RADU«. Iznad natpisa »ZAVOD ZA UNAPREĐIVANJE ZAŠTITE NA RADU« upisuje se »ZAGREB«.
(3) U obavljanju drugih poslova koriste se pečati bez grba Republike Hrvatske.
(4) U uredskom poslovanju Zavod koristi štambilj pravokutnog oblika, bez grba Republike Hrvatske s nazivom Zavoda.
(5) Broj pečata i štambilja, njihov izgled koji nije definiran ovim člankom, način korištenja,
odgovorne osobe za njihovo čuvanje, utvrdit će ravnatelj odlukom.
(6) Zavod ima znak koji čini kontura slova Z (Zaštita, Zavod) formirana od dva niza romboidnih formi/kosih crta i inicijala same institucije. Kosa crta se koristi za označavanje potrebe za većim oprezom, mogućoj opasnosti, a sve u cilju sprečavanja nezgoda na radu.
III. PRAVNI POLOŽAJ, ZASTUPANJE I PREDSTAVLJANJE ZAVODA
Članak 7.
(1) Zavod je javna ustanova koja se upisuje u sudski registar.
(2) Zavod se upisuje i u registar ili drugu evidenciju ustanova ako je to utvrđeno zakonom ili drugim propisom.
Članak 8.
Zavod posluje samostalno i obavlja svoju djelatnost pod uvjetima i na način određen zakonom, drugim propisom, Statutom i drugim općim aktom Zavoda.
Članak 9.
Zavod predstavlja i zastupa ravnatelj u okviru djelatnosti upisane u sudski registar te okviru djelokruga, ovlaštenja i odgovornosti utvrđenih Statutom.
IV. DJELATNOST ZAVODA
Članak 10.
Djelatnost Zavoda je unapređivanje zaštite na radu utvrđena Zakonom, a 