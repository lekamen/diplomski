 rekreacijski ribolov i ribolov pridnenim parangalima sukladno stavku 1. alinejama 1. i 2. ovoga članka.
Izgled povlastice
Članak 13.
(1) Obrazac povlastice je formata A5, dvostran.
(2) Na prednjoj stranici povlastice od vrha prema dnu je tekst sljedećeg sadržaja:
– grb Republike Hrvatske,
– naziv ministarstva,
– naziv obrasca povlastice,
– podaci o ovlašteniku povlastice: ime i prezime, adresa i osobni identifikacijski broja (OIB),
– podaci o plovilu za koje se izdaje povlastica: CFR, luka upisa plovila, ime broda ili registarska oznaka brodice, vlasnik plovila, adresa vlasnika, veličina plovila u GT, duljina plovila u metrima, snaga porivnog stroja plovila u kilovatima (kW), i
– serijski broj obrasca.
(3) Na stražnjoj stranici povlastice od vrha prema dnu je tekst sljedećeg sadržaja:
– podaci o vrstama ribolovnih alata te o ribolovnim podzonama u kojima ovlaštenik povlastice smije obavljati ribolov,
– naziv ispostave ministarstva koja je izdala povlasticu, klasifikacijska oznaka, urudžbeni broj, datum izdavanja rješenja i potpis ovlaštene službene osobe.
(4) Povlastica se ispunjava elektronički i ispisuje se računalnim ispisom, a ispunjeni obrazac se plastificira.
(5) Obrazac povlastice je tiskan uz ovaj Pravilnik i njegov je sastavni dio (Prilog 2).
Registar povlastica
Članak 14.
(1) Registar povlastica vodi ministarstvo u elektroničkom obliku u informacijskom sustavu ribarstva pod nazivom »Registar povlastica za mali obalni ribolov« (u daljnjem tekstu: registar povlastica).
(2) Ispostava ministarstva po službenoj dužnosti upisuje u registar povlastica sljedeće podatke:
1. naziv ispostave ministarstva koja je izdala povlasticu, klasifikacijsku oznaku, urudžbenu oznaku, mjesto i datum te serijski broj povlastice,
2. podatke o plovilu za koje je izdano povlastica, odnosno promjenu plovila,
3. podatke o ovlašteniku povlastice,
4. vrste ribolovnih alata i opreme,
5. ribolovne podzone odnosno promjene ribolovnih podzona u kojima se smije obavljati mali obalni ribolov,
6. datum i razlog zbog kojeg je prestala važiti povlastica,
7. naznaku da je doneseno rješenje o oduzimanju povlastice, odnosno o prestanku važenja,
8. datum kada je tužba na rješenje o oduzimanju ili prestanku važenja povlastice dostavljena na rješavanje Upravnom sudu,
9. odluka Upravnog suda o tužbi izjavljenoj protiv rješenja o oduzimanju ili prestanku važenja povlastice te datum odluke Upravnog suda i
10. napomene.
Članak 15.
Ukoliko način na koji se smije obavljati mali obalni ribolov i/ili način na koji se smiju koristiti ribolovni alati i oprema u malom obalnom ribolovu nije propisan ovim Pravilnikom, primjenjuju se odredbe Zakona o morskom ribarstvu i propisa donesenih na temelju njega koji se odnose na način uporabe i namjenu ribolovnih alata i opreme koji se smiju koristiti kod obavljanja gospodarskog ribolova na moru, kao i odredbe propisa koji se odnose na povlastice i registar povlastica te mjere upravljanja ribarskom flotom.
Članak 16.
Danom stupanja na snagu ovoga Pravilnika prestaje važiti Pravilnik o malom obalnom ribolovu (»Narodne novine«, broj 29/2014).
Članak 17.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/14-01/74
Urbroj: 525-13/1224-14-2
Zagreb, 21. siječnja 2015.
Ministar Tihomir Jakovina, v. r.
PRILOG 1.

PRILOG 2.

