 ekonomske politike nastala u kontekstu nekog ustavnog (i konvencijskog) prava, opseg područja slobodne prosudbe nadležnih državnih vlasti ovisi o kontekstu tog predmeta i o pravima o kojima je riječ.
S obzirom da mjera propisana ZUIMP-om i Uredbom/ID-ZUIMP pripada u mjere gospodarske (ekonomske) politike kod kojih Hrvatski sabor i Vlada imaju široko područje slobodne prosudbe, nije na Ustavnom sudu da se miješa u njihovo pravo da odaberu one mjere koje će, prema njihovoj procjeni, najbolje postići postavljene ciljeve, ako su oni legitimni. Na njemu je da provjeri jesu li ograničenja koja se propisuju ili poduzimaju u skladu s Ustavom.
38.1. S druge strane, prigovori predlagatelja velikim se dijelom svode upravo na osporavanje odabira mjera ekonomske politike Vlade. Ti su prigovori oblikovani tako da se stvara dojam kako se od Ustavnog suda traži da preuzme ulogu arbitra koji će ocijeniti odabir, svrsishodnost i način provođenja osporenih mjera Vlade.
Tom dojmu govore u prilog navodi poput onih »da Vlada očito ne vodi računa o ujednačenom snošenju tereta gospodarskih teškoća i horizontalno (niz je privilegiranih sektora s veoma povoljnim pokazateljima usred krize) i vertikalno (najimućniji slojevi nisu uključeni u odricanje) …« ili »tako npr. Vlada paralelno s donošenjem Zakona o uskrati, pa i nakon njegova donošenja ne provodi nužne mjere restrukturiranja državnih poduzeća, … u istima ne provodi smanjenje plaća, ili to radi tek sporadično, niti provodi neophodne racionalizacije … (navodi predlagateljice koja osporava zakon)« odnosno »Vlada RH je uskratila materijalna prava zaposlenim u javnim službama, a nije isto učinila za zaposlene u ostalom dijelu javnog sektora koji je u državnom vlasništvu …« (navodi predlagatelja koji osporavaju uredbu).
Iako nije arbitar koji ocjenjuje odabir, svrsishodnost i način provođenja Vladinih mjera ekonomske politike, Ustavni sud svjestan je kako mjere koje se dotiču primjene kolektivnih ugovora i kolektivnog pregovaranja mogu ugroziti načelo slobodnog i dobrovoljnog kolektivnog pregovaranja ako su posljedica grubog zanemarivanja pravila postupka pregovaranja i diskrecijskog izbjegavanja preuzetih obveza. U tom smislu, Ustavni sud ne smije zatvoriti oči pred prigovorima predlagatelja o povredi pravila postupka kolektivnog pregovaranja u svjetlu poštovanja vladavine prava kao najviše vrednote ustavnog poretka.
39. Vraćajući se na sam predmet ovog ustavnosudskog postupka – opravdanost miješanja vlasti u imovinska prava adresata obuhvaćenih osporenim propisima (ZUIMP-om i Uredbom/ID-ZUIMP), Ustavni sud dužan je naglasiti kako se to miješanje vlasti može opravdati samo ako zadovoljava dva uvjeta. Prvo, da je riječ o pravno valjanom (u terminologiji Europskog suda za ljudska prava: »zakonitom«) miješanju. Drugo, da to miješanje ima legitimni cilj i da je opravdano s aspekta javnog ili općeg interesa. S tim u vezi, Ustavni sud je u ovom postupku morao odgovoriti na sljedeća pitanja:
a) Koji su cilj zakonodavac i Vlada željeli postići donošenjem ZUIMP-a i Uredbe/ID-ZUIMP i je li taj cilj legitiman?
b) Je li mjera propisana ZUIMP-om i Uredbom/ID-ZUIMP razmjerna cilju koji se nastoji postići?
c) Nameće li osporena mjera prekomjerni teret za adresate ZUIMP-a i Uredbe/ID-ZUIMP?
1) Koji su cilj zakonodavac i Vlada željeli postići donošenjem ZUIMP-a i Uredbe/ID-ZUIMP i je li taj cilj legitiman?
40. Za ocjenu legitimnosti cilja ZUIMP-a i Uredbe/ID-ZUIMP mjerodavni su članak 2. stavak 1. alineja 4. i članak 110. alineja 7. Ustava, koji glase:
»Članak 2.
Hrvatski sabor ... odlučuje:
– o uređivanju gospodarskih, pravnih i političkih odnosa u Republici Hrvatskoj,
(...)«
»Članak 110.
Vlada Republike Hrvatske:
(...)
– brine o gospodarskom razvitku zemlje,
(...)«
41. Ustav dopušta državi da donese ili primijeni zakone koje smatra potrebnima da bi uredila korištenje imovine u skladu s općim interesom. U tom smislu, mjera uskrate isplate materijalnih prava zaposlenima u javnim službama, bez obzira što je riječ o