 usvoji i poništi osporenu odluku.
Sud je u predmetnoj stvari zakazao i održao usmenu javnu raspravu 29. lipnja 2015. na kojoj su stranke ostale kod svojih prijedloga i navoda kao u tužbi odnosno odgovoru na tužbu naglašavajući da je prvenstveno sporna ovlast tuženoga. Tužitelj je ustrajao u navodima da se u predmetnom slučaju ne radi o usluzi platnog prometa već o uplati vezanoj uz odredbu članka 163. Zakona o obveznim odnosima u vezi troškova uplate dužnih novčanih davanja. U tom smislu drži da mišljenje Hrvatske narodne banke podržava njegovo stanovište jer se radi o stvarnim i dokazivim troškovima tužiteljevih angažiranih zaposlenika. To tim više što su korisnici bili upoznati s načinima plaćanja te su slobodno mogli izabrati i ovaj način uplate.
Tuženik, ostajući kod odgovora na tužbu, dodaje kako je pogrešno tumačenje tužitelja da on odobrava opće uvjete poslovanja što bi prema njegovim navodima otklanjalo mogućnost kasnije intervencije i odredbe općih uvjeta, već tuženi može naknadno regirati ukoliko zapazi nepravilnosti i nesuglasnosti sa zakonom.
Iznoseći i druge navode stranke su ostale kod svojih prijedloga za uvažavanje odnosno odbijanjem tužbenog zahtjeva.
Nakon razmatranja svih činjeničnih i pravnih pitanja te cijeneći činjenice utvrđene u upravnom postupku prije donošenja osporenog akta te navode i razloge stranaka istaknutih na raspravi, Sud je ocijenio da tužbeni zahtjev nije osnovan.
Sud ne nalazi osnovanim navode tužbe o pogrešnoj primjeni materijalnog propisa odnosno prekoračenju ovlaštenja danih ZEK-om za odlučivanje o općim uvjetima poslovanja operatora. Naime, prema odredbi članka 12. stavka 1. točke 2. ZEK-a u nadležnosti tuženog su, među ostalim, i nadzora i regulacije cijena, cjenika usluga i općih uvjeta poslovanja operatora na tržištu elektroničkih komunikacijskih mreža i/ili usluga. Nadlje, članak 42. ZEK-a također sadrži odredbu prema kojoj su operatori javnih komunikacijskih usluga obvezni izraditi jasne i sveobuhvatne opće uvjete poslovanja.
Nadalje, Pravilnik o djelatnostima koji u svom članku 7. koji regulira odnose s krajnjim korisnicima u stavku 4. određuje da opći uvjeti poslovanja između ostalog moraju sadržavati odredbe o načinu i uvjetima naplate naknada krajnjim korisnicima.
S obzirom na to da iz sadržaja spisa predmeta proizlazi kako je u predmetnoj stvari sporno je li tužitelj bio dužan u svojim općim uvjetima poslovanja ugraditi odredbe o naknadama za plaćanje računa u poslovnicama HT-a te je li tuženi ovlašten intervenirati na navedeni način u opće uvjete poslovanja, tuženik je prije donošenja rješenja proveo odgovarajući upravni postupak o čemu svjedoče isprave u spisima predmeta. Tako je u okviru navedenoga zatražio i mišljenje Hrvatske narodne banke prema kojem se (dopis HNB-a Direkcije pravnih poslova, urbroj: 558-810/27-07-2012/st-MK od 1. kolovoza 2012.) navedeno plaćanje usluga ne može smatrati platnim prometom prema Zakonu o platnom prometu (»Narodne novine« 133/09. i 136/12.) za koju uslugu bi tužitelj smio naplaćivati naknadu. Stoga se navedene uplate ne smatraju platnim uslugama u smislu članka 4. stavka 1. točke 1. Zakona o platnom promet s obzirom na to da je platna transakcija izvršena u gotovom novcu između platitelja i primatelja plaćanja, bez sudjelovanja posrednika.
Tužitelj temelji svoje pravo na naplatu navedene naknade na odredbu članka 163. Zakona o obveznim odnosima (»Narodne novine« 35/05., 41/08. i 125/11.) prema kojoj troškove ispunjenja snosi dužnik ako ih nije prouzročio vjerovnik.
Međutim, troškovi ispunjenja trebaju biti stvarni i dokazani pa u konkretnoj stvari tužitelj, na kojem je teret dokazivanja postojanja troškova, nije ni u postupku prije donošenja rješenja a ni u upravnom sporu dokazo da je imao kakve troškove i u kojoj visini. Naime, tužitelj je navodio troškove angažiranja svojih zaposlenika u poslovnicama međutim nije ni na kakav način dokazao na čemu bi se temeljio i u kojoj visini bi se sastojao navedeni trošak.
Stoga se tužbeni zahtjev ne