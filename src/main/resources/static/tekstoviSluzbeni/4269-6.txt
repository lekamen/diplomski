 sukladno specifikacijama proizvoda za pojedino mjerilo karte.
(2) Izrada detaljnih topografskih karata obuhvaća:
1. vizualizaciju podataka odgovarajuće kartografske baze podataka za određeno mjerilo sukladno specifikaciji proizvoda koja se odnose na izradu karata za svako pojedino mjerilo karte
2. tehničko izvješće
3. postupke kontrole kvalitete
4. pripremu za tisak
5. službenu ovjeru
6. prema potrebi tisak karata i
7. pohranu i održavanje karata u digitalnom i analognom obliku.
Članak 31.
Topografske karte u mjerilima sitnijima od 1:300 000 spadaju u grupu preglednih topografskih karata i izrađuju se iz odgovarajućih topografskih baza podataka i/ili drugih izvornika, sukladno specifikacijama proizvoda za pregledne topografske karte.
GLAVA IV. IZRADA SLUŽBENIH TEMATSKIH I DRUGIH KARATA
Članak 32.
Tematske karte za posebne potrebe izrađuje Državna geodetska uprava na temelju službenih državnih karata odnosno na osnovi topografskih, kartografskih i ostalih baza podataka Državne geodetske uprave.
DIO PETI PROCES IZRADE DRŽAVNIH KARATA
Članak 33.
(1) Tijekom izrade državnih karata Državna geodetska uprava prati radove sukladno vremenskom tijeku izvođenja radova i dostave podataka definiranom ugovorom o izradi državnih karata.
(2) U slučaju potrebe za dodatnim objašnjenjem specifikacija proizvoda i projektnog zadatka u odnosu na primjenu odredbi ovoga Pravilnika, izvoditelj upućuje pisani upit Državnoj geodetskoj upravi, na koji Državna geodetska uprava izdaje pisani odgovor.
GLAVA I. KONTROLA KVALITETE
Članak 34.
(1) Državna geodetska uprava obavlja kontrolu kvalitete i nadzor kakvoće prikupljenih prostornih podataka i proizvoda, pripadajućih metapodataka i dokumentacije proizašlih iz topografske izmjere.
(2) Po potrebi kontrolu kvalitete provode druge fizičke i pravne osobe koje obavljaju stručne geodetske poslove u tijeku topografske izmjere i izrade državnih karata.
(3) Državna geodetska uprava o obavljenim kontrolama vodi posebnu evidenciju.
(4) Na temelju rezultata kontrole kvalitete daje se ocjena uporabljivosti prostornih podataka i proizvoda za daljnju proizvodnju (ocjena kvalitete) i prijedlozi za stavljanje podataka i proizvoda u službenu upotrebu.
(5) Sustav kontrole kvalitete sastavnih dijelova elaborata topografske izmjere zasniva se na međunarodnim standardima koji definiraju sustav upravljanja kontrolom kvalitete, načela i procedure kontrole kvalitete, metapodatke i postupke uzimanja uzoraka.
(6) Postupak kontrole kvalitete provodi se izradom plana kontrole kvalitete, koji je sastavni dio ponude izvoditelja, te samom provedbom kontrole kvalitete.
(7) Kvaliteta se mjeri u odnosu na specifikacije proizvoda, a dozvoljena odstupanja su kriteriji kojima Državna geodetska uprava prihvaća ili odbija proizvod.
(8) Svaki proizvod definiran je elementima i podelementima kvalitete s dopuštenim odstupanjima (tolerancijama).
(9) Fizičke i pravne osobe posebno ovlaštene za obavljanje stručnih geodetskih poslova dužne su u okviru obavljanja poslova vezanih za topografsku izmjeru, izraditi plan kontrole kvalitete proizvoda, te uspostaviti interne mehanizme osiguranja kontrole kvalitete procesa prikupljanja, izrade i kontrole kvalitete proizvoda.
(10) Svi rezultati interne kontrole, iskazivanje točnosti i kvalitete iz stavka 9. ovoga članka, sastavni su dio isporuke proizvoda, a uočena odstupanja, razlike, utjecaji i posljedice moraju biti dokumentirani u izvješćima o izvršenim radovima.
(11) Izvješća o izvršenim radovima koja su na temelju ovoga Pravilnika, važećih specifikacija proizvoda ili projektnog zadatka izvoditelji dužni izraditi i dostaviti Državnoj geodetskoj upravi, moraju sadržavati pregled svih postupaka izvođenja radova s mogućnošću neovisnog ponavljanja radova, obrade podataka, analize, kontrole i korištenje podataka i naznačenu osobu koja ih je izradila, datum izrade, ime i potpis te pečat ovlaštenog inženjera geodezije zaposlenog kod izvoditelja.
(12) Državna geodetska uprava provodi završni postupak kontrole