 životinje) ili
10. diversifikacija na poljoprivrednom gospodarstvu.
(2) Popis iz stavka 1. ovoga članka je indikativan i nije konačan. Daljnja specifikacija biti će određena godišnjim planom provedbe mjere 02.
(3) U okviru ovoga tipa operacije prioritet će imati mladi poljoprivrednici koji su korisnici potpore mjere M06, podmjere 6.1. »Potpora za pokretanje poslovanja mladim poljoprivrednicima« iz Programa kako bi ostvarili ciljeve postavljene u svom poslovnom planu.
Uvjeti prihvatljivosti
Članak 12.
Savjetodavna služba kao korisnik podmjere 2.1. dužna je:
1. osigurati odgovarajuće kapacitete u smislu kvalificiranog i stručnog osoblja te njihovu redovitu obuku i usavršavanje što uključuje dovoljan broj osoblja s odgovarajućom sveučilišnom ili postdiplomskom izobrazbom i tri godine iskustva u pružanju savjetodavnih i konzultantskih usluga
2. osigurati provedbu savjetovanja na cijelom području Republike Hrvatske
3. prikupljati informacije o potrebama i interesu poljoprivrednika i šumoposjednika za savjetovanjem i
4. imati popis osoba osposobljenih za pružanje savjetodavnih usluga i specifičnih područja savjetovanja kao i plan osposobljavanja i kontinuiranog profesionalnog razvoja savjetnika.
Vanjski stručnjaci
Članak 13.
(1) Ukoliko Savjetodavna služba nema dovoljno stručnog osoblja/savjetnika za određene teme savjetovanja, može ugovoriti vanjske stručnjake (pravne i fizičke osobe) sukladno posebnim propisima koji uređuju postupak javne nabave.
(2) Agencija za plaćanja obavlja administrativnu kontrolu provedbe postupka javne nabave u svim slučajevima u kojima je korisnik bio u obvezi provesti postupak javne nabave.
(3) Za »bagatelne nabave« u iznosima od 35.000, 00 kuna – 200.000,00 kuna, korisnik je u obvezi prikupiti najmanje tri sadržajno usporedive ponude.
(4) Iznimno, ovisno o prirodi premeta nabave i razini tržišnog natjecanja može se prikupiti ponuda samo od jednog gospodarskog subjekta uz valjano obrazloženje.
(5) Za nabave vrijednosti do 35.000,00 kuna dovoljno je prikupiti i dostaviti jednu ponudu.
Prihvatljivi troškovi
Članak 14.
(1) Prihvatljivi troškovi u provedbi podmjere 2.1. su:
1. troškovi za stručne osobe/savjetnike: plaće/naknade, dnevnice, putni troškovi i smještaj
2. indirektni troškovi
3. vanjske usluge
4. troškove za pripremu i izradu materijala za savjetovanje i
5. trošak prostora (lokacije) gdje se održava savjetovanje (u slučaju grupnog savjetovanja).
(2) Troškovi za stručne osobe/savjetnike:
1. plaće/naknade za stručne osobe/savjetnike izračunavaju se sukladno čl. 68. (2) Uredbe (EU) br. 1303/2013 Europskog parlamenta i Vijeća od 17. prosinca 2013. o utvrđivanju zajedničkih odredbi o Europskom fondu za regionalni razvoj, Europskom socijalnom fondu, Kohezijskom fondu, Europskom poljoprivrednom fondu za ruralni razvoj i Europskom fondu za pomorstvo i ribarstvo i o utvrđivanju općih odredbi o Europskom fondu za regionalni razvoj, Europskom socijalnom fondu, Kohezijskom fondu i Europskom fondu za pomorstvo i ribarstvo te o stavljanju izvan snage Uredbe Vijeća (EZ) br. 1083/2006 (SL L 347, 20. 12. 2013.) (u daljnjem tekstu: Uredba (EU) br. 1303/2013)
2. Savjetodavna služba mora osigurati najnovije dokumentirane podatke o godišnjoj bruto plaći svakog zaposlenika
3. putni troškovi, dnevnice i smještaj za stručne osobe/savjetnike izračunavaju se sukladno posebnim propisima.
(3) Indirektni troškovi su troškovi koji su definirani sukladno čl. 68. (1) b Uredbe (EU) br. 1303/2013.
(4) Maksimalni trošak pružanja savjetodavnih usluga koji se može financirati iz Programa je 1500 eura po pruženom savjetovanju u kunskoj protuvrijednosti i ograničen je na dva savjetovanja u tri godine.
(5) Preračun tečaja eura u kune obavlja se prema mjesečnom tečaju eura utvrđenom od Europske komisije za mjesec u kojem je podnesen zahtjev za financiranje objavljenom na mrežnoj stranici Europske komisije: http://ec.europa.eu/budget/inforeuro/.
Neprihvatljivi troškovi
Članak 15.
Neprihvatljivi troškovi u podmjeri 2.1. su:
1. porez na