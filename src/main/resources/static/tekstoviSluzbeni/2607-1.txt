 financiranje 100% cijene mjesečne učeničke karte mjesnog i međumjesnog javnog prijevoza ako je član kućanstva koje je korisnik zajamčene minimalne naknade ili pomoći za uzdržavanje sukladno propisu kojim se uređuje područje socijalne skrbi.
Pravo financiranja troškova mjesnog i međumjesnog javnog prijevoza prema kriterijima iz stavka 1. ove točke ne ostvaruje učenik:
– koji je smješten u učeničkom domu koji se nalazi u istom mjestu njegova školovanja
– kojemu se troškovi prijevoza u cjelini financiraju iz drugih izvora (učenik koji ima prebivalište na otocima, programi jedinica lokalne i područne (regionalne) samouprave i dr.).
Ako je cijena mjesečne učeničke karte za autobus veća od:
– karte koju za mjesec plaćaju radnici, sufinancira se 100% cijene takve karte
– ukupnog iznosa pojedinačnih dnevnih karata za dane pohađanja nastave u mjesecu, sufinancira se 100% ukupnog iznosa pojedinačnih dnevnih karata za dane pohađanja nastave u mjesecu.
V.
Jedinicama područne (regionalne) samouprave i Gradu Zagrebu mjesečno će se osigurati sredstva za troškove prijevoza učenika koji srednju školu pohađaju na njihovom području.
U mjesecu kada se nastava, sukladno Odluci Ministarstva znanosti, obrazovanja i sporta o početku i završetku nastavne godine, broju radnih dana i trajanju odmora učenika osnovnih i srednjih škola za školsku godinu 2015./2016., klase: 602-03/15-06/00063, urbroja: 533-25-15-0001, od 3. ožujka 2015. godine, održava dio mjeseca, sufinancirat će se, odnosno financirati mjesečna karta, odnosno pojedinačne karte za dane pohađanja nastave u mjesecu uzimajući u obzir najpovoljniji iznos.
Iznimno, učenicima u programima čiji se veći dio izvodi u obliku praktične nastave i vježbi te drugim strukovnim programima sa stručnom praksom, sukladno točki V. Odluke Ministarstva znanosti, obrazovanja i sporta o početku i završetku nastavne godine, broju radnih dana i trajanju odmora učenika osnovnih i srednjih škola za školsku godinu 2015./2016., sufinancirat će se, odnosno financirati mjesečna karta, odnosno pojedinačne karte za dane pohađanja praktične nastave i vježbi te stručne prakse u mjesecu uzimajući u obzir najpovoljniji iznos.
Učenik za odlazak u školu i pohađanje praktične nastave i vježbi te stručne prakse ostvaruje pravo na sufinanciranje, odnosno financiranje oba troška međumjesnog javnog prijevoza sukladno stavcima 2. i 3. ove točke te točkama II. i III. ove Odluke.
VI.
Ministarstvo znanosti, obrazovanja i sporta mjesečno osigurava sredstva za troškove prijevoza učenika na temelju zahtjeva jedinica područne (regionalne) samouprave i Grada Zagreba, odnosno osnivača srednjoškolskih ustanova, koji se podnose do 25. u mjesecu za tekući mjesec.
Zahtjevi iz stavka 1. ove točke obvezno sadrže ovjerene račune prijevoznika s popisom učenika iz točaka II. i IV. ove Odluke koji su iskoristili pravo na sufinanciranje, odnosno financiranje.
VII.
Iznimno, zbog osiguranja namjenskog korištenja sredstava ostvarenih za sufinanciranje, odnosno financiranje troškova javnog prijevoza, u slučaju sumnje na nezakonito postupanje prijevoznika osnivač, na temelju vjerodostojne dokumentacije može sredstva doznačiti školi koju učenik pohađa ili samom učeniku.
Odredba iz stavka 1. ove točke primjenjuje se na sve nepodmirene obveze iz prethodnih razdoblja sufinanciranja, odnosno financiranja.
Sredstva iz stavka 1. ove točke izuzeta su od ovrhe.
VIII.
Za provedbu ove Odluke zadužuje se Ministarstvo znanosti, obrazovanja i sporta.
IX.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/533 Urbroj: 50301-04/12-15-1 Zagreb, 30. prosinca 2015.
Predsjednik Zoran Milanović, v. r.
