 proizvode, mazive masti, maslinovo ulje i stolne masline, prerađeno voće i povrće, u proizvodnji i maloprodaji te pri stavljanju na tržište; tržišnih standarda za goveđe meso životinja starosti do 12 mjeseci, jaja i meso peradi, maslina i maslinovog ulja, mlijeka i mliječnih proizvoda, mazivih masti te proizvodna pravila u odnosu na kvalitetu proizvoda; označivanja GMO-a i/ili proizvoda koji sadrže i/ili se sastoje ili potječu od GMO-a te nove hrane na razini maloprodaje; poljoprivrednih i prehrambenih proizvoda sa zaštićenom oznakom izvornosti (ZOI), zaštićenom oznakom zemljopisnog podrijetla (ZOZP) i zajamčeno tradicionalnog specijaliteta (ZTS); uvjeta za proizvodnju i stavljanje brašna na tržište; obavljanje registriranih i neregistriranih djelatnosti i dopunskih djelatnosti u području nadležnosti poljoprivredne inspekcije; Služba obavlja izravan uvid u ispunjavanje uvjeta i obavljanje djelatnosti nadziranih pravnih i fizičkih osoba, te poduzima mjere određene zakonima i propisima donesenim na temelju njih; rješava o upravnim stvarima iz svoga djelokruga; sudjeluje u pripremi i izradi prijedloga državnog proračuna Republike Hrvatske iz svoga djelokruga; prati izvršavanje godišnjeg plana rada i sudjeluje u izradi godišnjeg izvješća o radu; prati rad i izvršavanje poslova inspektora Službe; inicira izmjene te surađuje u izradi nacrta prijedloga zakona i provedbenih propisa; planira provedbu aktivnosti iz svoga djelokruga te izvještava o provedbi istih; surađuje prema potrebi s drugim inspekcijskim službama i pravosudnim tijelima, te obavlja i druge poslove propisane zakonom.
Za obavljanje poslova Službe inspekcija u područnim jedinicama ustrojavaju se:
7.3.2.1. Odjel – područna jedinica Zagreb
7.3.2.2. Odjel – područna jedinica Varaždin
7.3.2.3. Odjel – područna jedinica Osijek
7.3.2.4. Odjel – područna jedinica Rijeka
7.3.2.5. Odjel – područna jedinica Split.«.
Članak 17.
Članak 76. mijenja se i glasi:
»Članak 76.
Odjeli – područne jedinice Zagreb, Varaždin, Osijek, Rijeka i Split obavljaju inspekcijski nadzor u prvom stupnju nad provođenjem zakona, drugih propisa i općih akata kojima je uređeno područje obavljanja poljoprivredne djelatnosti; mjera poljoprivredne politike i potpora u poljoprivredi, ribarstvu i ruralnom razvoju, mjera tržnih intervencija, tržišnih standarda za voće i povrće, banane i hmelj, kontrole velikih korisnika potpora svih mjera organizacije tržišta poljoprivrednih proizvoda, osim korisnika izvoznih potpora, pravila o organizacijama proizvođača, udruženjima organizacija proizvođača i sektorskim organizacijama, korisnika mjera informiranja i promocije, mjera trgovine s trećim zemljama, pravila tržišnog natjecanja, posebnih odredbi za pojedine sektore, financiranja zajedničke poljoprivredne politike, mjera javnih intervencija i privatnog skladištenja, sustava ograničavanja proizvodnje, sustava potpora za preradu određenih proizvoda, naknade za proizvodnju određenih proizvoda i potpora uređenih za određene sektore proizvodnje, mjera prikupljanja podataka i izvješćivanja o cijenama poljoprivrednih proizvoda te drugih područja uređenja tržišta poljoprivrednih proizvoda koja izrijekom nisu stavljena u nadležnost drugih inspektora, uređenja uskladištenja žitarica i industrijskog bilja; obavljanje registrirane i neregistrirane poljoprivredne djelatnosti, kao i dopunske djelatnosti u poljoprivredi; područje održavanja, zaštite, korištenja i promjene namjene poljoprivrednog zemljišta, te nadzor neovlaštenog ulaska u posjed i korištenja poljoprivrednog zemljišta u vlasništvu države; mineralnih i organskih gnojiva te poboljšivača tla, kao i kakvoće, označavanja i stavljanja na tržište gnojiva s oznakom EZ; kakvoće, prometa i primjene sredstava za zaštitu bilja te sprječavanja štetnih posljedica od primjene sredstava za zaštitu bilja za zdravlje ljudi, životinja, bilja i sastavnice okoliša; kakvoće i označavanja poljoprivrednog sjemena i sadnog materijala stavljenog na tržište, GM sjemena i sadnog materijala;