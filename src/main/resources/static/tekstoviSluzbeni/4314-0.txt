69 27.07.2016 Ispravak Pravilnika o izmjenama i dopunama Pravilnika o specijalističkom usavršavanju doktora medicine
MINISTARSTVO ZDRAVLJA
1663
Nakon izvršene usporedbe s izvornim tekstom utvrđena je pogreška u Pravilniku o izmjenama i dopunama Pravilnika o specijalističkom usavršavanju doktora medicine, klasa: 011-02/16-04/16, urbroj: 534-02-1-1/8-16-1 od 5. srpnja 2016. objavljenom u »Narodnim novinama«, broj 62/16 te se daje
ISPRAVAK
PRAVILNIKA O IZMJENAMA I DOPUNAMA PRAVILNIKA O SPECIJALISTIČKOM USAVRŠAVANJU DOKTORA MEDICINE
U Prilogu uz članak 13. Pravilnika iza točke 10.k dodaje se točka 10.m koja glasi:
»10.m PEDIJATRIJSKA KLINIČKA FARMAKOLOGIJA I TOKSIKOLOGIJA
Naziv koji se stječe polaganjem ispita iz uže specijalizacije
Specijalist pedijatrije, uži specijalist pedijatrijske kliničke farmakologije i toksikologije
Trajanje uže specijalizacije
Trajanje uže specijalizacije je 24 mjeseca, od toga godišnji odmor 2 mjeseca.
Program uže specijalizacije
Uvodni dio – 3 mjeseca, od kojih
Odjel kliničke farmakologije/toksikologije – 1 mjesec
Hitna/intenzivna pedijatrijska medicina – 1 mjesec
Farmakološko toksikološki laboratorij – 1 mjesec
Klinička farmakologija – 6 mjeseci
Odjel kliničke farmakologije: stacionarni dio, poliklinički dio
Klinička toksikologija – 6 mjeseci
Odjel kliničke toksikologije: stacionarni dio, poliklinički dio
Intenzivno liječenje pedijatrijskih bolesnika – 1 mjesec
Dječja i adolescentna psihijatrija – 1 mjesec
Farmakološko toksikološki laboratorij – 1 mjesec, od kojeg
Klinička jedinica za analitičku toksikologiju i farmakologiju – 2 tjedna
Klinička jedinica za farmakogenomiku i individualizaciju terapije – 1 tjedan
Klinička jedinica za multidisciplinarnu primjenu kromatografije – 1 tjedan
Institut za medicinska istraživanja – Centar za kontrolu otrovanja – 1 mjesec
Hrvatski zavod za toksikologiju i antidoping – 1 mjesec
Zakonodavstvo – 2 mjeseca, od kojih
Agencija za lijekove i medicinske proizvode – 1 mjesec
Ministarstvo zdravlja:
Odjel za lijekove – 1 tjedan
Središnje etičko povjerenstvo – 1 tjedan
Hrvatski zavod za zdravstveno osiguranje:
Služba za lijekove i medicinske proizvode – 2 tjedna
Godišnji odmor – 2 mjeseca
Teorijska nastava organizirat će se kroz jedan tečaj trajne edukacije iz područja uže specijalizacije.
Kompetencije koje polaznik stječe završetkom uže specijalizacije
Razina usvojene kompetencije:
1 Specijalizant je svladao tematsko područje na osnovnoj razini i potrebna mu je pomoć i stručni nadzor u radu i rješavanju problema iz tematskog područja
2 Specijalizant je djelomično svladao tematsko područje i uz djelomični stručni nadzor u mogućnosti je raditi i rješavati probleme iz tematskog područja
3 Specijalizant je u potpunosti svladao tematsko područje, poznaje odgovarajuću literaturu i u mogućnosti je samostalno raditi i rješavati probleme iz tematskog područja
Za stjecanje kompetencija odgovoran je specijalizant, mentor i komentor.
Opće kompetencije treba steći prema općim kompetencijama programa specijalizacije iz pedijatrije.
Posebne kompetencije
Završetkom ovog dijela uže specijalizacije pedijatrijske kliničke farmakologije i toksikologije specijalist pedijatrije na užoj specijalizaciji mora steći:
1. Etika kliničkih istraživanja djece
– razumjeti načela etičkog istraživanja djece (3)
– razumjeti razlike između odraslih i djece u odnosu na korištenje zdravih dobrovoljaca za klinička istraživanja i farmakokinetičkih studija (3)
– biti u stanju odabrati ispitanike za istraživanje (3)
– razumjeti pravne aspekte i proces dobivanja informiranog pristanka za istraživanja djece (3)
– razumjeti uporabu placeba u kliničkim ispitivanjima djece (3)
– znati o vrstama istraživanja i različitom oblikovanju studija djece (3)
– pokazati znanje principa dobre kliničke prakse (3)
– prepoznati potrebu pravilnog dokumentiranja svih postupaka istraživanja (3)
– poznavati strukturu, funkciju i proces odlučivanja Središnjeg etičkog povjerenstva (3)
– moći pripremiti i kritički analizirati obrazloženje 