 odabere odgovarajuća funkcija i unese datum kalendara. Promjenu kalendara potrebno je evidentirati u sustavu eSpis.
(3) Ako rješavatelj odredi rok, vrijeme održavanja rasprave i ročišta kada se spis u pisanom obliku nalazi u sudskoj pisarnici, učinit će to naredbom u sustavu eSpis. U tom slučaju, kao i u svim drugim slučajevima kada sudska pisarnica mora promijeniti prethodno unesen rok, vrijeme održavanja rasprave i ročišta, evidentirat će to u sustavu eSpis.
Članak 106.
(1) Službenik sudske pisarnice dužan je redovito u sustavu eSpis pratiti rokove u predmetima koji se nalaze u pisarnici i pravovremeno postupati po dostavnim naredbama i upozorenjima evidentiranim u sustavu eSpis.
(2) Vađenje spisa iz kalendara evidentira se u sustavu eSpis.
XXI. OSTALE ODREDBE O POSTUPANJU U SUSTAVU eSpis
1. Dostavljanje spisa rješavateljima
Članak 107.
Prije dostave spisa u referadu na rješavanje kroz sustav eSpis sudska pisarnica je dužna u napomenu sustava eSpis upisati informaciju o provedbi naredbi i drugim bitnim pojedinostima (npr.: »dostavnica/povratnica nije vraćena«, »izvješće nije primljeno« i slično).
Članak 108.
(1) Ako se utvrdi da je podnesak pravodobno podnesen, u polje za primjedbu sustava eSpis upisat će se oznaka »pravodobno«.
(2) Ako podnesak treba dostaviti na odlučivanje višem sudu ili izvanraspravnom vijeću, popratno izvješće unijet će se u sustav eSpis.
(3) Kad se utvrdi da podnesak vezan za rok nije podnesen pravodobno, u polje za primjedbu sustava eSpis upisat će se oznaka »nepravodobno«.
2. Kretanje spisa
Članak 109.
(1) Ako se spis privremeno dostavlja na uvid drugom sudu ili tijelu, sudska pisarnica će datum do kojeg spis treba biti vraćen, temelj i razloge privremenog dostavljanja spisa unijeti u sustav eSpis korištenjem funkcije »Spis izvan suda«.
(2) Dostavljanje spisa drugom sudu evidentira se u sustavu eSpis korištenjem posebne funkcionalnosti.
(3) Kada se spis dostavlja drugom sudu samo radi uvida, spis se ne dostavlja kroz sustav eSpis, nego se činjenica da je spis na uvidu kod drugog suda evidentira u sustavu eSpis korištenjem funkcionalnosti »Spis izvan suda«, uz naznaku roka do kojeg spis treba vratiti.
3. Samostalan rad sudske pisarnice
Članak 110.
Sudska pisarnica, uz poslove propisane odredbama Sudskog poslovnika, obavlja samostalno sljedeće poslove:
1. daje usmene i pisane obavijesti i izdaje potvrde iz sustava eSpis o činjenicama o kojima se vodi službeni popis,
2. sastavlja zapisnike ili službene bilješke o kratkim priopćenjima i izjavama stranaka i drugih osoba o promjeni adrese, mjesta boravka, o danu primitka sudske odluke kad dostavnica ili povratnica nije vraćena ili kad nije jasno naznačen dan obavljene dostave i slično te naprijed navedene podatke upisuje na odgovarajuće mjesto u sustavu eSpis,
3. obavlja uvid u službena glasila radi utvrđivanja jesu li objavljeni pojedini oglasi uz istovremeno stavljanje odgovarajuće bilješke u sustav eSpis.
XXII. ČUVANJE SPISA
Članak 111.
(1) Na spise u sustavu eSpis primjenjuju se rokovi čuvanja propisani odredbama posebnih zakona ili odredbama Sudskog poslovnika.
(2) Nakon uništavanja spisa u pisanom obliku, podaci o spisu brisati će se iz sustava eSpis, osim podataka o spisu upisanih u elektronički upisnik.
1. Pohrana spisa u arhiv
Članak 112.
(1) Nakon pravomoćnog dovršetka postupka, naredba o pohrani spisa u arhiv evidentirat će se u sustavu eSpis.
(2) Nakon izdvajanja priloženih spisa, primjedba o tome evidentirat će se u sustavu eSpis.
2. Arhiv ureda predsjednika suda
Članak 113.
(1) U sustav eSpis izdvajanje spisa radi posebnog čuvanja unosi se u sustav kao svako drugo izdvajanje iz arhiva.
(2) Arhiva predsjednika suda vodi se kao posebna arhiva u sustavu eSpis.
3. Izdavanje spisa iz arhiva
Članak 114.
(1) Kad se spis izda iz arhiva, u sustavu eSpis administrator suda mu mijenja status iz »arhiviran« u »riješen«.
(2) Spis koji je izdan iz arhiva dodjeljuje se u rad rješavatelju koji je za njega bio zadužen u sustavu eSpis prije arhiviranja.