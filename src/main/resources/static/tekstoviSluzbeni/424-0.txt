20 23.02.2015 Pravilnik o dopunama Pravilnika o utvrđivanju cijene putovnice i putnog lista
MINISTARSTVO UNUTARNJIH POSLOVA
425
Na temelju članka 27. stavka 1. Zakona o putnim ispravama hrvatskih državljana (»Narodne novine« broj: 77/99, 133/2002, 48/2005, 74/2009 i 154/2014) ministar unutarnjih poslova donosi
PRAVILNIK
O DOPUNAMA PRAVILNIKA O UTVRĐIVANJU CIJENE PUTOVNICE I PUTNOG LISTA
Članak 1.
U Pravilniku o utvrđivanju cijene putovnice i putnog lista (»Narodne novine« broj: 4/2010) članku 2. stavku 1. iza podstavka 3. dodaju se podstavci 4. i 5. koji glase:
» – za biometrijsku putovnicu 2. generacije s rokom važenja do 31. prosinca 2024. godine u redovnom postupku 290 kuna,
– za biometrijsku putovnicu 2. generacije s rokom važenja do 31. prosinca 2024. godine u žurnom postupku 375 kuna.«.
Članak 2.
Ovaj Pravilnik stupa na snagu osmoga dana od dana objave u »Narodnim novinama«.
Broj: 511-01-152-17366/1-2015.
Zagreb, 17. veljače 2015.
Ministar Ranko Ostojić, v. r.
