 standardne ponude ne predviđaju isplatu iznos naknade štete prema vrsti pošiljke te tako stvarno odstupaju od odredbe članka 57. Zakona o poštanskim uslugama. S obzirom na to da odredbe standardne ponude ne mogu mijenjati sadržaj prisilnih zakonskih odredbi i u tom dijelu je zahtjev drugotužitelja osnovan, te je prvotužitelju naložena izmjena odredbi standardne ponude. Napominje da je poduzimao sve radnje kako bi se utvrdilo pravo stanje stvari radi donošenja pravilnog i zakonitog rješenja, poštujući pri tome načelo materijalne istine, te su na pravilno i potpuno utvrđeno činjenično stanje na ispravan način primijenjene odredbe zakona i pravilnika, te donesena odluka o okviru njegove nadležnosti. Predlaže da Sud na temelju članka 57. Zakona o upravnim sporovima odbije tužbu kao neosnovanu.
Tuženo tijelo je u predmetu broj: UsII-25/14 u odgovoru na tužbu navelo razloge zbog kojih smatra da je tužbeni zahtjev drugotužitelja neosnovan te se očitovalo na prigovore drugotužitelja u tužbi glede standardne ponude, cijene pristupa, ograničenja i najave pristupa, bankovne garancije i rješavanja spornih pitanja, što je u odgovoru detaljno i obrazložilo. Tuženik ističe da je standardna ponuda prvotužitelja sastavni dio ugovora o pristupu, da ugovor proizvodi pravne posljedice tek od trenutka suglasnosti volje stranaka, odnosno potpisom ugovora, a primjena standardne ponude ovisi o potpisu ugovora, kojim stranke potvrđuju suglasnost primjene. S obzirom na to da je standardna ponuda sastavni dio ugovora, ne može se smatrati jednostranim aktom prvotužitelja jer početak njezine primjene ovisi o suglasnosti obje strane i potpisu ugovora. Tuženik predlaže da Sud tužbu drugotužitelja odbije kao neosnovanu na temelju odredbe članka 57. Zakona o upravnim sporovima.
Tužbeno tijelo je u oba odgovora na tužbu predložilo Sudu da spoji predmete broj: UsII-23/14 i UsII-25/14 jer se oba tužbena zahtjeva odnose na isti upravni akt (odluku tuženika).
Odgovori na tužbu dostavljeni od strane tuženika i zainteresiranih osoba dostavljeni su sukladno članku 6. Zakona o upravnim sporovima (»Narodne novine« 20/10., 143/12. i 152/14.) prvo i drugotužitelju.
Tužbeni zahtjevi prvotužitelja i drugotužitelja nisu osnovani.
Imajući u vidu okolnosti predmetnog slučaja, Sud je na temelju odredbe članka 36. stavka 1. točke 4. Zakona o upravnim sporovima (»Narodne novine« 20/10., 143/12. i 152/14.) odlučio riješiti predmetni upravni spor bez održavanja rasprave.
Postupak koji je prethodio donošenju osporene odluke tuženika vodio se u povodu zahtjeva drugotužitelja od 3. studenog 2013. kao korisnika pristupa poštanskoj mreži koji je isti podnio protiv prvotužitelja kao davatelja univerzalne usluge, za rješavanje spora u vezi s davanjem pristupa poštanskoj mreži prvotužitelja. Drugotužitelj smatra da postoji spor oko elemenata ugovora koji se odnose na cijenu pristupa poštanskoj mreži, ograničavanje pristupa, označavanje pošiljaka, najavu pristupa, kakvoću usluga, naknadu štete, bankovnu garanciju, početak primjene ugovora i rješavanje spornih pitanja. U odnosu na zahtjev drugotužitelja, očitovao se prvotužitelj kako je to i navedeno u rješenju tuženika, te je dana 16. prosinca 2013. održana usmena rasprava pred tuženikom na koju su tužitelji pristupili i ostali kod svojih navoda iz zahtjeva i odgovora na zahtjev.
Ocjenjujući zakonitost predmetne odluke tuženika, Sud nalazi da je tuženik nakon provedenog postupka pravilno ocijenio neosnovanim zahtjev drugotužitelja u odnosu na cijene usluge pristupa, ograničavanje pristupa, najavu pristupa, označavanje pošiljaka, bankovnu garanciju i način rješavanja spornih pitanja, dok je u dijelu koji je vezan uz kakvoću usluga i naknadu štete zahtjev drugotužitelja usvojen te je prvotužitelju naložena izmjena odredaba Standardne ponude za pristup poštanskoj mreži kao sastavnog dijela ugovora.
Prema odredbi članka 53. stavka 6. Zakona o poštanskim uslugama (»Narodne novine« 144/12. i 153/13.) prigodom određivanja cijena pristupa mreži