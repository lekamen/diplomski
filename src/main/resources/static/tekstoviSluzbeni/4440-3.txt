 osmog dana od dana objave, osim ako nije zbog osobito opravdanih razloga, općim aktom propisano da opći akt stupa na snagu dan nakon objave. Opći akti ne mogu imati povratno djelovanje.
S obzirom na navedeno, osporavani Pravilnik nije mogao stupiti na snagu danom donošenja, već osmi dan od dana objave, odnosno iznimno i najranije dan nakon objave, kako je to propisano Zakonom i odredbom članka 104. Statuta Grada Makarske – (Glasnik Grada Makarske 8/09.).
Kako je odredbom članka 82. osporavanog Pravilnika propisano da isti stupa na snagu danom donošenja, te da će se oglasiti na oglasnoj ploči Grada Makarske, to Sud nalazi da je osporavana odredba članka 82. Pravilnika u tom dijelu suprotna odredbi članka 73. stavak 2. i 4. Zakona o lokalnoj i područnoj (regionalnoj) samoupravi kao i odredbi članka 104. Statuta Grada Makarske.
Prigovor podnositelja o nezakonitom smanjenju broja radnih mjesta – broja izvršitelja na radnom mjestu komunalnog i prometnog redara – referenta Sud ne nalazi osnovanim. Naime, Zakon o službenicima i namještenicima u lokalnoj i područnoj (regionalnoj) samoupravi – članak 4. točka 4. Zakona propisuje i daje ovlaštenje gradonačelniku utvrditi između ostalog i broj izvršitelja na pojedinim radnim mjestima.
Podnositelj nadalje Sudu nije priložio dokaz svojoj tvrdnji da bi smanjenje radnih mjesta – broja komunalnih redara u Odsjeku komunalnog i prometnog redarstva bio u nesuglasju s odredbom članka 32. Zakona o službenicima i namještenicima u lokalnoj i područnoj (regionalnoj) samoupravi, a koja odredba propisuje pravo na zaštitu službenika i namještenika koji prijavljuju sumnju na korupciju.
Prigovore da su uvjeti za raspored na radno mjesto komunalnog redara (redni broj 35. i 37. Pravilnika) – protivni odredbi Zakona o komunalnom gospodarstvu Sud nalazi paušalnim, jer podnositelj ne navodi u koliziji s kojom odredbom navedenog Zakona bi Pravilnik bio suprotan. Naime, odredbom članka 17. točke 4. navedenog Zakona propisano je da komunalni redari moraju imati najmanje IV. stupanj stručne spreme, što ne priječi donositelja općeg akta u ovom slučaju Pravilnika o unutarnjem redu propisati viši stupanj stručne spreme.
Slijedom izloženog Sud je temeljem odredbe članka 86. stavak 3. Zakona o upravnim sporovima presudio kao u izreci presude pod točkom I i II.
U odnosu na točku III izreke zahtjev je odbijen temeljem odredbe članka 57. stavak 1. istog Zakona.
Na temelju odredbe članka 86. stava, 4. Zakona o upravnim sporovima ukinute odredbe općeg akta prestaju važiti danom objave ove presude u »Narodnim novinama«.
Poslovni broj: Usoz-33/16-6
Zagreb, 14. srpnja 2016.
Predsjednica vijeća Mirjana Čačić, v. r.
