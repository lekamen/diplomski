 kapitalu te ispunjava neki od sljedećih uvjeta:
a) obavlja ključne funkcije,
b) unutar grupe obavlja ključne operativne funkcije, funkciju upravljanja rizicima ili administrativne funkcije,
c) nosi znatan rizik, koji u najgorem scenariju može ugroziti održivost investicijskog društva ili grupe,
d) ne može prestati poslovati, a da ne pridonese nastanku značajnog rizika za investicijsko društvo ili grupu,
e) podružnica ili društvo važni su za financijsku stabilnost u barem jednoj državi članici u kojoj imaju sjedište ili u kojoj posluju.
Obuhvat primjene Pravilnika
Članak 3.
(1) Investicijsko društvo koje ne podliježe konsolidiranom nadzoru iz članaka 265. i 267. Zakona dužno je primjenjivati odredbe ovog Pravilnika na pojedinačnoj osnovi.
(2) Matično investicijsko društvo u Europskoj uniji sa sjedištem u Republici Hrvatskoj dužno je primjenjivati odredbe ovog Pravilnika na konsolidiranoj osnovi za svoju grupu.
(3) Plan oporavka koji matično investicijsko društvo u Europskoj uniji sa sjedištem u Republici Hrvatskoj izrađuje za svoju grupu odnosi se na sve članice grupe, a sadržava mjere čija se provedba zahtijeva na razini matičnog investicijskog društva, ali i svakog društva kćeri pojedinačno i, prema potrebi, na razini značajnih podružnica (dalje u tekstu: plan oporavka za grupu).
(4) Značajno investicijsko društvo dužno je primjenjivati sve odredbe ovoga Pravilnika u njihovom punom obuhvatu.
(5) Investicijsko društvo koje nije značajno može primijeniti manji opseg plana oporavka odnosno smanjiti broj opcija oporavka u skladu s člankom 11. stavkom 3. ovoga Pravilnika te u plan oporavka nije dužno uključiti informacije propisane sljedećim odredbama ovoga Pravilnika:
– Članka 6. točaka 3.b i 4.,
– Članka 7. stavka 3. točaka 3. i 4. ako obrazloži izostavljanje istih,
– Članka 9. točke 1.d,
– Članka 11. stavka 4. točke c) i stavka 5.,
– Članka 12. stavka 1. točke c) te stavaka 2. i 3.
(6) Iznimno od stavka 5. ovoga članka Agencija može rješenjem naložiti investicijskom društvu koje nije značajno primjenu odredbi ovog Pravilnika u proširenom ili u punom obuhvatu.
(7) Odredba iz stavka 1. i 2. ovoga članka ne primjenjuje se u slučajevima kada je donesena zajednička odluka iz članaka 43.c i 43.d Zakona da investicijsko društvo sa sjedištem u Republici Hrvatskoj koje je dio grupe nije dužno izrađivati pojedinačni plan oporavka.
II. IZRADA I NADZOR PLANA OPORAVKA
Postupak izrade plana oporavka
Članak 4.
(1) Investicijsko društvo dužno je izraditi i primjenjivati plan oporavka iz članka 43.a stavka 1. Zakona koje je potrebno poduzeti radi poboljšanja financijskog položaja društva u slučaju značajnog pogoršanja.
(2) Investicijsko društvo dužno je osigurati da plan oporavka kumulativno ispunjava sljedeće uvjete:
1. provedba mjera predloženih u planu osigurava i ponovno uspostavlja održivost redovnog poslovanja i stabilnost financijskog položaja investicijskog društva ili grupe za koju se plan izrađuje, u slučajevima znatnog pogoršanja poslovanja ili stabilnosti financijskog položaja, uzimajući u obzir pripremne mjere koje je investicijsko društvo poduzelo ili planira poduzeti;
2. plan oporavka i njime predviđene mjere moraju biti takvi da se mogu u situacijama ozbiljnog financijskog poremećaja brzo i učinkovito provesti, a kako bi se izbjegle značajne štetne posljedice na financijski sustav, uključujući i slučajeve istodobnog provođenja planova oporavka u drugim investicijskim društvima.
(3) Plan oporavka ne smije sadržavati pretpostavku dostupnosti izvanredne javne financijske potpore ili primitak te potpore.
(4) Cilj plana oporavka grupe je postizanje stabilnosti grupe kao cjeline ili bilo koje članice grupe u situacijama ozbiljnoga financijskog poremećaja, radi rješavanja ili uklanjanja uzroka poremećaja ili poboljšanja financijskog položaja grupe ili tog investicijskog društva, pri čemu valja istodobno voditi računa o financijskom položaju drugih društava u grupi.
(5) Investicijsko društvo dužno je donijeti i provoditi interni akt