62 08.07.2016 Uredba o izmjenama i dopunama Uredbe o unutarnjem ustrojstvu Ministarstva poljoprivrede
VLADA REPUBLIKE HRVATSKE
1565
Na temelju članka 63. stavka 2. Zakona o sustavu državne uprave (»Narodne novine«, br. 150/11 i 12/13 – Odluka Ustavnog suda Republike Hrvatske), Vlada Republike Hrvatske je na sjednici održanoj 23. lipnja 2016. godine donijela
UREDBU
O IZMJENAMA I DOPUNAMA UREDBE O UNUTARNJEM USTROJSTVU MINISTARSTVA POLJOPRIVREDE
Članak 1.
U Uredbi o unutarnjem ustrojstvu Ministarstva poljoprivrede (»Narodne novine«, br. 80/13, 16/14, 50/14, 46/15 i 63/15), članak 224. mijenja se i glasi:
»Članak 224.
Sektor za upravljanje EU fondovima u ribarstvu koordinira i prati provedbu EU fondova u dijelu ribarstva; koordinira i objedinjava rad službi i odjela unutar svoga ustroja; obavlja upravne i druge stručne poslove iz područja EU fondova, državnih potpora i mjera uređenja tržišta; izrađuje strateški i programski okvir za provedbu EU fondova u smislu izrade Nacionalnog strateškog programa razvoja ribarstva i operativnih programa ribarstva; izrađuje ostale tehničke dokumente vezane uz EU fondove; prati realizaciju operativnih programa ribarstva te mjeri postignute učinke; priprema i vodi procese evaluacije te postupanje po evaluacijskim izvješćima; surađuje u izradi Zajedničkog strateškog okvira za korištenje fondova EU-a; izrađuje i uspostavlja sustav upravljanja i kontrole provedbe operativnih programa ribarstva; izrađuje i dostavlja Europskoj komisiji sva potrebna izvješća i ostale materijale vezane uz provedbu EU fondova u ribarstvu, državnih potpora i mjera uređenja tržišta u ribarstvu; predlaže mjere korištenja financijskih instrumenata za ribarstvo u okviru EU fondova i državnih potpora u ribarstvu; predlaže tržišne mjere u skladu s odredbama strukturnih fondova i mjerama tržišne politike Europske unije; izrađuje kriterije za odabir operacija te ih podnosi na odobravanje Odboru za praćenje; uspostavlja i koordinira rad Odbora za praćenje provedbe operativnih programa ribarstva te mu pruža tehničku potporu; planira i provodi mjeru tehničke pomoći; prikuplja informacije o potrebama za korištenje mjere tehničke pomoći te istu provodi; izrađuje strategiju informiranja; izrađuje mjere potpore za provedbu lokalnih strategija razvoja i lokalnih inicijativa; prati rad lokalnih akcijskih grupa u ribarstvu i prati provedbu lokalnih razvojnih strategija; sudjeluje u radu Odbora za odabir i akreditaciju lokalnih akcijskih grupa u ribarstvu; izrađuje propisana izvješća provedbe operativnih programa ribarstva; izrađuje procedure i priručnik procedura za provedbu operativnih programa ribarstva; predlaže provedbu kontrole na terenu u području strukturnih mjera i državnih potpora u ribarstvu; organizira i provodi promotivne aktivnosti potrebne za provedbu EU fondova u dijelu ribarstva; organizira javne rasprave, predavanja i radionice, te priprema edukacijske materijale o svrsi, ciljevima, mogućnostima i načinima korištenja mjera u okviru EU fondova; provodi mjere vezane uz tržišnu politiku u ribarstvu; predlaže mjere i projekte za potporu proizvodnom i interesnom udruživanju ribarskih proizvođača; u sklopu mjera tržišno-cjenovne politike predlaže mjere propisanih cijena, mjere novčanih poticaja i naknada, intervencija na domaćem tržištu, poticanja prodaje i potrošnje, obavlja i koordinira poslove međunarodne suradnje na razini Sektora, izrađuje nacrte prijedloga zakona i prijedloge drugih propisa u području svoga djelokruga; predlaže rješavanje pojedinih pitanja vezano uz provedbu EU fondova u ribarstvu, državnih potpora te uređenja tržišta u ribarstvu; sudjeluje u pripremi i izradi prijedloga državnog proračuna, obavlja i druge poslove u okviru svoga djelokruga.
Za obavljanje poslova Sektora za upravljanje EU fondovima u ribarstvu ustrojavaju se sljedeće Službe:
13.3.1. Služba za programiranje i koordinaciju EU fondova u ribarstvu
13.3.2. Služba za potpore u ribarstvu
13.3.3. Služba za praćenje provedbe EU fondova u ribarstvu i