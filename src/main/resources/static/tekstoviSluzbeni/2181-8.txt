 direktnu).
(3) Ako se u voznom redu iz stavka 1. ovoga članka skraćuje relacija na kojoj se obavlja prijevoz, izdaje se nova dozvola.
(4) Zahtjev za izmjenu voznog reda iz stavka 1. ovoga članka podnosi se izravno izdavatelju dozvole, bez provedenog postupka usklađivanja.
Članak 18.
(1) Za vrijeme važenja dozvole, a nakon isteka roka od jedne godine od dana izdavanja dozvole može se odobriti upis zajedničkog obavljanja prijevoza na postojećoj liniji. U tom slučaju izdaje se nova dozvola s istim rokom važenja.
(2) Za izdavanje dozvole iz stavka 1. ovoga članka, prijevoznici koji će zajednički obavljati prijevoz dužni su priložiti:
a) zajednički vozni red,
b) odgovarajuće prijevozne kapacitete i najmanje jednog zaposlenog vozača po autobusu (priložiti popis autobusa u vlasništvu ili najmu i popis zaposlenih vozača) za sve prijevoznike,
c) itinerar,
d) cjenik za međunarodne linije za treće države,
e) ugovor o zajedničkom obavljanju prijevoza,
f) izvornik ugovora o poslovno-tehničkoj suradnji sa stranim prijevoznikom na načelu uzajamnosti na hrvatskom jeziku i jeziku poslovnog partnera, ako se radi o međunarodnoj liniji,
g) potvrdu nadležnih tijela o plaćenim porezima i doprinosima za mirovinsko i zdravstveno osiguranje, ne stariju od 30 dana za sve prijevoznike.
VI. OBRASCI DOZVOLA I UPISNIK IZDANIH DOZVOLA
Članak 19.
(1) Obrazac dozvole sastoji se od jednog posebno zaštićenog lista papira, veličine A4. Na prvoj stranici je grb Republike Hrvatske i utisnuta oznaka Republike Hrvatske po cijeloj površini lista.
(2) Obrazac dozvole za obavljanje županijskog linijskog prijevoza je svijetlo smeđe boje.
(3) Obrazac dozvole za obavljanje međužupanijskog linijskog prijevoza je svijetlo plave boje.
(4) Obrazac dozvole za obavljanje međunarodnog bilateralnog i tranzitnog linijskog prijevoza za treće države je ružičaste boje.
(5) Obrazac dozvole iz stavaka 2., 3. i 4. ovoga članka tiskani su uz ovaj Pravilnik i njegov su sastavni dio.
Članak 20.
(1) Ministarstvo i upravno tijelo županije nadležno za poslove prometa, odnosno upravno tijelo Grada Zagreba nadležno za poslove prometa dužni su voditi upisnik o izdanim dozvolama.
(2) Obrazac upisnika iz stavka 1. ovoga članka, tiskan je uz ovaj Pravilnik i njegov je sastavni dio.
(3) Upisnik o izdanim dozvolama može se voditi i na računalu u istovjetnom obliku i sadržaju.
(4) Ako se upisnik o izdanim dozvolama vodi na računalu, obvezno se ispisuje na pisaču i uvezuje u knjigu.
(5) Upisnik o izdanim dozvolama je javan.
(6) Upravna tijela dužna su kopije upisnika o izdanim dozvolama dostaviti Ministarstvu do početka prometne godine.
(7) Upisnik o izdanim dozvolama vodi se na obrascu veličine A4 s odgovarajućim sadržajem uvezanim u knjigu.
Članak 21.
Ministarstvo, odnosno upravno tijelo županije nadležno za poslove prometa će popis dozvola izdanih do 1. lipnja tekuće godine objaviti najkasnije do 1. srpnja tekuće godine na web stranici Ministarstva odnosno županije, a nakon toga roka u roku od 30 dana objavljivat će svaku novu ili izmijenjenu dozvolu.
VII. ZAVRŠNE ODREDBE
Članak 22.
Danom stupanja na snagu ovoga Pravilnika prestaje važiti Pravilnik o dozvolama za obavljanje linijskog prijevoza putnika (»Narodne novine«, br. 118/2005, 120/2010 i 112/2011).
Članak 23.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-0115-02/107
Urbroj: 530-05-1-2-15-1
Zagreb, 16. listopada 2015.
Ministar dr. sc. Siniša Hajdaš Dončić, v. r.

OBRASCI
