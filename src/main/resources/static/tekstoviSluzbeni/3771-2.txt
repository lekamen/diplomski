 osoba osiguravaju jedinice lokalne i područne (regionalne) samouprave.
Izrađene planove s prikazom pristupnih putova za interventna vozila i propisane mjere, navedeni subjekti dužni su dostaviti teritorijalno nadležnom Područnom uredu Državne uprave za zaštitu i spašavanje i vatrogasnoj zajednici županije.
Izvršitelji zadatka: župan, gradonačelnik, općinski načelnik Hrvatske šume d.o.o. Javne ustanove za upravljanje nacionalnim parkovima Rok: 30. travnja 2016. godine (izrada i usklađivanje planova) 15. svibnja 2016. godine (dostava planova)
III. AKTIVNOSTI U PRIPREMI POŽARNE SEZONE
5. Vatrogasne zajednice županija dužne su ažurirati, odnosno donijeti Plan angažiranja vatrogasnih snaga na području županije (sastavni dio Plana aktivnog uključenja svih subjekata zaštite od požara za područje županije). Plan angažiranja vatrogasnih snaga mora biti u skladu s odredbama i smjernicama Plana intervencija kod velikih požara otvorenog prostora na teritoriju Republike Hrvatske.
Plan angažiranja vatrogasnih snaga mora sadržavati (uz ostalo) pregled svih vatrogasnih postrojbi s područjima odgovornosti, njihovo djelovanje, brzinu odziva, popise svih vatrogasnih vozila po postrojbama, kao i broj profesionalnih i dobrovoljnih vatrogasca koji zadovoljavaju uvjete članaka 21. i 22. Zakona o vatrogastvu (»Narodne novine«, br. 106/99, 117/01, 36/02, 96/03, 139/04, 174/04, 38/09 i 80/10) i podzakonskih propisa.
Plan angažiranja vatrogasnih snaga na području županije (u pisanom i elektroničkom obliku) sve vatrogasne zajednice županija dužne su, u propisanom roku, dostaviti Državnoj upravi za zaštitu i spašavanje – Sektoru za vatrogastvo.
Izvršitelji zadatka: Vatrogasne zajednice županija Sudjelovatelji: župan, gradonačelnik, općinski načelnik Rok: 15. svibnja 2016. godine
6. Vatrogasne zajednice županija priobalnog dijela Republike Hrvatske dužne su izraditi prosudbu potraživanja ispomoći (dislokacije), a vatrogasne zajednice županija kontinentalnog dijela prosudbu mogućnosti pružanja ispomoći. Prosudbe su dio Plana angažiranja vatrogasnih snaga na području županije.
Prosudba potraživanja ispomoći utvrđuje prihvat snaga, prijedlog mjesta baziranja, prehranu, redovne zadaće, raspored javljanja i načina izvješćivanja, način i sredstva komuniciranja. Prosudba mogućnosti pružanja ispomoći za redovnu i izvanrednu dislokaciju mora sadržavati potpune popise vatrogasnih vozila, uređaja, opreme i sredstava s osnovnim podacima i popise profesionalnih i dobrovoljnih vatrogasca.
Za redovnu dislokaciju (po smjeni – razdoblju angažiranja) planirati mogućnost slanja 8 – 12% od ukupnog broja vatrogasaca u svakoj javnoj vatrogasnoj postrojbi (prvenstveno pripadnika intervencijske postrojbe Republike Hrvatske) te maksimalno 20% od ukupnog broja operativnih vatrogasaca u dobrovoljnoj vatrogasnoj postrojbi (DVD) koja je predviđena za pružanje ispomoći. Za redovne dislokacije u planu predvidjeti odgovarajuća i tehnički ispravna vatrogasna vozila. Vatrogasne zajednice županija kontinentalnog dijela Republike Hrvatske dužne su u provedbi ove točke izvršiti smotru predloženih vatrogasaca, tehnike i opreme, te dostaviti izvješće Državnoj upravi za zaštitu i spašavanje – Sektoru za vatrogastvo. Zapisnik o stanju vatrogasne tehnike i opreme prije i nakon požarne sezone potpisuju županijski vatrogasni zapovjednik i glavni vatrogasni zapovjednik ili osoba koju on ovlasti.
Izvršitelji zadatka: Vatrogasne zajednice županija Sudjelovatelji: župan, gradonačelnik, općinski načelnik Državna uprava za zaštitu i spašavanje Rok: 15. svibnja 2016. godine (Izvješće o provedbi smotre)
7. Hrvatska vatrogasna zajednica izradit će dodatni Plan za izvanredno (interventno) angažiranje dobrovoljnih vatrogasnih postrojbi pri složenijim vatrogasnim intervencijama na području cijele države. U slučaju potrebe, snage će se angažirati temeljem članka 36. Zakona o vatrogastvu. Vatrogasci moraju udovoljavati odredbama članka 22. Zakona o vatrogastvu i odredbama ostalih podzakonskih propisa. Plan mora 