djelovanja sustava kakvoće. Izvješće o obavljenom obilasku mora se dostaviti proizvođaču, kao i ispitno izvješće, ako je provedeno ispitivanje.
5. Oznaka CE i EU izjava o sukladnosti
5.1. Proizvođač je obvezan staviti oznaku CE u skladu s člancima 21. i 22. ovoga Pravilnika, te pod odgovornošću prijavljenog tijela iz točke 3.1. ovoga Dodatka identifikacijski broj tog tijela na svaki pojedinačni primjerak radijske opreme koji udovoljava primjenjivim zahtjevima iz članka 5. ovoga Pravilnika.
5.2. Proizvođač je obvezan sastaviti pisanu EU izjavu o sukladnosti za svaki tip radijske opreme, te je mora čuvati i dati na uvid nadležnim nacionalnim tijelima, u razdoblju od najmanje deset godina od dana stavljanja radijske opreme na tržište.
6. Proizvođač mora, u razdoblju od najmanje deset godina od dana kada je radijska oprema stavljena na tržište, čuvati i dati na uvid nadležnim nacionalnim tijelima sljedeće:
– tehničku dokumentaciju iz točke 3.1. ovoga Dodatka
– dokumentaciju o sustavu kakvoće iz točke 3.1. ovoga Dodatka
– promjene u sustavu kakvoće iz točke 3.5. ovoga Dodatka
– odluke i izvješća prijavljenog tijela za ocjenjivanje sukladnosti iz točaka 3.5., 4.3. i 4.4. ovoga Dodatka.
7. Prijavljena tijela moraju obavijestiti tijelo koje provodi njihovo prijavljivanje o izdanim i povučenim potvrdama o sustavu kakvoće, te u primjerenim vremenskim razmacima ili na zahtjev svojem tijelu, koje provodi prijavljivanje, dostaviti popis potvrda o sustavu kakvoće koje je odbilo, povuklo ili na drugi način ograničilo. Prijavljena tijela moraju međusobno razmjenjivati podatke u vezi s odbijenim, povučenim ili na drugi način ograničenim potvrdama o sustavu kakvoće, a na zahtjev i podatke o izdanim potvrdama o sustavu kakvoće.
8. Ovlašteni zastupnik
Obveze proizvođača iz točaka 3.1., 3.5., 5. i 6. ovoga Dodatka, u njegovo ime i na njegovu odgovornost, može ispuniti njegov ovlašteni zastupnik ako su te obveze navedene u njegovu ovlaštenju.
DODATAK 4.
TEHNIČKA DOKUMENTACIJA
Tehnička dokumentacija sadržava najmanje sljedeće dijelove:
a) opći opis radijske opreme koji obuhvaća:
1. fotografije ili ilustracije koje prikazuju vanjske značajke, oznake i unutarnju konstrukciju
2. inačice softvera ili ugrađenih programa koji utječu na udovoljavanje bitnim zahtjevima
3. obavijesti za korisnike i upute za instalaciju
b) idejni projekt, proizvodne nacrte i sheme sastavnica, podsklopova, strujnih krugova i drugih odgovarajućih sličnih dijelova
c) opise i objašnjenja potrebna za razumijevanje tih nacrta i shema te rada radijske opreme
d) popis u cijelosti ili djelomično primijenjenih usklađenih norma te, ako te usklađene norme nisu bile primijenjene, opise rješenja usvojenih kako bi se zadovoljili bitni zahtjevi iz članka 5. ovoga Pravilnika, uključujući i popis drugih odgovarajućih primijenjenih tehničkih specifikacija. U slučaju djelomične primjene usklađenih norma u tehničkoj dokumentaciji navode se dijelovi koji se primjenjuju
e) primjerak EU izjave o sukladnosti
f) kada je primijenjen modul za ocjenjivanje sukladnosti iz Dodatka 2. ovoga Pravilnika, primjerak potvrde o EU ispitivanju tipa i njezine priloge koje je izdalo uključeno prijavljeno tijelo
g) rezultate provedenih izračuna projekta, provedenih ispitivanja i drugih relevantnih sličnih elemenata
h) ispitna izvješća
i) objašnjenje o sukladnosti sa zahtjevom iz članka 12. stavka 2. ovoga Pravilnika te o navođenju ili izostavljanju obavijesti na pakiranju u skladu s člankom 12. stavkom 11. ovoga Pravilnika.
DODATAK 5.
EU IZJAVA O SUKLADNOSTI
1. Radijska oprema (proizvod, tip, vrsta ili serijski broj):
2. Naziv i adresa proizvođača ili njegovog ovlaštenog zastupnika:
3. Za izdavanje ove EU izjave o sukladnosti odgovoran je isključivo proizvođač.
4. Predmet izjave (identifikacijska oznaka radijske opreme koja omogućuje njezinu sljedivost, a može prema potrebi sadržavati dostatno jasnu sliku u boji koja omogućuje identifikaciju radijske opreme):
5. Predmet izjave u skladu je s mjerodavnim zakonodavstvom