100 18.09.2015 Odluka o provedbi Odluke br. 445/2014/EU Europskog parlamenta i Vijeća o uspostavljanju inicijative Unije za Europske prijestolnice kulture
VLADA REPUBLIKE HRVATSKE
1945
Na temelju članka 30. stavaka 2. i 3. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 17. rujna 2015. godine donijela
ODLUKU
O PROVEDBI ODLUKE BR. 445/2014/EU EUROPSKOG PARLAMENTA I VIJEĆA O USPOSTAVLJANJU INICIJATIVE UNIJE ZA EUROPSKE PRIJESTOLNICE KULTURE
I.
Ovom Odlukom provodi se Odluka br. 445/2014/EU Europskog parlamenta i Vijeća od 16. travnja 2014. o uspostavljanju inicijative Unije za Europske prijestolnice kulture u razdoblju od 2020. do 2033. i o stavljanju izvan snage Odluke br. 1622/2006/EZ (SL L 132, 3. 5. 2014.) – u daljnjem tekstu: Odluka 445/2014/EU.
II.
Temeljem članka 7. Odluke 445/2014/EU zadužuje se Ministarstvo kulture za koordinaciju svih aktivnosti vezanih uz provedbu natječaja za izbor hrvatskog grada za naslov Europske prijestolnice kulture 2020. godine.
Tijelo iz stavka 1. ove točke zadužuje se za provedbu svih aktivnosti vezanih uz praćenje te savjetovanje i pružanje potpore gradovima, a prema članku 13. Odluke 445/2014/EU.
III.
Ova Odluka stupa na snagu prvoga dana od dana objave u »Narodnim novinama«.
Klasa: 022-03/15-04/385
Urbroj: 50301-04/12-15-2
Zagreb, 17. rujna 2015.
Predsjednik Zoran Milanović, v. r.
