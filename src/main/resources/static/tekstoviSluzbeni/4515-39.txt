 opremljena osvjetljenim brzinomjerom s putomjerom.
Članak 134.
(1) Uređaj za davanje zvučnih znakova mora biti ugrađen i izveden kao najmanje jedan uređaj tako da daje jednolične zvukove nepromjenljiva intenziteta.
(2) Prekidač za upravljanje uređaja za davanje zvučnih znakova mora biti postavljen tako da je pristupačan vozaču za vrijeme vožnje.
10. Uređaj za spajanje vučnog i priključnog vozila
Članak 135.
(1) Uređaj za spajanje vučnog i priključnog vozila, osim za vozila kategorije L4, mora biti postavljen u uzdužnoj simetričnoj vertikalnoj ravnini vozila i izveden tako da omogućuje pokretljivost uređaja u svim smjerovima u prostoru.
(2) Svornjak uređaja za spajanje vučnog i priključnog vozila pomoću kojeg se spaja priključno vozilo, mora imati osigurač koji onemogućuje razdvajanje spojenih vozila.
(3) Uređaj za spajanje vučnog i priključnog vozila mora biti pričvršćen za pojačani dio vučnog vozila i postavljen sukladno preporukama proizvođača.
11. Ostali uređaji i dijelovi vozila
Članak 136.
(1) Vozila moraju imati ugrađene i izvedene oslonce za noge vozača s obje strane vozila, a ako imaju sjedalo za putnika moraju imati ugrađen rukohvat i ugrađene oslonce za noge putnika s obje strane vozila.
(2) Vozilo mora na svom stražnjem kraju imati tvornički predviđen prostor za nosač registarske pločice.
(3) Nosač registarske pločice mora biti postavljen sukladno Direktivi 93/94/EEC.
(4) Blatobrani na vozilima koja mogu razviti brzinu kretanja veću od 30 km/h moraju biti ugrađeni i izvedeni iznad svih kotača.
(5) Na motornim vozilima koja ostavljaju jedan trag prednji blatobran mora pokrivati kotač u luku najmanje od 15° ispred okomice povučene kroz osovinu prednjeg kotača.
12. Uređaji za pogon plinom
Članak 137.
Uređaji, oprema i sustavi za pogon motornih vozila plinom, uređeni se propisom kojim se uređuju uređaji, oprema i sustavi za pogon motornih vozila plinom.
V. UREĐAJI NA VOZILIMA KATEGORIJE T i R
1. Uređaj za upravljanje
Članak 138.
(1) Uređaj za upravljanje na vozilima kategorije T i R mora biti odobren, te ugrađen sukladno Direktivi 75/321/EEZ.
(2) Vozila za čiji uređaj za upravljanje nisu bili propisani uvjeti za odobravanje u vrijeme njihovog puštanja u promet ili proizvodnje, mora udovoljiti uvjetima koji su propisani ovim Pravilnikom.
Članak 139.
(1) Uređaj za upravljanje mora osigurati jednostavno i sigurno upravljanje vozilom
(2) Uređaj za upravljanje mora omogućiti vozaču neometano zakretanje upravljača u oba smjera do graničnika upravljača.
(3) Slobodan hod kola upravljača na vozilu ne smije biti veći od 30°.
2. Uređaj za kočenje
Članak 140.
(1) Uređaj za kočenje na vozilima kategorije T i R mora biti odobren i ugrađen sukladno Direktivi 76/432/EEC.
(2) Vozila za čiji uređaj za kočenje nisu bili propisani uvjeti za odobravanje u vrijeme njihovog puštanja u promet ili proizvodnje, moraju udovoljiti uvjetima koji su propisani ovim Pravilnikom.
Članak 141.
Na uređaj za kočenje na vozilima kategorije T i R koja na ravnoj cesti razvijaju brzinu kretanja veću od 40 km/h, odgovarajuće se primjenjuju odredbe za uređaje za kočenje na vozilima kategorije M i N propisane ovim Pravilnikom.
Članak 142.
Sustav radnog kočenja na traktoru može biti ugrađen i izveden samo na jednoj osovini pod uvjetom da je sila kočenja podjednako raspoređena na oba kotača te osovine.
Članak 143.
Sila kojom se djeluje na komandu sustava parkirne kočnice traktora ne smije biti veća od 40 daN.
Članak 144.
(1) Traktorska prikolica (u daljnjem tekstu: prikolica) mora biti opremljena sustavom radnog i parkirnog kočenja.
(2) Radna kočnica prikolice, mora se aktivirati istovremeno i s istim uređajem kao i radna kočnica vučnog traktora.
(3) Prikolica može biti opremljena naletnom kočnicom ako joj najveća dopuštena masa ne prelazi 8 t, a brzina 40 km/h.
(4) Kada najveća dopuštena brzina prikolice ne prelazi 25 km/h mogu se vučnom traktoru dodati najviše dvije prikolice.
(5) Kada najveća brzina prikolice ne prelazi 40 km/h mogu se vučnom traktoru dodati