 odgovarajućih posebnih dodataka koji se odnose na pojedinu vrstu mjerila, o tome mora obavijestiti informacijsku središnjicu u skladu s propisom o postupcima službenog obavješćivanja u području norma, tehničkih propisa i postupaka ocjenjivanja.
(2) Ako Europska komisija obavijesti informacijsko središte da je potrebno povući upućivanja na određeni normativni dokument iz objave u »Službenome listu Europske unije«, ravnatelj središnjeg tijela državne uprave nadležnog za mjeriteljstvo objavit će povlačenje te nacionalne norme s popisa norma u »Narodnim novinama«.
(3) Odluka iz stavka 1. ovoga članka donosi se u skladu sa savjetodavnim postupkom Europske komisije sukladno Uredbi (EU) br. 182/2011.
Postupci ocjenjivanja sukladnosti
Članak 18.
(1) Ocjenjivanje sukladnosti mjerila s odgovarajućim temeljnim zahtjevima iz Dodatka I. ovoga Pravilnika mora se provoditi, po izboru proizvođača, primjenom jednog od postupaka ocjenjivanja sukladnosti ili primjenom odgovarajućih posebnih dodataka koji se odnose na pojedinu vrstu mjerila.
(2) Postupci ocjenjivanja sukladnosti utvrđeni su u Dodatku II. ovoga Pravilnika.
(3) Zapisi i prepiske koji se odnose na postupke ocjenjivanja sukladnosti mogu biti na hrvatskom jeziku ili na nekom drugom jeziku koji prijavljeno tijelo prihvati.
Tehnička dokumentacija
Članak 19.
(1) Tehnička dokumentacija mora sadržavati oblikovno i tehničko rješenje, postupak proizvodnje i rad mjerila, opisano na razumljiv način te mora omogućiti ocjenjivanje sukladnosti s odgovarajućim zahtjevima ovoga Pravilnika.
(2) Tehnička dokumentacija mora biti dovoljno detaljna kako bi se osiguralo ispunjavanje sljedećih zahtjeva:
– definiranje mjeriteljskih značajki,
– obnovljivost mjeriteljskih značajki proizvedenog mjerila kad se ono ispravno ugodi uporabom propisanih sredstava i
– cjelovitost mjerila
(3) Tehnička dokumentacija u mjeri u kojoj je to bitno za ocjenjivanje i identifikaciju tipa i/ili mjerila mora sadržavati sljedeće podatke:
a) opći opis mjerila,
b) oblikovno i tehničko rješenje na razini zamisli i proizvodne nacrte te planove sastavnica, podsklopova, krugova,
c) proizvodne postupke kojima se osigurava istovjetnost proizvodnje,
d) ako je primjenjivo, opis elektroničkih uređaja s nacrtima, dijagramima, dijagramima tijeka s logičkim podacima i opće podatke o programskim rješenjima kojima se objašnjavaju njihove značajke i rad,
e) opise i objašnjenja nužna za razumijevanje točaka (b), (c) i (d) ovoga članka, uključujući rad mjerila,
f) popis usklađenih normi i/ili normativnih dokumenata iz članka 15. ovoga Pravilnika, primijenjeni u cijelosti ili djelomično,
g) opise rješenja prihvaćenih za zadovoljavanje temeljnih zahtjeva kada usklađene norme i/ili normativni dokumenti iz članka 15. ovoga Pravilnika nisu primijenjeni, uključujući popis ostalih relevantnih tehničkih specifikacija koje su primijenjene,
h) rezultate proračuna za oblikovanje, ispitivanja,
i) kad je to potrebno, odgovarajuće rezultate ispitivanja kako bi se dokazalo da tip i/ili mjerila zadovoljavaju:
– zahtjeve ovoga Pravilnika pod utvrđenim nazivnim radnim uvjetima i pod posebnim okolišnim smetnjama,
– specifikacije o trajnosti za plinomjere, vodomjere, mjerila toplinske energije te za mjerila kapljevina različitih od vode.
j) EU potvrda o ispitivanju tipa ili potvrde EU o ispitivanju oblikovnog i tehničkog rješenja mjerila koje sadržavaju dijelove istovjetne dijelovima iz oblikovnog i tehničkog rješenja.
(4) Proizvođač mora odrediti mjesta za stavljanje plombi i oznaka.
(5) Proizvođač mora odrediti uvjete za spojivost mjerila sa sučeljima i podsklopovima kad je to bitno.
EU izjava o sukladnosti
Članak 20.
(1) EU izjavom o sukladnosti potvrđuje se da je dokazano zadovoljavanje temeljnih zahtjeva navedenih u Dodatku I. i u posebnim dodacima koji se odnose na pojedinu vrstu mjerila.
(2) EU izjava o sukladnosti mora biti sastavljena prema uzorku iz Dodatka XIII. ovoga Pravilnika i sadržavati elemente određene u odgovarajućim modulima iz Dodatka II. ovoga