 Odluke. U tim slučajevima inačica poruke koju je snimila ili ispisala Hrvatska narodna banka ima istu dokaznu snagu kao i izvorna poruka, neovisno o njezinu obliku.
4. Hrvatska narodna banka čuva cjelokupnu evidenciju naloga za plaćanje podnesenih i plaćanja primljenih od strane sudionika 11 godina od dana kada su ti nalozi za plaćanje podneseni i plaćanja primljena, osim ako posebnim propisima nije određen duži rok.
5. Vlastite poslovne knjige i evidencije Hrvatske narodne banke (pohranjene na papiru, mikrofilmu, mikrofišu, elektroničkoj ili magnetskoj snimci, u drugom obliku koji je moguće mehanički reproducirati ili bilo kojem drugom obliku) dokazna su sredstva za sve obveze sudionika i za sve činjenice i događaje na koje se stranke pozivaju.
GLAVA IX. TRAJNO ISKLJUČENJE IZ SUDJELOVANJA I ZATVARANJE RAČUNA
Članak 33.
Trajanje sudjelovanja i otkaz
1. Ne dovodeći u pitanje članak 34. ove Odluke, sudjelovanje u sustavu TARGET2-HR traje neodređeno vrijeme.
2. Sudionik može otkazati svoje sudjelovanje u sustavu TARGET2-HR u svako doba uz otkazni rok od 14 radnih dana, osim ako s Hrvatskom narodnom bankom ugovori kraći otkazni rok.
3. Hrvatska narodna banka može otkazati sudjelovanje sudionika u sustavu TARGET2-HR u svako doba uz tromjesečni otkazni rok, osim ako s tim sudionikom ugovori drukčiji otkazni rok.
4. Nakon otkaza sudjelovanja dužnost čuvanja povjerljivih podataka utvrđena u članku 38. ove Odluke ostaje na snazi za razdoblje od pet godina od dana nastupa otkaza.
5. Nakon otkaza sudjelovanja PM računi odnosnog sudionika zatvaraju se u skladu s člankom 35. ove Odluke.
Članak 34.
Privremeno i trajno isključenje iz sudjelovanja
1. Imatelj PM računa bit će odmah, bez prethodne obavijesti trajno ili privremeno isključen iz sudjelovanja u sustavu TARGET2-HR ako nastupi jedan od sljedećih slučajeva neispunjavanja obveza:
(a) otvaranje postupka zbog insolventnosti i/ili
(b) imatelj PM računa više ne ispunjava mjerila za pristup utvrđena u članku 5. ove Odluke.
2. Hrvatska narodna banka može bez prethodne obavijesti trajno ili privremeno isključiti imatelja PM računa iz sudjelovanja u sustavu TARGET2-HR ako:
(a) nastupi jedan ili više slučajeva neispunjavanja obveza (osim onih iz stavka 1. ovog članka),
(b) imatelj PM računa počini bitnu povredu ove Odluke,
(c) imatelj PM računa propusti ispuniti bilo koju bitnu obvezu prema Hrvatskoj narodnoj banci,
(d) imatelj PM računa je isključen ili na drugi način prestane biti članom grupe TARGET2 CUG ili
(e) nastupi bilo koji događaj vezan uz imatelja PM računa koji bi prema ocjeni Hrvatske narodne banke ugrozio opću stabilnost, solidnost i sigurnost sustava TARGET2-HR ili bilo koje druge komponente sustava TARGET2, ili koji bi ugrozio ispunjavanje zadaća Hrvatske narodne banke utvrđenih Zakonom o Hrvatskoj narodnoj banci i Statutom Europskog sustava središnjih banaka i Europske središnje banke, ili predstavlja rizik s obzirom na načelo opreznosti.
3. Pri korištenju diskrecijske ocjene prema stavku 2. ovog članka Hrvatska narodna banka uzima u obzir, između ostalog, ozbiljnost slučaja neispunjavanja obveza ili događaja iz točaka od (a) do (c) tog stavka.
4. (a) U slučaju da Hrvatska narodna banka privremeno ili trajno isključi imatelja PM računa iz sudjelovanja u sustavu TARGET2-HR prema stavcima 1. ili 2. ovog članka, Hrvatska narodna banka odmah obavješćuje tog imatelja PM računa, druge središnje banke i druge imatelje PM računa o tom privremenom ili trajnom isključenju preko ICM poruke.
(b) U slučaju da je drugi SB obavijestio Hrvatsku narodnu banku o privremenom ili trajnom isključenju imatelja PM računa iz druge komponente sustava TARGET2, Hrvatska narodna banka odmah obavješćuje svoje imatelje PM računa o tom privremenom ili trajnom isključenju preko ICM poruke.
(c) Uzima se da su imatelji PM računa obaviješteni o trajnom/privremenom isključenju imatelja PM računa iz sudjelovanja u sustavu TARGET2-HR ili drugoj komponenti sustava TARGET2 kad prime ICM poruku o tome. Imatelji PM