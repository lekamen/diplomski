 i zapisnik o očevidu nadležnog tijela
3. upotrebom propisanih tehničkih uređaja ili provođenjem odgovarajućih propisanih laboratorijskih analiza i vještačenja.
(6) Prekršajni nalog iz stavka 1. ovoga članka Agencija može izdati samo za počinjene prekršaje propisane odredbama ovoga Zakona.
(7) Na sadržaj i postupak izdavanja i prigovor protiv prekršajnog naloga primjenjuju se odredbe Prekršajnog zakona o prekršajnom nalogu tijela državne uprave kao ovlaštenog tužitelja.
Neprimjeren utjecaj dioničara društva za osiguranje
Članak 232.
(1) Ako je neprimjerenim utjecajem dioničara društva za osiguranje upravljanje društvom za osiguranje pažnjom dobrog stručnjaka dovedeno u pitanje, Agencija je ovlaštena poduzimati odgovarajuće mjere kako bi se taj utjecaj spriječio.
(2) Mjere iz stavka 1. ovoga članka obuhvaćaju, uz odgovarajuće nadzorne mjere, i podnošenje zahtjeva nadležnom sudu za izricanje privremenih mjera u vezi s obustavom glasačkih prava vezanih za dionice dioničara društva za osiguranje iz stavka 1. ovoga članka.
Vrste nadzornih mjera
Članak 233.
Agencija pod uvjetima propisanim ovim Zakonom može odrediti sljedeće nadzorne mjere:
1. opomenu
2. otklanjanje nezakonitosti i nepravilnosti
3. dodatne nadzorne mjere
4. imenovanje povjerenika
5. ukidanje ili poništenje rješenja o odobrenju za obavljanje poslova osiguranja
6. ukidanje ili poništenje rješenja o odobrenju za stjecanje kvalificiranog udjela
7. ukidanje ili poništenje rješenja o odobrenju za obavljanje funkcije člana uprave
8. ukidanje ili poništenje rješenja o ovlaštenju za obavljanje poslova ovlaštenog aktuara ili privremenu zabranu obavljanja poslova ovlaštenog aktuara
9. reorganizaciju društva za osiguranje i imenovanje posebne uprave
10. likvidaciju društva za osiguranje
11. podnošenje prijedloga za pokretanje stečajnog postupka.
ODJELJAK II. OPOMENA
Opomena
Članak 234.
(1) Kad Agencija tijekom nadzora utvrdi nezakonitosti i nepravilnosti, a priroda i opseg utvrđenih nezakonitosti i nepravilnosti nemaju značajan utjecaj i posljedice na poslovanje društva za osiguranje, na tržište i/ili osiguranike, ugovaratelje osiguranja i korisnike iz ugovora o osiguranju, Agencija može izreći opomenu društvu za osiguranje.
(2) Agencija može opomenu javno objaviti.
(3) Opomena Agencije može sadržavati i nalog da društvo za osiguranje ispravi utvrđene nezakonitosti i nepravilnosti te rokove u kojima je društvo za osiguranje dužno to učiniti i dinamiku obavještavanja Agencije o poduzetim radnjama i aktivnostima.
(4) Ako u roku iz stavka 3. ovoga članka društvo za osiguranje ne postupi po nalogu Agencije iz stavka 3. ovoga članka, Agencija će donijeti rješenje za otklanjanje utvrđenih nezakonitosti i nepravilnosti.
(5) Agencija je ovlaštena provesti ponovni nadzor nad društvom za osiguranje u mjeri i opsegu potrebnima kako bi se utvrdilo je li društvo za osiguranje postupilo po nalogu Agencije iz stavka 3. ovoga članka te jesu li utvrđene nezakonitosti i nepravilnosti otklonjene na odgovarajući način i u odgovarajućem opsegu.
ODJELJAK III. OTKLANJANJE NEZAKONITOSTI I NEPRAVILNOSTI
Rješenje o otklanjanju nezakonitosti i nepravilnosti
Članak 235.
(1) Agencija donosi rješenje kojim nalaže društvu za osiguranje otklanjanje nezakonitosti i nepravilnosti ako u postupku nadzora nad društvom za osiguranje utvrdi:
1. da član uprave nema odobrenje iz članka 52. ovoga Zakona
2. da društvo za osiguranje ne ispunjava uvjete za obavljanje poslova osiguranja
3. da društvo za osiguranje obavlja djelatnosti koje prema ovom Zakonu ne smije obavljati
4. da društvo za osiguranje krši pravila o upravljanju rizicima
5. da društvo za osiguranje krši pravila o vođenju poslovnih knjiga i godišnjem izvješću, unutarnjoj reviziji, odnosno reviziji godišnjih izvješća
6. da društvo za osiguranje krši obvezu izvještavanja i obavještavanja
7. da društvo za osiguranje krši pravila o imenovanju ovlaštenog aktuara
8. da društvo za osiguranje krši druge odredbe ovoga Zakona, odnosno na temelju njega donesenih