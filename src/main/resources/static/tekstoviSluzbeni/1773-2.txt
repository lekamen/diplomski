 potraživanje dospjelo a ostalo je nenaplaćeno pa se rok dospijeća plaćanja produljuje operatorima s 30 na minimalno 90 dana. Smatra da je rješenje protivno i Zakonu o financijskom poslovanju i predstečajnoj nagodbi (»Narodne novine«, broj 108/12.) koji u članku 14. stavku 5. utvrđuje da su odredbe ugovora među poduzetnicima kojima bi se ugovorio rok ispunjenja novčanih obveza duži od 60 dana ništetne ako na temelju okolnosti slučaja, a posebno trgovačkih običaja i naravi predmeta obveze, proizlazi da je takvom ugovornom odredbom, suprotno načelu savjesnosti i poštenja, prouzročena očigledna neravnopravnost u pravima i obvezama ugovornih strana na štetu vjerovnika. Time se tužitelja stavlja u diskriminirajući položaj u odnosu na ostale poslovne subjekte operatore. Nadalje navodi da smatra da je pogrešno i nepotpuno utvrđeno činjenično stanje. Tuženik se neosnovano poziva na potrebu usklađenja roka, na ovdje mjerodavnom tržištu pristupa, s rokom određenim rješenjem od 3. studenoga 2010. Tim rješenjem od 3. studenoga 2010. određeno je produljenje roka za privremenu obustavu pružanja usluge isključivo na, u tom rješenju, izričito nabrojana tržišta. Međutim, rješenje od 3. studenoga 2010. ne spominje ovdje mjerodavno tržište pristupa. Navodi da svaka regulatorna mjera mora biti posljedica utvrđenog nedostatka na točno odgovarajućem tržištu a ne razlog ujednačavanja s mjerama na nekim drugim tržištima. Osporeno rješenje nije doneseno temeljem valjanih podataka jer je doneseno godinu i pol dana nakon donošenja prvotnog rješenja koje je doneseno temeljem podataka za 2010. godinu. Presude suda na koje se poziva tuženik nisu pravno odlučne u konkretnom slučaju jer je tada bio proveden cijeli zakonom propisan postupak. Konačno smatra da osporeno rješenje ne sadrži sve elemente propisane odredbom članak 98. Zakona o općem upravnom postupku. Posebno ističe da rješenje suštinski mijenja uvjete u kojima tužitelj posluje i dodatno povećava njegov rizik poslovanja pa rok od 60 dana za privremenu obustavu pružanje usluge za tužitelja je izrazito otegotan i bitno mijenja njegovu poziciju u odnosu na onu koja postoji uz inicijalno određen rok od 30 dana jer se rok dospijeća plaćanja produljuje s 30 na minimalno 90 dana. Napominje da su mnogi operatori u 2012. godini kasnili s plaćanjem svojih dugovanja a tužitelj unatoč tome nikada nije obustavio pružanje svoje usluge. Predlaže da se osporeno rješenje poništi.
Tuženik u odgovoru na tužbu i tijekom postupka pred Sudom navodi da je postupao u okviru svoje zakonom propisane nadležnosti i u okviru dosadašnje prakse na svim dosad analiziranim mjerodavnim tržištima i ni u kom slučaju nije prešao okvire nadležnosti koja mu je utvrđena zakonom odnosno člankom 58., člankom 5. i člankom 7. Zakona. Ukoliko tužitelj općenito osporava tuženiku nadležnost za odlučivanje o roku za privremenu obustavu pružanja usluga u okviru regulatorne obveze transparentnosti, a kako to iz tužbe proizlazi, skreće se pozornost da je taj prigovor tužitelj trebao iznijeti u postupku analize mjerodavnog tržišta. Tuženik je u svim do sada analiziranim tržištima sukladno članku 56. stavcima 2. i 3. Zakona koristio svoje diskrecijsko pravo određivanje načina na koji će se odrediti regulatorne obveze iz članka 58. do 65. Zakona. U svim do sada analiziranim tržištima u okviru regulatore obveze transparentnosti propisivao je rokove za privremenu obustavu i aktivaciju instrumenata plaćanja te napominje da su navedene analize potvrđene kao zakonite pred ovim Sudom u presudama broj Us-10117/09, Us-10118/09 i Us-10120/09. Posebno ističe da nije ponovno utvrđivao činjenično stanje u pogledu definicije tržišta i statusa operatora sa značajnom tržišnom snagom u postupku analize tržišta s obzirom da se nisu mijenjali relevantni podaci temeljem kojih je navedeno tržište definirano i temeljem kojih je tužitelj određen kao operator sa značajnom tržišnom snagom. U konkretnom slučaju izmjena je provedena isključivo u odnosu na sadržaj regulatorne