38 03.04.2015 Uredba o dopuni Uredbe o nazivima radnih mjesta i koeficijentima složenosti poslova u javnim službama
VLADA REPUBLIKE HRVATSKE
784
Na temelju članka 6. stavka 2. i članka 7. stavka 1. Zakona o plaćama u javnim službama (»Narodne novine«, br. 27/2001 i 39/2009), Vlada Republike Hrvatske je na sjednici održanoj 2. travnja 2015. godine donijela
UREDBU
O DOPUNI UREDBE O NAZIVIMA RADNIH MJESTA I KOEFICIJENTIMA SLOŽENOSTI POSLOVA U JAVNIM SLUŽBAMA
Članak 1.
U Uredbi o nazivima radnih mjesta i koeficijentima složenosti poslova u javnim službama (»Narodne novine«, br. 25/2013, 72/2013, 151/2013, 9/2014, 40/2014, 51/2014, 77/2014, 83/2014, 87/2014, 120/2014, 147/2014, 151/2014, 11/2015 i 32/2015), iza članka 54.l dodaje se članak 54.m koji glasi:
»Članak 54.m
Posebni nazivi radnih mjesta i koeficijenata složenosti poslova u ustanovama za pružanje podrške i usluga braniteljsko-stradalničkoj populaciji i drugim osobama su:
a) Položaji I. vrste
1. ravnatelj                           2,425
2. zamjenik ravnatelja           2,153
3. stručni voditelj                  1,746
4. predstojnik podružnice      1,600«.
Članak 2.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/27
Urbroj: 50301-09/09-15-2
Zagreb, 2. travnja 2015.
Predsjednik Zoran Milanović, v. r.
