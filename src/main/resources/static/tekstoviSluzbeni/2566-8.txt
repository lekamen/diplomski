 pogrešno tumači navode HAKOM-a o cilju harmoniziranja standardnih ponuda, jer sadržaj navedenih obveza je usklađen sa sadržajem obveza na drugim tržištima, u cilju pravne sigurnosti i normalnog funkcioniranja sudionika na tržištu. U suprotnom, odnosno kad sadržaj obveze na mjerodavnim tržištima ne bi bio usklađen HAKOM ne bi ispunjavao svoju temeljenu ulogu na tržištu elektroničkih komunikacija sukladno članku 5. ZEK-a.
U odnosu na zahtjev za održavanjem usmene rasprave odluku prepušta Sudu.
Tuženik predlaže Sudu da odbije tužbu kao neosnovanu.
Zainteresirane osobe, VIPnet d.o.o. Zagreb, Amis Telekom d.o.o., Zagreb, H1 Telekom d.d. Split, Optima Telekom d.d., Zagreb, Metronet Telekomunikacije d.d. Zagreb, nisu ovom Sudu dostavili odgovor na tužbu.
Tužbeni zahtjev nije osnovan.
U ovom upravnom sporu Sud je održao javnu raspravu dana 19. studenog 2015. godine kojoj je prisustvovao opunomoćenik tužitelja, tuženog i zainteresirane osobe VIPnet d.o.o. Igora Barleka, a u odsutnosti ostalih uredno obaviještenih zainteresiranih osoba. Opunomoćenik VIPnet d.o.o. izjavio je da se pridružuje navodima tuženika te predlaže odbiti tužbeni zahtjev. Strankama je omogućeno izjasniti se zahtjevom o navodima druge stranke, te o svim činjenicama i pravnim pitanjima koja su predmet ovog upravnog spora.
Ocjenjujući osnovanost tužbe na osnovi sadržaja spisa predmeta i u upravnom postupku utvrđenog činjeničnog stanja, priloženih isprava, kao i provedene javne rasprave, Sud ne nalazi da bi u provedenom postupku došlo do povrede pravila postupka, pogrešno i nepotpuno utvrđenog činjeničnog stanja, te pogrešne primjene materijalnog prava.
U dokaznom postupku Sud je izvršio uvid u predmetni spis tuženika te posebno dokument »Analiza tržišta veleprodajnog širokopojasnog pristupa« te ostalu dokumentaciju u spisu.
Prema odredbi članka 5. stavka 1. Zakona o elektroničkim komunikacijama (»Narodne novine« 73/08., 90/11. i 133/12. – dalje u tekstu: ZEK) koji se u konkretnom slučaju primjenjuje Hrvatska agencija za poštu i elektroničke komunikacije je nacionalna regulatorna agencija za obavljanje regulatornih i drugih poslova u okviru djelokruga i nadležnosti propisanih ovim Zakonom i posebnim zakonom kojim je uređeno područje poštanskih usluga.
Odredbom članka 7. stavka 1. ZEK-a propisano je da je Agencija samostalna, neovisna i neprofitna pravna osoba s javnim ovlastima u okviru djelokruga i nadležnosti propisanih ovim Zakonom i posebnim zakonom kojim je uređeno područje poštanskih usluga.
Prema odredbi članka 58. stavka 1. ZEK-a Agencija može, u skladu s odredbama članka 56. ovoga Zakona, odrediti operatorima obvezu transparentnosti u vezi s međupovezivanjem i/ili pristupom na način da učine javno dostupnim određene podatke, kao što su osobito sljedeći podaci: računovodstveni podaci; tehničke specifikacije; mrežne značajke; rokovi i uvjeti ponude i uporabe, uključujući sve uvjete kojima se ograničuje pristup i/ili uporaba usluga i aplikacija i cijene.
Prema stavku 2. navedenog članka Zakona, Agencija može zatražiti od operatora, kojemu je određena obveza nediskriminacije, objavu standardne ponude na temelju koje drugi operatori neće biti obvezni plaćati dodatne troškove, koji nisu nužni za pružanje zatražene usluge. Standardna ponuda mora biti podrobno raščlanjena u skladu s potrebama tržišta, te mora sadržavati pripadajuće rokove, uvjete i cijene usluga.
Iz podataka u spisu predmeta proizlazi da je tuženik na temelju članka 52. ZEK-a pokrenuo postupak Analize tržišta veleprodajnog širokopojasnog pristupa te je tuženik odlukom od 4. srpnja 2012. utvrdio da je mjerodavno tržište podložno prethodnoj regulaciji. Tuženik je odlukom od 18. srpnja 2012. odredio obvezu dostave svih potrebnih podataka za određivanje i analizu mjerodavnog tržišta operatorima među kojima i tužitelju, te je tuženik izradio upitnik za tržište veleprodajnog širokopojasnog pristupa za provođenje postupka iz članka 54. ZEK-a.
Nakon što su dostavljeni traženi podaci tuženik je pristupio