na propisanom obrascu, ili ga ne dostavi do zadnjeg dana u tekućem mjesecu po isteku obračunskog razdoblja, ili podnese mjesečno izvješće koje je netočno ili nepotpuno, ili obračunatu trošarinu ne plati u propisanom roku (članak 99.).
(2) Novčanom kaznom u iznosu od 4.000,00 kuna do 500.000,00 kuna kaznit će se obrtnik, odnosno osoba koja obavlja drugu samostalnu djelatnost ako je prekršaj iz stavka 1. ovoga članka počinio u vezi s obavljanjem obrta, odnosno druge samostalne djelatnosti.
Članak 102.c
(1) Novčanom kaznom u iznosu od 3.000,00 kuna do 750.000,00 kuna kaznit će se za prekršaj pravna osoba, a novčanom kaznom od 1.000,00 kuna do 80.000,00 kuna odgovorna osoba u pravnoj osobi, kao i fizička osoba ako:
1. ne podnese nacrt e-TD-a Carinskoj upravi najkasnije na dan otpreme trošarinskih proizvoda naznačenih na e-TD-u (članak 12. stavak 1.)
2. ne osigura tiskanu inačicu e-TD-a ili komercijalni dokument koji sadrži jedinstvenu referentnu oznaku ili tijekom kretanja trošarinskih proizvoda u sustavu odgode plaćanja trošarine ne osigura da iste prate propisani dokumenti, ili te dokumente ne predoči nadležnim tijelima (članak 12. stavak 2.)
3. ne podnese nacrt e-TD-a Carinskoj upravi koristeći računalni sustav nakon prolaska kroz mjerni sustav iz članka 12. stavka 3. ovoga Zakona ili ne osigura da tiskana inačica e-TD-a ili komercijalni dokument koji sadrži jedinstvenu referentnu oznaku stigne do mjesta odredišta najkasnije u roku od 24 sata od otpreme trošarinskih proizvoda na koje se odnosi (članak 12. stavak 3.)
4. otkaže e-TD nakon što su trošarinski proizvodi otpremljeni iz trošarinskog skladišta u sustavu odgode plaćanja trošarine ili ne ispuni polja u nacrtu poruke o otkazivanju, ili istu ne podnese računalnom sustavu Carinske uprave (članak 12. stavak 4.)
5. ne ispuni polja u nacrtu poruke o promjeni odredišta ili istu ne podnese računalnom sustavu Carinske uprave (članak 12. stavak 5.)
6. ne pošalje računalnom sustavu Carinske uprave potvrdu o primitku najkasnije petog radnog dana nakon primitka trošarinskih proizvoda u sustavu odgode plaćanja trošarine (članak 12. stavak 6.)
7. ne potvrdi primitak trošarinskih proizvoda ovjerom kopije JCD-a, odnosno primjerka papirnatog ispisa JCD-a podnesenog elektroničkom razmjenom podataka ili iste ne vrati carinskom uredu u kojem je obavljeno uvozno carinjenje u roku od pet dana od dana unosa u trošarinsko skladište ili pogon oslobođenog korisnika (članak 12. stavak 8.)
8. ne podnese PTD na propisani način (članak 12. stavak 10.)
9. ne potvrdi primitak trošarinskih proizvoda pošiljatelju ovjerom PTD-a ili ovjereni PTD ne vrati pošiljatelju najkasnije u roku od pet dana od dana primitka trošarinskih proizvoda (članak 12. stavak 11.)
10. ne primi ovjereni primjerak PTD-a, a o tome ne izvijesti nadležni carinski ured najkasnije deseti dan nakon otpreme (članak 12. stavak 11.)
11. ne podnese nacrt e-TD-a računalnom sustavu Carinske uprave ili potvrdu o oslobođenju od plaćanja trošarine kada je primatelj osoba iz članka 29. ovoga Zakona u drugoj državi članici najkasnije na dan otpreme trošarinskih proizvoda naznačenih na e-TD-u (članak 13. stavak 1.)
12. ne osigura tiskanu inačicu e-TD-a ili komercijalni dokument koji sadrži jedinstvenu referentnu oznaku ili ne osigura da tijekom kretanja trošarinskih proizvoda u sustavu odgode plaćanja trošarine propisani dokumenti prate trošarinske proizvode, ili te dokumente ne predoči nadležnim tijelima (članak 13. stavak 2.)
13. otkaže elektronički trošarinski dokument nakon što su trošarinski proizvodi u sustavu odgode plaćanja trošarine otpremljeni iz trošarinskog skladišta ili ne ispuni polja u nacrtu poruke o otkazivanju, ili istu ne podnese računalnom sustavu Carinske uprave, ili ne ispostavi novi e-TD (članak 13. stavak 3.)
14. tijekom kretanja trošarinskih proizvoda u sustavu odgode plaćanja trošarine izmijeni mjesto odredišta i navede novo mjesto odredišta koje nije drugo trošarinsko skladište ili registrirani primatelj u drugoj državi