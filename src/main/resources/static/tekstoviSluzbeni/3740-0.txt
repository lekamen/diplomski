41 02.05.2016 Pravilnik o strukturi i sadržaju godišnjih financijskih izvještaja burze
HRVATSKA AGENCIJA ZA NADZOR FINANCIJSKIH USLUGA
1089
Na temelju članka 291. stavaka 2. i 3. Zakona o tržištu kapitala (»Narodne novine« broj 88/08, 146/08, 74/09, 54/13, 159/13, 18/15 i 110/15) te članka 19. stavka 6. Zakona o računovodstvu (»Narodne novine« broj 78/15 i 134/15), Hrvatska agencija za nadzor financijskih usluga uz prethodnu suglasnost ministra financija (klasa: 401-01/16-01/19, urbroj: 513-06-03-16-4 od 21. travnja 2016.) i Odbora za standarde financijskog izvještavanja (Odluka od 31. ožujka 2016.), na sjednici Upravnog vijeća održanoj 21. travnja 2016. donosi
PRAVILNIK
O STRUKTURI I SADRŽAJU GODIŠNJIH FINANCIJSKIH IZVJEŠTAJA BURZE
UVODNE ODREDBE
Članak 1.
Ovim Pravilnikom propisuju se struktura i sadržaj godišnjih financijskih izvještaja kojima burza izvještava Hrvatsku agenciju za nadzor financijskih usluga (dalje: Agencija) o financijskom položaju, sveobuhvatnoj dobiti, novčanim tokovima i promjenama kapitala te način izvještavanja Agencije.
PRAVNA OSNOVA
Članak 2.
Burza je dužna voditi poslovne knjige, sastavljati knjigovodstvene isprave, vrednovati imovinu i obveze te sastavljati financijske izvještaje sukladno Zakonu o tržištu kapitala i Zakonu o računovodstvu, poštujući pritom računovodstvene i financijske standarde i načela te opće računovodstvene pretpostavke.
STRUKTURA I SADRŽAJ FINANCIJSKIH IZVJEŠTAJA
Članak 3.
(1) Godišnje financijske izvještaje burze čine:
– Izvještaj o financijskom položaju,
– Izvještaj o sveobuhvatnoj dobiti,
– Izvještaj o novčanim tokovima,
– Izvještaj o promjenama kapitala,
– Bilješke uz financijske izvještaje.
(2) Burza prilikom sastavljanja Izvještaja o novčanim tokovima iz stavka 1. ovog članka može koristiti ili direktnu ili indirektnu metodu.
(3) Godišnji financijski izvještaji iz stavka 1. ovoga članka moraju biti revidirani od strane revizora.
(4) Pored izvještaja iz stavka 1. ovoga članka Agencija može od burze zahtijevati dodatne podatke, informacije i objašnjenja za pojedine stavke u godišnjim financijskim izvještajima.
Članak 4.
(1) Burza je dužna sastavljati godišnje financijske izvještaje navedene u članku 3. stavku 1. alinejama 1. do 4. ovoga Pravilnika sukladno strukturi i sadržaju koji su propisani u tehničkoj uputi Agencije.
(2) Godišnje financijske izvještaje revidirane od strane revizora burza je dužna također dostaviti i sukladno strukturi i sadržaju koji su definirani na obrascima u Prilogu 1. ovog Pravilnika zajedno s revizorskim izvješćem te godišnjim izvješćem, u pisanom obliku, poštom.
(3) Bilješke uz financijske izvještaje iz članka 3. stavka 1. alineje 5. ovoga Pravilnika sastavljaju se u skladu s odredbama standarda financijskog izvještavanja na način da pružaju:
– dodatne i dopunske informacije koje nisu prezentirane u izvještaju o financijskom položaju, izvještaju o sveobuhvatnoj dobiti, izvještaju o novčanim tokovima i izvještaju o promjenama kapitala, te
– informacije o dodatnim podacima koji nisu prezentirani drugdje u financijskim izvještajima, ali su potrebni za razumijevanje bilo kojeg sastavnog dijela financijskih izvještaja.
NAČINI I ROKOVI IZVJEŠTAVANJA
Godišnji financijski izvještaji i godišnje izvješće
Članak 5.
(1) Burza je dužna dostaviti Agenciji godišnje financijske izvještaje u roku od petnaest dana od dana zaprimanja revizorskog izvješća, a najkasnije u roku od četiri mjeseca od zadnjeg dana poslovne godine.
(2) Burza je dužna dostaviti Agenciji godišnje financijske izvještaje u elektroničkom obliku potpisane naprednim elektroničkim potpisom na način propisan u tehničkoj uputi Agencije.
(3) U opravdanim slučajevima nemogućnosti dostave godišnjih financijskih izvještaja i godišnjeg izvješća na način propisan stavkom 2. ovog članka, burza je dužna u propisanom roku dostaviti iste u pisanom obliku, poštom u svrhu pravodobnog izvješćivanja. Burza je dužna dostaviti godišnje financijske izvještaje na način propisan stavkom 2. ovog članka čim prestanu 