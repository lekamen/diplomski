 poljoprivredna proizvodnja. Grafički je prikazano u ARKOD-u kao točka.
(17) »Drvored« je pravilan red koji sadrži minimalno 3 stabla u nizu, sa maksimalnim razmakom 10 metara između stabala te se pod istim obavlja minimalna poljoprivredna proizvodnja. Grafički je prikazan u ARKOD-u kao linija.
(18) »Lokva (jezerce)« je vodom ispunjena prirodna depresija, minimalne površine 100 m², maksimalne površine do 1000 m². Grafički je prikazano u ARKOD-u kao poligon.
(19) »Živica« je prirodna ograda sačinjena od višegodišnjeg raslinja, linearnog oblika, minimalne dužine 10 metara, maksimalne širine 2 metra. Grafički je prikazana u ARKOD-u kao linija.
(20) »Jarak« je potok ili kanal za navodnjavanje ili odvodnju, maksimalne širine 2 metra. Grafički je prikazan u ARKOD-u kao linija.
(21) »Suhozid« je građevina od kamena, podignuta rukom, bez dodatnog vezivnog materijala, maksimalne širine 2 metra. Grafički je prikazana u ARKOD-u kao linija. Suhozidi unutar ARKOD parcela ne evidentiraju se grafički, već duljinom izraženom u metrima.
Oblik i način vođenja evidencije uporabe poljoprivrednog zemljišta
Članak 3.
(1) Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija) održava i vodi ARKOD u digitalnom grafičkom obliku.
(2) ARKOD se vodi na području Republike Hrvatske.
(3) Upis u ARKOD obavezan je za sve poljoprivredne površine koje poljoprivrednik koristi.
(4) Upis u ARKOD obavlja se u regionalnim uredima Agencije.
Sadržaj ARKOD-a
Članak 4.
(1) Podaci o ARKOD parceli:
– identifikacijski broj (ID) ARKOD parcele,
– vrsta uporabe zemljišta sa pripadajućom šifrom,
– naziv ARKOD parcele,
– površina ARKOD parcele,
– ostali atributni podaci.
(2) Prostorni i alfanumerički podaci iz nadležnosti vanjskih institucija potrebni za redovito vođenje i održavanje ARKOD-a i IAKS-a Agenciji se dostavljaju sukladno sklopljenim Sporazumima o poslovnoj suradnji i razmjeni podataka između Agencije i vanjskih institucija. Ovim podacima provodi se evidentiranje nastalih promjena u prostoru, a uključuju sljedeće tematske cjeline:
– geodezija,
– ekologija,
– šumarstvo,
– hidrografija,
– prometna infrastruktura,
– energetika,
– prostorno uređenje,
– graditeljstvo.
Dostupnost ARKOD-a
Članak 5.
ARKOD podaci su javni i dostupni na internetskim stranicama www.arkod.hr.
Jedinica upisa i najmanje površine
Članak 6.
(1) Osnovna jedinica upisa u ARKOD je ARKOD parcela.
(2) U ARKOD sustav se evidentiraju sve ARKOD parcele s površinom jednakom ili većom od 0,05 ha.
(3) Izuzetak su površine pod staklenicima/plastenicima, vinogradima i iskrčenim vinogradima čija najmanja površina može biti 0,005 ha.
Utvrđivanje vrste uporabe poljoprivrednog zemljišta
Članak 7.
Za utvrđivanje vrste uporabe poljoprivrednog zemljišta koristi se Šifrarnik iz Priloga I koji je sastavni dio ovoga Pravilnika.
Metodologija evidentiranja podataka o uporabi poljoprivrednog zemljišta
Članak 8.
(1) Podaci o ARKOD parcelama dobivaju se na temelju izjave poljoprivrednika, uz pomoć programske podrške koja omogućuje fotointerpretaciju poljoprivrednih površina na DOF-u i određivanje granica ARKOD parcela.
(2) Poljoprivrednik može biti naknadno pozvan na usklađivanje podataka i podnošenju dokumentacije o pravu korištenja poljoprivrednog zemljišta
(3) Atributno povezivanje podataka vanjskih institucija sa ARKOD podacima provodi se temeljem definiranih tehničkih uvjeta u Prilogu III koji je sastavni dio ovoga Pravilnika.
Promjene u ARKOD-u
Članak 9.
(1) Promjene u ARKOD-u može inicirati:
1. poljoprivrednik, ukoliko je došlo do promjene na ARKOD parceli, ili
2. Agencija:
– prilikom zanavljanja DOF-a i ostalih prostornih podataka iz članka 4. ovoga Pravilnika,
– na temelju rezultata provedene vizualne provjere, kontrole daljinskim istraživanjem, kontrole na terenu, provjere finalnih ARKOD podataka, brze terenske provjere te po rješenju poljoprivredne inspekcije,
– u svrhu dodatne verifikacije ARKOD podataka.
(2) Promjene iz stavka 1. točke 1. ovoga članka, poljoprivrednik je