 stavlja na lijevo rame, potom se ruke prislone uz tijelo.

Slika 24. Prelazak iz stava o desno rame u stav na leđa s puškom VHS
S puškom s kompaktnim kundakom (slika 25.):
Prvi razdjel – Lijevom rukom se obuhvaća remen s palcem do tijela i istovremeno se desnom rukom obuhvaća dno kundaka odozdo.
Drugi razdjel – držeći lijevo rukom remen, a desnom dno kundaka, puška se podiže naviše, prebaci preko glave te stavlja na lijevo rame, potom se ruke prislone uz tijelo.

Slika 25. Prelazak iz stava o desno rame u stav na leđa s puškom s kompaktnim kundakom
S oružjem s preklopnim kundakom (puška, kratka strojnica[1]) izvodi se u dva razdjela:
Prvi razdjel – Obuhvaća se remen s palcem do tijela i istovremeno se desnom rukom obuhvaćaju usta cijevi s donje strane.
Drugi razdjel – držeći lijevo rukom remen, a desnom cijev, puška se podiže naviše, prebaci preko glave te stavlja na lijevo rame, potom se ruke prislone uz tijelo.
Članak 28.
Iz stava na leđa u stav o desno rame prelazi se na zapovijed: O desno ra – ME!
S puškom s kompaktnim kundakom i puškostrojnicom izvodi se u dva razdjela (slika 26.):
Prvi razdjel – lijevom rukom obuhvaća se remen ispod brade s palcem do tijela, istodobno se desnom rukom obuhvaća kundak s četiri prsta odozdo dok je palac na kundaku sprijeda.
Drugi razdjel – desnom rukom podiže se puška naviše, lijevom se rukom prebacuje remen preko glave i spušta na desno rame, lijevom se remen otpušta, a desnom obuhvaća i zauzima stav o desno rame.

Slika 26. Prelazak iz stava na leđa u stav o desno rame kod puške s kompaktnim kundakom i puškostrojnice
S puškom s preklopnim kundakom, kratkom strojnicom i puškom VHS izvodi se u dva razdjela (slika 27.):
Prvi razdjel – lijevom rukom obuhvaća se remen ispod brade s palcem do tijela, istodobno se desnom rukom obuhvaćaju usta cijevi s četiri prsta odozdo dok je palac na cijevi sprijeda.
Drugi razdjel – desnom rukom podiže se puška naviše, lijevom se rukom prebacuje remen preko glave i spušta na desno rame, lijevom se remen otpušta, a desnom obuhvaća i zauzima stav o desno rame.

Slika 27. Prelazak iz stava na leđa u stav o desno rame s puškom VHS
Članak 29.
Iz stava na prsa u stav o desno rame prelazi se na zapovijed: O desno ra – ME!
S puškom s kompaktnim kundakom izvodi se u tri razdjela (slika 28.):

Slika 28. Prelazak iz stava na prsa u stav o desno rame s puškom s kompaktnim kundakom
Prvi razdjel – lijevom se rukom obuhvati oružje iznad stražnjega ciljnika (obloga), a desnom kundak. Oružje se podigne naviše, zatim se desna ruka provuče između remena i oružja, skine se remen preko glave i oružje donese kao u prvome razdjelu pri uzimanju puške o desno rame.
Drugi razdjel – desnom se rukom uhvati remen 20 – 25 cm od remenske spojnice i zategne ulijevo tako da desna ruka bude u visini lijeve strane prsa, a oružje ostane okomito. Ruke su do lakata prislonjene uz tijelo.
Treći razdjel – puška se brzo zabacuje na rame kratkim i čvrstim potiskom lijeve ruke. Lijeva se ruka brzo spusti i prisloni uz tijelo. Šaka desne ruke (koja drži remen) prisloni se na desnu stranu prsa s dlanom okrenutim prema tijelu. Puška se laktom desne ruke pridržava uz tijelo.
S puškom s preklopnim kundakom izvodi se u tri razdjela (slika 29.):
Prvi razdjel –oružje se podigne malo naviše, zatim se desna ruka provuče između remena i oružja, skine se remen preko glave i oružje donese ispred tijela.
Drugi razdjel – lijevom rukom se pothvatom hvata za kućište, okreće se tako da cijev gleda prema tlu.
Treći razdjel – a zatim se desnom zateže remen i zabaci o desno rame. Lijeva se ruka prisloni uz tijelo.

Slika 29. Prelazak iz stava na prsa u stav o desno rame s puškom s preklopnim kundakom
S kratkom strojnicom izvodi se u tri razdjela (slika 30.):
Prvi razdjel –oružje se podigne malo naviše, zatim se desnom rukom uhvati remen iza glave, remen se skine preko glave i oružje donese ispred tijela.
Drugi razdjel – lijevom rukom se pothvatom hvata za kućište, okreće se tako da cijev gleda prema tlu.
Treći razdjel – 