navodno pogrešnoj ili nepotpuno utvrđenom činjeničnom stanju. Ovo iz razloga što tužitelj u svojem očitovanju nije ukazivao da su cijene ponuđene u postupcima javne nabave bile sukladne regulatornoj obvezi nadzora cijena. Samim time nije doveo u sumnju činjenično stanje koje je nesporno utvrdio nadležni inspektor.
Pored navedenog treba istaknuti da suprotno navodima tužitelja, osporeno rješenje sadrži sve elemente propisane odredbom članka 98. stavka 5. Zakona o općem upravnom postupku.
Kako su, dakle, za rješavanje predmetne upravne stvari mjerodavne odredbe ZEK-a primjenom kojeg je tuženik obavio nadzor i naredio uklanjanje opisanih nepravilnosti, to Sud nalazi da je osporeno rješenje doneseno u granicama zakonom propisanih ovlasti tuženika, koje je za svoju odluku navelo pravno relevantne razloge, obrazložene u smislu članka 98. stavka 5. Zakona o općem upravnom postupku (»Narodne novine« 47/09.) a koje prihvaća i ovaj Sud u cijelosti, jer su utemeljeni na podacima spisa predmeta i pravilnoj primjeni mjerodavnog materijalnog prava.
Radi navedenog, Sud nije našao osnova osporeno rješenje ocijeniti nezakonitim.
Trebalo je stoga, temeljem odredbe članka 57. stavka 1. Zakona o upravnim sporovima, tužbeni zahtjev odbiti kao neosnovan.
Poslovni broj: UsII-50/13-11
Zagreb, 3. svibnja 2016.
Predsjednik vijeća mr. sc. Ivica Kujundžić, v. r.
