 javni promet bude 95% ili više od toga.
(3) U postupku određivanja položaja i orijentacije nove površine za slijetanje i uzlijetanje, operator aerodroma na vodi mora osigurati, tamo gdje je to moguće, da negativni utjecaj buke hidroaviona u prilazu i odletu iznad naseljenih područja bude minimalan.
Brzina vodenih strujanja
Članak 19.
Površina za slijetanje i uzlijetanje nije dozvoljena na područjima sa jakim vodenim turbulencijama kao što su na primjer:
a) oštri zavoji na rijeci,
b) ušće dviju vodenih struja,
c) područja sa velikim razlikama između plime i oseke,
d) riječni brzaci.
Visina vala
Članak 20.
Najveća dozvoljena visina valova određena je tehničkim karakteristikama hidroaviona za kojeg je aerodrom na vodi projektiran.
Stvarna duljina površine za slijetanje i uzlijetanje
Članak 21.
(1) Stvarna duljina glavne površine za slijetanje i uzlijetanje mora biti jednaka ili veća od najveće duljine dobivene korekcijom osnovne duljine površine za slijetanje i uzlijetanje referentnog hidroaviona, a s obzirom na:
a) stvarnu nadmorsku visinu lokacije,
b) temperaturu i
c) vlažnost zraka.
(2) Osnovna duljina površine za slijetanje i uzlijetanje referentnog hidroaviona mora biti jednaka duljini potrebnoj za njegovo sigurno slijetanje i uzlijetanje sa najvećom dozvoljenom masom za slijetanje (MLW) i najvećom dozvoljenom masom za uzlijetanje (MTOW), u uvjetima standardnog atmosferskog tlaka na razini mora i pri temperaturi od +15° C.
Širina površine za slijetanje i uzlijetanje
Članak 22.
(1) Širina površine za slijetanje i uzlijetanje jednaka je njenoj duljini.
(2) U slučaju kada zbog objektivnih okolnosti nije moguće osigurati da širina površine za slijetanje i uzlijetanje bude jednaka njenoj duljini, minimalna dozvoljena širina površine za slijetanje i uzlijetanje definirana je na način prikazan u Tabeli 2-1.:
Tabela 2-1. Minimalna dozvoljena širina površine za slijetanje i uzlijetanje
Kodni element Kodno slovo (1) Najmanja dozvoljena širina površine za slijetanje i uzlijetanje (2) A 225 m B 180 m C 150 m D 150 m
(3) Ako brzina strujanja vode na površini za slijetanje i uzlijetanje ne prelazi 2 čvora u pravcu pružanja površine za slijetanje i uzlijetanje, odnosno 1 čvor okomito na pravac pružanja površine za slijetanje i uzlijetanje, najmanja dozvoljena širina površine za slijetanje i uzlijetanje kodnog slova B može iznositi 150 m.
Najmanja dozvoljena dubina vode za površinu za slijetanje i uzlijetanje
Članak 23.
Najmanja dozvoljena dubina vode u vrijeme najveće oseke, cijelom duljinom i širinom površine za slijetanje i uzlijetanje određena je tehničkim karakteristikama hidroaviona za koji je površina za slijetanje i uzlijetanje projektirana.
Glava II POVRŠINA ZA PRISTAJANJE/SIDRENJE HIDROAVIONA
Članak 24.
(1) Kako bi promet hidroaviona bio siguran i bez ometanja, na aerodromu na vodi mora biti osigurana površina za pristajanje/sidrenje hidroaviona namijenjena za prihvat i otpremu hidroaviona, iskrcaj i ukrcaj putnika, istovar i utovar robe i pošte, parkiranje i održavanje hidroaviona.
(2) Površina za sidrenje/pristajanje hidroaviona osigurana je na području zaštićenom od jakih vjetrova i vodenih strujanja.
(3) Površina za pristajanje/sidrenje hidroaviona mora biti dovoljno velika za siguran promet, prihvat i otpremu hidroaviona, kao i iskrcaj i ukrcaj putnika, istovar i utovar robe i pošte, sidrenje i pristajanje, te održavanje hidroaviona, planiranim u prometno najopterećenijem satu reda letenja kojeg je odobrio operator aerodroma na vodi.
(4) Površine za sidrenje hidroaviona izvedene su na način da se usidreni hidroavion sigurno pomiče u smjeru vjetra i vodenih strujanja.
(5) Parkirališna mjesta hidroaviona moraju biti razdvojena na način da udaljenost između:
a) najisturenijih dijelova parkiranog hidroaviona i svih drugih hidroaviona, te
b) najisturenijih dijelova parkiranog hidroaviona i svih drugih objekata
bude dovoljna za sigurno pristajanje i kretanje hidroaviona.
(6) Operator aerodroma na vodi mora:
a) odrediti