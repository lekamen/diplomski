 objektima za opskrbu električnom energijom i vodom prema mjesnim prilikama te čine sastavni dio infrastrukture jedinice lokalne samouprave.
Slijedom navedenog dužnost je predstavničkog tijela jedinice lokalne samouprave, prilikom donošenja Odluke o komunalnoj naknadi, utvrditi područja zona u gradu, odnosno općini (članak 23. stavak 1. podstavak 2. Zakona) ovisno o pogodnosti, položaju i komunalnoj opremljenosti, odnosno činjenici obavlja li se na pojedinom području naprijed navedene, zakonom određene, komunalne djelatnosti te ovisno o opremljenosti područja zakonom određenom komunalnom infrastrukturom. Sukladno tome potrebno je razraditi koeficijent zona za pojedine zone (članak 23. stavak 1. podstavak 3. Zakona) pri čemu je zakonom određen najviši koeficijent u I zoni tako da iznosi 1,00.
S obzirom na citirane zakonske odredbe nije odlučan navod sadržan u očitovanju na zahtjev kako objekt gdje posluje podnositelj zahtjeva za ocjenu zakonitosti ima punu komunalnu opremljenost, jer to nije jedini zakonom propisani čimbenik za određivanje područja zona i koeficijenta zone.
Iz navedenih razloga, Sud je utvrdio da odredba članka 9. osporene Odluke nije utemeljena na zakonu, zbog čega je temeljem odredbe članka 86. stavka 3. Zakona o upravnim sporovima odlučeno kao u izreci.
Objava presude temelji se na odredbi članka 86. stavka 4. Zakona o upravnim sporovima kojom je propisano da ukinute odredbe općeg akta prestaju važiti danom objave presude u »Narodnim novinama«.
Broj: Usoz-249/13-6
Zagreb, 27. travnja 2015.
Predsjednica vijeća Biserka Kalauz, v. r.
