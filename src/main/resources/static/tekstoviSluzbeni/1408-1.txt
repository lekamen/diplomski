 infrastruktura i mreža građena kroz duži vremenski period, tijekom kojeg su važili različiti standardi izvođenja i dokumentiranja infrastrukture i mreža, a u međuvremenu su stupili na snagu danas važeći standardi koji nameću i omogućavaju više standarde položajne točnosti i sadržaja tehničke dokumentacije elektroničke komunikacijske infrastrukture, to je svu dokumentaciju prije migracije u bazu prostornih podataka nužno sadržajem prilagoditi aktualnom. Upućuje i na problematiku ilegalnog korištenja kabelske kanalizacije te navodi da mu se priznaje status infrastrukturnog operatora tek po dokazivanju da je infrastruktura građena legalno i da su za pripadni koridor riješeni imovinsko-pravni odnosi. Usprkos svim navedenim poteškoćama navodi kako kontinuirano radi na uspostavi cjelovite baze podataka elektroničke komunikacijske infrastrukture radi potrebe za uređivanjem imovinsko-pravnih odnosa u pogledu elektroničke komunikacijske infrastrukture i transparentnog korištenja iste od strane svih sudionika elektroničko-komunikacijskog tržišta. Navodi da je od 2011. godine uložio višemilijunske iznose u razvoj baze podataka, a osobito u prikupljanje, obradu i unos podataka u bazu. Ističe da se obratio tuženiku ne bi li ostvario podršku u daljnjem sređivanju postojećeg stanja na dobrobit svih sudionika predmetnog tržišta te ističe da troškovi uspostave cjelovite baze podataka, uz uzimanje u obzir najboljih dostupnih podataka, normativa i jediničnih procjena su procijenjeni na iznos od 460,000.000,00 kn, uzimajući u obzir razdoblje Q2 2014. do Q4 2024. Obrazlaže da je na održanim sastancima s tuženikom dana 21. veljače, 4. ožujka i 7. travnja 2014., raspravljano o provođenju »pilot projekta« vezanog uz daljnje prikupljanje baze podataka te je na sastanku 7. travnja 2014. tužitelj predložio provođenje »pilot projekta« tijekom kojeg bi do kraja 2014. godine na tri relevantna područja u RH, koja bi odredila zajednička radna skupina, proveo geodetska snimanja postojeće elektroničke komunikacijske infrastrukture i izradio nedostajeću tehničku dokumentaciju. Suprotno zaključcima s tog sastanka, inspektor tuženika je 30. travnja 2014. donio osporeno rješenje kojim je znatno povećan obuhvat predloženog »pilot projekta« te je zadan obvezujući rok za izvršenje, pod prijetnjom izricanja upravnih mjera.
Tužitelj podnosi zahtjev pozivom na odredbu članka 26. stavka 2. Zakona o upravnim sporovima za donošenjem rješenja o odgodnom učinku tužbe jer smatra da odgoda nije protivna javnom učinku, a izvršenjem rješenja tužitelju bi se nanijela šteta koja bi se teško mogla popraviti. Ističe da je za izvršenje »pilot projekta« naloženim rješenjem potrebno ulaganje tužitelja u procijenjenom iznosu od 41,6 milijuna kuna, što predstavlja povećanje od čak 67% u odnosu na predloženi »pilot projekt«. Ističe da je dioničko društvo te da ovakvo nepredviđeno višemilijunsko zadiranje u poslovanje tužitelja umanjuje vrijednost dionica tužitelja i utječe na formiranje negativnog stava ulagatelja u njegovo poslovanje budući da se stvara nesigurno i neizvjesno regulatorno, investicijsko i financijsko okruženje. Osporeno rješenje tužitelj pobija i zbog povrede pravila postupka i to odredbe članka 98. Zakona o općem upravnom postupku budući da se rješenje općenito poziva na odredbu članka 12. stavka 1. i članka 112. Zakona o elektroničkim komunikacijama (»Narodne novine«, broj 73/08., 90/11., 133/12., 80/13. i 71/14. – dalje: ZEK) te ukazuje da članak 12. stavak 1. ZEK-a sadrži 27 različitih točaka, a članak 112. stavak 1. sadrži čak 22 različite točke kojima specificira ovlaštenja inspektora u provođenju inspekcijskog nadzora. Zbog navedenog smatra da je povrijeđena odredba članka 98. stavak 5. Zakona o općem upravnom postupku budući da nije naveden propis koji je temelj za rješavanje upravne stvari. Nadalje, smatra da obrazloženje rješenja ne sadrži obvezne dijelove obrazloženja kao i da na stranici 6. neistinito navodi kako je tim rješenjem na prijedlog tužitelja