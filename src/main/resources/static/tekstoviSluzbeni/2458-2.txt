 pošiljke, RTV pristojba, potvrda o zasnivanom radnom odnosu, potvrda o izabranom liječniku, očevid, izjava svjedoka-susjeda, mjesto podnošenja porezne prijave, ugovor o najmu, rješenje o kategorizaciji objekta za iznajmljivanje, porezno rješenje od utvrđivanju poreza od iznajmljivanja i najma, i drugi raspoloživi dokazi.
Članak 26.
Porez na kuću za odmor plaća se godišnje, u iznosu od 10 kuna/m² korisne površine kuće za odmor.
Porez na kuće za odmor plaća se na propisan uplatni račun u roku od 15 dana od dana dostave rješenja o utvrđivanju poreza.
Članak 27.
Obveznici poreza na kuću za odmor dužni su Jedinstvenom upravnom odjelu Općine Lanišće dostaviti podatke o kući za odmor, o mjestu gdje se kuća nalazi, korisnu površinu te druge podatke, najkasnije do 31. ožujka godine za koju se utvrđuje porez na kuće za odmor.
U slučaju da vlasnik kuće za odmor ne dostavi podatke o kući za odmor, površinu kuće koja podliježe oporezivanju, utvrđuje izmjerom osoba koju je ovlastilo nadležno općinsko upravno tijelo.
Članak 28.
Porez na kuće za odmor ne plaća se na kuće za odmor:
– koje su vlasnici naslijedili u prvom nasljednom redu ako nasljednik ima stalno prebivalište na području Općine Lanišće,
– koje se ne mogu koristiti zbog starosti i trošnosti ili zbog prirodnih nepogoda (poplava, požar, potres),
– na kuće za odmor propisane Zakonom o financiranju jedinica lokalne i područne (regionalne) samouprave,
– za vrijeme dok su u njima smješteni prognanici i izbjeglice.
Pri promjeni vlasništva kuće za odmor tijekom kalendarske godine, novi vlasnik plaća porez na kuću za odmor ako taj porez nije bio utvrđen prijašnjem vlasniku.
Za kuću za odmor koja je u izgradnji (nedovršena kuća ili stan), porez se plaća samo na korisnu površinu dijela kuće koja se može koristiti.
Korisna površina je ukupna podna površina, umanjena za širinu zidova koji je prekidaju.
II. PRIJELAZNE I ZAVRŠNE ODREDBE
Članak 29.
Općina Lanišće poslove utvrđivanja, evidentiranja, nadzora, naplate i ovrhe radi naplate općinskih poreza propisanih u članku 4., točke 2. i 3. ove Odluke prenosi na Istarsku županiju, Upravni odjel za proračun i financije, Odsjek za utvrđivanje i naplatu poreza i vlastitih prihoda, dok će poslove utvrđivanja, evidentiranja, nadzora, naplate i ovrhe radi naplate općinskih poreza propisanih u članku 4., točke 4. vršiti samostalno.
Istarskoj županiji, Upravnom odjelu za proračun i financije, Odsjeku za utvrđivanje i naplatu poreza i vlastitih prihoda za obavljanje poslova iz stavka 1. ovog članka pripada naknada u iznosu 5% od ukupno naplaćenih prihoda.
Članak 30.
Istarska županija, Upravni odjel za proračun i financije, Odsjek za utvrđivanje i naplatu poreza i vlastitih prihoda dužna je do 15. u mjesecu za prethodni mjesec, Općini Lanišće dostaviti izvješće o utvrđenim i naplaćenim porezima.
Članak 31.
Ovlašćuje se nadležna organizacija platnog prometa (FINA) zadužena za naplatu javnih prihoda da naknadu Istarskoj županiji, Upravnom odjelu za proračun i financije, Odsjeku za utvrđivanje i naplatu poreza i vlastitih prihoda obračuna i uplati u korist proračuna Istarske županije i to do zadnjeg dana u mjesecu za protekli mjesec.
Članak 32.
Danom primjene ove Odluke prestaje važiti Odluka o porezima Općine Lanišće i Odluka o izmjeni i dopuni Odluke o porezima Općine Lanišće (»Službene novine Općine Lanišće« br. 7/13, 2/15).
Članak 33.
Ova Odluka stupa na snagu osmog dana od dana objave u »Narodnim novinama«.
Ova Odluka objavit će se i u Službenim novinama Općine Lanišće.
Klasa: 410-01/15-01/07
Urbroj: 2106/02-01-02-15-1
Lanišće, 6. studenoga 2015.
OPĆINSKO VIJEĆE OPĆINE LANIŠĆE
Predsjednik Vladimir Žmak, v. r.
