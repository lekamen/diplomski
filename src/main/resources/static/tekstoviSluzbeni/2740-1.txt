 potrošača mogu se promijeniti ako se sud koji je zaprimio prijedlog za otvaranje postupka stečaja potrošača oglasi nenadležnim i predmet ustupi nadležnom sudu.
(3) U slučaju iz stavka 2. ovoga članka, kada nadležni sud nastavi postupak, briše se upisani naziv suda i poslovni broj pod kojim je zaprimljen prijedlog za otvaranje postupka stečaja potrošača i upisuje naziv nadležnoga suda i poslovni broj pod kojim je zaprimljen prijedlog za otvaranje postupka stečaja potrošača.
Članak 6.
Naziv suda, poslovni broj i datumi rješenja iz članka 3. točke 2. ovoga Pravilnika te datum pravomoćnosti rješenja preuzimaju se elektroničkim putem iz sustava e-Spis.
Članak 7.
(1) Podaci o povjereniku koji se upisuju u Registar su ime i prezime i osobni identifikacijski broj (OIB) povjerenika.
(2) Podaci iz stavka 1. ovoga članka preuzimaju se elektroničkim putem iz sustava e-Spis.
Članak 8.
(1) Podatak o trajanju razdoblja provjere ponašanja preuzima se elektroničkim putem iz sustava e-Spis.
(2) Ako u rješenju o zaključenju postupka stečaja potrošača sud nije odredio razdoblje provjere ponašanja jer nisu ispunjeni uvjeti da se potrošača oslobodi od preostalih obveza, umjesto podatka o trajanju razdoblja provjere ponašanja upisuje se podatak da se potrošač ne oslobađa od preostalih obveza.
Članak 9.
(1) Pod napomenom se upisuje podatak o datumu brisanja i razlogu zbog kojeg je brisan podatak upisan u Registar.
(2) Pod napomenom se mogu upisati i drugi podaci koji su bitni za pokretanje, tijek i završetak postupka stečaja potrošača odnosno za razdoblje provjere ponašanja i oslobođenje od preostalih obveza.
Članak 10.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-01/15-01/148
Urbroj: 514-04-01-02-15-01
Zagreb, 18. siječnja 2016.
Ministar Orsat Miljenić, v. r.
