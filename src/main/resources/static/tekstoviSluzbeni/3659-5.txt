 izvješće financijskih izvještaja društva za dokup mirovine za tu godinu koju je obavilo dotično revizorsko društvo.
Odbijanje revizorskog pregleda, odnosno revizorskog izvješća
Članak 20.
(1) Agencija će odbiti revizorski pregled, odnosno revizorsko izvješće o provedenoj reviziji financijskih izvještaja ako utvrdi da je isto nije sastavljeno u skladu s odredbama Zakona o dokupu mirovine te odredbama ovoga Pravilnika.
(2) Revizorski pregled, odnosno revizorsko izvješće nije sastavljeno u skladu s odredbama Zakona o dokupu mirovine te odredbama ovoga Pravilnika, a sadržaj odstupanja korisnika može navesti na pogrešnu poslovnu odluku ili ako postoje značajna odstupanja između revidiranih financijskih izvještaja i stanja koje je Agencija utvrdila neposrednim i/ili posrednim nadzorom.
(3) U slučaju odbijanja revizorskog pregleda, odnosno revizorskog izvješća, Agencija donosi rješenje o odbijanju revizorskog pregleda, odnosno revizorskog izvješća kojim nalaže društvu za dokup mirovine da odredi drugo revizorsko društvo koje će obaviti reviziju financijskih izvještaja, navodi razloge za odbijanje te određuje rok za dostavu novog revizorskog pregleda, odnosno revizorskog izvješća.
Plan obavljanja revizije
Članak 21.
Društvo za dokup mirovine dužno je najkasnije do 31. listopada tekuće godine dostaviti Agenciji plan obavljanja revizije koji je izradilo revizorsko društvo kojemu je povjereno obavljanje revizije, uključujući i opis sadržaja planiranog pregleda poslovanja po pojedinim područjima uz predviđeno trajanje revizije.
OSIGURANJE RAVNOTEŽE UKUPNIH OBVEZA ZA ISPLATU DOKUPLJENIH MIROVINA I VRIJEDNOSTI PRIČUVA ZA ISPLATU DOKUPLJENIH MIROVINA ODNOSNO IMOVINE ZA ISPLATU DOKUPLJENIH MIROVINA
Mjere uprave
Članak 22.
(1) U slučaju da su ukupne obveze za isplatu dokupljenih mirovina kojima upravlja društvo za dokup mirovine veće od vrijednosti pričuva za isplatu dokupljenih mirovina odnosno imovine za isplatu dokupljenih mirovina, uprava društva za dokup mirovina dužna je bez odgode o tome izvijestiti Agenciju te izraditi prijedlog mjera i poduzeti odgovarajuće mjere radi postizanja ravnoteže ukupnih obveza za isplatu dokupljenih mirovina i vrijednosti pričuva za isplatu dokupljenih mirovina odnosno imovine za isplatu dokupljenih mirovina u razumnom roku.
(2) O prijedlozima mjera odnosno poduzetim mjerama iz stavka 1. ovoga članka uprava je dužna izvijestiti Agenciju u roku od osam dana od njihova donošenja.
Mjere Agencije
Članak 23.
(1) U slučaju ugroženosti prava korisnika dokupa mirovina, Agencija od društva za dokup mirovine može zahtijevati donošenje financijskog plana s prijedlozima reorganizacijskih mjera za najmanje sljedeće tri poslovne godine, koji mora sadržavati:
1. procjenu troškova uprave, odnosno troškova upravljanja te usporedbu s tekućim općim troškovima,
2. detaljnu procjenu prihoda i rashoda iz neposrednog obavljanja poslova osnovne djelatnosti,
3. projekcije izvještaja o financijskom položaju i izvještaja o sveobuhvatnoj dobiti,
4. procjenu potrebnih financijskih sredstava za postizanje ravnoteže ukupnih obveza za isplatu dokupljenih mirovina kojima upravlja društvo za dokup mirovine i vrijednosti pričuva za isplatu dokupljenih mirovina odnosno imovine za isplatu dokupljenih mirovina.
(2) Agencija može zahtijevati veći kapital od propisanog Zakonom o dokupu mirovine ako ocijeni da su zbog oslabljenog financijskog položaja društva za dokup mirovine ugrožena prava korisnika dokupa mirovine. Visinu kapitala Agencija određuje na temelju financijskog plana s prijedlogom mjera za najmanje sljedeće tri poslovne godine.
(3) Reorganizacijske mjere u smislu odredbi ovoga članka su mjere održavanja ili saniranja financijskog stanja društva za dokup mirovine.
(4) Agencija može zabraniti slobodno raspolaganje imovinom društva za dokup mirovine u slučaju kad je financijski položaj društva za dokup mirovine ugrožen ili bio mogao biti ugrožen.
IZDVOJENI POSLOVI
Članak 24.
(1) Društvo za dokup mirovine dužno je bez odgode izvijestiti 