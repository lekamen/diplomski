130 30.11.2015 Pravilnik o izdavanju suglasnosti za obavljanje stručnih poslova prostornog uređenja
MINISTARSTVO GRADITELJSTVA I PROSTORNOGA UREĐENJA
2465
Na temelju članka 9. stavka 5. Zakona o poslovima i djelatnostima prostornog uređenja i gradnje (»Narodne novine«, br. 78/15.), ministrica graditeljstva i prostornoga uređenja donosi
PRAVILNIK
O IZDAVANJU SUGLASNOSTI ZA OBAVLJANJE STRUČNIH POSLOVA PROSTORNOG UREĐENJA
Predmet Pravilnika
Članak 1.
Ovim se Pravilnikom propisuje način predaje zahtjeva za izdavanje suglasnosti za obavljanje stručnih poslova prostornog uređenja pravnim osobama, dokumentacija koja se predaje uz zahtjev, dokumentacija koja se predaje godišnje kao dokaz ispunjavanja uvjeta izdane suglasnosti, sadržaj suglasnosti i sadržaj evidencije izdanih suglasnosti za obavljanje stručnih poslova prostornog uređenja.
Suglasnost
Članak 2.
Pod suglasnošću za obavljanje stručnih poslova prostornog uređenja pravnim osobama (u daljnjem tekstu: suglasnost) u smislu ovoga pravilnika podrazumijeva se:
1. suglasnosti za obavljanje stručnih poslova izrade nacrta prijedloga svih prostornih planova i nacrta izvješća o stanju u prostoru svih razina te obavljanje poslova u vezi s pripremom i donošenjem svih prostornih planova i izvješća o stanju u prostoru svih razina (u daljnjem tekstu: suglasnosti za obavljanje svih stručnih poslova prostornog uređenja) i
2. suglasnosti za obavljanje stručnih poslova izrade nacrta prijedloga urbanističkih planova uređenja i nacrta izvješća o stanju u prostoru lokalne razine te obavljanje poslova u vezi s pripremom i donošenjem prostornih planova lokalne razine i izvješća o stanju u prostoru lokalne razine (u daljnjem tekstu: suglasnosti za obavljanje stručnih poslova prostornog uređenja izrade nacrta urbanističkih planova uređenja)
Način predaje zahtjeva za izdavanje suglasnosti
Članak 3.
(1) Zahtjev za izdavanje suglasnosti za obavljanje svih stručnih poslova prostornog uređenja predaje se Ministarstvu graditeljstva i prostornoga uređenja (u daljnjem tekstu: Ministarstvo) u pisanom obliku na obrascu prikazanom u Prilogu 1. koji je sastavni dio ovoga Pravilnika.
(2) Zahtjev za izdavanje suglasnosti za obavljanje stručnih poslova prostornog uređenja izrade nacrta urbanističkih planova uređenja predaje se Ministarstvu u pisanom obliku na obrascu prikazanom u Prilogu 2. koji je sastavni dio ovoga Pravilnika.
Dokumentacija uz zahtjev za izdavanje suglasnosti za obavljanje svih stručnih poslova prostornog uređenja
Članak 4.
(1) Podnositelj zahtjeva uz zahtjev za izdavanje suglasnosti za obavljanje svih stručnih poslova prostornog uređenja predaje:
1. dokaz da je registriran za obavljanje stručnih poslova prostornog uređenja (fotokopiju rješenja o upisu u sudski registar ili izvoda iz sudskog registra)
2. dokaze da ima zaposlenog ovlaštenog arhitekta urbanista i to:
a) rješenje o upisu u imenik ovlaštenih arhitekata urbanista ovlaštenog arhitekta koji je zaposlen kod podnositelja zahtjeva i
b) ugovor o radu ili R-Sm obrazac Središnjeg registra osiguranika i
3. dokaze da u izradi nacrta prostornog plana može osigurati sudjelovanje najmanje 3 stručnjaka različitih struka iz članka 15. stavka 1. Zakona o poslovima i djelatnostima prostornog uređenja i gradnje (u daljnjem tekstu: Zakon) i to za svakog stručnjaka:
a) fotokopiju rješenja o upisu u imenik ovlaštenih inženjera određene struke, odnosno fotokopiju diplome za stručnjaka koji se ne upisuje imenik ovlaštenih inženjera
b) fotokopiju ugovora o tehničkoj suradnji, ugovora o djelu, ugovora o radu ili R-Sm obrazac Središnjeg registra osiguranika i
c) dokaz o dvije godine radnog iskustva na poslovima prostornog uređenja (fotokopije sastavnica prostornih planova u čijoj je izradi sudjelovao, ugovori o djelu ili drugi dokaz).
(2) Podnositelj zahtjeva uz zahtjev za izdavanje suglasnosti za obavljanje svih stručnih poslova prostornog uređenja može umjesto dokaza iz stavka 1. točke 3. ovoga članka predati dokaz da ima zaposlenog još jednog (drugog)