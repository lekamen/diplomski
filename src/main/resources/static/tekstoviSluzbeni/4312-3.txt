
4) Ponašanje podnositeljice ustavne tužbe
15. Podnositeljica, nije pridonijela duljini postupka. Štoviše, kao stranka u postupku bila je aktivna i pokazala je brigu za predmet spora. Naime, ista je podnijela tužbu zbog šutnje uprave, te je podnosila više požurnica radni ubrzanja upravnog postupka.
VI. OCJENA USTAVNOG SUDA
16. Ustavni sud utvrđuje da su u pravnoj stvari podnositeljice ustavne tužbe (u pravno relevantnom razdoblju) upravni spor i upravni postupak ukupno trajali preko dvanaest (12) godina i da do donošenja odluke Ustavnog suda predmetni upravni postupak nije okončan.
Imajući u vidu ukupnu duljinu postupka te da predmet još nije okončan, te neaktivnost Ministarstva znanosti, Ustavni sud ocjenjuje da je podnositeljici povrijeđeno pravo na pravično suđenje u dijelu koji se odnosi na razumnu duljinu postupka, zajamčeno člankom 29. stavkom 1. Ustava.
1) Izreka odluke i nalog Ministarstvu znanosti
17. Utvrdivši da je ustavna tužba osnovana, u smislu članka 63. stavaka 1. i 2. Ustavnog zakona, donesena je odluka kao u točkama I. i II. izreke.
Na temelju članka 31. stavaka 4. i 5. Ustavnog zakona određuje se da je Ministar znanosti dužan dostaviti Ustavnom sudu pisanu obavijest o datumima donošenja i otpreme odluke u roku osam (8) dana od dana njene otpreme, a najkasnije osam (8) dana od isteka roka određenog u točki II. izreke ove odluke.
18. Sukladno članku 63. stavku 3. Ustavnog zakona, odlučeno je kao u točkama III. i IV. izreke ove odluke.
Ustavni sud utvrđuje visinu naknade, zbog povrede prava na suđenje u razumnom roku, uzimajući u obzir okolnosti svakog pojedinog predmeta, uz istodobno uvažavanje ukupnih gospodarskih i socijalnih prilika u Republici Hrvatskoj.
19. Odluka o objavi temelji se na članku 29. Ustavnog zakona (točka V. izreke ove odluke).
Broj: U-IIIA-7868/2014
Zagreb, 3. lipnja 2016.
USTAVNI SUD REPUBLIKE HRVATSKE
Predsjednik Vijeća Antun Palarić, v. r.
