
Članak 37.
Ugovor o radu može prestati na jedan od načina utvrđenim Zakonom.
Ugovor o radu prestaje:
– smrću radnika,
– istekom vremena na koje je sklopljen Ugovor o radu na određeno vrijeme,
– kada radnik navrši 65 godina, a radnica 60 godina života i 15 godina radnog staža osiguranja,
– dostavom pravomoćnog rješenja o priznavanju prava na invalidsku mirovinu zbog nesposobnosti za rad,
– sporazumom radnika i poslodavca,
– otkazom,
– odlukom nadležnog suda.
a) Sporazum o prestanku ugovora o radu
Članak 38.
Ponudu za sklapanje sporazuma o prestanku Ugovora o radu može dati i radnik i poslodavac.
Sporazum o prestanku Ugovora o radu zaključuje se u pisanom obliku i sadrži osobito:
– podatke o strankama i njihovom prebivalištu, odnosno sjedištu,
– datum prestanka Ugovora o radu.
Sporazum o prestanku Ugovora o radu potpisuju radnik i zakonski zastupnik poslodavca, odnosno osoba koju on ovlasti.
b) Prestanak ugovora o radu sklopljenog na određeno vrijeme
Članak 39.
Ugovor o radu sklopljen na određeno vrijeme prestaje:
– istekom vremena na koje je vrijeme ugovor o radu sklopljen,
– izvršenjem određenog posla ili nastupanjem određenog događaja,
– prestankom sezonskih poslova u poljoprivrednoj proizvodnji,
– prestankom potrebe za povećanim obimom posla (gdje nije određen vremenski rok),
– prestankom potrebe za povremenim poslovima (gdje nije određen vremenski rok),
– povratkom na rad odsutnog radnika,
– završetkom određenog poslovnog pothvata.
c) Otkaz ugovora o radu
Članak 40.
Ugovor o radu mogu otkazati i radnik i poslodavac.
d) Redoviti otkaz ugovora o radu
Članak 41.
Poslodavac može otkazati Ugovor o radu uz propisan ili ugovoreni otkazni rok ako za to ima opravdani razlog, u slučaju:
– ako prestane potreba za obavljanjem određenog posla zbog gospodarskih, tehničkih ili organizacijskih razloga (poslovno uvjetovan otkaz),
– ako radnik nije u mogućnosti uredno izvršavati svoje obveze iz radnog odnosa zbog određenih trajnih osobina ili sposobnosti (osobno uvjetovan otkaz),
– ako radnik krši obveze iz radnog odnosa (otkaz uvjetovan skrivljenim ponašanjem radnika).
Članak 42.
Poslovno i osobno uvjetovan otkaz dopušten je samo ako poslodavac ne može zaposliti radnika na nekim drugim poslovima ili ako poslodavac ne može školovati ili osposobiti radnika za rad na nekim drugim poslovima, odnosno ako postoje okolnosti zbog kojih nije opravdano očekivati od poslodavca da obrazuje ili osposobi radnika za rad na nekim drugim poslovima.
Pri odlučivanju o poslovno i osobno uvjetovanom otkazu, poslodavac mora voditi računa o trajanju radnog odnosa, starosti i obvezama uzdržavanja koje terete radnika.
Radnik može otkazati Ugovor o radu uz propisan ili ugovoren otkazni rok ne navodeći razlog.
Članak 43.
Prije redovitog otkazivanja uvjetovanog ponašanjem radnika, poslodavac je dužan radnika pismeno upozoriti na obveze iz radnog odnosa i ukazati mu na mogućnost otkaza u slučaju nastavka kršenja tih obveza, osim ako postoje okolnosti zbog kojih nije opravdano očekivati od poslodavca da to učini.
Prije redovitog otkazivanja uvjetovanog ponašanjem ili radom radnika poslodavac je dužan omogućiti radniku da iznese svoju obranu, osim ako postoje okolnosti zbog kojih nije opravdano očekivati od poslodavca da to učini.
e) Izvanredan otkaz
Članak 44.
Poslodavac i radnik imaju mogućnost otkazati Ugovor o radu sklopljen na neodređeno vrijeme ili određeno vrijeme, bez obveze poštivanja propisanog ili ugovorenog otkaznog roka (izvanredan otkaz), ako zbog osobito teške povrede obveze iz radnog odnosa ili neke druge osobito važne činjenice, uz uvažavanje svih okolnosti i interesa obiju ugovorenih strana, nastavak radnog odnosa nije moguć.
Povredama obveza iz radnog odnosa osobito se smatraju:
1. učestalo kašnjenje na posao i neovlašteno napuštanje radnog mjesta u tijeku radnog vremena,
2. neizvršavanje naloga neposrednog rukovoditelja,
3. nepostupanje po odluci poslodavca odnosno postupanje protivno odluci poslodavca,
4. uznemiravanje bilo koje vrste drugih radnika