 kaznenog postupka o pitanju postoji li optužba ovlaštenog tužitelja.
(...)
Napokon, ostvarena je i osnova iz članka 427. točka 3. ZKP/97, budući je u žalbenom postupu povrijeđena odredba članka 391. stavak 1. ZKP/97, kojom je propisana obveza suda da ocijeni sve žalbene navode.«
49. Državno odvjetništvo Republike Hrvatske (u daljnjem tekstu: DORH) se u podnesku broj: KR-I-DO-475/13 od 11. studenoga 2013. (dostavljen Vrhovnom sudu 12. studenoga 2013.) očitovalo na podnositeljev ZIPPP (v. točku 55.).
9) Presuda Vrhovnog suda
50. Presudom Vrhovnog suda odbijen je podnositeljev ZIPPP. U obrazloženju presude Vrhovnog suda istaknuto je:
»Os. Ivica Pezo podnosi zahtjev za izvanredno preispitivanje pravomoćne presude ... zbog osnova propisanih u čl. 427. st. 1., 2. i 3. Zakona o kaznenom postupku ('Narodne novine', br. 110/97, 27/98, 58/99, 112/99, 58/02, 143/02, 62/03 – pročišćeni tekst i 115/06 – dalje u tekstu: ZKP/97), s prijedlogom da se pravomoćna presuda u osuđujućem dijelu ukine i vrati sudu prvog stupnja na ponovno suđenje.
Temeljem čl. 518. st. 4. Zakona o kaznenom postupku ('Narodne novine', br. 152/08, 76/09, 80/11, 91/12 – odluka Ustavnog suda, 143/12 i 56/13 – dalje u tekstu: ZKP/08), Glavni državni odvjetnik Republike Hrvatske dostavio je odgovor, s prijedlogom da se zahtjev osuđenika odbije.
Zahtjev nije osnovan.
Nije ostvarena povreda kaznenog zakona iz čl. 368. toč. 1. ZKP/97 u odnosu na kazneno djelo za koje je osuđenik oglašen krivim pod toč. I./3 izreke prvostupanjske presude. ...
Okolnost da je državni odvjetnik odustao od kaznenog progona vezano za kriminalne radnje odobravanja kredita tvrtki 'Milboro« d.o.o. (odbijajući dio prvostupanjske presude pod toč. III./2) ne utječe na ovdje istaknutu povredu kaznenog zakona jer neovisno o tome, predmetno djelo, onako kako je opisano pod toč. I./3 izreke prvostupanjske presude, predstavlja kazneno djelo. Drugo je pitanje što osuđenik, u dopuni svog zahtjeva, navodi razloge kojima osporava zaključak prvostupanjskog suda o dokazanosti tog kaznenog djela, ali to već predstavlja pobijanje utvrđenog činjeničnog stanja zbog čega se ovaj izvanredni pravni lijek ne može podnijeti.
Stoga nije ostvarena istaknuta osnova pobijanja iz čl. 427. toč. 1. ZKP/97 (sada čl. 517. st. 1. toč. 1. ZKP/08).
Također, nije ostvarena apsolutno bitna povreda odredaba kaznenog postupka iz čl. 367. st. 1. toč. 5. ZKP/97. ...
Konačno, nije u pravu podnositelj zahtjeva kada ističe da je sud drugog stupnja povrijedio odredbu čl. 391. st. 1. ZKP/97 time što u obrazloženju svoje presude nije ocijenio sve žalbene navode okrivljenika. ... Sve da su i dani razlozi u obrazloženju šturi, to ne podrazumijeva da su izostali u mjeri koja onemogućava preispitivanje presude. Drugo je pitanje što se podnositelj zahtjeva s iznesenim razlozima u presudi ne slaže navodeći da 'sud nije dao prihvatljivo obrazloženje', čime se, ustvari, opet polemizira s utvrđenim činjeničnim stanjem.
Što se tiče navoda zahtjeva kojima se pobija drugostupanjska presuda u odnosu na dosuđeni imovinskopravni zahtjev ošt. 'Croatia banci' d.d. Zagreb, treba reći da je preinačenjem prvostupanjske presude glede visine i dospijeća obračunatih kamata, sud drugog stupnja postupio u korist okrivljenika tj. djelomično prihvatio njegovu žalbu. Ukazivanje na izostanak razloga u tom dijelu drugostupanjske presude svodi se na isticanje povrede iz čl. 367. st. 1. toč. 11. ZKP/97, s kojeg se osnova pravomoćna presuda ne može pobijati. ... Stoga, u slučaju da podnositelj zahtjeva smatra da su obračunate kamate i vrijeme njihovog dospijeća u drugostupanjskoj presudi pogrešno izračunati, istu odluku je moguće pobijati u parničnom postupku, uz ostvarenje uvjeta predviđenih u čl. 159. st. 2. ZKP/08.
Stoga nije ostvarena povreda iz čl. 427. toč. 3. ZKP/97 (čl. 517. st. 1. toč. 3. ZKP/08) koja bi mogla utjecati na presudu.
U ostalom dijelu (poglavito dopune zahtjeva) analiziraju se rezultati provedenog dokaznog postupka i daje subjektivna ocjena prikupljene