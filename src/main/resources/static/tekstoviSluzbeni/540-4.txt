 glasi:
»3. ako poslovne knjige i druge evidencije koje vodi u elektroničkom obliku ne vodi prema načelima urednoga knjigovodstva ili ako pri vođenju poslovnih knjiga i drugih evidencija u elektroničkom obliku ne osigura raspoložive, čitljive i sustavne podatke (članak 56. stavak 8.),«.
Iza točke 7. dodaju se nove točke 8. i 9. koje glase:
»8. ako ne podnese elektroničkim putem poreznu prijavu ili druge podatke potrebne za oporezivanje (članak 63. stavak 6.),
9. ako ne izvrši ispravak prijave u roku od 15 dana od dana izvršnosti odluke kada je temeljem činjenica utvrđenih rješenjem poreznog nadzora ili drugog tijela nužno izvršiti ispravak prijave ili ako ne izvrši ispravak prijave u roku od 15 dana od dana pravomoćnosti sudske odluke (članak 66. stavak 6. i 7.),«.
Dosadašnje točke 8., 9. i 10. postaju točke 10., 11. i 12.
Stavak 3. mijenja se i glasi:
»(3) Novčanom kaznom u iznosu od 500,00 do 30.000,00 kuna za prekršaj iz stavka 1. točaka 4., 5., 6., 7., 8., 9., 10., 11. i 12. ovoga članka kaznit će se fizička osoba.«.
Članak 27.
U članku 209. stavak 3. mijenja se i glasi:
»(3) Novčanom kaznom od 1.000,00 do 40.000,00 kuna za prekršaj iz stavka 1. točaka 5. i 6. ovoga članka kaznit će se fizička osoba.«.
Članak 28.
U članku 210. stavak 1. mijenja se i glasi:
»(1) Porezno tijelo može rješenjem zabraniti daljnji rad poreznom obvezniku za učinjeni prekršaj iz članka 209. točaka 1., 5., 6. i 9. ovoga Zakona.«.
PRIJELAZNE I ZAVRŠNE ODREDBE
Članak 29.
(1) Ministar financija će u roku od 30 dana od dana stupanja na snagu ovoga Zakona donijeti pravilnike iz članka 2., članka 8. i članka 9. ovoga Zakona.
(2) Ministar financija će u roku od 60 dana od dana stupanja na snagu ovoga Zakona donijeti pravilnik iz članka 13. ovoga Zakona.
Članak 30.
(1) Postupci pokrenuti prije stupanja na snagu ovoga Zakona dovršit će se prema odredbama Općeg poreznog zakona (»Narodne novine«, br. 147/08., 18/11., 78/12., 136/12. i 73/13.).
(2) Iznimno od odredbi članka 13. ovoga Zakona koje se odnose na poreznu nagodbu, porezni obveznik kojem je u postupku poreznog nadzora do stupanja na snagu ovoga Zakona uručen zapisnik o provedenom poreznom nadzoru, odnosno čija je obveza utvrđena rješenjem koje nije izvršeno može u roku od šest mjeseci od dana stupanja na snagu ovoga Zakona podnijeti prijedlog nadležnom poreznom tijelu za sklapanje porezne nagodbe o obvezi utvrđenoj tim rješenjem.
Članak 31.
Ovaj Zakon stupa na snagu osmoga dana od dana objave u »Narodnim novinama«, osim članka 51. stavka 9. koji je dodan člankom 4. ovoga Zakona, a koji stupa na snagu 1. siječnja 2016.
Klasa: 022-03/15-01/21 Zagreb, 27. veljače 2015.
HRVATSKI SABOR
Predsjednik Hrvatskoga sabora Josip Leko, v. r.
