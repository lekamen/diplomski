 određivanja primjerenih rješenja za neovisnu verifikaciju.
(4) Prilikom temeljite procjene izvješća o velikim opasnostima Koordinacija je dužna:
a. utvrditi da su dostavljene sve tražene informacije
b. osigurati da su operator ili vlasnik identificirali sve opasnosti od velikih nesreća koje se odnose na odobalne radove
c. osigurati da se u upravljanju rizicima vodilo računa o svim bitnim fazama rada odobalnog objekta
d. utvrditi način provođenja mjera smanjivanja rizika, a koje su utvrđene u okviru upravljanja rizicima
e. osigurati da su operator ili vlasnik prilikom utvrđivanja mjera koje su potrebne da bi se dostigle prihvatljive razine rizika obrazložili na koji su način uzeli u obzir poznate činjenice i prosudbu koje se temelje na dobroj inženjerskoj praksi, najboljim praksama upravljanja i načelima upravljanja organizacijama i ljudskim resursima
f. osigurati da su mjere i rješenja za otkrivanje te brz i učinkovit odgovor u slučaju velike nesreće jasno prepoznati i opravdani
g. osigurati da su rješenja za napuštanje, evakuaciju i spašavanje, kao i mjere za ograničavanje širenja velike nesreće i smanjenje njezinog učinka na okoliš i prirodu logično i sustavno povezani, vodeći računa o iznenadnim uvjetima u kojima će se izvoditi
h. osigurati da su zahtjevi sukladno ovom Zakonu ugrađeni u Planove intervencija odobalnog objekta
i. utvrditi je li sustav upravljanja sigurnošću, te zaštitom okoliša i prirode koji je opisan u izvješću o velikim opasnostima, primjeren za osiguranje sukladnosti sa svim relevantnim zakonskim odredbama
j. utvrditi da je jasno pojašnjen sustav neovisne verifikacije.
(5) Koordinacija je dužna uspostaviti mehanizam za učinkovito sudjelovanje u tripartitnom savjetovanju između Koordinacije, operatora ili vlasnika, te predstavnika radnika oko oblikovanja normi i politika koje se odnose na sprečavanje velikih nesreća.
III. IZVOĐENJE ODOBALNIH RADOVA
Dokumenti koji se dostavljaju za izvođenje odobalnih radova
Članak 13.
(1) Ovlaštenik dozvole je dužan dostaviti Koordinaciji sljedeće dokumente:
a. politiku operatora ili vlasnika za sprečavanje velikih nesreća ili odgovarajući opis te politike
b. pravila za upravljanje sigurnošću i zaštitom okoliša i prirode koja se odnose na odobalne objekte
c. u slučaju planiranja eksploatacijskog objekta, obavijest o projektu u skladu s ovim Zakonom
d. opis sustava neovisne verifikacije
e. izvješće o velikim opasnostima
f. u slučaju bitne promjene ili rekonstrukcije odobalnog objekta, izmijenjeno izvješće o velikim opasnostima
g. Plan intervencija odobalnog objekta
h. u slučaju radova u bušotini, obavijest i informacije o radovima u bušotini
i. u slučaju simultanih operacija, obavijest o simultanim operacijama u skladu s ovim Zakonom
j. u slučaju premještanja eksploatacijskog objekta, obavijest o premještaju
k. bilo koji drugi relevantni dokument koji zatraži Koordinacija.
(2) Dokumenti određeni točkama a., b., d. i g. iz stavka 1. ovoga članka uključuju se u izvješće o velikim opasnostima.
(3) Obavijest o projektu iz točke c. stavka 1. ovoga članka dostavlja se u roku koji ne može biti duži od 30 dana prije određenog roka dostave izvješća o velikim opasnostima.
(4) Ovlaštenik dozvole je dužan u izvješću o velikim opasnostima uzeti u obzir primjedbe Koordinacije dane na obavijest o projektu iz stavka 3. ovoga članka.
(5) Ovlaštenik dozvole je dužan pisanim putem obavijestiti Koordinaciju 30 dana prije predviđenog ulaska ili izlaska odobalnog objekta u područje na kojima Republika Hrvatska u skladu s međunarodnim pravom ostvaruje jurisdikciju i suverena prava.
(6) U slučaju iz stavka 5. ovoga članka Koordinacija je dužna o istome izvijestiti tijela javne vlasti u roku od pet dana.
(7) Ovlaštenik dozvole je dužan pisanim putem obavijestiti Koordinaciju o premještanju eksploatacijskog objekta 45 dana prije predviđenog premještanja, kako bi tijekom izrade izvješća o velikim opasnostima, bio u mogućnosti uzeti u obzir sve uvjete i ograničenja koja postavi Koordinacija.
(8) U