 programa.
IV. KRITERIJI ZA POJEDINE VRSTE PROGRAMA
Članak 10.
Pri utvrđivanju financijske potpore za programe ostvarivanja kulturne autonomije nacionalnih manjina iz sredstava Državnog proračuna Republike Hrvatske polazit će se od sljedećih kriterija za pojedine vrste programa:
(1) Informiranje – standardni oblici informiranja
– vrste predložene tiskovine (dnevne novine, tjednik, mjesečnik, dvomjesečnik, tromjesečnik, godišnjak) odnosno elektroničkog oblika – web-stranice
– broj primjeraka i termini izlaska iz tiska
– format, broj stranica, vrsta fotografija
– sadržaj tiskovine s najmanje 2/3 autorskih priloga
– redakcija – glavni urednik, njegove novinarske i opće stručne kvalifikacije, stalni suradnici, radni prostor i dopisništva
– specifikacija troškova – prihodi i rashodi
– prodajna cijena, način distribucije i razmjena
– ISSN broj.
(2) Izdavaštvo – standardni oblici izdavaštva
– sadržaj – tema – autor s kratkom biografijom
– broj primjeraka i termini izlaska iz tiska; za nakladu
– format, broj stranica, vrsta korica, broj i vrsta fotografija
– jedna recenzija afirmiranog autora iz oblasti koja je tema knjige
– specifikacija rashoda i prihoda
– prodajna cijena, način distribucije i razmjena
– ISBN broj i CIP zapis.
(3) Kulturni amaterizam – standardni oblici kulturnog amaterizma
– folklorne, plesne ili zborne skupine s najmanje 10 aktivnih članova odnosno glazbene, kazališne ili likovne skupine s najmanje 5 aktivnih članova, te 5 javnih nastupa u kalendarskoj godini.
Za svaku od navedenih skupina pri prijavi programa navodi se planirani repertoar, dinamika nastupa i voditelj skupine s priloženim stručnim kvalifikacijama.
Neće se financirati programi kulturnog amaterizma u školskim i izvanškolskim aktivnostima s učenicima.
(4) Kulturne manifestacije – standardni oblici kulturnih manifestacija
– smotre, festivali, obilježavanje jubilarnih obljetnica (10-godišnjice, 20-godišnjice itd.), susreti, stručni skupovi, izložbe, sajmovi knjiga i slični oblici manifestacija jedne ili više nacionalnih manjina na mjesnoj, općinskoj, gradskoj, regionalnoj i državnoj razini.
Prijedlog programa manifestacije mora sadržavati:
– program ili katalog, mjesto održavanja, predviđeni broj sudionika i okvirni broj gledatelja
– specifikaciju troškova.
Članak 11.
(1) Obrasci odnosno prijavnice za prijave programa kulturne autonomije mogu se preuzeti sa službene internetske stranice Savjeta: www.savjet.nacionalne-manjine.info ili osobno u prostorijama Stručne službe Savjeta, a u slučaju elektroničkog načina prijave programa internetom obrasci se ispunjavaju putem aplikacije.
(2) Obrazac s obveznim općim podacima za prijavu programa kulturne autonomije mora sadržavati sljedeće priloge:
1. presliku rješenja o upisu u Registar udruga (do dana objave Javnog poziva u Narodnim novinama udruga mora biti upisana najmanje 36 mjeseci)
2. presliku statuta udruge
3. potvrdu da je udruga dostavila zahtjev za upis promjene statuta nadležnom uredu državne uprave u županiji odnosno gradskom uredu Grada Zagreba
4. odluku o izboru osoba ovlaštenih za zastupanje udruge
5. original uvjerenja o nekažnjavanju odgovornih osoba
6. popis članova udruge i popis od minimalno 20 članova deklariranih pripadnika nacionalne manjine s uvjerenjima iz registra birača osim saveza i zajednica čiji su članovi pravne osobe
7. financijski plan prihoda i rashoda realizacije programa za raspisano vremensko razdoblje (kalendarsku godinu)
8. izvod iz matične knjige radnika ako udruga ima zaposlenih na neodređeno vrijeme
9. presliku ugovora, rješenja ili odluke o najmu ili drugoj osnovi na temelju koje udruga koristi prostor za rad ako nema prostor u svojem vlasništvu.
(3) Obrazac prijavnice za programe informiranja mora sadržavati sljedeće priloge:
1. presliku rješenja o ubilježbi u tiskovine
2. popise prodajnih mjesta tiskovine, adrese pretplatnika ili popis adresa na koje se tiskovina dostavlja besplatno
3. stručne i javne ocjene tiskovine ili društvena i stručna priznanja urednika ako ih