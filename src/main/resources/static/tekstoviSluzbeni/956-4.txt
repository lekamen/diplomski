 stambenih jedinica; nadležnoj ustrojstvenoj jedinici dostavlja popise višestambenih građevina, izgrađenih naselja i obiteljskih kuća radi pokretanja postupka uknjižbe u zemljišnim knjigama i rješavanje drugih pitanja vezanih za vlasničko-pravno uređenje; u suradnji sa Službama – regionalnim uredima, a nakon obavljene kontrole korištenja stambenih jedinica u državnom vlasništvu, prikuplja dokaze i inicira pokretanje postupaka zbog nezakonitog korištenja stambenih jedinica koje dostavlja nadležnoj ustrojstvenoj jedinici Ureda; u suradnji sa Službama – regionalnim uredima pokreće postupke utvrđivanja prava na stambeno zbrinjavanje po službenoj dužnosti; koordinira poslove koji se odnose na izradu i ostvarivanje plana rada; poduzima mjere za osiguranje učinkovitosti u radu; izrađuje izvješća o ostvarivanju plana rada; vodi evidenciju obiteljskih kuća i stanova u državnom vlasništvu namijenjenih stambenom zbrinjavanju; sudjeluje u izradi Godišnjeg plana i programa stambenog zbrinjavanja u dijelu koji se odnosi na raspoloživi stambeni fond; preko nadležnih Službi – regionalnih ureda podnosi zahtjeve za sklapanje ugovora o opskrbi električnom i toplinskom energijom te vodom za pojedinačne stambene jedinice nakon kupnje, obnove ili izgradnje; vodi evidenciju o sklopljenim ugovorima iz svoje nadležnosti; koordinira aktivnosti na provođenju analitičke evidencije državne imovine u bazi tijela nadležnog za upravljanje državnom imovinom; koordinira vođenje evidencije podataka nekretnina; koordinira provedbom aktivnosti Službi – regionalnih ureda u sastavu Državnog ureda; prati i kontrolira rad upravitelja višestambenih zgrada u kojima je Republika Hrvatska većinski suvlasnik; poduzima odgovarajuće mjere na zahtjev nadležnog državnog odvjetništva u vezi s provedbom ugovora o darovanju stambenih jedinica i ugovora o kupoprodaji; utvrđuje pravo na prodaju stambenih jedinica u državnom vlasništvu korisnicima stambenog zbrinjavanja te pravo na darovanje stambenih jedinica u državnom vlasništvu, te pravo na darovanje građevinskog zemljišta u državnom vlasništvu; priprema i izrađuje ugovore o darovanju stambenih jedinica i građevinskog zemljišta, ugovore o stjecanju vlasništva, priprema i izrađuje ugovore o kupoprodaji; priprema potrebnu statistiku i izvještaje o ugovorima o darovanju i ugovorima o kupoprodaji; priprema upute za ujednačeno postupanje u radu Službi – regionalnih ureda i odgovore na upite Službi – regionalnih ureda o postupanju; koordinira tehničke potrebe Službi – regionalnih ureda; koordinira postupke stupanja u posjed te iseljavanja iz državne imovine; izdaje uvjerenja i potvrde na zahtjev stranaka za podatke iz svoje nadležnosti; odgovara na primjedbe, zamolbe i dopise stranaka, tijela državne uprave i drugih tijela u vezi s poslovima iz svoje nadležnosti te obavlja i druge poslove iz svoje nadležnosti.
U Sektoru, ustrojavaju se:
3.1. Služba – Regionalni ured Zagreb
3.2. Služba – Regionalni ured Vukovar
3.3. Služba – Regionalni ured Knin
3.4. Služba – Regionalni ured Zadar
3.5. Služba za evidenciju i raspolaganje stambenim jedinicama.
3.1. Služba – Regionalni ured Zagreb
Članak 12.
Služba – Regionalni ured Zagreb sa sjedištem u Zagrebu, na području Grada Zagreba, Zagrebačke, Krapinsko-zagorske, Koprivničko-križevačke, Međimurske, Varaždinske, Bjelovarsko-bilogorske, Karlovačke, Primorsko-goranske, Istarske i Sisačko-moslavačke županije obavlja poslove koji se odnose na terensku provedbu i nadzor razvojnih i stambenih programa, obavlja poslove koji se odnose na prikupljanje dokumentacije u svrhu provedbe i kontrole provedbe stambenih programa, izvršavanja obveza korisnika stambenih programa; prima i priprema uredne zahtjeve za kupnju i darovanje državnih nekretnina; obavlja rad sa strankama, provodi očevid na terenu; operativno provodi postupke vezane za uknjižbu nekretnina u vlasništvo Republike Hrvatske; priprema predmete za povjerenstva za procjenu stanja i za procjenu vrijednosti stambenih jedinica; vrši primopredaju