 poduzetništva i obrta;
– predstavnik Ministarstva zaštite okoliša i prirode;
– predstavnik Ministarstva pomorstva, prometa i infrastrukture;
– predstavnik Ministarstva rada i mirovinskoga sustava;
– predstavnik Ministarstva uprave;
– predstavnik Ministarstva poljoprivrede;
– predstavnik Ministarstva graditeljstva i prostornoga uređenja;
– predstavnik Ministarstva kulture;
– predstavnik Ureda za udruge;
– predstavnik Savjeta za nacionalne manjine;
– predstavnik Središnje agencije za financiranje i ugovaranje programa i projekata Europske unije;
– predstavnik Agencije za regionalni razvoj Republike Hrvatske;
– predstavnik organizacija civilnog društva na prijedlog Savjeta za razvoj civilnog društva;
– dva predstavnika s područja NUTS 2 Jadranske Hrvatske;
– četiri predstavnika s područja NUTS 2 Kontinentalne Hrvatske;
– predstavnik Udruge gradova u Republici Hrvatskoj;
– predstavnik Udruge općina u Republici Hrvatskoj;
– predstavnik Hrvatske gospodarske komore;
– predstavnik Hrvatske obrtničke komore i
– predstavnik Hrvatske udruge poslodavaca.
U Pododbor za koordinaciju sudjelovanja Republike Hrvatske u programima europske teritorijalne suradnje te makroregionalnim strategijama, ministarstva mogu imenovati članove isključivo iz redova državnih dužnosnika. Ostala tijela članove imenuju na razini koja može zastupati i donositi odluke u ime tijela koje predstavlja. Svaki član Pododbora ima svog zamjenika koji na isti način kao i član djeluje i zastupa tijelo koje predstavlja u slučajevima odsutnosti imenovanoga člana.
O predstavnicima NUTS 2 razine, zajednički, konsenzusom odlučuju jedinice područne (regionalne) samouprave s područja pojedine NUTS 2 regije.
Predsjedatelj Pododbora na sjednice može po potrebi pozivati i predstavnike drugih nadležnih tijela i institucija, pored tijela navedenih u ovoj točki Odluke.
X.
Zadaće Pododbora za koordinaciju sudjelovanja Republike Hrvatske u programima europske teritorijalne suradnje te makroregionalnim strategijama Europske unije odnose se na:
– utvrđivanje načina suradnje i koordinacije partnera u programima europske teritorijalne suradnje;
– utvrđivanje ciljeva i prioriteta te ostalih strateških pitanja od nacionalnog/subnacionalnog značenja za pojedine programe europske teritorijalne suradnje za Republiku Hrvatsku, a koje tijekom izrade, odnosno provedbe pojedinih programa, zastupaju hrvatski predstavnici u zajedničkim programskim tijelima, uspostavljenima za potrebe njihove izrade i provedbe;
– aktivnosti za provedbu programa na nacionalnoj/subnacionalnoj razini;
– provedbu i rezultate praćenja i vrednovanja programa europske teritorijalne suradnje;
– koordinaciju pripreme, revizije i provedbe makroregionalnih strategija Europske unije u kojima sudjeluje Republika Hrvatska;
– sudjelovanje hrvatskih regionalnih predstavnika u organiziranim programskim odborima te drugim radnim tijelima programa i/ili makroregionalnih strategija, gdje je potrebno i
– sva druga pitanja tijekom izrade i/ili provedbe programa europske teritorijalne suradnje i makroregionalnih strategija u kojima sudjeluje Republika Hrvatska, a za koja se pokaže opravdanim raspravljati u okviru Pododbora.
Komunikacija s inozemnim partnerima vezano uz makroregionalne strategije obavlja se putem nacionalnog koordinatora za Dunavsku i Jadransko-jonsku strategiju.
XI.
Administrativno-tehničke poslove za potrebe rada Nacionalnog koordinacijskog odbora obavlja Ministarstvo regionalnoga razvoja i fondova Europske unije.
Administrativno-tehničke poslove za potrebe rada Pododbora za koordinaciju i praćenje provedbe ESI fondova obavlja Ministarstvo regionalnoga razvoja i fondova Europske unije.
Administrativno-tehničke poslove za potrebe rada Pododbora za koordinaciju sudjelovanja Republike Hrvatske u programima europske teritorijalne suradnje te makroregionalnim strategijama Europske unije obavlja Ministarstvo regionalnoga razvoja i fondova Europske unije.
XII.
Nacionalni koordinacijski odbor, Pododbor za koordinaciju i praćenje