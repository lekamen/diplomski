 ceste objekti za upravljanje i nadzor prometa, telekomunikacijski stabilni uređaji, instalacije i rasvjeta u funkciji prometa, a kabelska kanalizacija koja je dio autoceste izgrađena je u cilju sigurnog i neometanog odvijanja prometa, pa je nije moguće promatrati kao izdvojenu samostalnu cjelinu.
Iako potvrđuje točnim da je Vlada Republike Hrvatske odlukom od 7. veljače 2008. odlučila da kao vlasnik tužitelj i trgovačko društvo Odašiljači i veze d.o.o. (dalje u tekstu: OIV) postojeću elektroničku komunikacijsku infrastrukturu izgrađenu uz autocestu Rijeka – Zagreb na odgovarajući način osposobe za daljnje korištenje i ponudu na tržištu viškova kapaciteta, to smatra tužitelj ne ostavlja daljnji prostor tuženiku ili bilo kojem drugom tijelu da na drugačiji način odlučuje o tom pitanju, odnosno u ovom slučaju da raspravlja o elektroničkoj komunikacijskoj infrastrukturi, koja je već iskorištena.
U tužbi tužitelj navodi i članak 30. stavak 3. Zakona o elektroničkim komunikacijama te s tim u vezi drži da postoje uvjeti iz te odredbe da bi zbog razloga zaštite ljudskog zdravlja (kroz osiguranje neometanog i kontroliranog odvijanja prometa na autocesti) bilo nužno prije bilo kakve odluke o omogućavanju pristupa elektroničkoj komunikacijskoj infrastrukturi i povezanoj opremi korisniku provesti javnu raspravu u skladu s člankom 22. tog Zakona, te dodaje da su i tužena tijela Republike Hrvatske iskazala interes za korištenjem elektroničke komunikacijske infrastrukture i povezane opreme tužitelja. Prije svega je to Ministarstvo obrane Republike Hrvatske, jer su pri tome uvaženi argumenti tužitelja o važnosti integriteta i bitnosti funkcioniranja te neometanog korištenja ceste i osiguranja života i imovine svih korisnika autoceste. Također smatra tužitelj da ukoliko tuženik nalazi da su ispunjeni uvjeti za davanje na korištenje elektroničke komunikacijske infrastrukture i povezane opreme da bi trebao svakako uzeti u obzir i sve naprijed navedene okolnosti kao i zahtjeve pobliže navedenih tijela, odnosno da bi u tom slučaju u skladu s člankom 30. stavkom 7. Zakona, bilo nužno raspisati javni natječaj za davanje pristupa i zajedničko korištenje elektroničke komunikacijske infrastrukture i povezane opreme.
Ovo stoga jer je elektronička komunikacijska infrastruktura uz autocestu Rijeka – Zagreb izgrađena u više etapa te tijekom dužeg vremenskog razdoblja s time da je u nekim dionicama te infrastrukture investitor bila država, odnosno državna tijela uprave (Hrvatska uprava za ceste). S obzirom na to da je ta infrastruktura izgrađena na zemljištu koje je nesporno u vlasništvu Republike Hrvatske, te u režimu javnog dobra, a Autocesta Rijeka – Zagreb d.d. je samo koncesionar tog zemljišta odnosno ovlašteni korisnik i upravitelj koncesijskog područja to je, zaključuje tužitelj, kod donošenja odluke o korištenju te infrastrukture bilo nužno konzultirati nadležna tijela Republike Hrvatske, odnosno bar pribaviti suglasnost tih tijela na sklapanje ugovora o korištenju te infrastrukture.
S obzirom na to da postojeća infrastruktura nije posebno projektirana niti postavljena kao izdvojena kablovska kanalizacija, već izvedena isključivo u funkciji sigurnog korištenja i održavanja ceste te da unutar ceste nema prostora u koje bi eventualni vanjski korisnici mogli postaviti svoju opremu.
Također da eventualna izgradnja takvih prostora zahtijeva prethodno istraživanje gdje bi se takve lokacije mogle pronaći s obzirom na njihov utjecaj na promet i okoliš. To nadalje zahtijeva postupak projektiranja i ishođenja potrebnih dozvola i suglasnosti kao i obvezan tehnički pregled i uporabnu dozvolu.
Stoga da nije moguće uz postojeću infrastrukturu dodavati nove kablove bez ozbiljnih zahvata i djelomične rekonstrukcije što s obzirom na neprekidno korištenje ceste nije moguće. Naime, riječ je o sustavu s aktivnim vođenjem prometa što znači da na cesti postoje stotine promjenjivih znakova, obavijesti i portala kojima se upravlja iz posebnih centara za kontrolu prometa, 