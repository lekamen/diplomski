 koja služe isključivo za potrebe obavljanja gospodarskog ribolova na moru i mogu se odnositi na sljedeće kategorije:
a) kupnja ribolovnih alata;
b) kupnja opreme;
c) kupnja pogonskih strojeva.
(2) Za ulaganja iz stavka 1. ovoga članka prihvatljivi su i troškovi transporta i/ili montaže i/ili ugradnje.
(3) Podnositelj može podnijeti Zahtjev za najviše dvije kategorije navedene u stavku 1. ovoga članka.
(4) Svi ribolovni alati, oprema i pogonski strojevi za koje se traži sufinanciranje moraju se nalaziti na ribarskom plovilu ili u skladišnom prostoru korisnika.
(5) Zahtjev se podnosi po povlastici za obavljanje gospodarskog ribolova na moru (u daljnjem tekstu: povlastica).
Ribolovni alati
Članak 6.
Ribolovnim alatima iz članka 5. stavka 1. točke a) ovoga Pravilnika smatraju se:
a) mreže stajačice (olovnja, plutnja i mrežni teg);
b) pridnena povlačna mreža koća (mrežni teg, sajle, kavomista/kombinirani konop);
c) plivarica srdelara (mrežni teg, sajle, kavomista/kombinirani konop);
d) plivarica palamidara (mrežni teg, sajle, kavomista/kombinirani konop);
e) dredža (rampon) uključujući i sajle;
f) vrše, osim vrša za lov jegulja;
g) udičarski alati (udice, najlon, konop za parangal).
Ribolovna oprema
Članak 7.
(1) Ribolovnom opremom iz članka 5. stavka 1. točke b) ovoga Pravilnika smatraju se strojevi, oprema, uređaji i brodski sustavi (uključujući i softversku komponentu gdje je to primjenjivo).
(2) Ribolovna oprema iz stavka 1. ovoga članka uključuje:
a) opremu za automatski identifikacijski sustav (u daljnjem tekstu: AIS uređaj);
b) strojeve i uređaje za proizvodnju električne energije na plovilu (elektroagregati i alternatori);
c) uređaje i elektroničku opremu za upravljanje plovilom, navigaciju i komunikaciju;
d) uređaje i elektroničku opremu za traženje ribe;
e) ronilačku opremu (odijelo, boce i respirator);
f) ribolovnu opremu i uređaje za unaprjeđenje uvjeta rada i efikasnosti ribolova (vinč i puratić blok kao cjelina ili u sastavnim dijelovima, teretne dizalice, hidropumpe, hidromotori i rashladnici pogonskih strojeva i generatora i sl.).
Pogonski strojevi
Članak 8.
(1) Pogonskim strojem iz članka 5. stavka 1. točke c) ovoga Pravilnika smatra se pogonski stroj i/ili elementi propulzije te njihovi sastavni dijelovi.
(2) Prihvatljivi su sastavni dijelovi pogonskog stroja te sastavni dijelovi elemenata propulzije kojeg čine: osovinski vod, osovina i propeler.
(3) Ukoliko se kupnjom pogonskog stroja iz stavka 1. ovoga članka zamjenjuje postojeći pogonski stroj, potporu je moguće ostvariti pod uvjetom da je snaga novog pogonskog stroja ista ili manja od snage starog pogonskog stroja upisanog u Registar ribarske flote Republike Hrvatske.
Iznosi potpore
Članak 9.
Najviši iznos potpore po kategorijama je:
a) u slučaju kupnje ribolovnog alata iz članka 6. stavka 1. točaka b) – e). ovoga Pravilnika, 60% vrijednosti ulaganja, a najviše do 60.000,00 kuna;
b) u slučaju kupnje ribolovne opreme iz članka 7. ovoga Pravilnika, 60% vrijednosti ulaganja, a najviše do 60.000,00 kuna;
c) u slučaju kupnje pogonskih strojeva iz članka 8. stavka 1. ovoga Pravilnika, 70% vrijednosti ulaganja, a najviše do 150.000,00 kuna;
d) u slučaju kupnje ribolovnog alata iz članka 6. stavka 1. točaka a), f) i g) ovoga Pravilnika, 90% vrijednosti ulaganja, a najviše do 60.000,00 kuna.
Korisnik potpore
Članak 10.
(1) Da bi postao korisnikom potpore, podnositelj mora udovoljavati sljedećim uvjetima:
a) mora biti vlasnik/ovlaštenik važeće povlastice u trenutku podnošenja Zahtjeva;
b) kod kupnje ribolovnog alata iz članka 6. stavka 1. ovoga Pravilnika, navedeni ribolovni alat mora biti upisan u povlastici;
c) ribarsko plovilo za koje se traži potpora mora biti upisano u Registar ribarske flote koji se vodi pri Ministarstvu poljoprivrede (u daljnjem tekstu: Ministarstvo) na temelju članka 39. Zakona o morskom ribarstvu (»Narodne novine« br. 81/2013, 14/2014 i 152/2014) (u daljnjem tekstu: Zakon);
d) mora imati važeću dozvolu za plovidbu brodice, odnosno važeću