12 02.02.2015 Pravilnik o načinu obavljanja poslova interne revizije faktoring društva
HRVATSKA AGENCIJA ZA NADZOR FINANCIJSKIH USLUGA
239
Na temelju članka 65. stavka 2. Zakona o faktoringu (»Narodne novine« broj 94/14), Hrvatska agencija za nadzor financijskih usluga na sjednici Upravnog vijeća održanoj 23. siječnja 2015. godine donosi
PRAVILNIK
O NAČINU OBAVLJANJA POSLOVA INTERNE REVIZIJE FAKTORING DRUŠTVA
Uvodne odredbe
Članak 1.
Ovim pravilnikom detaljnije se propisuje način obavljanja poslova interne revizije faktoring društva.
Pojmovi i definicije
Članak 2.
Izrazi koji se koriste u ovom Pravilniku imaju sljedeće značenje:
1. Agencija je Hrvatska agencija za nadzor financijskih usluga;
1. Faktoring društvo je pravna osoba koja je dobila dozvolu Agencije za obavljanje poslova faktoringa;
2. Zakon je Zakon o faktoringu (»Narodne novine« broj 94/14).
Interna revizija
Članak 3.
Faktoring društvo dužno je organizirati provedbu interne revizije koja neovisno i objektivno procjenjuje sustav unutarnjih kontrola, daje neovisno i objektivno stručno mišljenje i savjete za unaprijeđenje poslovanja radi poboljšanja poslovanja faktoring društva, uvodeći sustavan, discipliniran pristup procjenjivanju i poboljšanju djelotvornosti upravljanja rizicima, kontrole i korporativnog upravljanja.
Način obavljanja poslova interne revizije
Članak 4.
(1) Interna revizija faktoring društva obavlja se u skladu s međunarodno priznatim revizijskim standardima za unutarnju reviziju, kodeksom strukovne etike unutarnjih revizora te pravilima djelovanja interne revizije.
(2) Za obavljanje poslova interne revizije, faktoring društvo može:
– imati zaposlenu osobu u društvu,
– povjeriti obavljanje poslova interne revizije fizičkoj osobi koja nije u radnom odnosu s faktoring društvom,
– povjeriti obavljanje poslova interne revizije drugoj pravnoj osobi.
(3) Fizička osoba zaposlena u društvu kao i fizička osoba kojoj su povjereni poslovi interne revizije koja nije u radnom odnosu s društvom te fizička osoba koja, kao zaposlenik pravne osobe kojoj je društvo povjerilo poslove interne revizije obavlja internu reviziju u društvu, mora imati zvanje ovlaštenog revizora ili ovlaštenoga internog revizora stečenim sukladno zakonu kojim se uređuje revizija, odnosno stečenim sukladno pravilima i programu kompetentne strukovne organizacije za stručno obrazovanje unutarnjih revizora.
(4) Osoba koja obavlja poslove interne revizije ne smije obavljati druge poslove i zadatke u faktoring društvu.
(5) Poslove interne revizije ne smiju obavljati članovi uprave faktoring društva.
(6) Faktoring društvo, odgovorno je za obavljanje poslova interne revizije iz stavka 1. ovoga članka čak i kada su ti poslovi izdvojeni na drugu osobu.
Poslovi interne revizije
Članak 5.
(1) Interna revizija analizira i procjenjuje aktivnosti faktoring društva te daje stručno mišljenje, preporuke i savjete o kontrolama kako bi omogućile:
1. obavljanje poslova faktoringa sukladno Zakonu i propisima donesenim na temelju Zakona te sukladno unutarnjim pravilima kojima se uređuje poslovanje faktoring društva,
2. ispitivanje i vrednovanje adekvatnosti i djelotvornosti sustava unutarnjih kontrola,
3. ocjenu primjene i djelotvornosti sustava kao i postupaka upravljanja rizikom i metodologiju za procjenjivanje rizika,
4. ocjenu sustava obavještavanja uprave i rukovodstva,
5. ocjenu ispravnosti i pouzdanosti sustava vođenja poslovnih knjiga, računovodstvenih evidencija, vrednovanja knjigovodstvenih stavaka i financijskih izvještaja i ostalih izvještaja sukladno Zakonu i propisima donesenim na temelju Zakona,
6. provjeru pouzdanosti sustava izvještavanja te pravodobnosti i točnosti izvješća propisanih Zakonom, propisima donesenima na temelju tog Zakona i drugim propisima,
7. ocjenu načina zaštite imovine,
8. ocjenu sustava prikupljanja i valjanosti informacija koje se javno objavljuju u skladu s člankom 67. Zakona,
9. donošenje ostalih ocjena ako je propisano Zakonom i propisima donesenima na temelju Zakona,
10. 