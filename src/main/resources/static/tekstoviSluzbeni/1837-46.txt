osigura siguran ukrcaj u brodicu spremnu za spuštanje. Svako sjedalo mora biti s opremljeno s pojasom i kopćom koja se može otpustiti pod opterećenjem i zadržati tijelo osobe za vrijeme spuštanja.
6.16.1.2 Kut nagiba između sjedalice i naslona mora biti najmanje 90°. Sjedala moraju biti široka ne manje od 480 mm. Slobodni prostor ispred naslona mora biti ne manje od 650 mm mjereno kod kuta naslona od 90o. Visina naslona iznad sjedala mora biti ne manja od 1.075 mm. Sjedalo mora imati naslon za ramena visine ne manje od 760 mm. Oslonac za stopala mora se postaviti pod kutem koji iznosi polovicu kuta nagiba sjedalice i mora biti širine najmanje 330 mm (vidi sliku).

6.16.2 Zahtjevi otplova
Brodica za spašavanje koja se spušta slobodnim padom s odobrene visine mora se nastaviti kretati u pravcu kad se spusti na vodu i ne smije doći u dodir s brodom nakon spuštanja, pri trimu do 10° i nagibu do 20° na bilo koju stranu broda, kada je brodica u potpunosti opremljena i opterećena:
.1 ukupnim brojem osoba;
.2 osobama u brodici kada je težište najviše pomaknuto prema pramcu;
.3 osobama u brodici tako da je težište najviše pomaknuto prema krmi; i
.4 samo svojom posadom.
6.16.3 Tankeri, tankeri za kemikalije i brodovi za ukapljeni plin koji imaju konačni kut nagiba veći od 20° izračunat prema Međunarodnoj konvenciji o sprečavanju zagađivanja s brodova, 1973., s izmjenama 1978. (MARPOL 73/78), i u skladu s preporukama IMO Rezolucije MSC.4(48), prema potrebi, moraju imati brodice za spašavanje koje se mogu spustiti slobodnim padom kod konačnog kuta nagiba i na temelju konačne vodne linije u tom izračunavanju.
6.16.4 Visina slobodnog pada koja se zahtijeva ne smije prelaziti odobrenu visinu slobodnog pada.
6.16.5 Izvedba
Svaka brodica koja se spušta slobodnim padom mora biti dovoljno čvrsta da izdrži, pri punom opterećenju s dopuštenim brojem putnika i opreme, spuštanje slobodnim padom s visine ne manje od 1,3 puta odobrene visine slobodnog pada.
6.16.6 Zaštita od štetnog ubrzanja
Svaka brodica za spašavanje koja se spušta slobodnim padom mora osigurati zaštitu od štetnih ubrzanja koja proizlaze iz spuštanja s odobrene visine u mirnu vodu, pri trimu do 10° i nagibu do 20° na bilo koju stranu broda, kad je potpuno opremljena i opterećena:
.1 ukupnim brojem osoba;
.2 osobama u brodici tako raspoređenim da je težište najviše pomaknuto prema pramcu;
.3 osobama u brodici tako raspoređenim da je težište najviše pomaknuto prema krmi; i
.4 samo svojom posadom.
6.16.7 Oprema brodice za spašavanje
Svaka brodica za spašavanje koja se spušta slobodnim padom mora imati sustav za otpuštanje koji mora:
.1 imati dva samostalna sustava za aktiviranje mehanizma za otpuštanje, kojima se može rukovati iz brodice za spašavanje i koji moraju imati boju koja je u kontrastu s okolinom;
.2 biti tako izveden da otpušta brodicu u bilo kojem stanju opterećenosti, od stanja kad nema opterećenja do najmanje 200% normalnog opterećenja, kad je brodica s potpunom opremom i brojem osoba za koje je odobrena;
.3 imati odgovarajuću zaštitu od nenamjerne ili preuranjene upotrebe;
.4 biti tako izveden da se sustav može ispitati a da se brodica ne spusti u more; i
.5 biti izveden s koeficijentom sigurnosti 6 u odnosu na prekidnu čvrstoću upotrijebljenih materijala.
6.16.8 Potvrda o odobrenju
Uz zahtjeve navedene u 6.13.1.1, potvrda o odobrenju brodice za spašavanje koja se spušta slobodnim padom mora također sadržavati:
- odobrenu visinu slobodnog pada;
- zahtjevanu duljinu staze za spuštanje;
- kut staze za spuštanje za odobrenu visinu slobodnog pada.
6.17 BRODICE ZA SPAŠAVANJE S VLASTITIM SUSTAVOM OPSKRBE ZRAKOM
Uz udovoljavanje zahtjevima navedenim u 6.15 ili 6.16, brodica za spašavanje s vlastitim sustavom opskrbe zrakom, mora omogućiti sigurno disanje osobama i nesmetan rad motora u trajanju ne manje od 10 min kada su svi ulazi i otvori zatvoreni. Za to vrijeme tlak zraka unutar brodice za spašavanje ne smije pasti ispod vanjskog atmosferskog tlaka niti smije biti viši od