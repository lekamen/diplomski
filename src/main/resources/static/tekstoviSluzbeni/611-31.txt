 neobveznog izraza kvalitete, odnosno priznavanje dobrovoljnog sustava kvalitete provodi Povjerenstvo koje osniva ministar.
(6) Nakon provedenoga postupka ministar na prijedlog Povjerenstva iz stavka 5. ovoga članka rješenjem odobrava korištenje neobveznog nacionalnog izraza kvalitete ili korištenje dobrovoljnog sustava kvalitete.
(7) Ministarstvo vodi evidenciju korisnika nacionalnog neobveznog izraza kvalitete i evidenciju korisnika dobrovoljnog sustava kvalitete.
(8) Protiv rješenja iz stavka 6. ovoga članka nije dopuštena žalba, već se može pokrenuti upravni spor.
(9) Postupak provedbe sustava nacionalnog neobveznog izraza kvalitete i dobrovoljnog sustava kvalitete, detaljna pravila korištenja, obrasce, rokove, sadržaj i način vođenja evidencija propisat će ministar pravilnikom.
Poglavlje B. Priznavanje prirodnih mineralnih i prirodnih izvorskih voda
Posebne odredbe za prirodne mineralne i prirodne izvorske vode
Članak 99.
(1) Na području priznavanja prirodnih mineralnih i prirodnih izvorskih voda Ministarstvo:
– provodi postupke priznavanja prirodnih mineralnih i prirodnih izvorskih voda koje se crpe na području Republike Hrvatske i trećih zemalja prije njihova stavljanja na tržište
– vodi evidenciju priznatih prirodnih mineralnih i prirodnih izvorskih voda iz podstavka 1. ovoga stavka
– dostavlja Europskoj komisiji listu prirodnih mineralnih voda priznatih u Republici Hrvatskoj
– obavlja i druge poslove koji se odnose na priznavanje prirodnih mineralnih i prirodnih izvorskih voda.
(2) Na tržište Republike Hrvatske pod nazivom »prirodna mineralna voda« i »prirodna izvorska voda« ili »izvorska voda« može se stavljati samo voda:
– za koju je proveden postupak priznavanja prirodne mineralne i prirodne izvorske vode (u daljnjem tekstu: postupak priznavanja) i izdano rješenje o priznavanju prirodne mineralne ili prirodne izvorske vode koje donosi ministar, sukladno odredbama pravilnika iz stavka 10. ovoga članka
– koju je priznalo nadležno tijelo bilo koje države članice Europske unije i/ili koja se nalazi na tržištu države članice Europske unije pod navedenim nazivom.
(3) Ministar rješenjem imenuje Povjerenstvo za priznavanje prirodnih mineralnih i prirodnih izvorskih voda koje provodi postupak priznavanja i postupak iz stavka 7. ovoga članka.
(4) Rješenje o priznavanju prirodne mineralne i prirodne izvorske vode na prijedlog Povjerenstva iz stavka 3. ovoga članka donosi ministar.
(5) Ako se utvrdi da je prirodna mineralna voda ili prirodna izvorska voda za koju je izdano rješenje o priznavanju prirodnih mineralnih i prirodnih izvorskih voda prestala ispunjavati uvjete propisane ovim Zakonom i propisima donesenim na temelju njega ili na zahtjev subjekta u poslovanju s hranom kojem je izdano rješenje, ministar će donijeti rješenje o prestanku priznavanja prirodne mineralne vode i prirodne izvorske vode.
(6) Protiv rješenja iz stavaka 4., 5. i 9. ovoga članka nije dopuštena žalba, već se može pokrenuti upravni spor.
(7) Za prirodne mineralne vode i prirodne izvorske vode iz stavka 2. podstavka 1. ovoga članka subjekt u poslovanju s hranom mora svakih pet godina, počevši od pravomoćnosti rješenja o priznavanju prirodne mineralne i prirodne izvorske vode dostaviti Ministarstvu:
– analitičko izvješće o provedenim fizikalnim, kemijskim i fizikalno-kemijskim te mikrobiološkim ispitivanjima na izvoru
– analitičko izvješće o analizama nakon punjenja vode u ambalažu.
(8) Ministar imenuje Povjerenstvo za odobravanje korištenja navoda na prirodnim mineralnim vodama koje provodi postupak odobravanja korištenja navoda »pogodno za pripremu hrane za dojenčad«, »može imati laksativan učinak« i »može imati diuretski učinak« (u daljnjem tekstu: navod).
(9) Rješenje o odobrenju korištenja navoda na prijedlog Povjerenstva iz stavka 8. ovoga članka donosi ministar.
(10) Prirodne mineralne, prirodne izvorske i stolne vode uredit će se pravilnikom koji će donijeti ministar.
GLAVA XII. JAVNE SLUŽBE NA PODRUČJU POLJOPRIVREDE
Poglavlje A. Zajedničke