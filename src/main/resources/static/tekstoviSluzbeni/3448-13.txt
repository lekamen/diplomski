 studenoga 2010. (»Narodne novine« broj 126/10.) utvrdio da nije njegova zadaća preuzeti ulogu sudova, koji su prvi pozvani interpretirati zakone. To se osobito tiče interpretacije zakonskih pravila postupovne naravi, kao što su rokovi za podnošenje podnesaka sudu ili pretpostavke za podnošenje pravnih sredstava. Zadaća Ustavnog suda ograničena je na ispitivanje jesu li učinci takve interpretacije sudova suglasni s Ustavom s aspekta zaštite ljudskih prava i temeljnih sloboda.
Ovaj je predmet u tom smislu ogledni primjer praktične važnosti pravilnog razlikovanja rokova u upravnom pravu na materijalnopravne i procesnopravne, s obzirom na učinke koje to razlikovanje može imati na individualne pravne pozicije stranaka u upravnim postupcima.
50. Šestomjesečni rok za podnošenje zahtjeva za priznavanje prava na naknadu za oduzetu imovinu na temelju članka 7. stavka 1. ZID-a ZoNak-a/02 istekao je u nedjelju, 5. siječnja 2003., dok je 6. siječnja 2003. bio blagdan – neradni dan.
Podnositeljica u ovom predmetu podnijela je zahtjev za priznavanje prava na naknadu za oduzetu imovinu 7. siječnja 2003., prvi radni dan koji je slijedio iza dva neradna dana. Protumačivši da je rok za podnošenje zahtjeva iz članka 7. ZID-a ZoNak-a/02 materijalnopravne prirode, pa se na njega ne primjenjuje pravilo iz članka 101. stavka 2. ZUP-a/91, nadležno upravno tijelo odbacilo je podnositeljičin zahtjev, što je Upravni sud u Osijeku pravomoćno potvrdio svojom presudom.
51. Polazeći od načelnih pravnih stajališta utvrđenih u točki 46. obrazloženja ove odluke, Ustavni sud utvrđuje da je rok za podnošenje zahtjeva za priznavanje prava na naknadu za oduzetu imovinu iz članka 7. ZID-a ZoNak-a/02 istekao 7. siječnja 2003., to jest istekom prvog idućeg radnog dana koji je uslijedio nakon dva neradna dana 5. i 6. siječnja 2003. (nedjelje i blagdana).
52. Učinci pravnog stajališta VUSRH-a o materijalnopravnoj prirodi roka iz članka 7. ZID-a ZoNak-a/02, koje su prihvatili i nadležna upravna tijela i Upravni sud u Osijeku te ga izravno primijenili u podnositeljičinom slučaju, povrijedili su pravo podnositeljice ustavne tužbe na pravično suđenje zajamčeno člankom 29. stavkom 1. u vezi s člankom 19. Ustava.
4) Obrazloženje izreke
53. Na temelju članaka 73. i 76. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst) odlučeno je kao u točkama od I. do III. izreke ove odluke.
54. Do donošenja ove odluke Ustavni sud je u dva istovrsna predmeta odbio ustavne tužbe podnositelja polazeći od ocjene da je tumačenje VUSRH-a o materijalnopravnoj prirodi roka za podnošenje zahtjeva iz članka 7. ZID-a ZoNak-a/02 ustavnopravno prihvatljivo.
Ocjenjujući okolnosti tih slučajeva, predmet spora, karakter pravnog pitanja koje se u njima postavilo, kao i stvarne mogućnosti ispravljanja štetnih posljedica koje – u usporedbi s podnositeljicom ustavne tužbe u ovom predmetu – trpe ti podnositelji ustavnih tužbi, ali i drugi podnositelji kojima su zahtjevi iz članka 7. ZID-a ZoNak-a/02 odbačeni kao nepravodobni zbog toga što su podneseni 7. siječnja 2003., Ustavni sud ocijenio je osnovanim na te slučajeve primijeniti članak 31. stavke 4. i 5. Ustavnog zakona, koji glase:
»Članak 31.
(...)
(4) Ustavni sud može sam odrediti tijelo kojem povjerava provedbu svoje odluke, odnosno rješenja.
(5) Ustavni sud može odrediti način provedbe svoje odluke, odnosno rješenja.«
55. Sukladno tome, polazeći od ocjene da je ispravljanje štetnih posljedica u svim tim slučajevima i ustavnopravno utemeljeno i provedivo u praksi, Ustavni sud je u točki IV. izreke ove odluke odredio:
– svi zahtjevi za priznavanje prava na naknadu za oduzetu imovinu podneseni nadležnom upravnom tijelu 7. siječnja 2003. na temelju članka 7. stavka 1. Zakona o izmjenama i dopunama Zakona o naknadi za imovinu oduzetu za vrijeme jugoslavenske komunističke vladavine (»Narodne novine« broj 80/02., 81/02. – ispravak) su pravodobni;
– prijašnji vlasnici, odnosno njihovi zakonski