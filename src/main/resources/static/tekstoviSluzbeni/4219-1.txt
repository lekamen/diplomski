 zbog nepravovremenog rješavanja spora i odlučivanja o sporu sudskim putem.
Ugovaranje izvansudskih načina rješavanja sporova prilikom sklapanja ugovora ili nastanka izvanugovornog odnosa, omogućuje rješavanje sporova u ranoj fazi, a kod ugovornih odnosa otklanja problem uvjeravanja druge ugovorne strane oko prihvaćanja izvansudskog načina rješavanja sporova.
Subjekti će u svako doba razmotriti mogućnost rješavanja sporova nagodbom neovisno o tome vodi li se o sporovima arbitražni ili sudski postupak.
Pregovori
VII.
Subjekti su dužni uvijek prvo pokušati riješiti spor pregovorima.
Pregovore je potrebno započeti što je ranije moguće i voditi ih neovisno o tome vodi li se izvansudski ili sudski postupak.
Subjekti su dužni za pregovore imenovati svoje predstavnike.
Subjekti tijekom pregovora trebaju biti fleksibilni u izboru metoda i načina rješavanja spora imajući u vidu korist za obje strane i uvažavajući posebno pritom interese Republike Hrvatske. Interes Republike Hrvatske je pored ostaloga izbjeći uvećanje troškova i obveza kroz dugotrajno sporenje i sudski postupak u kojem se unaprijed procjenjuje da subjekt nema ozbiljnih izgleda za uspjeh.
Za rješavanje spora subjekti mogu zatražiti stručnu pomoć neovisnog stručnjaka (pravnog stručnjaka, vještaka i dr.), državnog odvjetništva ili preporuku Povjerenstva.
Mirenje
VIII.
Ako rješavanje spora pregovorima ne uspije, subjekti su dužni, ako ocijene prikladnim, pokušati riješiti spor mirenjem i kada ugovorna odredba o obveznom pokušaju rješavanja spora nije sadržana u ugovoru.
Mirenje se može provoditi neovisno o tome vodi li se o predmetu spora sudski ili arbitražni postupak.
Arbitraža
IX.
Ako ne uspije rješavanje spora pregovorima, odnosno mirenjem, subjektima se preporučuje pokušati riješiti spor u arbitražnom postupku pri Stalnom arbitražnom sudištu Hrvatske gospodarske komore bez isključivanja primjene posebnih pravila o ubrzanom arbitražnom postupku.
Okvirni obrazac
X.
Okvirni obrazac o izvansudskim načinima rješavanja sporova sadržan je u Prilogu 1. koji je sastavni dio ove Odluke.
Obraćanje Povjerenstvu za izvansudsko rješavanje sporova
XI.
Subjektima se preporučuje obraćanje Povjerenstvu radi rješavanja sporova nagodbom u slučajevima u kojima to ocjenjuju potrebnim.
Iznimno, ako kod subjekta postoji veći broj istovrsnih sporova, subjekt je dužan podnijeti prijedlog za razmatranje sporova Povjerenstvu za izvansudsko rješavanje sporova.
Koordinatori
XII.
Subjekti su dužni imenovati koordinatora za suradnju s Povjerenstvom.
Koordinator je dužan bez odgode pružiti svu moguću podršku Povjerenstvu.
Ako je Povjerenstvu podnesen prijedlog za razmatranje spora, koordinator je dužan dostaviti očitovanje subjekta i dokumentaciju kojom subjekt raspolaže.
Ako je Povjerenstvo dalo preporuku, koordinator je dužan u roku od 30 dana obavijestiti Povjerenstvo o mjerama koje je subjekt poduzeo.
Izvješća
XIII.
Subjekti su dužni Povjerenstvu dostavljati godišnja izvješća najkasnije do 31. siječnja za prethodnu godinu.
Izvješće iz stavka 1. ove točke mora sadržavati:
– popis sporazuma o mirenju
– popis ugovorenih arbitraža
– popis sporova u postupku mirenja
– popis sporova u arbitražnom postupku
– popis sporova u sudskom postupku.
Povjerenstvo je dužno podnijeti Vladi Republike Hrvatske godišnje izvješće o radu najkasnije do 10. ožujka za prethodnu godinu.
Povjerenstvo za izvansudsko rješavanje sporova
XIV.
Povjerenstvo osniva se kao stručno tijelo radi razmatranja sporova i praćenja provedbe mjera iz ove Odluke.
Povjerenstvo ima tri člana:
– jednog stalnog člana predstavnika ministarstva nadležnog za poslove pravosuđa
– jednog stalnog člana predstavnika ministarstva nadležnog za financije
– jednog promjenjivog člana predstavnika subjekta u kojem je nastao spor.
Svaki član Povjerenstva ima svog zamjenika.
Članove i zamjenike Povjerenstva imenuje ministar nadležan za poslove pravosuđa na prijedlog čelnika subjekta odnosno tijela subjekta ovlaštenog za zastupanje.
Predsjednik Povjerenstva je