80 07.09.2016 Standard vozila i vanjskog izgleda vozila za obavljanje djelatnosti izvanbolničke hitne medicine
HRVATSKI ZAVOD ZA HITNU MEDICINU
1814
Na temelju članka 10. Pravilnika o minimalnim uvjetima u pogledu prostora, radnika i medicinsko-tehničke opreme za obavljanje djelatnosti hitne medicine (»Narodne novine«, broj 71/2016) Hrvatski zavod za hitnu medicinu utvrđuje
STANDARD
VOZILA I VANJSKOG IZGLEDA VOZILA ZA OBAVLJANJE DJELATNOSTI IZVANBOLNIČKE HITNE MEDICINE
Članak 1.
Ovaj standard opisuje uvjete koje trebaju zadovoljavati medicinska vozila izvanbolničke hitne medicinske službe u Republici Hrvatskoj.
I. STANDARD VOZILA
Članak 2.
Standard vozila opisuje uvjete koje trebaju zadovoljavati medicinska vozila izvanbolničke hitne medicinske službe u Republici Hrvatskoj u pogledu općih svojstava, opremanja i vanjskog uređenja, pregradne stijene između odjeljka za pacijente i odjeljka za vozača, otvora na medicinskom vozilu (vrata i prozora na odjeljku za pacijente), područja za unošenje/iznošenje pacijenta, odjeljka za pacijente, odjeljka za vozača, opremanja i unutrašnjeg uređenja vozila.
Opća svojstva medicinskog vozila
Članak 3.
Opća svojstva medicinskog vozila odnose se na ona svojstva koja medicinsko vozilo mora zadovoljavati nakon preuređenja osnovnog vozila.
Sva medicinska vozila izvanbolničke hitne medicinske službe u Republici Hrvatskoj moraju zadovoljavati normu HRN EN 1789:2011 za tip B medicinsko vozilo, odnosno slijednicu navedene norme.
Tip B medicinsko vozilo izvanbolničke hitne medicinske službe je medicinsko vozilo dizajnirano i opremljeno za prijevoz, liječenje i nadzor pacijenata.
Članak 4.
Medicinsko vozilo mora zadovoljavati sljedeća opća svojstva:
1. mora biti usklađeno sa zahtjevima Smjernice Vijeća Europe 70/156 EEC
2. mora biti homologirano u Republici Hrvatskoj
3. razmak između kotača i blatobrana mora biti minimalno onaj koji je odredio proizvođač
4. mora imati najmanje ubrzanje od 0 km/h do 80 km/h za 35 sekundi kada je natovareno do dopuštene bruto mase vozila
5. ovjes mora biti prilagođen prijevozu pacijenata koji leže na nosilima i medicinskog osoblja u odjeljku za pacijente
6. unutrašnjost mora ispunjavati zahtjeve HRN EN 1789:2011 – Tip B
7. razina buke u odjeljku pacijenta mora ispunjavati zahtjeve HRN EN 1789:2011 – 4.5.7. odnosno slijednicu navedene norme
8. unutrašnje osvjetljenje mora ispunjavati zahtjeve HRN EN 1789:2011 – 4.5.6. odnosno slijednicu navedene norme
9. električni/elektronski sustavi koji se ugrađuju u vozilo moraju ispunjavati zahtjeve iz sljedećih normi:
• IEC 60364 – 7 – 708 koji se odnosi na medicinsko vozilo –zahtjevi za specijalne instalacije/lokacije
• EN 60601-1 i EN 60601 – 2 dodatno za električne sustave koji opskrbljuju medicinsku opremu
• EN 60601-2-4, Medicinska električna oprema – dio 2-4: posebni uvjeti za sigurnost defibrilatora (IEC 60601-2-4:2002)
• EN ISO 9919, Medicinska električna oprema – posebni uvjeti za osnovnu sigurnost i nužne značajke opreme za pulsnu oksimetriju u medicinske svrhe (ISO 9919:2005) ukoliko je pulsni oksimetar samostalan uređaj koji koristi napajanje iz električnog sustava ugrađenog u vozilo
• EN ISO 10079-1:1999, Medicinska usisna oprema – 1. dio: električno pogonjena usisna oprema – sigurnosni zahtjevi
• EN 794-3, ventilatori pluća dio 3: Posebni zahtjevi za prijenosne ventilatore i transportne ventilatore
Osim zadovoljavanja gore navedenih normi električni/elektronski sustavi koji se ugrađuju u cestovno medicinsko vozilo moraju ispunjavati i sljedeće zahtjeve:
• električni/elektronski sustavi, dijelovi i podsustavi vozila te sva trajno ugrađena oprema trebaju biti označeni oznakom »e« u skladu s izmijenjenom Smjernicom Vijeća Europe 72/245 EEC
• akumulatori moraju biti postavljeni tako da rukovanje njima ne zahtjeva pomicanje iz sigurnih ležišta
• električni sustav mora biti u mogućnosti osigurati zalihu struje za ponovno pokretanje motora
• osnovni akumulator mora imati kapacitet najmanje 80 Ah
• dodatni akumulator mora imati 