 nadziranom tijelu najkasnije u roku od 30 dana od dana obavljenog nadzora.
(4) Izvješće se dostavlja ravnatelju centra, predsjedniku upravnog vijeća centra te čelniku tijela jedinice lokalne i područne (regionalne) uprave odnosno druge pravne osobe.
(5) Rok za dostavu očitovanja na izvješće je 15 dana računajući od dana zaprimanja izvješća.
(6) U roku od godine dana od dostave izvješća o provedenom upravnom nadzoru, provest će se kontrolni upravni nadzor iz članka 243. stavka 4. Zakona o socijalnoj skrbi.
IV. UVJETI ZA PROVOĐENJE UPRAVNOG NADZORA
Članak 13.
Upravni nadzor može provoditi socijalni radnik, pravnik, psiholog, socijalni pedagog, edukacijski rehabilitator, koji ispunjava uvjete propisane Pravilnikom o unutarnjem redu ministarstva nadležnog za poslove socijalne skrbi i koji je ovlašten za provođenje upravnog nadzora.
Članak 14.
(1) Ovlašteni državni službenik ima iskaznicu kojom dokazuje svoje službeno svojstvo i ovlasti, a kojom se predstavlja prije početka provođenja nadzora.
(2) Službenu iskaznicu (u daljnjem tekstu: iskaznica) ovlaštenog državnog službenika u Odjelu za upravni nadzor izdaje ministarstvo nadležno za poslove socijalne skrbi.
(3) Iskaznica se izrađuje sublimacijskim ispisom na računalnom sustavu za izradu službenih iskaznica TIM – ID1, kao plastična kartica pravokutnog oblika, svijetlo zelene boje, izmjere 85,6 × 54 mm.
Članak 15.
Iskaznica sadrži sljedeće podatke:
a) na prednjoj strani:
1. utisnuti grb Republike Hrvatske,
2. natpis »Republika Hrvatska«,
3. natpis »Ministarstvo socijalne politike i mladih«,
4. naziv Upravni nadzor
5. mjesto za fotografiju veličine 28 × 32 mm preko koje se u donjem lijevom kutu otiskuje pečat Ministarstva,
6. osobno ime nositelja iskaznice,
7. serijski broj iskaznice;
b) na poleđini:
8. tekst ovlasti nositelja iskaznice koji glasi:
9. »Nositelj ove iskaznice ima ovlasti utvrđene odredbom članka 241., 246. i 247. Zakona o socijalnoj skrbi (»Narodne novine«, broj 157/13 i 152/14)«.
10. evidencijski broj iskaznice
11. nadnevak izdavanja iskaznice,
12. mjesto pečata i potpis ministra nadležnog za poslove socijalne skrbi.
Očevidnik
Članak 16.
O provedenom nadzoru i poduzetim mjerama državni službenici obvezni su voditi očevidnik koji sadrži sljedeće podatke:
– KLASA i URBROJ predmeta upravnog nadzora
– naziv i adresa ustanove odnosno tijela jedinice lokalne i područne (regionalne) samouprave,
– datum provođenja upravnog nadzora
– povod za provođenje nadzora
– izvješće o provedenom upravnom nadzoru
– očitovanje o provedbi naloženih mjera
– napomene.
Članak 17.
Obrazac službene iskaznice sastavni je dio ovog Pravilnika.
Članak 18.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/15-04/12 Urbroj: 519-03-1-1/1-15-1 Zagreb, 5. lipnja 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.

