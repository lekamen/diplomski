prebivanja podnositelja zahtjeva na području na kojem se nalazi stan koji se daje u najam,
– broj članova obiteljskog domaćinstva podnositelja zahtjeva,
– statusa samohranog roditelja/posvojitelja/partnera skrbnika,
– životna dob podnositelja zahtjeva,
– stručna sprema podnositelja zahtjeva,
– djeca predškolske dobi i djeca na školovanju,
– invaliditet ili tjelesno oštećenje podnositelja zahtjeva i/ili člana njegova obiteljskog domaćinstva,
– sudjelovanje u Domovinskom ratu,
– status hrvatskog ratnog vojnog invalida iz Domovinskog rata za podnositelja zahtjeva,
– status člana obitelji poginulog, zatočenog ili nestalog hrvatskog branitelja za podnositelja zahtjeva.
(2) Broj bodova koje je moguće ostvariti po pojedinom kriteriju iz stavka 1. ovog članka utvrđuje direktor Agencije posebnom odlukom o uvjetima, mjerilima i postupku za utvrđivanje reda prvenstva za najam stanova iz Programa POS-a.
(3) Bodovi ostvareni prema navedenim kriterijima zbrajaju se i na osnovi njih se utvrđuje redoslijed na listi reda prvenstva.
(4) Lista reda prvenstva sadrži:
– redni broj,
– prezime i ime i adresu podnositelja zahtjeva,
– broj bodova prema pojedinim kriterijima i mjerilima za svakog podnositelja zahtjeva,
– ukupan broj bodova za svakog podnositelja zahtjeva,
– mjesto i datum utvrđivanja Liste reda prvenstva.
IV. VISINA NAJAMNINE
Članak 8.
(1) Visinu mjesečne najamnine utvrđuje Upravno vijeće Agencije na temelju kalkulacije troškova izgradnje i primjerenog roka povrata uloženih javnih sredstava, za svaku lokaciju posebno.
(2) Visina najamnine utvrđuje se u kunama.
(3) Ukoliko u primjerenom roku od oglašavanja javnog poziva, ali ne prije od 3 mjeseca od javnog poziva za najam, za neku od nekretnina ne bude podnesen zahtjev za najam ili ne bude sklopljen ugovor o najmu, direktor Agencije će o istom izvijestiti Upravno vijeće Agencije i predložiti smanjenje visine najamnine.
Članak 9.
(1) Najamnina se plaća najkasnije do 15-og u mjesecu za tekući mjesec, a rok dospijeća se ne može mijenjati za vrijeme trajanja ugovora o najmu, bez suglasnosti najmoprimca.
(2) Na uplate najamnine izvršene nakon roka dospijeća Agencija ima pravo obračunati zakonske zatezne kamate.
(3) Sredstva od najamnine koriste se za podmirenje troškova izgradnje i financiranja stanova, za podmirenje javnih i drugih sredstava koja pripadaju Republici Hrvatskoj odnosno jedinici lokalne samouprave, za podmirenje troškova investicijskog održavanja, a preostala sredstva koriste se za daljnje poticanje stanogradnje.
V. UGOVOR O NAJMU
Članak 10.
(1) Ugovor o najmu sadrži osobito:
– ugovorne strane,
– podatke o osobama koje će se zajedno s najmoprimcem koristiti nekretninom,
– opis stana odnosno nekretnine (podaci o lokaciji, adresi, oznaci, površini, katu, sobnosti),
– visinu najamnine i način plaćanja,
– odredbe o mogućnosti kupnje stana, i odredbe o načinu uračunavanja najamnine u kupoprodajnu cijenu,
– vrstu troškova koji se plaćaju u svezi sa stanovanjem,
– odredbe o obvezi najmoprimca na davanje pologa od tri mjesečne najamnine prilikom sklapanja ugovora,
– odredbe o primjerenom načinu uporabe stana odnosno nekretnine,
– zabranu davanja u podnajam,
– vrijeme trajanja najma,
– odredbe o održavanju stana odnosno nekretnine,
– odredbe o uporabi zajedničkih prostorija, zajedničkih dijelova i uređaja zgrade i zemljišta koje služi zgradi,
– odredbe o primopredaji stana odnosno nekretnine,
– mjesto i datum sklapanja ugovora.
(2) Ugovor o najmu sadrži i odredbe o prodajnoj cijeni nekretnine, koja je nepromjenjiva najviše 60 mjeseci od dana sklapanja ugovora o najmu, načinu utvrđenja prodajne cijene nekretnine nakon isteka navedenog roka, utvrđivanju načina plaćanja prodajne cijene nekretnine, obveza najmoprimca (kupca) o plaćanju poreza na promet nekretnina i na podmirenje troškova sklapanja ugovora o kupoprodaji i uknjižbe nekretnine u zemljišnim knjigama.
(3) Ako Agencija kao najmodavac želi izmijeniti sklopljeni ugovor o najmu, dužna je o tome obavijestiti najmoprimca najmanje 60 