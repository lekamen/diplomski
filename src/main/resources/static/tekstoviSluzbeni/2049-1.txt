 točki c) ovoga stavka, gdje se za potrebe ove definicije:
1. smatra da se neki propis izričito odnosi na usluge informacijskog društva kada je, uzimajući u obzir njegov smisao i provedbu, poseban cilj i predmet svih ili nekih njegovih pojedinačnih odredaba izričito i ciljano zakonsko uređivanje takvih usluga
2. neće se smatrati da se neki propis izričito odnosi na usluge informacijskog društva, ako na te usluge utječe samo neizravno ili usputno
g) »tehnički propisi« su tehničke specifikacije i drugi zahtjevi ili propisi o uslugama, uključujući administrativne odredbe čije je poštivanje obvezno, de iure ili de facto, u slučaju stavljanja na tržište, pružanja usluge, poslovnog nastana pružatelja usluge ili korištenja usluge u nekoj državi članici Europske unije (u daljnjem tekstu: država članica) ili većem dijelu te države kao i zakoni i drugi propisi država članica, osim onih navedenih u članku 17. ove Uredbe, koji zabranjuju proizvodnju, uvoz, stavljanje na tržište i/ili u uporabu nekog proizvoda, ili se zabranjuje pružanje ili korištenje neke usluge ili poslovni nastan pružatelja usluge
h) »de facto tehničkim propisima« se smatraju:
1. propisi države članice koji upućuju na tehničke specifikacije ili druge zahtjeve ili propise o uslugama ili na profesionalne kodekse ili kodekse prakse koji se sa svoje strane odnose na tehničke specifikacije ili druge zahtjeve ili propise o uslugama, pridržavanje kojih daje pretpostavku o sukladnosti s obvezama propisanim zakonima i drugim propisima
2. dobrovoljni sporazumi u kojima je nadležno tijelo ugovorna strana, a kojima se u javnom interesu postiže zadovoljavanje tehničkih specifikacija ili drugih zahtjeva ili propisa o uslugama, uz izuzeće specifikacija iz natječaja za javnu nabavu
3. tehničke specifikacije ili drugi zahtjevi ili propisi o uslugama povezani s fiskalnim ili financijskim mjerama koji utječu na potrošnju proizvoda ili usluga kroz poticanje pridržavanja takvih tehničkih specifikacija ili drugih zahtjeva ili propisa o uslugama; ne uključuju tehničke specifikacije ili druge zahtjeve ili propise o uslugama povezane s nacionalnim sustavom socijalnog osiguranja
i) »prijedlog tehničkog propisa« je tekst tehničke specifikacije ili drugog zahtjeva ili propisa o uslugama, uključujući administrativne odredbe, izrađene s ciljem njihova donošenja ili donošenja u obliku nekog tehničkog propisa, koji je u fazi pripreme tijekom koje se još uvijek mogu napraviti bitne izmjene.
(2) Ova Uredba ne primjenjuje se na:
– usluge radijskih emitiranja
– audiovizualne medijske usluge u smislu propisa o elektroničkim medijima
– propise o elektroničkim komunikacijama koji se donose radi usklađivanja s pravnom stečevinom na tom području
– propise u području financijskih usluga (primjerice: investicijske usluge, poslovi osiguranja i reosiguranja, bankarske usluge, poslovi vezani uz mirovinske fondove, usluge povezane s vrijednosnim papirima) koji se donose radi usklađivanja s pravnom stečevinom na tom području.
(3) Ova Uredba ne primjenjuje se na pravila za uređena tržišta u smislu propisa koji se odnose na financijska tržišta ili pravila drugih tržišta ili tijela koja se bave klirinškim poslovima ili namirom na tim tržištima.
(4) Indikativni popis usluga koje nisu obuhvaćene definicijom iz stavka 1. točke c) ovoga članka nalazi se u Dodatku I. ove Uredbe.
II. POSTUPAK 98/34
Notifikacija
Članak 4.
Informacijska središnjica za provedbu Postupka 98/34 (u daljnjem tekstu: Informacijska središnjica) djeluje u okviru ministarstva nadležnog za gospodarstvo.
Članak 5.
(1) Informacijska središnjica putem informacijskog sustava za tehničke propise (u daljnjem tekstu: sustav TRIS) dostavlja tekst prijedloga tehničkog propisa uz ispunjeni elektronički obrazac Europskoj komisiji (u daljnjem tekstu: notifikacija).
(2) Javnopravno tijelo koje priprema tehnički propis (u daljnjem tekstu: nadležno tijelo) dostavlja prijedlog tehničkog propisa Informacijskoj središnjici osim ako prijedlog tehničkog propisa predstavlja