 kvar, dalje prijavljivala kvarove na kojima temelji zahtjev za raskid ugovora za IPTV uslugu, pa s obzirom na tu činjenicu nije upitna naknada za prijevremeni raskid ugovora, koji je pravilno uslijedio nakon što je tužiteljica dostavila sukladno naprijed citiranoj odredbi članka 27. Općih uvjeta poslovanja, pravovaljanu dokumentaciju za raskid ugovora.
Sud je odbio dokazni prijedlog tužiteljice, imajući u vidu načelo učinkovitosti (članak 8. ZUS-a), jer smatra da je činjenično stanje u upravnom postupku u cijelosti pravilno i potpuno utvrđeno, a iskaz uz druge dokaze provedene u upravnom postupku ne bi doveo do drugačije odluke u predmetnoj upravnoj stvari.
Imajući u vidu navedeno, osporavana odluka tuženika, ocjenjuje se zakonitom te je stoga tužbeni zahtjev, temeljem članka 57. stavka 1. ZUS-a, valjalo odbiti kao neosnovan.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog suda u dovoljnom broju primjeraka za sud i sve stranke u sporu, u roku od 15 dana od dana dostave presude.
Poslovni broj: UsI-4305/13-8
Zagreb, 26. studenoga 2015.
Sutkinja Meri Dominis Herman, v. r.
