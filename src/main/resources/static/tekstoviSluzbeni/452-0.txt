22 25.02.2015 Pravilnik o izmjenama i dopunama Pravilnika o priređivanju igara klađenja na daljinu
MINISTARSTVO FINANCIJA
453
Na temelju članka 47. stavka 2. Zakona o igrama na sreću (»Narodne novine«, br. 87/2009, 35/2013, 158/2013, 41/2014 i 143/14) donosim
PRAVILNIK
O IZMJENAMA I DOPUNAMA PRAVILNIKA O PRIREĐIVANJU IGARA KLAĐENJA NA DALJINU
Članak 1.
U Pravilniku o priređivanju igara klađenja na daljinu (»Narodne novine«, br. 8/2010 i 63/2010), u članku
13. stavku 1. iza točke 3. dodaje se nova točka 4. koja glasi:
»4. kupnjom bona za aktivaciju.«.
Članak 2.
Članak 15. mijenja se i glasi:
»(1) Novčana sredstva igrača su sredstva raspoloživa za igru, evidentiraju se na virtualnom računu igrača (I-konto) i sastoje se od uplata na I-konto i isplaćenih dobitaka koji nisu uplaćeni u igru.
(2) Novčana sredstva igrača vode se na posebnom računu priređivača.
(3) Na posebnom računu priređivača iz stavka 2. ovoga članka u svakom trenutku mora biti raspoloživ iznos jednak najmanje ukupnom zbroju novčanih sredstava svih igrača.
(4) Priređivač ne smije koristiti novčana sredstva igrača za podmirenje nekih drugih obaveza proizašlih iz poslovanja priređivača.«.
Članak 3.
Ovaj Pravilnik stupa na snagu osmog dana od dana objave u »Narodnim novinama«.
Klasa: 461-01/15-01/95
Urbroj: 513-07-21-01/15-1
Zagreb, 2. veljače 2015.
Ministar financija mr. sc. Boris Lalovac, v. r.
