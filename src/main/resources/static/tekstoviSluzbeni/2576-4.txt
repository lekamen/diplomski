 tijekom spavanja tijekom cjelonoćne polisomnografije ili poligrafije u skladu sa stručnim smjernicama.
Somnolog je obvezan utvrditi vrstu poremećaja disanja tijekom spavanja, stupanj opstrukcijskog apnejičkog sindroma (umjerenim opstrukcijskim apnejičkim sindromom smatra se slučaj u kojemu je broj apneja i hipopneja po satu, odnosno indeks apneja-hipopneja, između 15 i 29, dok se ozbiljnim opstrukcijskim apnejičkim sindromom smatra slučaj u kojem indeks apneja – hipopneja iznosi 30 ili više).
Vozač ili kandidat za vozača za kojeg se sumnja da pati od umjerenog ili ozbiljnog opstrukcijskog apnejičkog sindroma (temeljem procjene prekomjerne dnevne pospanosti s pomoću Epworthove ljestvice pospanosti i rizika za opstrukcijski apnejički sindrom temeljem pozitivnog rezultata na upitniku STOP-BANG) biti će upućen da traži dodatni ovlašteni medicinski savjet od somnologa prije izdavanja ili produljenja vozačke dozvole. Vozača ili kandidata za vozača može se savjetovati da ne upravljaju vozilom do potvrde dijagnoze.
Ovlašteni medicinski savjet izdaje se isključivo nakon cjelonoćne polisomnografije ili poligrafije.
Somnolog je obvezan propisati odgovarajuću terapiju nakon postavljene dijagnoze opstrukcijskog apnejičkog sindroma, te procijeniti učinkovitost terapije a sve zbog osiguranja sigurnog upravljanja vozilom.
Vozaču ili kandidatu za vozača koji ima umjeren ili ozbiljan opstrukcijski apnejički sindrom može se izdati vozačka dozvola ako dokaže odgovarajuću kontrolu nad vlastitim stanjem te pridržavanje odgovarajućeg liječenja (obveznim očitanjem elektroničkog zapisa s memorijske kartice terapijskog uređaja) i poboljšanje stanja, ako ono postoji, koje je potvrđeno ovlaštenim medicinskim mišljenjem.
Povremeni zdravstveni pregledi u vremenskim razmacima od najviše tri godine za vozača ili kandidata za vozača koji pripada prvoj skupini iz članka 3. stavka 2. ovog Pravilnika i jedne godine za vozača ili kandidata za vozače koji pripada drugoj skupini iz članka 3. stavka 3. ovog Pravilnika, obvezni su za vozača ili kandidata za vozača koji se liječi od umjerenog ili ozbiljnog opstrukcijskog apnejičkog sindroma u svrhu utvrđivanja razine pridržavanja liječenja (obveznim očitanjem elektroničkog zapisa s memorijske kartice uređaja), potrebe za nastavkom liječenja i daljnjim pomnim praćenjem.
c) epilepsija koju je utvrdio specijalist neurolog kao stanje nakon dva ili više epileptičkih napada u razdoblju kraćem od pet godina
Specijalist neurolog obvezan je ustanoviti tip napada, procijeniti mogućnost ponovnog napada, propisati odgovarajuću terapiju, a sve zbog osiguranja sigurnog upravljanja vozilom.
1) Vozači i kandidati za vozače koji su medicinski kontrolirani mogu biti ocijenjeni sposobnima za vožnju nakon isteka godine dana bez epileptičkog napada uz uvjet da lijekovi (ako ih vozač ili kandidat za vozača uzima kao terapiju) u terapijskim dozama nisu kontraindicirani za sigurno upravljanje vozilom. Nakon isteka godine dana bez epileptičkog napada, specijalist neurolog obvezan je odrediti vrijeme ponovnog redovitog pregleda kod ove skupine vozača.
2) Kod epileptičkog napada izazvanog promjenom i/ili ukidanjem terapije ili provociranog napada poznatog uzroka (alkohol i dr.) vozač ili kandidat za vozača može biti ocijenjen sposobnim za vožnju nakon isteka razdoblja od šest mjeseci u kojima je bio bez napada samo uz obvezan nalaz i mišljenje specijalista neurologa.
3) Vozači i kandidati za vozače koji nisu imali napade osim napada u snu, mogu biti ocijenjeni sposobnima za vožnju nakon isteka godine dana bez napada u snu uz uvjet da lijekovi (ako ih vozač ili kandidat za vozača uzima kao terapiju) u terapijskim dozama nisu kontraindicirani za sigurno upravljanje vozilom. Nakon isteka godine dana bez napada u snu, specijalist neurolog obvezan je odrediti vrijeme ponovnog redovitog pregleda kod ove skupine vozača. Ako se kod vozača ili kandidata za vozača koji je imao napade isključivo u snu, javi napad i u budnom stanju, vrijede uvjeti