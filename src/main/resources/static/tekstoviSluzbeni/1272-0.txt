66 15.06.2015 Pravilnik o pripravničkom stažu i polaganju stručnog ispita u djelatnosti socijalne skrbi
MINISTARSTVO SOCIJALNE POLITIKE I MLADIH
1273
Na temelju članka 216. stavka 3. Zakona o socijalnoj skrbi (»Narodne novine«, broj: 157/13. i 152/14.) ministrica socijalne politike i mladih donosi
PRAVILNIK
O PRIPRAVNIČKOM STAŽU I POLAGANJU STRUČNOG ISPITA U DJELATNOSTI SOCIJALNE SKRBI
I. OPĆE ODREDBE
Članak 1.
(1) Ovim Pravilnikom se propisuje sadržaj i način provođenja pripravničkog staža u djelatnosti socijalne skrbi, uvjeti koje moraju ispunjavati ustanove i druge pravne osobe te obrtnici koji obavljaju djelatnost socijalne skrbi i fizičke osobe koje profesionalno obavljaju poslove socijalne skrbi za provođenje pripravničkog staža (u daljnjem tekstu: poslodavac), sadržaj, program i način polaganja stručnog ispita te sadržaj i izgled uvjerenja o položenome stručnom ispitu.
(2) Izrazi koji se koriste u ovom Pravilniku, a imaju rodno značenje koriste se neutralno i odnose se jednako na muški i ženski spol.
Članak 2.
(1) Stručni radnici koji nakon završenog obrazovanja zasnuju radni odnos ili se stručno osposobljavaju za rad bez zasnivanja radnog odnosa (u daljnjem tekstu: stručno osposobljavanje) provode pripravnički staž pod uvjetima i na način propisan ovim Pravilnikom.
(2) Poslodavac je dužan stručnom radniku iz stavka 1. ovoga članka koji u vrijeme zasnivanja radnog odnosa ili stručnog osposobljavanja za rad ima u odgovarajućoj struci radni staž kraći od vremena određenog za trajanje pripravničkog staža propisanog Zakonom o socijalnoj skrbi, odrediti sadržaj preostalog dijela pripravničkog staža sukladno odredbama ovoga Pravilnika.
(3) Stručni radnik iz stavka 1. ovog članka može provesti dio pripravničkog staža i u državnim tijelima ili pravnim osobama zdravstva, odgoja, obrazovanja te pravosuđa, kao i drugih pružatelja usluga, pod uvjetima i na način propisan ovim Pravilnikom.
(4). Stručni radnik koji je za vrijeme trajanja radnog odnosa završio preddiplomski i diplomski sveučilišni studij ili integrirani preddiplomski i diplomski sveučilišni studij drugog zvanja, stavlja se u položaj pripravnika, a radnik i poslodavac mogu ugovorom o radu na određeno vrijeme urediti nastavak radnog odnosa na neodređeno vrijeme nakon završenog pripravničkog staža i položenog stručnog ispita.
(5) Stručni radnik koji ima položen stručni ispit i koji je za vrijeme trajanja radnog odnosa stekao viši stupanj obrazovanja u istoj struci nije dužan ponovno polagati stručni ispit.
Članak 3.
(1) Za vrijeme pripravničkog staža pripravnik se kroz praktični rad i učenje osposobljava za samostalan rad (pripravnička praksa).
(2) Pripravnička praksa obavlja se prema sadržaju koji je sastavni dio ovoga Pravilnika (prilog 1.).
(3) Tijekom pripravničke prakse pripravnik se priprema za stjecanje stručnih znanja predviđenih programom općeg i posebnog dijela stručnog ispita.
(4) Pripravnički staž traje 12 mjeseci, a pripravnička praksa traje 10 mjeseci.
(5) Nakon isteka pripravničkog staža iz stavka 4. ovoga članka, pripravnici mogu pristupiti polaganju stručnog ispita pred ispitnim povjerenstvom ministarstva nadležnog za poslove socijalne skrbi (u daljnjem tekstu: ispitno povjerenstvo).
(6) Pripravnički staž može trajati dulje od roka utvrđenog u stavku 4. ovoga članka pod uvjetima i na način propisan ovim Pravilnikom.
Članak 4.
Sadržajem pripravničke prakse utvrđuju se:
– zadaće i poslovi što ih je pripravnik u tijeku pripravničke prakse dužan obavljati,
– vrijeme obavljanja pripravničke prakse na pojedinim zadaćama i poslovima.
II. UVJETI KOJE MORAJU ISPUNJAVATI USTANOVE I DRUGE PRAVNE OSOBE TE OBRTNICI KOJI OBAVLJAJU DJELATNOST SOCIJALNE SKRBI I FIZIČKE OSOBE KOJE PROFESIONALNO OBAVLJAJU POSLOVE SOCIJALNE SKRBI ZA PROVOĐENJE PRIPRAVNIČKOG STAŽA KOD KOJIH PRIPRAVNIK PROVODI PRIPRAVNIČKI STAŽ TE UVJETI ZA GLAVNOG STRUČNOG VODITELJA (MENTOR) I STRUČNOG VODITELJA TE OBVEZE PRIPRAVNIKA
Članak 5.
(1) Poslodavac kod kojeg pripravnik provodi pripravničku praksu 