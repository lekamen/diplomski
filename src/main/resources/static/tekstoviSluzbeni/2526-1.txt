 odgovarajućim propisom;
2) dostavljena, u sklopu obrasca za prijavu na natječaj, Izjava o članovima zajedničkog kućanstva. Pod zajedničkim kućanstvom podrazumijeva se obiteljska ili druga zajednica osoba koje zajedno žive na istoj adresi prebivališta i podmiruju troškove života bez obzira na srodstvo.
(4) P – kategorija uz sljedećih pet uvjeta:
1) dokaz o utvrđenom postojanju tjelesnog oštećenja koji izdaje nadležna ustanova za mirovinsko osiguranje za studente s invaliditetom, a za studente bez odgovarajuće roditeljske skrbi potvrda da je student do punoljetnosti bio smješten u dom socijalne skrbi ili udomiteljsku obitelj, izdana od nadležnog tijela državne uprave RH;
2) upis na poslijediplomski sveučilišni studij, što se dokazuje potvrdom visokog učilišta koje provodi poslijediplomski sveučilišni studij;
3) bez zasnovanoga radnog odnosa, što se dokazuje potvrdom nadležne ustanove za zapošljavanje;
4) za studente s invaliditetom prosječni mjesečni prihodi po članu zajedničkog kućanstva studenta ne prelaze 100% proračunske osnovice koja se utvrđuje svake godine odgovarajućim propisom;
5) za studente s invaliditetom dostavljena, u sklopu obrasca za prijavu na natječaj, Izjava o članovima zajedničkog kućanstva. Pod zajedničkim kućanstvom podrazumijeva se obiteljska ili druga zajednica osoba koje zajedno žive na istoj adresi prebivališta i podmiruju troškove života bez obzira na srodstvo.
Članak 7.
(1) Na natječaj za dodjelu državne stipendije ne mogu se prijaviti studenti:
1) koji su stekli manje od 45 ECTS bodova u prethodnoj akademskoj godini, osim ako je student upisan prvi put na prvu godinu studija;
2) koji su na tome studijskom programu ukupno stekli broj ECTS bodova koji podijeljen s brojem upisanih prethodnih akademskih godina iznosi manje od 45, ne uključujući tekuću akademsku godinu;
3) koji su u akademskoj godini prijave na natječaj drugi put u statusu redovitoga studenta upisali prvu godinu studija na istoj razini studija (odnosi se isključivo na studente koji su u akademskoj godini prijave na natječaj promijenili studijski program);
4) koji su dva puta mijenjali i stoga tri puta u statusu redovitoga studenta upisivali studijski program na istoj razini studija.
(2) U uvjete iz stavka 1. ovoga članka ne računaju se godine studija u kojima je student imao upisano mirovanje obveza studenta.
(3) Na natječaj za dodjelu državne stipendije ne mogu se prijaviti studenti koji imaju upisano mirovanje obveza u godini u kojoj se provodi natječaj.
Članak 8.
Bodovanje za državnu stipendiju za kategoriju E – studenti slabijega socio-ekonomskog statusa provodi se na sljedeći način:
1) Za studenta koji mjesečno po članu kućanstva ima 500,00 kuna ili manje prihoda priznaje se 1.500 bodova, od 500,01 do 650,00 kuna priznaje se 1.350 bodova, od 650,01 do 800,00 kuna priznaje se 1.200 bodova, od 800,01 do 950,00 kuna priznaje se 1.050 bodova, od 950,01 do 1.100,00 kuna priznaje se 900 bodova, od 1.100,01 do 1.250,00 kuna priznaje se 750 bodova, od 1.250,01 do 1.400,00 kuna priznaje se 600 bodova, od 1.400,01 do 1.550,00 kuna priznaje se 450 bodova, od 1.550,01 do 1.800,00 kuna priznaje se 300 bodova, od 1.800,01 do 2.161,90 kuna priznaje se 150 bodova.
2) Za studenta koji je roditelj priznaje se po 300 bodova za svako dijete.
3) Za studenta kojem je jedan roditelj umro, nestao ili nepoznat priznaje se 300 bodova, a za studenta čija su oba roditelja umrla, nestala ili nepoznata ili je student bez odgovarajuće roditeljske skrbi priznaje se 600 bodova.
4) Za studenta koji ima brata ili sestru s teškoćama u razvoju zbog kojih nisu obuhvaćeni sustavom redovitog obrazovanja prema zakonu koji regulira socijalnu skrb priznaje se po 200 bodova za svakog brata ili sestru uz uvjet da žive u zajedničkom kućanstvu.
5) Za studenta koji studira izvan mjesta prebivališta priznaje se 200 bodova.
6) Za studenta čija je obitelj korisnik stalne pomoći za uzdržavanje prema zakonu koji regulira socijalnu skrb priznaje se 200 bodova uz uvjet da žive u