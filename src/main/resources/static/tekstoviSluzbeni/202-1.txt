 UsI-735/13-2 koji podnositeljica vodi od 17. srpnja 2013. radi poništenja Rješenja Ministarstva 1.;
– Upravni sud u Osijeku u predmetu broj: UsI-735/13-8 donio je presudu 19. prosinca 2013. kojom je odbio tužbeni zahtjev podnositeljice za poništenje Rješenja Ministarstva 1.;
– Ministarstvo branitelja je rješenjem klasa: UP/II-562-02/13-0004/548, ur.broj: 522-04/1-1-2-14-4 od 4. travnja 2014. (Rješenje Ministarstva 3.) odbilo žalbu podnositeljice na Rješenje 3.;
– 29. svibnja 2014. podnositeljica je pokrenula upravni spor pri Upravnom sudu u Osijeku;
– 14. kolovoza 2014. Upravni sud u Osijeku donio je osporenu presudu kojom je odbijen zahtjev podnositeljice za poništenje Rješenja Ministarstva 3.
3. U obrazloženju osporene presude istaknuto je:
»Budući da tužiteljica 17. prosinca 2012., u trenutku stupanja na snagu članka 35. Zakona o izmjenama i dopunama Zakona o pravima hrvatskih branitelja iz Domovinskog rata i članova njihovih obitelji nije imala priznato pravo na obiteljsku invalidninu jer je to pravo već ranije izgubila sa 30. travnja 1994., izmijenjena odredba članka 117. stavka 1. Zakona o pravima ... na istu se ne može primijeniti. Navedena odredba se prema mišljenju ovog Suda odnosi na osobe koje su u trenutku stupanja na snagu te norme imale priznata prava pa ih temeljem iste neće izgubiti stupanjem u brak ili izvanbračnu zajednicu. Obzirom da je tužiteljica pravo na obiteljsku invalidninu već ranije izgubila stupanjem u bračnu zajednicu, ista ne pripada krugu osoba na koju se izmjena članka 117. stavka 1. tog Zakona odnosi, a pri tome nije od utjecaja činjenica da tužiteljica više nije u novo zasnovanoj bračnoj zajednici.
(...)
Slijedom iznesenog, pravilno je tuženik odbio žalbu tužiteljice budući da nije bilo zakonskog osnova da se tužiteljici priznaju predmetni status i pravo na obiteljsku invalidninu jer za isto ne ispunjava uvjete iz članka 6. stavka 1., te članka 75. i 78. Zakona o pravima hrvatskih branitelja iz Domovinskog rata i članova njihovih obitelji jer se tužiteljica zasnivanjem nove bračne zajednice više ne može smatrati članom obitelji pokojnog Jerka Bukića u smislu članka 6. stavka 1. tog Zakona, a s obzirom da je predmetno pravo već ranije izgubila, članak 35. Zakona o izmjenama i dopunama tog Zakona se ne može primijeniti u njenu korist.«
III. PRIGOVORI PODNOSITELJICE
4. Podnositeljica ističe da su joj osporenom presudom povrijeđena ustavna prava zajamčena člancima 14. i 18. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.). U svjetlu povrede navedenih ustavnih prava podnositeljica ističe zabranu diskriminacije iz članka 14. Konvencije za zaštitu ljudskih prava i temeljnih sloboda (»Narodne novine – Međunarodni ugovori« broj 18/97., 6/99. – pročišćeni tekst, 8/99. – ispravak, 14/02. i 1/06., u daljnjem tekstu: Konvencija) i Protokola br. 12 uz Konvenciju, kao i povredu prava na djelotvoran pravni lijek zajamčenog člankom 13. Konvencije.
Podnositeljica u ustavnoj tužbi, između ostalog, navodi:
»(...) na ovaj način država kroz svoje zakone, a potom i njena administracija kroz provedbu zakona s podnositeljicom ustavne tužbe, ženom i suprugom poginulog branitelja sve vrijeme poigravala dovodeći ju u situaciju nejednakosti pred zakonom i izrazito diskriminirajuću situaciju. Naime, u početku joj je zakonom određivala način organiziranja privatnog života zabranjujući joj ulazak u bračnu ili izvanbračnu zajednicu, a potom ispravljajući ovu očigledno diskriminirajuću situaciju novim zakonom, odnosno, izmjenama zakona i donesenim rješenjem priznaje joj status člana obitelji smrtno stradalog hrvatskog branitelja i pravo na obiteljsku invalidninu da bi joj nakon toga taj status i pripadajuće pravo bili ponovno oduzeti uz navođenje da je ona to pravo sklapanjem bračne zajednice već izgubila, odnosno da joj je to pravo po ranijem zakonu oduzeto.
Navedeni status i pravo na obiteljsku invalidninu je ostvarila kao supruga poginulog branitelja i nitko joj nema pravo 