 najkasnije u roku od šest mjeseci nakon donošenja zaključka o prigovorima iz članka 57. ovoga Zakona izraditi tehnički elaborat sa svim potrebnim podacima za donošenje rješenja o komasaciji.
Rješenje o komasaciji
Članak 59.
(1) U skladu s rezultatom usmene rasprave o dodjeli zemljišta i zaključku donesenom povodom prigovora na dodjelu zemljišta te izrađenom tehničkom elaboratu, županijsko komasacijsko povjerenstvo donosi rješenje o komasaciji, u roku od 60 dana od isteka roka iz članka 58. ovoga Zakona.
(2) Izreka rješenja o komasaciji sadržava:
− ime, prezime, prebivalište, odnosno naziv, sjedište i OIB sudionika komasacije i drugih stranaka
− podatke o zemljištu koje je svaki sudionik komasacije unio u komasacijsku gromadu i koje ima na komasacijskom području te podatke o dodijeljenom zemljištu
− odredbe o naknadi u novcu
− odredbe da se kod isplate naknade u novcu umjesto dodijeljenih nekretnina iz komasacijske gromade za nekretnine koje su ušle u komasacijsku gromadu, a bile su opterećene hipotekama naknada isplaćuje vjerovniku, uz suglasnost vlasnika zemljišta
− odredbe o posebnim pravima i dužnostima pojedinih sudionika komasacije
− odredbe o upisu novoosnovanih tereta, služnosti i ograničenja prava vlasništva
− odredbe o troškovima komasacije iskazane odvojeno za stručne geodetske poslove te radove na vodnim građevinama za melioracije i druge radove
− odredbe o dodjeli nove putne i kanalske mreže određenim pravnim osobama
− odredbe o upisima u katastar nekretnina i zemljišne knjige.
(3) U obrazloženju rješenja o komasaciji navodi se stanje prije provođenja komasacije koje je dovelo do komasacije i stanje koje je komasacijom postignuto.
Članak 60.
Županijsko komasacijsko povjerenstvo objavljuje rješenje o komasaciji na javni uvid, u trajanju od 15 dana, na oglasnoj ploči i u službenom glasilu jedinice lokalne i područne (regionalne) samouprave, odnosno Grada Zagreba, na čijem se području komasacija provodi.
Članak 61.
Nakon isteka roka za izlaganje rješenja o komasaciji županijsko komasacijsko povjerenstvo dostavlja svakom sudioniku komasacije i drugoj stranki u postupku komasacije izvadak iz rješenja o komasaciji koji sadržava:
− uvod rješenja
− dio izreke koji se odnosi na sudionika komasacije, odnosno stranku
− obrazloženje s posebnim navođenjem prigovora sudionika komasacije i razlozima zbog kojih nije uvažen neki od njegovih prigovora
− uputu o pravnom lijeku.
Članak 62.
(1) Protiv rješenja o komasaciji može se izjaviti žalba u roku od 15 dana od dana dostave izvatka iz rješenja o komasaciji.
(2) Nezadovoljna stranka može žalbom iz stavka 1. ovoga članka pobijati sve radnje, kao i zaključke o odbijenim prigovorima što su prethodili donošenju rješenja o komasaciji.
Izvršenje
Članak 63.
Rješenja donesena u postupku komasacije izvršava županijsko komasacijsko povjerenstvo.
Članak 64.
(1) Nakon što su sudionicima komasacije dodijeljena zemljišta usmenim priopćenjem na raspravi o dodjeli zemljišta, predaja dodijeljenoga zemljišta u posjed obavlja se prigodom omeđivanja dodijeljenih katastarskih čestica.
(2) Predaja dodijeljenoga zemljišta u posjed obavlja se na temelju pisanog zaključka županijskog komasacijskog povjerenstva o uvođenju sudionika komasacije u posjed. U zaključku će se označiti vrijeme u kojem će se sudionika komasacije uvesti u posjed i pozvati ga da bude nazočan uvođenju u posjed.
Članak 65.
(1) Uvođenje sudionika komasacije u posjed zemljišta koja su im dodijeljena obavlja za to određeni član županijskog komasacijskog povjerenstva.
(2) O predaji zemljišta u posjed sastavlja se zapisnik.
(3) Ako plodovi na zemljištu još nisu ubrani, županijsko komasacijsko povjerenstvo odredit će rješenjem rok do kojeg ih prethodni vlasnik, odnosno posjednik mora ubrati.
(4) Ako prethodni vlasnik, odnosno posjednik ne postupi u skladu sa stavkom 3. ovoga članka, plodovi će se ubrati te prodati o njegovu trošku na javnoj dražbi koju određuje i provodi županijsko komasacijsko povjerenstvo. Prodajom ostvareni iznos