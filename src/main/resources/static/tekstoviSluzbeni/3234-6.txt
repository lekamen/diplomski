 sukladnosti za dizala
(1) Dizala moraju biti podvrgnuta jednom od sljedećih postupaka ocjenjivanja sukladnosti:
1. ako su projektirana i proizvedena u skladu s uzorkom dizala koji je bio podvrgnut EU ispitivanju tipa navedenom u Prilogu IV. dijelu B ovoga Pravilnika:
– završnoj provjeri za dizala navedenoj u Prilogu V. ovoga Pravilnika;
– sukladnosti s tipom na temelju osiguranja kvalitete proizvoda za dizala navedenoj u Prilogu X. ovoga Pravilnika;
– sukladnosti s tipom na temelju osiguranja kvalitete proizvodnje za dizala navedenoj u Prilogu XII. ovoga Pravilnika;
2. ako su projektirana i proizvedena u skladu sa sustavom kvalitete odobrenim u skladu s Prilogom XI. ovoga Pravilnika:
– završnoj provjeri za dizala navedenoj u Prilogu V. ovoga Pravilnika;
– sukladnosti s tipom na temelju osiguravanja kvalitete proizvoda za dizala navedenoj u Prilogu X. ovoga Pravilnika;
– sukladnosti s tipom na temelju osiguranja kvalitete proizvodnje za dizala navedenoj u Prilogu XII. ovoga Pravilnika;
3. sukladnosti na temelju pojedinačne provjere za dizala navedenoj u Prilogu VIII. ovoga Pravilnika;
4. sukladnosti na temelju potpunog osiguranja kvalitete i ispitivanja rješenja za dizala navedenoj u Prilogu XI. ovoga Pravilnika.
(2) U slučajevima iz stavka 1. točaka 1. i 2. ovoga članka, ako osoba odgovorna za konstrukciju i proizvodnju dizala i osoba odgovorna za ugrađivanje i ispitivanje dizala nisu ista osoba, osoba odgovorna za konstrukciju i proizvodnju dizala osobi odgovornoj za ugradnju i ispitivanje dizala mora dostaviti sve potrebne dokumente i podatke kako bi potonjoj omogućila točnu i sigurnu ugradnju i ispitivanje dizala.
(3) Sva dozvoljena odstupanja između uzorka dizala i dizala izvedenih prema uzorku dizala, moraju u tehničkoj dokumentaciji biti jasno navedena (s najvećim i najmanjim vrijednostima).
(4) Pomoću izračuna i/ili na temelju konstrukcijskih nacrta dopušteno je prikazivati sličnost niza opreme radi zadovoljavanja bitnih zdravstvenih i sigurnosnih zahtjeva iz Priloga I. ovoga Pravilnika.
Članak 17.
EU izjava o sukladnosti
(1) EU izjava o sukladnosti potvrđuje kako je dokazano ispunjavanje bitnih zdravstvenih i sigurnosnih zahtjeva iz Priloga I. ovoga Pravilnika.
(2) EU izjava o sukladnosti mora imati strukturu uzorka iz Priloga II. ovoga Pravilnika, mora sadržavati elemente određene u relevantnim prilozima od V. do XII. ovoga Pravilnika i redovno se obnavljati te se mora prevesti na hrvatski jezik.
(3) Kad se na dizalo ili sigurnosnu komponentu za dizala primjenjuje više od jednog akta Unije kojim se zahtijeva EU izjava o sukladnosti, sastavlja se samo jedna EU izjava o sukladnosti u vezi sa svim takvim aktima Unije. Navedena izjava mora sadržavati identifikaciju odgovarajućih propisa Unije uključujući upućivanja na njihovo objavljivanje.
(4) Sastavljanjem EU izjave o sukladnosti proizvođač preuzima odgovornost za sukladnost sigurnosnih komponenti za dizala, a ugraditelj preuzima odgovornost za sukladnost dizala sa zahtjevima iz ovoga Pravilnika.
Članak 18.
Opća načela za oznaku CE
Za oznaku CE vrijede opća načela utvrđena člankom 30. Uredbe (EZ) br. 765/2008.
Članak 19.
Pravila i uvjeti za stavljanje oznake CE i drugih oznaka
(1) Oznaka CE mora biti postavljena na svaku kabinu dizala tako da je vidljiva, čitljiva i neizbrisiva i mora biti postavljena na sve sigurnosne komponente za dizala ili, kada to nije moguće, na pločicu s podacima koja je trajno pričvršćena na sigurnosnu komponentu za dizala.
(2) Oznaka CE mora se postaviti prije nego što su dizalo ili sigurnosna komponenta za dizala stavljeni na tržište.
(3) Uz oznaku CE na dizalima se mora nalaziti identifikacijski broj prijavljenog tijela uključenog u bilo koji od sljedećih postupaka ocjenjivanja sukladnosti:
– završnu provjeru iz Priloga V. ovoga Pravilnika;
– pojedinačnu provjeru iz Priloga VIII. ovoga Pravilnika;
– osiguranje kvalitete iz Priloga X., XI. ili XII. ovoga Pravilnika.
(4) Uz oznaku CE na sigurnosnim komponentama za dizala mora se nalaziti