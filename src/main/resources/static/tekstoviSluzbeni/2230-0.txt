118 28.10.2015 Odluka o postavljanju počasnog konzula Republike Hrvatske u Republici Kazahstanu, sa sjedištem u Aktobeu
PREDSJEDNICA REPUBLIKE HRVATSKE
2231
Na temelju odredbe članka 99. stavka 3. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 5/14 – Odluka Ustavnog suda Republike Hrvatske), članka 24. Zakona o vanjskim poslovima (»Narodne novine« broj 48/96, 72/13 i 127/13) i točke III. podtočke 4. Odluke o postupku osnivanja diplomatskih misija i konzularnih ureda Republike Hrvatske u inozemstvu i postupku postavljanja i opoziva šefova diplomatskih misija i konzularnih ureda Republike Hrvatske u inozemstvu od 5. siječnja 2012., a na prijedlog Vlade Republike Hrvatske, donosim
ODLUKU
O POSTAVLJANJU POČASNOG KONZULA REPUBLIKE HRVATSKE U REPUBLICI KAZAHSTANU, SA SJEDIŠTEM U AKTOBEU
ARYNKAZY BERKINBAYEV postavlja se za počasnog konzula Republike Hrvatske u Republici Kazahstanu, sa sjedištem u Aktobeu i konzularnim ovlastima nad konzularnim područjem koje obuhvaća područje Aktjubinske regije.
Ova Odluka stupa na snagu danom donošenja.
Klasa: 018-07/15-05/07
Urbroj: 71-05-03/1-15-2
Zagreb, 5. listopada 2015.
Predsjednica Republike Hrvatske Kolinda Grabar-Kitarović, v. r.
