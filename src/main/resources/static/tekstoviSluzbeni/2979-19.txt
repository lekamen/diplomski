 mjere bitno bi utjecao na mogućnost urednog ispunjavanja obveza. U tom smislu, PSK smatra da postoji osnova i za primjenu članka 64. stavka 7. ZZTN-a.
PSK je istaknula kako ne postoji niti jedna otegotna okolnost na strani tog poduzetnika, niti jedna od primjerice navedenih u članku 64. stavka 5. ZZTN-a, ni u članku 9. stavku 2. Uredbe, kao niti bilo koja druga.
PSK je dalje navela postojanje uvjeta za oslobođenje od upravno-kaznene mjere iz članka 65. ZZTN-a – PSK je dostavom zapisnika sa sjednice skupštine Udruge sportskih kladionica od 26. ožujka 2014. dostavila ključni dokaz koji je Agenciji omogućio utvrđivanje povrede ZZTN-a te stoga smatra da čak postoji osnova za oslobođenje od upravno-kaznene mjere. U tom smislu, PSK predlaže Agenciji da, u slučaju izricanja upravno-kaznene mjere, utvrdi osnovanost oslobađanja PSK od takve mjere.
10.5. Pisana obrana Super Sporta
Dana 16. prosinca 2015. Agencija je zaprimila pisanu obranu Super sporta u kojoj isti kao i u prethodnim očitovanjima navodi kako se u predmetnoj stvari ne radi o zabranjenom sporazumu u smislu članka 8. ZZTN-a, kao i da zapisnik sa sjednice Udruge te Obavijest upućena Hrvatskoj lutriji nije dokaz postojanja zabranjenog sporazuma jer se ne može promatrati odvojeno od cjelokupne poslovne politike na području priređivanja igara na sreću, a što je detaljno obrazloženo u ranijim očitovanjima poduzetnika. Promjena načina obračuna MT-a nije rezultat nikakvog dogovora između poduzetnika u smislu ZZTN-a, već je ista rezultat isključive odluke trgovačkog društva koja je donesena mjesecima prije početka primjene novog obračuna. Smatra neosnovanim utvrđenja Agencije da bi istovjetni obračun MT-a rezultirao otklanjanjem neizvjesnosti oko budućeg postupanja poduzetnika i uklanjanjem konkurentnosti među poduzetnicima, s obzirom da je iz analize prihoda poduzetnika i tržišnog udjela istih na mjerodavnom tržištu koju je izradila Agencija, vidljivo kako su poduzetnici oduvijek konkurentni, brz obzira na način obračuna MT-a.
Super Sport je predložio Agenciji da prihvati sljedeće olakotne okolnosti na strani tog poduzetnika:
– Super Sport niti u jednom trenutku svog poslovanja nije imao namjeru sklopiti zabranjeni sporazum, razmjenjivati podatke koji se odnose na poslovnu politiku trgovačkog društva ili ići za tim da se na bilo koji način ošteti krajnji korisnik (igrač). Super Sport ističe kako je upravo zadovoljstvo igrača prioritet njegova poslovanja.
– Super Sport od pokretanja predmetnog postupka aktivno sudjeluje u utvrđivanju svih relevantnih činjenica, odaziva se na pozive Agencije za sudjelovanjem u postupku, dostavlja svu traženu, ali i drugu dokumentaciju s ciljem pravilnog utvrđenja svih relevantnih činjenica i davanja dodatnih pojašnjenja radi razumijevanja specifičnosti na području igara na sreću – klađenja
– Super Sport dosada ni na koji način nije kršio odredbe ZZTN-a
– predlaže da Agencija kao olakotnu okolnost uzme u obzir dosadašnje uredno poslovanje Super Sporta, te visinu mjesečnih i godišnjih financijskih obveza koje terete trgovačko društvo, kako u odnosu prema državi tako i u odnosu prema […] zaposlenika Super Sporta.
Super Sport je napomenuo da Agencija uzme u obzir sve predložene olakotne okolnosti jer bi izricanje upravno-kaznene mjere u gornjim granicama predviđenim ZZTN-om moglo dovesti do nemogućnosti podmirenja financijskih obveza, kako prema zaposlenicima tako i prema državi, a u konačnici i do dovođenja u pitanje poslovne održivosti društva u sadašnjem opsegu (kako u odnosu na poslovne jedinice tako i u odnosu na broj zaposlenika).
10.6. Glavna rasprava
Kako bi se strankama dala mogućnost za davanje obrane, te u svrhu izvođenja dokaza radi utvrđivanja postojanja uvjeta za izricanje upravno-kaznene mjere, te utvrđivanja olakotnih i otegotnih okolnosti kao kriterija za određivanje visine upravno-kaznene mjere propisane odredbama ZZTN-a, Agencija je 17. prosinca 2015. godine održala glavnu raspravu na kojoj su saslušane stranke.
Sve stranke u