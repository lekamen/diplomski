 Naime, uvjetovanjem izdavanja lokacijske, odnosno građevinske dozvole ocjenom povjerenstva ne osigurava se vrsnoća izgrađenog prostora, kako je to propisano odredbom članka 29. Zakona o prostornom uređenju, već se, upravo suprotno, postiže arbitrarnost i pravna nesigurnost u provedbi Generalnog urbanističkog plana Grada Dubrovnika, a što je u pravnoj opreci i sa ranije važećim Zakonom o prostornom uređenju i gradnji i sa Zakonom o prostornom uređenju, kojim je sustav prostornih planova ustrojen kao sustav općih akata, koji se provode izdavanjem upravnih akata (lokacijskih i građevinskih dozvola), čime se postiže izvjesnost te pravna sigurnost u njihovoj provedbi, kao i pravna jednakost svih korisnika prostora. S obzirom na izloženo, podnositelj predlaže ovom Sudu da ukine odredbu članka 44a. stavka 2. Odluke, jer ista nije u skladu sa zakonom.
Sud je, dopisom od 29. ožujka 2016., pozvao donositelja općeg akta na dostavu očitovanja o zahtjevu podnositelja. Gradsko vijeće Grada Dubrovnika u svom očitovanju, klasa: 350-01/11-01/06, urbroj: 2117/01-09-16-738 od 14. travnja 2016., navodi da je Odluka na snazi, te da je osnovna intencija Grada Dubrovnika bila osnovati Povjerenstvo koje bi svojim stručnim smjernicama osiguralo što kvalitetnije uklapanje planiranih intervencija u prostoru. Zakonsko uporište za takvo Povjerenstvo donositelj nalazi u odredbama članka 108. stavka 4. Zakona o prostornom uređenju i gradnji, odnosno članka 29. Zakona o prostornom uređenju, te u odredbi članka 135. Ustava Republike Hrvatske (»Narodne novine«, broj 56/90., 135/97., 113/00., 28/01., 76/10. i 5/14.) i odredbama članka 18., 19. i 19.a Zakona o lokalnoj i područnoj (regionalnoj) samoupravi, prema kojima je Grad Dubrovnik samostalan u odlučivanju u poslovima iz svog samoupravnog djelokruga, u koje, između ostalog, spada i prostorno i urbanističko planiranje. Na kraju, donositelj ističe da je, na konačni prijedlog Izmjena i dopuna Generalnog urbanističkog plana Grada Dubrovnika, Ministarstvo dalo svoju suglasnost, klasa: 350-02/14-12/1, urbroj: 531-05-1-1-14-07 od 20. ožujka 2014., prilikom izdavanja koje nije imalo primjedbi na ovdje osporenu odredbu.
Zahtjev je osnovan.
Gradsko vijeće Grada Dubrovnika donijelo je Odluku na temelju članka 100. Zakona o prostornom uređenju i gradnji, a u vezi s odredbom članka 188. stavka 1. Zakona o prostornom uređenju, kojim je propisano da će se postupci izrade i donošenja dokumenata prostornog uređenja započeti po odredbama Zakona o prostornom uređenju i gradnji (»Narodne novine«, broj 76/07., 38/09., 55/11., 90/11., 50/12. i 55/12.) do stupanja na snagu ovoga Zakona dovršiti po odredbama tog Zakona i propisa donesenih na temelju tog Zakona, ako ovim Zakonom nije drukčije propisano.
Iz podataka sveza spisa razvidno je da je Ministarstvo graditeljstva i prostornoga uređenja Republike Hrvatske donijelo Odluku o obustavi od primjene članka 44a. stavka 2. Odluke, klasa: 040-02/16-02/2, urbroj: 531-05-2-3-16-4 od 2. ožujka 2016., na temelju članka 79. stavka 1. i članka 80.b stavka 1. Zakona o lokalnoj i područnoj (regionalnoj) samoupravi.
Prema pak odredbi članka 82. stavka 1. citiranog Zakona, kada središnje tijelo državne uprave neposredno obustavi od primjene opći akt, odnosno kada odluku predstojnika o obustavi, odnosno potvrdi odluke općinskog načelnika, gradonačelnika ili župana o obustavi od primjene općeg akta ocijeni osnovanom, podnijet će Visokom upravnom sudu Republike Hrvatske zahtjev za ocjenu zakonitosti općeg akta.
Razmatrajući zahtjev s priloženim aktima, kao i očitovanje donositelja općeg akta, ovaj Sud je utvrdio da osporena odredba Odluke nije u suglasju sa zakonom, jer za normiranje na način kojim se određuje da svaka intervencija unutar zone ugostiteljsko-turističke namjene – hoteli (TI) mora biti odobrena od strane posebnog povjerenstva Grada Dubrovnika nema podloge u zakonu temeljem kojeg je Odluka donesena.
Naime, prema odredbi članka 44a. stavka 1. Odluke, postojeće zone