 isplaćuje se, nakon odbitka troškova, prijašnjem vlasniku, odnosno posjedniku.
Članak 66.
(1) Posebne uređaje koji se bez veće štete mogu odijeliti od zemljišta prethodni vlasnik može ukloniti u roku koji rješenjem odredi županijsko komasacijsko povjerenstvo.
(2) Ako prethodni vlasnik ne ukloni posebne uređaje u roku iz stavka 1. ovoga članka, gubi na njima pravo vlasništva i pravo na naknadu ako se s novim vlasnikom drukčije ne dogovori.
(3) Korisne nasade i uređaje koji se bez veće štete ne mogu odijeliti od zemljišta novi vlasnik dužan je preuzeti uz naknadu njihove stvarne vrijednosti.
Članak 67.
(1) Pravomoćno rješenje o komasaciji dostavlja se nadležnom područnom uredu za katastar, odnosno tijelu nadležnom za katastarske poslove Grada Zagreba te nadležnom općinskom sudu koji ga je dužan najkasnije u roku od šest mjeseci od dana primitka provesti u zemljišnim knjigama.
(2) Općinski sud dužan je u zemljišnim knjigama provesti upise prema pravomoćnom rješenju o komasaciji, bez obzira na prijašnje upise, pod uvjetom da je zemljišnoknjižni vlasnik, odnosno njegov pravni sljednik koji ima valjani pravni naslov za stjecanje prava vlasništva sudjelovao u postupku komasacije ili mu je sudjelovanje bilo omogućeno.
(3) Ako općinski sud u roku iz stavka 1. ovoga članka ne provede u zemljišnim knjigama pravomoćno rješenje o komasaciji, županijsko komasacijsko povjerenstvo obavijestit će o tome središnje tijelo državne uprave nadležno za poslove pravosuđa.
(4) Županijsko komasacijsko povjerenstvo dužno je dostaviti središnjem tijelu državne uprave nadležnom za geodetske poslove pravomoćno rješenje o komasaciji, a izvođač stručnih geodetskih poslova katastarski operat.
(5) Primjerak pravomoćnoga rješenja o komasaciji dostavlja se središnjim tijelima državne uprave nadležnima za imovinskopravne poslove, poljoprivredu i utvrđivanje poreza na promet nekretnina.
Članak 68.
Vodne građevine za melioracije predaju se nakon izdavanja uporabne dozvole na upravljanje pravnoj osobi nadležnoj za upravljanje vodama.
Članak 69.
(1) Nakon što rješenje o komasaciji postane pravomoćno, županijsko komasacijsko povjerenstvo objavit će u službenom glasilu jedinice lokalne i područne (regionalne) samouprave, odnosno Grada Zagreba, na čijem se području komasacija provodi da je rješenje o komasaciji postalo pravomoćno.
(2) U stvarima izvršenja rješenja o komasaciji koje se odnose na troškove komasacije te poslove navedene u članku 27. ovoga Zakona komasacijska tijela ostaju nadležna još godinu dana od dana pravomoćnosti rješenja o komasaciji.
Članak 70.
Nakon dostave izvatka iz rješenja o komasaciji strankama županijsko komasacijsko povjerenstvo podnijet će Agenciji izvješće o rezultatima postupka komasacije.
IV. TROŠKOVI KOMASACIJE
Članak 71.
Troškovi komasacije odnose se na:
− izradu programa iz članka 4. ovoga Zakona
− izradu idejnog projekta
− izvođenje stručnih geodetskih poslova
− procjenu zemljišta, građevina i nasada
− utvrđivanje imovinskopravnoga stanja na zemljištu
− troškove županijskoga komasacijskog povjerenstva
− troškove državnoga komasacijskog povjerenstva
− troškove odbora sudionika komasacije.
Članak 72.
Troškovi ulaganja u neposrednoj vezi s provođenjem komasacije odnose se na:
− gradnju detaljne kanalske mreže
− regulacije vodotoka i kanala, odnosno građenja vodnih građevina za melioracije koji su u funkciji komasacije
− uklanjanje međa i građevina (ograda, bunara i slično)
− gradnju nove mreže poljoprivrednih putova, pripadajućih mostova i propusnih građevina
− troškove drugih ulaganja u neposrednoj vezi s komasacijom (zaštita od klizanja zemljišta i slično).
V . UPRAVNI NADZOR
Članak 73.
Upravni nadzor nad provedbom ovoga Zakona i propisa donesenih na temelju njega obavljaju središnja tijela državne uprave nadležna za geodetske poslove, imovinskopravne poslove i poljoprivredu.
VI . PREKRŠAJNE ODREDBE
Članak 74.
(1) Novčanom kaznom od 10.000,00 do 50.000,00 kuna kaznit će se za prekršaj pravna osoba koja sprječava uvođenje sudionika