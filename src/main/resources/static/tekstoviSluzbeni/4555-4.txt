 dovršene operacije.
(10) Upravljačko tijelo obavještava korisnike o godini od koje počinje teći rok iz stavka 9. ovoga članka.
(11) Korisnik mora provoditi mjere informiranja i promidžbe sukladno članku 119. i Prilogu V. Uredbe (EU) br. 508/2014 te odredbama Provedbene uredbe Komisije (EU) br. 763/2014 оd 11. srpnja 2014. o utvrđivanju pravila za primjenu Uredbe (EU) br. 508/2014 Europskog parlamenta i Vijeća o Europskom fondu za pomorstvo i ribarstvo u pogledu tehničkih obilježja mjera informiranja i promidžbe i uputa za izradu amblema Unije (SL L 209, 16. 7. 2014.). Pravila i upute za provedbu mjera informiranja i promidžbe nalaze se u Prilogu II. ovoga Pravilnika i njegov su sastavni dio.
(12) Ukoliko je korisnik obveznik provedbe postupka javne nabave, isti je dužan za nabavu roba i/ili radova i/ili usluga koje su predmet potpore obvezno provesti postupak javne nabave sukladno Zakonu o javnoj nabavi.
(13) Ukoliko korisnik nije obveznik provedbe nabave sukladno Zakonu o javnoj nabavi ili ukoliko je obveznik javne nabave, ali ima nabavu ispod pragova propisanih Zakonom o javnoj nabavi, obvezan je postupati sukladno postupcima definiranim Natječajem.
(14) Korisnik je dužan obavijestiti Ministarstvo poljoprivrede, Upravu ribarstva o primopredaji opreme od dobavljača ukoliko istu nije moguće provjeriti u kasnijoj fazi kontrole i o provođenju »skrivenih radova«, odnosno radova koji ne mogu biti provjereni u kasnijoj fazi, najkasnije sedam radnih dana prije provođenja navedenih radova odnosno datuma isporuke opreme, putem elektroničke pošte: eufondovi.ribarstvo@mps.hr.
(15) Korisnik za kojeg je utvrđeno da je sredstva potpore ostvario na temelju lažnih podataka i/ili izjava ili da nije postupao u skladu s odredbama ovoga Pravilnika i uvjetima Natječaja, dužan je sva primljena sredstva vratiti u državni proračun Republike Hrvatske uključujući zakonske zatezne kamate od dana kada je ta sredstva primio.
III. PRIHVATLJIVI I NEPRIHVATLJIVI TROŠKOVI
Prihvatljivi troškovi u području sigurnosti
Članak 6.
(1) Za operacije u cilju poboljšanja sigurnosnih uvjeta na ribarskim plovilima, prihvatljivi su troškovi nabave:
a) čamaca za spašavanje i/ili hidrostatskog uređaja za otpuštanje čamaca za spašavanje;
b) osobnih lokacijskih uređaja koji mogu biti ugrađeni u prsluk za spašavanje i radnu odjeću ribara;
c) osobne opreme za plutanje, a posebno hidro-termo odijela ili odijela za preživljavanje, koluta i prsluka za spašavanje;
d) signalnih baklji i raketa;
e) sprava za dobacivanje konopa;
f) sustava za spašavanje čovjeka u moru (MOB);
g) opreme za gašenje požara kao što su aparati za gašenje požara, vatrogasni pokrivači, detektori požara i dima, aparati za disanje;
h) protupožarnih vrata;
i) zapornih ventila na spremniku za gorivo;
j) detektora plinova i alarmnih sustava za plin;
k) kaljužnih pumpi i alarma;
l) opreme za radiovezu ili satelitsku komunikaciju;
m) vodonepropusnih poklopaca grotala i vrata;
n) osigurača na strojevima kao što su vitla ili mrežna vitla;
o) prolaza i pristupnih ljestvi;
p) rasvjete za potragu, rasvjete na palubi ili rasvjete za nuždu;
q) sigurnosnih uređaja za otpuštanje u slučaju zapinjanja ribolovnog alata za podvodne prepreke;
r) sigurnosnih kamera i monitora;
s) opreme i dijelova potrebnih za poboljšanje sigurnosti na palubi.
(2) Prihvatljivi su i troškovi koji su nužni i izravno povezani s ugradnjom/postavljanjem predmeta/opreme/sustava iz stavka 1. ovoga članka.
Prihvatljivi troškovi u području zdravlja
Članak 7.
(1) Za operacije u cilju poboljšanja zdravstvenih uvjeta na ribarskim plovilima, prihvatljivi su sljedeći troškovi:
a) nabava i postavljanje pribora za prvu pomoć;
b) nabava lijekova i uređaja za hitno liječenje na plovilu;
c) nabava usluga telemedicine uključujući elektronske tehnologije, opremu i medicinsko snimanje koje se na plovilu upotrebljavaju za savjetovanje na daljinu;
d) nabava vodiča i priručnika za poboljšanje zdravlja na plovilu;
e) provedba informativnih kampanja za poboljšanje