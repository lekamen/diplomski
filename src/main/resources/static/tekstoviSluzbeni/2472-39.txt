 obvezno vođenje evidencije o krajnjim korisnicima-kupcima sukladno članku 111. ovoga Pravilnika.
Članak 110.
(1) Posebno utvrđeno skladište za prodaju označenih plinskih ulja za namjenu grijanja mora činiti zasebnu tehničko-tehnološku cjelinu s vlastitim spremnikom i agregatom, kao i pripadajućom instalacijom koja ne smije biti tehnološki povezana s ostalim spremnicima i agregatima.
(2) Oprema posebno utvrđenog skladišta iz stavka 1. ovoga članka mora uključivati izdvojenu informatičku podršku i elektroničku kasu.
(3) Oprema autocisterne iz članka 109. stavka 5. ovoga Pravilnika mora udovoljavati uvjetima propisani posebnim propisima.
Članak 111.
(1) Trošarinski obveznici i druge pravne i fizičke osobe koje obavljaju prodaju označenih plinskih ulja za namjenu grijanja iz članka 109. ovoga Pravilnika obvezni su voditi evidencije o kupcima i prodanim količinama sukladno članku 89. stavku 3. Zakona.
(2) Evidencija o kupcima i prodanim količinama iz stavka 1. ovoga članka mora sadržavati sljedeće podatke: ime i prezime ili naziv kupca, osobni identifikacijski broj (OIB) kupca, adresu kupca, datum prodaje i prodanu količinu označenog plinskog ulja za namjenu grijanja. Evidencije o kupcima i prodanim količinama vode se u elektroničkom obliku ako to dopuštaju tehničke mogućnosti.
(3) Evidencija o kupcima i prodanim količinama označenih plinskih ulja za namjenu grijanja iz stavka 2. ovoga članka vodi se na Obrascu EKO-PG koji je tiskan u Prilogu 46 ovoga Pravilnika i njegov je sastavni dio.
Nadzor nad korištenjem označenih plinskih ulja
Članak 112.
(1) Pri provedbi nadzora iz članka 90. Zakona, postupak pregleda robe ovlašteni carinski službenik započinje uzimanjem uzorka energenta iz spremnika pogonskog goriva motornih vozila, plovnih objekata, plovila, drugih motora ili strojeva, na način i pod uvjetima propisanim za postupak uzorkovanja robe u provedbi carinske ovlasti pregleda robe.
(2) Ovlašteni carinski službenik pregled provodi vizualno.
(3) Ako se na mjestu nadzora vizualnim pregledom uzetog uzorka (na okolnost obojenosti uzorka i/ili kemijske reakcije indikatora):
1. ne utvrdi nenamjenska uporaba energenta, ovlašteni carinski službenik uzeti uzorak vratit će u spremnik pogonskog goriva
2. utvrdi nenamjenska uporaba energenta, ovlašteni carinski službenik će:
a) od nadzirane osobe zatražiti očitovanje o utvrđenim okolnostima nenamjenske uporabe i
b) nadziranoj osobi izreći nalog o obvezi istakanja energenta, čišćenju spremnika i dostavi dokaza o tim radnjama (u daljnjem tekstu: nalog).
(4) Ako je nadzirana osoba suglasna s utvrđenjem nenamjenske uporabe energenta za uzeti uzorak ne provodi se analiza, ali se za potrebe eventualnog dokaznog postupka uzeti uzorak dostavlja na čuvanje nadležnoj ustrojstvenoj jedinici Carinske uprave.
(5) Za uzeti uzorak se provodi analiza u slučaju da:
1. vizualnim pregledom iz stavka 2. ovoga članka nije otklonjena sumnja u nenamjensku uporabu energenta
2. nadzirana osoba na mjestu nadzora nije suglasna s utvrđenjem nenamjenske uporabe energenta vizualnim pregledom iz stavka 2. ovoga članka ili
3. nadzirana osoba odbije dati očitovanje ili se iz njenog ponašanja može zaključiti da odbija dati očitovanje o utvrđenoj nenamjenskoj uporabi energenta vizualnim pregledom iz stavka 2. ovoga članka.
(6) Nalog se izriče usmeno i njegov sadržaj se navodi u zapisniku o nadzoru.
(7) Iznimno od stavka 6. ovoga članka, nalog se izriče zaključkom ako je nadzirana osoba bez odobrenja ovlaštenog carinskog službenika napustila mjesto nadzora prije izricanja naloga.
(8) Iznimno od stavaka 6. i 7. ovoga članka, u slučaju iz stavka 5. točke 1. ovoga članka nalog se izriče kao sastavni dio poreznog rješenja o obračunu i naplati trošarine.
(9) Pisanim dokazom o izvršenom nalogu smatra se račun s jasnom naznakom obavljenih usluga (usluga istakanja i usluga čišćenja spremnika) i identifikacijskom oznakom motornog vozila, plovnog objekta, plovila, drugog motora ili stroja.
Članak 113.
(1) Plinska ulja u spremniku