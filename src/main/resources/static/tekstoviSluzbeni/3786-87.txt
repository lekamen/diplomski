 udjela u fondu prenositelju i fondu preuzimatelju.
(2) Zabrana iz stavka 1. ovoga članka traje do dana provođenja statusne promjene, uključujući i taj dan, ali ukupno ne duže od 15 dana.
(3) Društva za upravljanje fondom prenositeljem i fondom preuzimateljem moraju, prema stanju na dan izračuna omjera zamjene i prema metodologiji opisanoj u nacrtu pripajanja, na temelju kojega je Agencija izdala odobrenje za pripajanje, odrediti omjer zamjene prema kojem će se provesti zamjena udjela u fondu prenositelju za udjele u fondu preuzimatelju, uz moguće novčane isplate. Pri tome se mora poštovati neto vrijednost imovine UCITS fondova koji sudjeluju u postupku pripajanja.
(4) Društva za upravljanje fondom prenositeljem i fondom preuzimateljem dužna su na dan provedbe statusne promjene provesti nacrtom pripajanja predviđen cjelokupni prijenos imovine i obveza u vezi sa svakim UCITS fondom koji sudjeluje u postupku pripajanja.
(5) Društva za upravljanje fondom prenositeljem i fondom preuzimateljem dužna su na dan provedbe statusne promjene ulagateljima fonda prenositelja zamijeniti udjele u fondu prenositelju za udjele u fondu preuzimatelju, u skladu s omjerom zamjene iz stavka 3. ovoga članka.
(6) Društva za upravljanje fondom prenositeljem i fondom preuzimateljem ne smiju provesti prijenos imovine i obveza te zamjenu udjela u skladu s odredbama ovoga članka ako revizor prethodno nije izdao pozitivno mišljenje o pripajanju.
(7) Imovina fonda preuzimatelja u dijelu koji se odnosi na ograničenja ulaganja ne mora biti u potpunosti usklađena s odredbama ovoga Zakona i prospektom fonda preuzimatelja najviše 60 dana od dana provedbe statusne promjene.
Obavještavanje Agencije i depozitara
Članak 280.
Društvo za upravljanje fondom preuzimateljem dužno je sljedeći radni dan nakon provedbe statusne promjene o tome obavijestiti Agenciju i depozitara fonda preuzimatelja.
Objava informacije o provedbi pripajanja
Članak 281.
Društvo za upravljanje fondom preuzimateljem dužno je sljedeći radni dan nakon provedbe statusne promjene na svojim mrežnim stranicama objaviti informaciju o provedbi statusne promjene pripajanja.
Konvalidacija pogrešaka u postupku pripajanja
Članak 282.
Nakon provedbe zamjene udjela fonda prenositelja za udjele fonda preuzimatelja, provedeno pripajanje UCITS fondova nije moguće oglasiti ništetnim, niti je moguće osporavati pravne radnje izvršene radi provedbe pripajanja.
Troškovi pripajanja
Članak 283.
Sve troškove koji nastanu zbog provedbe pripajanja snose društva za upravljanje fondom prenositeljem i fondom preuzimateljem.
Odgovornost za štetu društva za upravljanje i članova njegove uprave
Članak 284.
(1) Društva za upravljanje fondom prenositeljem i fondom preuzimateljem i članovi njihove uprave odgovorni su za štetu koja zbog provedbe pripajanja nastane ulagateljima tih UCITS fondova, osim ako dokažu da su u postupku pripajanja postupali pažnjom dobrog stručnjaka.
(2) Na odgovornost za štetu društva za upravljanje i članova njihove uprave te postupak naknade štete i zastaru, na odgovarajući se način primjenjuju odredbe zakona koji uređuje osnivanje i poslovanje trgovačkih društava o odgovornosti za štetu članova organa pripojenoga društva.
POGLAVLJE II. POSTUPAK SPAJANJA
Odgovarajuća primjena odredaba o postupku pripajanja
Članak 285.
(1) Na postupak spajanja UCITS fondova na odgovarajući se način primjenjuju odredbe ovoga Zakona koje uređuju postupak pripajanja UCITS fondova.
(2) Pri odgovarajućoj primjeni članka 269. ovoga Zakona uz nacrt spajanja dostavljaju se prospekt i pravila fonda preuzimatelja.
(3) Pri odgovarajućoj primjeni članka 275. ovoga Zakona Agencija će odbiti zahtjeve za izdavanje odobrenja za spajanje ako nije moguće izdati odobrenje za osnivanje i upravljanje fondom preuzimateljem.
Osnivanje fonda preuzimatelja
Članak 286.
U postupku osnivanja fonda preuzimatelja primjenjuju se odredbe dijela desetoga poglavlja 1. ovoga Zakona.
GLAVA III. STATUSNE PROMJENE UCITS FONDA IZ REPUBLIKE HRVATSKE S UCITS