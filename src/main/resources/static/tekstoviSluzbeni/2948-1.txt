 Zakona o poštanskim uslugama, priložio dokaz da oštećenje ili umanjenje sadržaja pošiljke nije nastalo nakon uručenja, a mogućnost podnošenja toga dokaza imao je u sva tri stupnja provedenog postupka – prilikom ulaganja prigovora Hrvatskoj pošti d.d., prilikom ulaganja pritužbe Povjerenstvu za rješavanja reklamacija potrošača pri Hrvatskoj pošti d.d. te prilikom pokretanja postupka pred tuženikom. S obzirom na navedeno, predlaže da sud odbije tužbeni zahtjev.
Podneskom od 30. listopada 2015. tužitelj je u bitnome ponovio navode tužbe. Istaknuo je kako tuženik nije potpuno utvrdio činjenično stanje. Napomenuo je kako je nelogična činjenica da se preporučena pošiljka osigurava. Ostaje pri tužbenom zahtjevu.
Dana 12. siječnja 2016. pred ovim sudom je održava rasprava na koju su pristupili uredno pozvani tužitelj i njegov opunomoćenik te opunomoćenice tuženika.
Na istoj raspravi opunomoćenik tužitelja je ostao kod svih navoda tužbe te je naglasio kako predmetna pošiljka nije uredno dostavljena, jer supruga tužitelja nije u radnom odnosu kod tužitelja, a što je u ovoj upravnoj stvari nesporno i što je poznato i samom poštaru, koji redovno donosi pošiljke u odvjetnički ured.
Opunomoćenice tuženika su na raspravi izjavile da ostaju kod odgovora na tužbu i svih navoda iz istoga te su istaknule da sporna pošiljka, prema članku 142. Pravilnika o pismenim pošiljkama Svjetske poštanske unije, nije glasila izravno na određenu osobu, odnosno tužitelja, a što je suprotno navedenoj odredbi. Smatraju da je pošiljka uručena prema općim uvjetima dostave i to zaposlenici odvjetničkog ureda, što je vidljivo iz dostavnice u spisu, gdje je uredno označen žig odvjetničkog ureda.
Tijekom dokaznoga postupka sud je izvršio uvid u spis, spis tuženika te u sve isprave koje prileže istome, kao i u koverte putem kojih je dostavljena predmetna pošiljka.
Sud nije usvojio dokazne prijedloge za saslušanjem tužitelja i njegove supruge Dijane Knez, kao svjedokinje, budući je činjenično stanje medu strankama nesporno pa se njihovo saslušanje ukazuje kao nepotrebno.
Na temelju razmatranja svih činjeničnih i pravnih pitanja, a sukladno odredbi iz članka 55. stavka 3. i članka 31. Zakona o upravnim sporovima (»Narodne novine«, broj: 20/10., 143/12. i 152/14., nastavno: Zakon o upravnim sporovima), sud je utvrdio da je tužbeni zahtjev osnovan.
Člankom 1. stavkom 2. Zakona o poštanskim uslugama (»Narodne novine«, broj: 144/12. i 153/13.. nastavno: Zakon o poštanskim uslugama) propisano je kako se odredbe ovoga Zakona primjenjuju na sve davatelje poštanskih usluga te na usluge u međunarodnom poštanskom prometu, ako aktima Svjetske poštanske unije nije drukčije određeno.
Iz odredbe članka 15. stavka 3. Zakona o poštanskim uslugama proizlazi kako se na dimenzije, opremanje i druge značajke poštanskih pošiljaka iz stavka 2. ovoga članka primjenjuju akti Svjetske poštanske unije.
Odredbom članka 54. Zakona o poštanskim uslugama propisano je da korisnik poštanskih usluga može podnijeti pisani prigovor davatelju poštanskih usluga u slučaju gubitka poštanske pošiljke, prekoračenja roka za prijenos i uručenje poštanske pošiljke ili u slučaju kada davatelj poštanskih usluga nije obavio uslugu ili je nije obavio u cijelosti, u roku od tri mjeseca od dana predaje poštanske pošiljke u unutarnjem prometu, odnosno u roku od šest mjeseci u međunarodnom prometu (stavak 1.). U slučaju oštećenja ili umanjenja sadržaja poštanske pošiljke primatelj ili druga ovlaštena osoba mora podnijeti prigovor odmah pri uručenju poštanske pošiljke (stavak 2.). Iznimno od odredbe stavka 2. ovoga članka, prigovor zbog oštećenja ili umanjenja sadržaja poštanske pošiljke može se podnijeti nakon uručenja poštanske pošiljke samo ako primatelj priloži dokaz da oštećenje ili umanjenje sadržaja poštanske pošiljke nije nastalo nakon uručenja (stavak 3.).
Člankom 55. Zakona o poštanskim uslugama propisano je kako Agencija rješava sporove iz stavka 1. ovoga članka na transparentan, objektivan i nediskriminirajući