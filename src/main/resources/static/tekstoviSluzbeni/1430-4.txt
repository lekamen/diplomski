 »samostalne satnije«.
Članak 41.
U članku 175. stavku 3. točka 16. mijenja se i glasi:
»16. neopravdani izostanak iz službe ili s dužnosti u trajanju od dva do četiri dana«.
Članak 42.
U članku 181. stavku 1. točki 1. riječi: »u trajanju od jedne do četiri godine« zamjenjuju se riječima: »u trajanju od četiri do pet godina«.
Iza stavka 5. dodaje se stavak 6. koji glasi:
»(6) Stegovna kazna prevođenja čina u neposredno niži čin ne može se izreći poručniku/poručniku korvete te skupniku.«.
Članak 43.
U članku 182. stavku 4. iza riječi: »pomilovanju« dodaju se riječi: »Predsjednika Republike«.
U stavku 5. iza riječi: »provodi osoba« dodaju se riječi: »raspoređena na dužnost osobe koja je izrekla stegovnu mjeru«.
Članak 44.
U članku 184. iza stavka 1. dodaje se stavak 2. koji glasi:
»(2) Pravilnik o stegovnoj odgovornosti kojim se propisuje postupak za utvrđivanje stegovne odgovornosti vojnih osoba iz stavka 1. ovoga članka donosi ministar obrane.«.
Članak 45.
Članak 185. mijenja se i glasi:
»(1) Ovlaštena tijela pokreću i vode stegovni postupak po službenoj dužnosti.
(2) Stegovni postupak zbog stegovne pogreške pokreće se donošenjem zaključka i vodi ga nadređena osoba na dužnosti zapovjednika satnije, njoj ravne ili više razine.
(3) Stegovni postupak zbog stegovnog prijestupa pokreću podnošenjem stegovne prijave nadređene osobe na dužnosti zapovjednika bojne, njoj ravne ili više razine i ovlaštene službene osobe vojne policije, a vodi vojnostegovni sud.
(4) Svi su dužni prijaviti kršenja vojne stege o kojima imaju saznanja. Osobe koje nisu ovlaštene za pokretanje stegovnog postupka inicirat će njegovo pokretanje preko vojne policije.
(5) Na temelju činjenica utvrđenih u vojnostegovnom postupku nadređena osoba na dužnosti zapovjednika satnije, njoj ravne ili više razine, odnosno vojnostegovni sud donosi rješenje o stegovnoj odgovornosti i stegovnoj sankciji.
(6) Protiv rješenja vojnostegovnog suda nije dopuštena žalba, ali se može pokrenuti upravni spor pred sudom nadležnim za upravne sporove koji će donijeti odluku o tužbi u roku od 90 dana, pri čemu tužba ne odgađa izvršenje rješenja.
(7) Protiv odluke suda nadležnoga za upravne sporove iz stavka 6. ovoga članka o žalbi odlučuje Visoki upravni sud Republike Hrvatske u roku od 90 dana od dana zaprimanja žalbe.
(8) Osoba protiv koje se vodi stegovni postupak ima pravo braniti se sama ili uz stručnu pomoć branitelja.«.
Članak 46.
Naslov iznad članka 187. i članak 187. brišu se.
Članak 47.
Naslovi iznad članka 188. mijenja se i glasi: »3.5. Vojnostegovni sud
Općenito o vojnostegovnom sudu«.
Članak 188. mijenja se i glasi:
»(1) Vojnostegovni sud samostalno i neovisno odlučuje o stegovnoj odgovornosti za stegovne prijestupe i materijalnoj odgovornosti vojnih osoba.
(2) Vojnostegovni sud ustrojava se u Ministarstvu obrane, a za svoj rad odgovara ministru obrane, odnosno osobi koju on ovlasti.
(3) Sjedište vojnostegovnog suda određuje se Uredbom o unutarnjem ustrojstvu Ministarstva obrane.
(4) Vojnostegovni sud čine predsjednik vojnostegovnog suda, vojnostegovni suci i vojnostegovni suci porotnici.«.
Članak 48.
Naslov iznad članka 189. mijenja se i glasi: »Stvarna nadležnost vojnostegovnog suda«.
Članak 189. mijenja se i glasi:
»Vojnostegovni sud stvarno je nadležan za:
1. odlučivanje o stegovnoj odgovornosti vojnih osoba za stegovne prijestupe, kao i za stegovne pogreške ako se u postupku za stegovni prijestup utvrdi da je vojna osoba počinila stegovnu pogrešku
2. odlučivanje o odgovornosti za štetu koju vojna osoba počini u službi ili u vezi s obavljanjem službe
3. odlučivanje o žalbama protiv rješenja donesenih u prvostupanjskom postupku za stegovnu pogrešku
4. odlučivanje o žalbama protiv rješenja o udaljenju iz službe
5. vođenje službene evidencije o stegovnim kaznama za stegovne prijestupe i o postupcima utvrđivanja odgovornosti za štetu te izdavanje potvrda o stegovnom kažnjavanju, odnosno nekažnjavanju.«.
Članak 49.
Naslov iznad članka 190. mijenja se i glasi: »Sastav