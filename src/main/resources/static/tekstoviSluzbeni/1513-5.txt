 nastanka poreznih obveza do dana zaključenja porezne nagodbe mogu se smanjiti za ukupno 5%.
(2) Na preostali iznos novoutvrđene obveze iz stavka 1. ovog članka primjenjuju se odredbe članka 26. ovog Pravilnika.
(3) Novoutvrđene obveze u postupku poreznog nadzora koje se odnose na porez na dohodak, prirez porezu na dohodak i doprinose za obvezna osiguranja ne mogu se smanjivati u postupku porezne nagodbe.
3. Smanjenje zateznih kamata
Članak 26.
(1) Obveze po osnovi utvrđenih zateznih kamata u postupku poreznog nadzora, za razdoblje od dana nastanka poreznih obveza do dana zaključenja porezne nagodbe, ovisno o iznosu i roku plaćanja novoutvrđenih poreznih obveza, smanjuju se prema sljedećim kriterijima:
Rok plaćanja Uplaćeni iznos novoutvrđenih poreznih obveza Smanjenje kamata za: Na dan sklapanja nagodbe od 10% do 100% 10% do 100% Plaćanje cijeloga ili ostatka iznosa novoutvrđenih poreznih obveza u roku od 90 dana 50%
(2) Za iznos koji se plaća na dan zaključenja nagodbe kamate se smanjuju razmjerno iznosu uplaćenih novoutvrđenih poreznih obveza.
(3) Za plaćanje cijeloga iznosa novoutvrđenih poreznih obveza ili ostatka iznosa novoutvrđenih poreznih obveza iz stavka 1. ovog članka u roku od 90 dana od dana sklapanja porezne nagodbe kamate se smanjuju za 50%.
(4) Obveze po osnovu utvrđenih zateznih kamata u postupku poreznog nadzora koje proizlaze iz obveze uplate doprinosa za mirovinsko osiguranje na temelju individualne kapitalizirane štednje ne mogu se smanjivati.
4. Primjena načela oportuniteta
Članak 27.
Ako su ispunjeni uvjeti za primjenu načela oportuniteta sukladno odredbama Prekršajnog zakona, porezno tijelo može ne pokrenuti prekršajni postupak.
5. Podnošenje prijedloga za sklapanje porezne nagodbe
Članak 28.
(1) Poreznom se obvezniku prije održavanja zaključnog razgovara dostavlja pisana obavijest o visini novoutvrđenih obveza u poreznom nadzoru s opisom činjenica i pravnih ocjena koje su utjecale na visinu novoutvrđenih obveza.
(2) Prijedlog za sklapanje porezne nagodbe iz članka 91.e i 91.f OPZ-a podnosi porezni obveznik u pisanom obliku na zaključnom razgovoru ili najkasnije u roku od 8 dana od datuma održanog zaključnog razgovora.
(3) Prijedlog za sklapanje porezne nagodbe podnosi se nadležnom područnom uredu Porezne uprave koji je obavio porezni nadzor, a sadržava:
1. ime i prezime, naziv, adresu i OIB poreznog obveznika,
2. izjavu o prihvaćanju novoutvrđenih obveza u postupku poreznog nadzora,
3. rok plaćanja novoutvrđenih poreznih obveza,
4. izjavu o odricanju prava na korištenje redovnih i izvanrednih pravnih lijekova po predmetu nadzora.
(4) Porezna nagodba sklapa se u pisanom obliku, a potpisuju je odgovorna osoba poreznog obveznika i ovlaštena osoba Porezne uprave.
(5) Porezna nagodba ima snagu izvršnog rješenja donesenog u postupku poreznog nadzora.
(6) Ako porezni obveznik ne ispuni preuzete obveze i uvjete iz porezne nagodbe, sukladno odredbama članka 91.e stavka 9. OPZ-a, nagodba postaje ovršna isprava i izvršava se prema pravilima o izvršenju poreznog rješenja, a novoutvrđene obveze u postupku poreznog nadzora naplaćuju se u visini novoutvrđenih obveza iz članka 24. ovog Pravilnika u cjelokupnom iznosu. Porezni obveznik je dužan platiti i zatezne kamate za razdoblje od dana sklapanja porezne nagodbe do dana plaćanja.
6. Podnošenje prijedloga za sklapanje porezne nagodbe nakon uručenja zapisnika
Članak 29.
(1) Prijedlog za sklapanje porezne nagodbe iz članka 30. Zakona o izmjenama i dopunama OPZ-a podnosi porezni obveznik nadležnom područnom uredu Porezne uprave koji je obavio porezni nadzor.
(2) Prijedlog za sklapanje porezne nagodbe podnosi se najkasnije u roku od šest mjeseci od dana stupanja na snagu Zakona o izmjenama i dopunama OPZ-a, a sadržava:
1. ime i prezime, naziv, adresu i OIB poreznog obveznika,
2. opis u kojoj se fazi upravnog ili sudskog postupka predmet nalazi, klasu i broj zapisnika odnosno rješenja na koje se prijedlog za nagodbu odnosi,
3. izjavu o prihvaćanju novoutvrđenih obveza u 