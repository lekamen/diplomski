 kvote za plivarice tunolovke za pojedinu godinu, osim u slučaju kad dva ili više ovlaštenika za uzgoj tuna koji su upisani u registar ICCAT-a prijave zajedničke ribolovne radnje s tim da nijedan od ovlaštenika u novonastalu grupu ne može unijeti više od 25% povećanja za tu godinu. Ograničenja koja se odnose na kvotu u zajedničkoj ribolovnoj radnji i postupci opisani ovim stavkom u slučaju prekoračenja istih, primjenjuju se na raspodjelu kvote po zajedničkim ribolovnim radnjama u okvirima izlovne kvote Republike Hrvatske dodijeljene plivaricama tunolovkama sukladno stavku 3. članka 4. te se ograničenja ne primjenjuju na kvotu koja je porijeklom iz kvote zemalja članica ICCAT-a (uključujući zemlje članice Europske unije i ugovorne strane ICCAT-a izvan Europske unije).
(4) Jedan ovlaštenik za uzgoj tuna upisan u Registar ICCAT-a smije stavljati u kaveze tunu ulovljenu od najviše jedne grupe bez obzira na broj uzgajališta. Ribolov tuna plivaricom tunolovkom izvan grupe nije dopušten.
(5) Zahtjev za zajedničku ribolovnu radnju Ministarstvu mora biti dostavljen do 28. veljače temeljem Obrasca o zajedničkim ribarskim radnjama (Priloga 12. ovoga Pravilnika).
(6) Iznimno od stavka 2. ovoga članka, Ministarstvo će odobriti zajedničke ribolovne radnje hrvatskim ribarskim plovilima s plovilima država zemalja članica Europske unije, pod uvjetom da:
– je država pod čijom zastavom plovi ribarsko plovilo uključeno u zajedničke ribolovne radnje suglasna;
– plovilo ima individualnu kvotu dodijeljenu od države – zastave i opremljeno je za ribolov tune.
(7) U slučajevima iz stavka 6. ovoga članka, vlasnik/ovlaštenik povlastice za ribolov na moru dostavlja Ministarstvu zahtjev za odobrenjem do 28. veljače. Zahtjev mora sadržavati podatke o:
– trajanju radnje,
– plovilima i vlasnicima/ovlaštenicima povlastice,
– individualnim kvotama plovila,
– ključu raspodjele ulova među plovilima,
– odredišnom uzgajalištu.
(8) Prije izdavanja odobrenja temeljem Zahtjeva iz stavka 7. ovoga članka, Ministarstvo će zatražiti potvrdu od država – zastava plovila koja su navedena u zahtjevu za zajedničku ribolovnu radnju. Ukoliko ne zaprimi potvrdu od države – zastave, Ministarstvo neće izdati odobrenje za zajedničku ribolovnu radnju.
(9) U zahtjevu za obavljanje zajedničkih ribolovnih radnji iz stavka 2. i stavka 6. ovoga članka, plovila moraju dostaviti Obrazac o zajedničkim ribolovnim radnjama (Prilog 12. ovoga Pravilnika).
(10) Zajedničke ribolovne radnje s plovilima trećih zemalja članica ICCAT-a nisu dozvoljene.
(11) Trgovački aranžmani i/ili transfer ulovnih kvota s drugim članicama ICCAT-a dozvoljeni su isključivo uz odobrenje ministra, autorizaciju relevantne članice ICCAT-a i autorizaciju ICCAT-a.
VREMENSKA OGRANIČENJA
Članak 6.
(1) Ribolov tune plivaricama tunolovkama dozvoljen je tijekom razdoblja od 26. svibnja u 00:00 sati do 24. lipnja 24:00 sata ili do iskorištenja dodijeljene izlovne kvote unutar tog razdoblja.
(2) Ribolov tune u sportskom i rekreacijskom ribolovu dozvoljen je od 16. lipnja u 00:00 sati do 14. listopada u 24:00 sata.
(3) Ribolov tune udičarskim alatima u gospodarskom ribolovu iz članka 9. ovog Pravilnika dozvoljen je od 1. travnja u 00:00 sati do 31. prosinca u 24:00 sata, ili do iskorištenja dodijeljene godišnje izlovne kvote unutar tog razdoblja.
(4) Nakon što Ministarstvo, na temelju dostavljenih podataka o ulovu tuna iz očevidnika, a, u slučaju ribolova plivaricom tunolovkom za potrebe uzgoja, nakon korekcija istih po obavljenom snimanju stereoskopskom kamerom,utvrdi da je izlovljena dopuštena izlovna kvota tuna u pojedinoj kategoriji ribolova prije isteka ribolovne sezone za pojedine kategorije ribolova i/ili alate iz stavaka 1., 2. i 3. ovoga članka, ministar će zabraniti daljnji ribolov tuna za tekuću godinu za određene kategorije ribolova i/ili alate, a o tome se obavještava Europska komisija.
(5) Zabranjen je ulov, zadržavanje na plovilu, iskrcaj i prekrcaj igluna u periodu od 1. ožujka do 31. ožujka i u periodu od 1.