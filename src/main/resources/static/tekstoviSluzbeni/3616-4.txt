 valja napomenuti da je tužitelj u ugovorenom VIP TRIO PAKETU ostario određeni promocijski popust u prvih 12 mjeseci pretplatničkog odnosa obzirom da mu se redovan cijena usluge naplaćuje tek za zadnjih 12 mjeseci korištenja usluge.
Prigovor tužitelja da mu prilikom ugovaranja usluge nisu uručeni Opći uvjeti poslovanja, uvjeti korištenja usluge, niti cjenik, ne dovodi do drugačijeg rješenja ove upravne stvari obzirom da je u zahtjevu za zasnivanje pretplatničkog odnosa navedeno da su mu navedeni dokumenti uručeni zajedno sa zahtjevom. Budući je tužitelj navedeni zahtjev vlastoručno potpisao, svojim potpisom potvrdio je činjenično stanje utvrđeno tim zahtjevom.
U pogledu naknadnog prigovora tužitelja o nepravilnostima postupanja operatera VIPnet-a d.o.o. isključivanjem usluge, valja reći da se radi o različitom zahtjevu od onog radi kojeg je tužitelj pokrenuo upravni postupak. Naime, nezadovoljstvo tužitelja mjesečnom naknadom kao posljedicom zasnivanja pretplatničkog odnosa s operaterom VIPnet-om u odnosu sa privremenim, pa trajnim isključenjem usluge tužitelju kao posljedicom raskida pretplatničkog odnosa, različite su upravne stvari koje se ne temelje istoj pravnoj osnovi niti na istom činjeničnom stanju. Stoga, tužitelj može zahtijevati donošenje odluke u odnosu privremeno, pa trajno isključenje usluge, u posebnom postupku.
Stoga je sud na temelju članka 57. stavka 1. ZUS-a odbio tužbeni zahtjev kao neosnovan.
Odluka u točki II. izreke ove presude o objavi presude u Narodnim novinama temelji se na odredbi članka 14. stavka 8. Zakona o elektroničkim komunikacijama.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog suda, u dovoljnom broju primjeraka za sud i sve stranke u sporu, u roku od 15 dana od dana dostave ove presude.
Broj: UsI-1495/14-7
Zagreb, 18. veljače 2016.
Sutkinja Kristina Senjak Krunić, v. r.
