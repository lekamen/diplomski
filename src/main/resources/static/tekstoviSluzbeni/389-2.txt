 koji mogu nastati tijekom nesreće,
– predlaže Kriznom stožeru mjere koje treba poduzimati u smislu uklanjanja posljedica štetnog djelovanja kemikalija na ljudsko zdravlje.
Članak 13.
Odsjek za radiološku i nuklearnu sigurnost prati stanje nastalo kao posljedica incidentnog događaja koji uključuje štetno djelovanje ionizirajućeg zračenja te predlaže i poduzima mjere u cilju spašavanja života i zdravlja stanovništva sukladno važećim zakonima, propisima i drugim pravnim aktima koji reguliraju područje ionizirajućeg zračenja.
Članak 14.
Odsjek za mentalno zdravlje prati stanje i poduzima mjere glede mentalnog zdravlja posebno ugroženih skupina stanovništva (djece, starijih osoba, osoba s invaliditetom, prognanika, izbjeglica) i ekipa za hitne intervencije u toku i nakon intervencije te im pruža potrebnu stručnu pomoć.
Članak 15.
Odsjek za medicinsku opskrbu – logistiku obavlja sljedeće poslove:
– pruža svu potrebnu logističku potporu u odgovoru na svaki incidentni događaj,
– omogućava brzu mobilizaciju bitnih lijekova, medicinskih proizvoda, zaštitne opreme i sredstava putem ustaljenog sustava nabave i distribucije,
– obavlja komunikaciju i koordinaciju s dobavljačima usluge transporta u slučaju da ustaljeni sustav distribucije nije adekvatan ili dostatan,
– priprema upute za donatore lijekova, medicinskih proizvoda, opreme i sredstava,
– komunicira s donatorima vezano za koordinaciju donacija.
Članak 16.
Odsjek za hitne medicinske intervencije obavlja sljedeće poslove:
– u slučaju velikih incidenata/kriznih situacija organizira početni odgovor, uspostavlja komunikacije i upravlja stanjem na mjestu događaja i ujedno započinje s organizacijom saniranja stanja do dolaska na teren ostalih hitnih službi i specijaliziranog odsjeka Kriznoga stožera,
– u suradnji s Odsjekom za skrb i liječenje žrtava većih incidentnih/kriznih situacija, koordinira spašavanje života ljudi na prostoru incidentne/krizne situacije, organizira prijevoz ozlijeđenih do prihvatne bolnice i drugih provoditelja zdravstvene zaštite,
– organizira prijevoz između dvije zdravstvene ustanove odnosno drugih pružatelja zdravstvene zaštite,
– organizira potrebnu zdravstvenu potporu spasilačkim ekipama na terenu.
Članak 17.
Odsjek za praćenje žrtava nesreće prikuplja i obrađuje podatke o žrtvama velikih nesreća i osigurava centralno kontaktno i informativno mjesto.
Članak 18.
Odsjek za međunarodnu suradnju i pomoć obavlja sljedeće poslove:
– surađuje sa službama Ministarstva vanjskih i europskih poslova vezano uz koordinaciju akcija na području međunarodne suradnje i pomoći,
– koordinira djelovanje agencija Ujedinjenih naroda u pružanju stručne i materijalne pomoći,
– sudjeluje u uspostavljanju suradnje s drugim međunarodnim čimbenicima radi osiguranja pomoći,
– redovito izvješćuje Krizni stožer o incidentnoj/kriznoj situaciji i uspostavljenoj suradnji s čimbenicima koji osiguravaju pomoć.
Članak 19.
Odsjek za opće poslove obavlja sljedeće poslove:
– obavlja sve opće poslove (pravne, osobne, financijske i administrativne) te izvršava ostale poslove za koje ne postoje specijalno formirani odsjeci uključujući operativne zadaće u obavljanju poslova logističke potpore zapovjedništvu i odsjecima Kriznog stožera,
– razvija operativne sposobnosti civilno-vojne suradnje i brine se o razvoju civilnih kapaciteta u vojnim operacijama i misijama,
– provodi aktivnosti operativnog koordiniranja međunarodne razvojne i humanitarne suradnje
u slučaju katastrofa,
– obavlja aktivnosti u poslovima sigurnosti informacija te zaštićene komunikacije s drugimnacionalnim i međunarodnim tijelima,
– upravlja operativnim poslovima u kriznim centrima sukladno zahtjevima krize i uputama Zapovjedništva,
– uspostavlja i održava sustav veza te pruža informatičku potporu Kriznom stožeru.
Članak 20.
Odsjek za provođenje mjera zaštite pučanstva od zaraznih bolesti obavlja sljedeće poslove:
– osigurava zdravstvenu ispravnost hrane, predmeta koji dolaze u dodir s hranom i predmeta opće uporabe te