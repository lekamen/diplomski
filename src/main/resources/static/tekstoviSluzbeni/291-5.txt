 status res extra commercium.
Dakle prvostupanjski sud pravilno polazi od pretpostavke da bez obzira što tužitelji nisu počinili kazneno djelo nego netko treći, vozila ne mogu biti njima vraćena jer su izvan pravnog prometa.«
14. Nakon donošenja osporene drugostupanjske presude, okončan je i ovršni postupak započet 2003. (v. točke 9. i 11. obrazloženja ove odluke). Rješenjem Općinskog suda u Županji broj: Ovr-1652/03-41 od 25. rujna 2006. ovrha u tom predmetu je obustavljena, a sve provedene ovršne radnje su ukinute. U obrazloženju tog rješenja navedeno je:
»Uvidom u presudu Općinskog suda u Županji poslovni broj: P-70/03-19 od dana 28. prosinca 2005. g. vidljivo je da su tužitelji ... Mato Buljević iz Županje, F. Hanamana 21 odbijeni s tužbenim zahtjevom kojim su tražili predaju u posjed osobnih automobila koji su predmet ove ovrhe, te su također odbijeni s zahtjevom za naknadu štete zbog oduzimanja vozila u vidu umanjenja imovine za vrijednost oduzetih vozila, i to ... tužitelj Mato Buljević potraživao je iznos od 150.000,00 kn. Ova presuda potvrđena je presudom Županijskog suda u Vukovaru poslovni br: Gž-1357/06-3, te su stranke učinile nespornim da je protiv ove odluke izjavljena revizija ali da je postupak po izjavljenoj reviziji još uvijek u tijeku.
(...) kao nesporno proizlazi da je ... Mati Buljević oduzeto vozilo marke ‘Audi 80’ reg. oznaka ŽU-777-B u sklopu akcije pod nazivom ‘Štibra’ tijekom 1992. g., te da je temeljem čl. 138C Zakona o kaznenom postupku Općinski sud u Vinkovcima donio rješenje da se privremeno oduzeta vozila vrate ... Mati Buljević. Međutim, za ista ova vozila je u okviru postupka vođenog kod Carinarnice Osijek izrečena zaštitna mjera oduzimanja u korist Republike Hrvatske temeljem čl. 357 st. 1 Carinskog zakona rješenjem od 5. travnja 1993.g.
Rješenje Općinskog suda u Vinkovcima, kojim je naloženo vraćanje privremeno oduzetih osobnih automobila temelji se na čl. 138C Zakona o kaznenom postupku, a u tom članku stoji, da predmeti koji su tijekom kaznenog postupka privremeno oduzeti vratit će se vlasniku, .... Međutim, vezano za ista vozila za koja je u okviru kaznenog postupka naloženo da se imaju vratiti temeljem čl. 138C zakona o kaznenom postupku, izrečena je u okviru carinskog postupka mjera trajnog oduzimanja u korist Republike Hrvatske, a radi čega su ... Mato Buljević i odbijeni s tužbenim zahtjevom kojim traže povrat vozila i naknadu štete zbog umanjenja njihove imovine, stoga proizlazi da ovrhu u ovoj pravnoj stvari treba obustaviti temeljem čl. 67 točka 2 Ovršnog zakona jer se ovrha ne može provesti iz drugih razloga koji su nastali izvan ovršnog postupka, a konkretno u ovoj pravnoj stvari razlog je taj što je za predmetna vozila izrečena zaštitna mjera trajnog oduzimanja u korist Republike Hrvatske temeljem čl. 357 st. 1 Carinskog zakona. Smisao zakonske odredbe iz čI. 138C Zakona o kaznenom postupku jeste vraćanje privremeno oduzetog vozila u okviru kaznenog postupka nakon što se utvrdi da ne postoje razlozi za njihovo privremeno oduzimanje, no međutim, predmetna vozila se ne mogu vratiti ... Mati Buljević budući da su za ista vozila kao što je već navedeno izrečene mjere trajnog oduzimanja u korist Republike Hrvatske.«
15. Vrhovni sud odbio je 21. srpnja 2009. kao neosnovanu reviziju podnositelja i u obrazloženju u bitnome istaknuo:
»I u odnosu na II-tužitelja vozilo je oduzeto u korist Republike Hrvatske temeljem pravomoćnog rješenja Carinarnice Osijek od 5. travnja 1993. godine potvrđenog rješenjem Republičkog vijeća za prekršaje od 31. kolovoza 1993. godine, također temeljem odredbe čl. 357. st. 1. Carinskog zakona.
Dakle, pravilno su sudovi ocijenili da navedena vozila nisu oduzeta protupravno, već na temelju pravomoćnog rješenja donesenog na osnovi izričite odredbe Carinskog zakona (čl. 357. st. 1.).
Stoga nije od odlučnog značaja što su ista vozila pravomoćnim rješenjem (Kv-49/03 od 1. travnja 2003. godine) vraćena tužiteljima s obrazloženjem da su ih stekli u dobroj vjeri. Naime,