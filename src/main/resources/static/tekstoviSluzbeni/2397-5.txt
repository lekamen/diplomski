 zajamčeno Ustavom Republike Hrvatske i Europskom konvencijom za zaštitu ljudskih prava i temeljnih sloboda i to nakon što je u prekršajnom postupku pravomoćno oslobođena optužbe?
Međutim, presudom Vrhovnog suda Republike Hrvatske nije odlučeno o navedenom pravnom pitanju čime je povrijeđeno ustavno pravo Podnositelja na pravično suđenje.
Naime, iz razloga pobijane presude jasno proizlazi da je Vrhovni sud razmatrao zakonitost i utemeljenost zaštitne mjere izrečene u osuđujućoj presudi Prekršajnog suda u Čakovcu, njezin opseg i posljedice za Podnositelja, u odnosu na pravo osobnosti iz članka 19. ZOO, iako zaštitna mjera nije bila predmet revizijskog pitanja niti je uopće stvarno primijenjena prema Podnositelju budući da presuda u kojoj je ista izrečena nije postala pravomoćna, štoviše, ta presuda je ukinuta odlukom višeg suda, a u ponovljenom postupku Podnositelj je pravomoćno oslobođen optužbe.
Podnositelj ističe da pitanje koje je revizijski sud bio dužan razmatrati nakon odluke o dopuštenosti revizije jest povreda prava osobnosti u svjetlu ograničenja slobode Podnositelja kao posljedice mjere opreza koja mjera je bila na snazi i primjenjivana prema Podnositelju tijekom 10 mjeseci.
Osim toga Vrhovni sud Republike pogrešno i netočno navodi u svojoj odluci da bi zaštitna mjera podrazumijevala samo zabranu prisustvovanja nogometnim utakmicama, a tek stupanjem na snagu Zakona o izmjenama i dopunama Zakona o sprječavanju nereda na športskim natjecanjima (NN-43/09) koji je stupio na snagu 16.04.2009.g. da bi člankom 32.a bila uvedena obveza prijavljivanja dva sata prije i dva sata poslije utakmice policijskoj stanici zbog čega bi takav vid ograničenja u odnosu na Podnositelja bio prisutan 20-ak dana.
Takvi navodi suda su potpuno neutemeljeni jer je obveza prijavljivanja u policijsku postaju dva sata prije i dva sata nakon utakmice u slučaju primjene zaštitne mjere i mjere opreza propisana člankom 14. Zakona o izmjenama i dopunama Zakona o sprječavanju nereda na športskim natjecanjima (NN-71/0) koji je stupio na snagu 17.06.2006.g. dakle primjenjivao se i u vrijeme izrečene mjere opreza pa je netočno da bi primjena u odnosu na Podnositelja počela tek od 16.04.2009.g.«
IV. OCJENA USTAVNOG SUDA
4. U konkretnom slučaju u ustavnoj tužbi istaknuti prigovori podnositelja otvaraju pitanje povrede prava na pravično suđenje zajamčenog člankom 29. stavkom 1. Ustava koji glasi:
»Članak 29.
Svatko ima pravo da zakonom ustanovljeni neovisni i nepristrani sud pravično ... odluči o njegovim pravima i obvezama ...
(...)«
Sadržaj ustavnog prava na pravično suđenje ograničen je na postupovna jamstva pravičnog suđenja pa Ustavni sud, ocjenjujući navode ustavne tužbe sa stajališta tog ustavnog prava, ispituje eventualno postojanje povreda u postupcima pred sudovima te na temelju toga, sagledavajući postupak kao jedinstvenu cjelinu, ocjenjuje je li postupak bio vođen na način koji je podnositelju osiguravao pravično suđenje.
4.1. Ustavni sud utvrđuje da, s obzirom na razloge i navode istaknute u ustavnoj tužbi te činjenice i okolnosti konkretne pravne stvari postoje pretpostavke za odlučivanje o biti stvari u konkretnom slučaju.
5. U spornoj pravnoj situaciji drugostupanjski sud, polazeći od činjenica utvrđenih u postupku pred prvostupanjskim sudom, utvrdio je da je u prvostupanjskoj i drugostupanjskoj presudi pogrešno primijenjeno materijalno pravo te je na temelju ovlaštenja propisanog člankom 373. stavkom 3. Zakona o parničnom postupku (»Narodne novine« broj 53/91., 91/92., 112/99., 129/00., 88/01., 117/03., 88/05., 2/07., 96/08., 84/08., 123/08., 57/11., 25/13. i 89/14.) preinačio prvostupanjsku presudu i odbio tužbeni zahtjev podnositelja.
Pri tome je drugostupanjski sud ocijenio kako u konkretnom slučaju:
»... time što se u okviru mjere opreza tužitelj morao javljati policiji u mjestu svog prebivališta ili policiji u mjestu u kojem se mogao zateći u vrijeme održavanja utakmice na kojoj je sudjelovao NK Dinamo, a kako bi policija mogla provjeriti