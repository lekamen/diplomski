je konkretnoj vezi spor s obvezama iz članka 61. ZEK-a, a prije svega da nije obrazložio kako i zašto bi ta veza bila odlučna za odlučivanje tuženika primjenom članka 20. ZEK-a.
Ukoliko je tuženik i bio ovlašten odlučivati, tužitelj smatra da nije ovlašten odlučivati rješenjem, jer temeljem članka 20. stavka 5. ZEK-a tuženik odlučuje u stvarima iz sudske nadležnosti, pa nastavno u tužbi skreće pozornost i na sudsku praksu Visokog upravnog suda već zauzetu u nizu odluka, te navodi odluku tog Suda poslovni broj: UsII-16/2013 od 18. travnja 2013., a poziva se i na rješenje Visokog trgovačkog suda Republike Hrvatske, poslovni broj: Pž-6663/12 od 23. listopada 2012.
Nastavno u tužbi navodi i druge razloge zbog kojih smatra dvojbenim da li H1 Telekom d.d. ima pravo na potraživanje naknada za kašnjenje u otklanjaju kvarova/smetnji za koje tužitelj opravdano tvrdi da nisu u području njegove odgovornosti, već da sukladno članku 25.1. Standardne ponude za uslugu izdvojenog pristupa lokalnoj petlji prije slanja zahtjeva za otklanjanjem kvara/smetnje T-Comu operator korisnik mora provjeriti je li kvar/smetnja ulazi u njegovo područje odgovornosti, odnosno da operator korisnik Standardne ponude mora dokazati da kvar/smetnja nije uzrokovana na dijelu mreže, uređajima i opremi koji su područje njegove odgovornosti. Ukoliko je operatoru korisniku dodijeljena neka obveza koja je u ovom slučaju H1 Telekomu izričito propisana i koja je obvezujućeg karaktera onda ista ne može biti preduvjet za podnošenje zahtjeva, odnosno ne može se, kako utvrđuje tuženik provjeriti da je uzrok kvara u domeni odgovornosti H1 Telekoma.
Navodi da ostaje nejasno zbog čega je tuženik zauzeo shvaćanje da nije aktivno surađivao kada je više nego jasno da H1 Telekom, nije a morao je dokazati da kvar/smetnja nije uzrokovana na njegovoj strani te da upravo H1Telekom nije surađivao po pitanju otklona kvarova.
Nadalje tužitelj dodaje da tuženik u osporenom rješenju navod da je H1 Telekom dostavio očitovanje u kojem potvrđuje navode tužitelja o prijeboju većeg dijela iznosa naknade. Ističe da mu tuženik nije omogućio da se očituje na taj podnesak iz čega proizlazi da postupak nije proveo u skladu s odredbama Zakona o općem upravnom postupku (»Narodne novine« 47/09.), a ujedno upućuje i na odredbu članka 98. stavka 3. tog Zakona, koji se primjenjuje u postupcima donošenja rješenja tuženog tijela, navodeći da sukladno toj zakonskoj odredbi izreka mora biti kratka i određena.
Uz to dodaje tužitelj da osporenim rješenjem nisu određeni niti parametri za izračunavanje iznosa koji bi tužitelj trebao platiti po osporenom rješenju iz kojeg razloga smatra da je izreka neodređena i neizvršiva te da se na taj način ne rješava predmetna stvar već generira novi spor.
Također navodi da ukoliko sud zauzme stajalište da pogrešna primjena materijalnog prava te formalni i procesno-pravni nedostaci osporenog rješenja nisu sami za sebe dovoljan razlog da sud oglasi osporeno rješenje ništavim ili da ga poništi bez održavanja rasprave, predlaže i zahtjeva održavanje rasprave.
Slijedom naprijed navedenog tužitelj predlaže Sudu da donese presudu kojom će osporeno rješenje oglasi ništavim, a podredno, ako nađe da se radi o upravnoj stvari, osporeno rješenje poništiti.
Tuženik u odgovoru na tužbu u bitnom ističe kako tužitelj pogrešno osporava nadležnost jer prema članku 20. ZEK-a tuženik je u obvezi riješiti spor između dva ili više operatora elektroničkih komunikacijskih mreža i/ili usluga u svezi s obvezama iz ZEK-a. U predmetnom postupku navodi da je riječ o sporu u vezi s regulatornim obvezom pristupa i korištenja posebnih dijelova mreže prema članku 61. ZEK-a, a koja obveza je određena tužitelju na tržištima veleprodajnog pristupa mrežnoj infrastrukturi na fiksnoj lokaciji i tržištu pristupa javnoj komunikacijskoj mreži na fiksnoj lokaciji za privatne i poslovne korisnike. Za zakašnjenje realizacije usluga propisana je obveza plaćanja naknada koju tužitelj pogrešno naziva ugovornom kaznom, te