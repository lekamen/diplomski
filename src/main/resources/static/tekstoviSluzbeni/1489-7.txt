Protiv rješenja kojim je odlučeno o upisu u imenik Komore, odbijanju upisa u imenik, mirovanju članstva u Komori ili brisanju člana iz imenika Komore dopuštena je žalba i podnosi se Ministarstvu.
VII. KVALITETA PRUŽENE USLUGE U POSLOVIMA PROSTORNOG UREĐENJA, PROJEKTIRANJA I/ILI STRUČNOG NADZORA GRAĐENJA I VOĐENJA GRAĐENJA
Osiguranje kvalitete pružene usluge
Članak 38.
Kvaliteta pružene usluge ovlaštenih arhitekata, ovlaštenih arhitekata urbanista, ovlaštenih inženjera i ovlaštenih voditelja građenja, odnosno ovlaštenih voditelja radova u poslovima prostornog uređenja, projektiranja i/ili stručnog nadzora građenja te vođenja građenja osigurava se upotpunjavanjem i usavršavanjem znanja, stručnim nadzorom nad radom tih osoba te suradnjom Komore i Ministarstva.
Stručno usavršavanje
Članak 39.
(1) Ovlašteni arhitekt, ovlašteni arhitekt urbanist, ovlašteni inženjer, ovlašteni voditelj građenja i ovlašteni voditelj radova nastavljaju upotpunjavati i usavršavati svoje znanje na način kontinuiranog praćenja razvoja graditeljske struke te stjecanja novih znanja i vještina.
(2) Načela provedbe stručnog usavršavanja jesu:
– dostupnost izobrazbe svima, što podrazumijeva uključivanje u program izobrazbe svih zainteresiranih
– stručna osnovanost izobrazbe uz istodobno prenošenje svjetskih i vlastitih stručnih iskustava i dostignuća
– slobodan izbor, što podrazumijeva da svaki ovlašteni arhitekt, ovlašteni arhitekt urbanist, ovlašteni inženjer, ovlašteni voditelj građenja, odnosno ovlašteni voditelj radova ima pravo izabrati sadržaj i oblik stručnog usavršavanja koji mu odgovara
– kontinuirana evaluacija pružatelja stručne izobrazbe, što znači da će sve pružatelje stručne izobrazbe evaluirati polaznici izobrazbe.
Članak 40.
(1) Komore u okviru trajnog stručnog usavršavanja organiziraju temeljnu i naprednu izobrazbu za poslove u okviru strukovnog područja za koje su osnovane.
(2) Temeljna izobrazba iz stavka 1. ovoga članka obuhvaća interdisciplinarna i druga znanja i vještine nužne za uspješno obavljanje stručnih poslova i poslovanje osoba koje rade poslove iz djelokruga Komore.
(3) Napredna izobrazba iz stavka 1. ovoga članka obuhvaća napredna i/ili specijalizirana znanja i vještine za obavljanje stručnih poslova osoba koje rade poslove iz djelokruga Komore.
(4) Osobi koja je na propisani način završila program temeljne ili napredne izobrazbe iz stavaka 2. i 3. ovoga članka, Komora izdaje odgovarajući certifikat ili potvrdu.
VIII. STRUČNI NADZOR
Stručni nadzor nad radom članova Komore
Članak 41.
(1) Komora provodi stručni nadzor nad radom ovlaštenih arhitekata, ovlaštenih arhitekata urbanista, ovlaštenih inženjera, ovlaštenih voditelja građenja i ovlaštenih voditelja radova temeljem javnih ovlasti iz ovoga Zakona i posebnog općeg akta kojim se uređuje način organiziranja i provođenja stručnog nadzora koji donosi Skupština Komore.
(2) Ovlasti Komore u provedbi stručnog nadzora nad radom članova prema ovom Zakonu jesu:
– pregledati dokumentaciju koja omogućuje uvid u poslovanje stranke za potrebe stručnog nadzora
– uzimati izjave od odgovornih i drugih osoba radi pribavljanja dokaza o činjenicama koje se ne mogu izravno utvrditi
– zatražiti pisanim putem točne i potpune podatke i dokumentaciju potrebnu za provođenje stručnog nadzora
– obavljati i druge radnje u svrhu provedbe stručnog nadzora.
(3) Komora je u obavljanju poslova stručnog nadzora obvezna s podacima koji su zaštićeni odgovarajućim stupnjem tajnosti postupati u skladu s posebnim propisima.
Članak 42.
(1) Ako Komora u provođenju stručnog nadzora nad radom članova utvrdi nepravilnosti, dužna je:
– dati potrebne upute za otklanjanje utvrđenih nepravilnosti
– obavijestiti nadležno tijelo ako su tijekom stručnog nadzora nad radom člana Komore uočene nepravilnosti u vezi s kojima nije ovlaštena postupati
– poduzeti druge potrebne radnje te provesti postupke u skladu s ovim Zakonom i drugim općim aktima Komore.
(2) Članovi Komore nad čijim se radom provodi stručni nadzor obvezni su