odgovora na isti, preslik reklamacije i odgovor na istu, presliku obavljene tehničke kontrole priključka koju je korisnik zatražio radi računa iz srpanj 2011., odgovor zašto korisniku nije dostavljen podroban ispis pozvanih brojeva sukladno članku 12. Pravilnika o načinu i uvjetima obavljanja djelatnosti elektroničkih komunikacijskih mreža i usluga, odgovor je li korisniku objašnjen način pružanja i naplate usluge govorne pošte koja se uključuje na izričit zahtjev pretplatnika/korisnika pozvanog broja, a naplaćuje pozivatelju;
– iz dopisa operatora Hrvatskog telekoma d.d. od 6. prosinca 2011. proizlazi kako je na zahtjev tužitelja istom dostavljen detaljan ispis usluga korisniku za korisnički broj 098/9545495 i to 1. kolovoza 2011. detaljan ispis usluga za mjesec lipanj 2011., 2. rujna 2011. detaljan ispis usluga za mjesec srpanj 2011., dana 27. rujna 2011. detaljan ispis za mjesec kolovoz 2011., 17. listopada 2011. za mjesec rujan 2011., na temelju rješenja inspektora elektroničkih komunikacija Ministarstva mora, prometa i veza, dostavljen je detaljan ispis usluga za mjesec prosinac 2010., siječanj i veljaču 2011., da je korisniku pojašnjeno pisanim putem o Odluci Hrvatske agencije za poštu i elektroničke komunikacije usluga Govorne pošte od 29. lipnja 2011. prema kojoj je govorna pošta postala usluga na zahtjev, da je tužitelj obaviješten kako se naplata odlaznih poziva u slučaju uključenja Govorne pošte naplaćuje po važećem cjeniku T-Mobilea za odlazne pozive ovisno o korištenoj tarifa.
Iz navedenog proizlazi kako je postupajući po zahtjevu tužitelja tuženik zatražio očitovanje na prigovor korisnika, kojem zahtjevu je zainteresirana osoba udovoljila dopisom br. 2608637/11 od 6. prosinca 2011. te izvijestila tuženika o dostavljenim računima. Ovdje se tužitelju skreće pozornost kako je postupanje i nadležnost tuženika definirano odnosno ograničeno odredbom članka 51. stavka 1. Zakona odnosno da se kod ocjene pokretanja spora utvrđuje postojanje zakonom predviđenih razloga.
Tuženik je utvrdio kako su tužitelju dostavljeni traženi ispisi računa, dok se u odnosu na naplatu odlaznih poziva nakon uključenja govornog automata pretinca govorne pošte, navodi kako je tužitelju pisanim putem pojašnjeno da je u skladu s odlukom tuženika od 29. lipnja 2011. govorna pošta prestala biti osnovnom uslugom te postala usluga na zahtjev, kao i da je operatorima istom odlukom naloženo da govorna pošta bude isključena korisnicima koji je nisu izričito zatražili, pri čemu operatori nisu obvezni izvršiti povrat sredstva za prethodno korištenje usluga.
Kod ovakvog stanja stvari, prema stajalištu suda tuženik je u okvirima svoje stvarne nadležnosti ispitao postoje li okolnosti od kojih ovisi pokretanje spora između krajnjeg korisnika i operatora, pri čemu od značajnog utjecaja nisu tužiteljevi prigovori kojima ukazuje na nepoštivanje zakonom propisanih rokova za donošenje odluke, jer takva povreda ne može imati za posljedicu nezakonitost same odluke.
Međutim, iz stanja spisa proizlazi kako je tužitelj u istom podnesku od 10. studenog 2011. uz zahtjev za rješavanje spora podnio i zahtjev za provođenje inspekcijskog nadzora jer smatra kako u postupanju zainteresirane osobe postoje brojne povrede koje opširno izlaže u istom podnesku.
Prema članku 42. stavku 1. Zakona o općem upravnom postupku (»Narodne novine«, br. 47/09, u daljnjem tekstu. ZUP), postupak se pokreće po službenoj dužnosti kada je to propisano zakonom ili je nužno radi zaštite javnog interesa. Odredbom stavka 2. navedenoga članka propisano je da će javnopravno tijelo, kod ocjene o postojanju razloga za pokretanje postupka po službenoj dužnosti, uzeti u obzir predstavke, odnosno druge obavijesti koje upućuju na potrebu zaštite javnog interesa.
Prigovor se izjavljuje čelniku tijela (čl. 122. st. 1. ZUP-a), koji o prigovoru odlučuje rješenjem u roku od 30 dana od dana izjavljivanja prigovora (čl. 122. st. 3. ZUP-a). Protiv rješenja prvostupanjskog tijela o prigovoru može se izjaviti žalba, a