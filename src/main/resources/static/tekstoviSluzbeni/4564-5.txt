 protiv rješenja drugostupanjskog tijela o prigovoru može se pokrenuti upravni spor. Ako nema drugostupanjskog tijela, protiv rješenja tijela o prigovoru može se pokrenuti upravni spor (čl. 122. st. 4. ZUP-a).
Prema odredbi članka 111. stavka 1. Zakona inspekcijski nadzor nad primjenom ovoga Zakona i propisa donesenih na temelju ovoga Zakona, te međunarodnih ugovora i sporazuma iz područja elektroničkih komunikacija koji obvezuju Republiku Hrvatsku, obavlja Agencija.
lz ove odredbe proizlazi zaštita podnositelja predstavke – inicijatora pokretanja upravnog postupka po službenoj dužnosti, jer se odredbama stavka 3. i 4. istog članka obvezuje službena osoba kad utvrdi da ne postoje uvjeti za pokretanje postupka po službenoj dužnosti, da obavijesti o tome podnositelja što je prije moguće, a najkasnije u roku od 30 dana od dana podnošenja predstavke, odnosno obavijesti (st. 3.). Navedene odredbe pružaju mogućnost podnošenja prigovora kako u slučaju nedostavljanja obavijesti povodom predstavke kojom se predlaže pokretanje postupka po službenoj dužnosti, tako i u pogledu sadržaja te obavijesti, neovisno o razlozima sadržanima u obavijesti zbog kojih javnopravno tijelo smatra da ne postoje uvjeti za pokretanje postupka po službenoj dužnosti.
Prema sadržaju osporenog rješenja te odgovora na žalbu, kao i spisa upravnog tijela, ne proizlazi kako je tuženik postupio u smislu prethodno navedenih odredaba te tužitelju kao podnositelju predstavke sadržane u podnesku od 10. studenoga 2011. dostavio obavijest o (ne)postojanju uvjeta za pokretanje inspekcijskog nadzora.
Prema stajalištu suda u ovom dijelu tužba je podnijeta radi propuštanja postupanja javnopravnog tijela. Protivno stajalištu tuženika, kako se o zahtjevima korisnika ne odlučuje inspekcijskim nadzorom koji se ne pokreće kada to nije potrebno, kao što je to konkretno slučaj, prema prethodno citiranim odredbama i prihvaćenoj sudskoj praksi tuženik je o tome dužan posebnom obaviješću obavijestiti podnositelja predstavke.
Prema članku 22. stavku 2. ZUS-a tužbom se može zahtijevati 1. poništavanje oglašivanje ništavom pojedinačne odluke, 2. donošenje pojedinačne odluke koja nije donesena u propisanom roku, 3. postupanje koje je tuženik sukladno propisima pojedinačnoj odluci obvezan izvršiti, 4. oglašivanje ništetnim upravnog ugovora izvršavanje obveze iz upravnog ugovora.
Prema članku 30. stavak 1. točka 7. ZUS-a sud će rješenjem odbaciti tužbu, jer ne postoje pretpostavke za vođenje spora, ako utvrdi, između ostalog, da je tužba podnesena u stvari koja ne može biti predmet upravnog spora.
Prema članku 2. ZUP-a upravnom stvari smatra se svaka stvar u kojoj je javnopravno tijelo u upravnom postupku rješava o pravima, obvezama ili pravnom interesu fizičke pravne osobe ili drugih stranaka neposredno primjenjujući zakone, druge propise i opće akte kojima se uređuje odgovarajuće upravno pravo, a i svaka stvar koja je zakonom određena kao upravna stvar.
Dakle, da bi se neka pravna stvar mogla smatrati upravnom, potrebno je da ju rješava javnopravno tijelo, da je rješava u upravnom postupku, da rješava o pojedinačnim pravima, obvezama ili pravnim interesima fizičke osobe ili pravne osobe ili drugih stranaka te da se to radi neposredno primjenjujući propise i druge opće akte iz određenog upravnog područja.
Iz navedenog proizlazi kako tužbeni zahtjev kojim tužitelj traži da se tuženiku naloži nedopušteno postupanje vezano za predaju podnesaka elektroničkom komunikacijom ne predstavlja upravnu stvar kao predmet upravnog spora, zbog čega je u odnosu na taj dio tužbeni zahtjev valjalo odbaciti kao što je to odlučeno u izreci rješenja.
Za navesti je kako, iako utvrđivanje činjenica u odnosu na tužbene navode koji se odnose na elektronički oblik komunikacije i s tim u vezi navode iz odgovora na tužbu, nisu predmet ovog upravnog spora, sud primjećuje kako je tijekom upravnog spora tužitelj u spis dostavio dopis tuženika, koji je po uputi iz rješenja Povjerenice za informiranje, klasa: