39 28.04.2016 Odluka raspisivanju prijevremenih izbora za Općinsko vijeće i općinskog načelnika te zamjenika općinskog načelnika Općine Murter - Kornati i raspisivanju prijevremenih izbora za zamjenika općinskog načelnika Općine Viljevo iz reda pripadnika srpske nacionalne manjine
VLADA REPUBLIKE HRVATSKE
1028
Na temelju članka 5. i članka 6. stavka 1. Zakona o lokalnim izborima (»Narodne novine«, broj 144/12), Vlada Republike Hrvatske je na sjednici održanoj 28. travnja 2016. godine donijela
ODLUKU
O RASPISIVANJU PRIJEVREMENIH IZBORA ZA OPĆINSKO VIJEĆE I OPĆINSKOG NAČELNIKA TE ZAMJENIKA OPĆINSKOG NAČELNIKA OPĆINE MURTER – KORNATI I RASPISIVANJU PRIJEVREMENIH IZBORA ZA ZAMJENIKA OPĆINSKOG NAČELNIKA OPĆINE VILJEVO IZ REDA PRIPADNIKA SRPSKE NACIONALNE MANJINE
I.
Raspisuju se prijevremeni izbori u:
– Općini Murter – Kornati za članove Općinskog vijeća i općinskog načelnika Općine Murter – Kornati te njegovog zamjenika,
– Općini Viljevo za zamjenika općinskog načelnika Općine Viljevo iz reda pripadnika srpske nacionalne manjine.
II.
Za dan provedbe izbora određuje se nedjelja, 29. svibnja 2016. godine.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/80
Urbroj: 50301-09/06-16-2
Zagreb, 28. travnja 2016.
Predsjednik Tihomir Orešković, v. r.
