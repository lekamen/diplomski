99 16.09.2015 Zakon o izmjenama i dopunama Zakona o socijalnoj skrbi
HRVATSKI SABOR
1914
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O SOCIJALNOJ SKRBI
Proglašavam Zakon o izmjenama i dopunama Zakona o socijalnoj skrbi, koji je Hrvatski sabor donio na sjednici 10. rujna 2015. godine.
Klasa: 011-01/15-01/93
Urbroj: 71-05-03/1-15-2
Zagreb, 11. rujna 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O SOCIJALNOJ SKRBI
Članak 1.
U Zakonu o socijalnoj skrbi (»Narodne novine«, br. 157/13. i 152/14.) u članku 6. stavku 1. iza riječi: »ustanove socijalne skrbi,« dodaju se riječi: »uredi državne uprave u županiji, odnosno nadležni ured Grada Zagreba,«.
Članak 2.
U članku 21. stavku 2. riječi: »Centar za socijalnu skrb« zamjenjuju se riječima: »Nadležno tijelo iz članka 100. stavaka 1. i 2. ovoga Zakona«.
Članak 3.
U članku 24. stavku 1. iza riječi: »zapošljavanje« stavlja se točka, a ostatak rečenice briše se.
U stavku 2. podstavku 6. iza riječi: »Zakonu« briše se točka.
Iza podstavka 6. dodaje se podstavak 7. koji glasi:
»– nezaposlenog člana kućanstva koji skrbi za dijete predškolske dobi kojemu skrb nije moguće osigurati uz pomoć treće osobe ili u odgojno-obrazovnim ustanovama.«.
Članak 4.
U članku 25. iza riječi: »zaposlenja« stavlja se zarez, a riječi: »te socijalne usluge.« zamjenjuju se riječima: »socijalne usluge te naknada za ugroženog kupca energenata.«.
Članak 5.
Članak 28. mijenja se i glasi:
»Zajamčena minimalna naknada priznaje se samcu ili kućanstvu koji nemaju sredstva za uzdržavanje u visini propisanoj u članku 30. stavcima 1. i 2. ovoga Zakona niti ih je u mogućnosti ostvariti radom, primitkom od imovine, kao ni od obveznika uzdržavanja.«.
Članak 6.
U članku 29. stavku 1. podstavak 2. briše se.
Dosadašnji podstavci 3. do 7. postaju podstavci 2. do 6.
Stavak 2. mijenja se i glasi:
»(2) Nema pravo na zajamčenu minimalnu naknadu korisnik usluge smještaja ili organiziranog stanovanja sukladno odredbama ovoga Zakona ili posebnih propisa, osim beskućnika koji je korisnik usluge smještaja u prenoćištu.«.
U stavcima 3. i 4. riječi: »članka 30. stavka 1.« zamjenjuju se riječima: »članka 30. stavka 2.«.
Članak 7.
Iza članka 29. dodaje se članak 29.a koji glasi:
»Članak 29.a
(1) Centar za socijalnu skrb koji je mjesno nadležan za priznavanje prava u sustavu socijalne skrbi sukladno odredbama ovoga Zakona dužan je na zahtjev nadležnog tijela iz članka 100. stavka 2. ovoga Zakona dostaviti procjenu iz članka 29. stavka 1. podstavka 3. ovoga Zakona te mišljenje o postojanju uvjeta iz članka 24. stavka 2. podstavaka 6. i 7. ovoga Zakona.
(2) O priznanju prava na zajamčenu minimalnu naknadu, kao i o svakoj promjeni vezano za priznavanje prava na zajamčenu minimalnu naknadu koje je korisniku priznato, nadležno tijelo iz članka 100. stavka 2. ovoga Zakona obavijestit će centar za socijalnu skrb iz stavka 1. ovoga članka.
(3) Po primitku rješenja o priznanju prava na zajamčenu minimalnu naknadu centar za socijalnu skrb iz stavka 1. ovoga članka dužan je temeljem procjene potreba korisnika u suradnji s korisnikom i članovima njegove obitelji izraditi individualni plan skrbi za kategorije korisnika koje će pravilnikom propisati ministar nadležan za socijalnu skrb.
(4) Korisnik je dužan sudjelovati u izradi i provođenju individualnog plana skrbi iz stavka 3. ovoga članka.
(5) Ako praćenjem materijalnih i drugih socijalnih prilika korisnika utvrdi da su te prilike znatno povoljnije od onih koje se mogu osigurati na temelju priznatog prava na zajamčenu minimalnu naknadu, centar za socijalnu skrb iz stavka 1. ovoga članka dužan je o tome obavijestiti nadležno tijelo iz članka 100. stavka 2. ovoga Zakona.
(6) Ako praćenjem materijalnih i drugih socijalnih prilika korisnika centar za socijalnu skrb iz stavka 1. ovoga članka utvrdi da postoji vjerojatnost da korisnik zajamčenu minimalnu naknadu ne koristi ili neće