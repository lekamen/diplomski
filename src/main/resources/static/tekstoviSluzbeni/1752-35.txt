 Zastarijevanje krivičnoga gonjenja počinje od dana kad je krivično djelo učinjeno.
(2) Zastarijevanje ne teče za vrijeme za koje se prema zakonu gonjenje ne može otpočeti ili produljiti.
(3) Zastarijevanje se prekida svakom procesnom radnjom koja se poduzimlje radi gonjenja počinitelja zbog učinjenoga krivičnog djela.
(4) Zastarijevanje se prekida i kad počinitelj dok teče rok zastare učini isto tako teško ili teže krivično djelo.
(5) Sa svakim prekidom zastarijevanje počinje ponovno teći.
(6) Zastara krivičnoga gonjenja nastaje u svakome slučaju kad protekne dvaput onoliko vremena koliko se prema zakonu zahtijeva za zastaru krivičnoga gonjenja.«
Ustavni sud napominje da su u pročišćenom tekstu OKZRH-a/76-92 (»Narodne novine« broj 31/93.) članci 95. i 96. bili označeni kao članci 90. i 91. Vodeći se oznakama izvornog zakonskog teksta, koje su prihvaćene i u članku 1. ZoNKD-RPiPP-a, u ovoj se odluci oni označavaju kao »članak 95.« odnosno »članak 96.« OKZRH-a/76-92.
107. Kad je riječ o KZ-u/97, mjerodavne odredbe o zastari kaznenog progona bile se propisane u člancima 19. i 20., a glasile su:
»Zastara kaznenog progona
Članak 19.
(1) Kazneni progon radi primjene kaznenog zakonodavstva Republike Hrvatske, osim u slučajevima kad se radi o kaznenim djelima navedenim u članku 18. stavka 2. ovoga Zakona, ne može se poduzeti kad protekne određeno vrijeme od počinjenja kaznenog djela, i to:
– dvadeset i pet godina za kazneno djelo s propisanom kaznom dugotrajnog zatvora,
– petnaest godina za kazneno djelo s propisanom kaznom težom od deset godina zatvora,
– deset godina za kazneno djelo s propisanom kaznom težom od pet godina zatvora,
– pet godina za kazneno djelo s propisanom kaznom težom od tri godine zatvora,
– tri godine za kazneno djelo s propisanom kaznom zatvora do tri godine ili novčanom kaznom.
(2) Ako je za kazneno djelo propisano više kazni, zastara se određuje prema najtežoj od propisanih kazni za to djelo.
(3) Zastara kaznenog progona za kaznena djela počinjena na štetu djeteta i maloljetne osobe ne teče do njihove punoljetnosti.
Tijek i prekid zastare kaznenog progona
Članak 20.
(1) Zastara kaznenog progona počinje teći od dana kad je kazneno djelo počinjeno.
(2) Zastara ne teče za vrijeme za koje se prema zakonu kazneni progon ne može poduzeti ili se ne može nastaviti.
(3) Zastara se prekida svakom postupovnom radnjom koja se poduzima radi kaznenog progona počinitelja zbog počinjenog kaznenog djela.
(4) Zastara se prekida i kad počinitelj počini isto tako teško ili teže kazneno djelo.
(5) Nakon svakog prekida zastara počinje ponovno teći.
(6) Zastara kaznenog progona nastupa u svakom slučaju kad protekne dvaput onoliko vremena koliko je prema zakonu određena zastara kaznenog progona.«
108. Sukladno navedenom, osim terminoloških razlika, OKZRH/76-92 propisivao je zastaru kaznenog progona i za kaznena djela za koja se prema zakonu mogla izreći kazna zatvora do jedne godine ili novčana kazna, koje rješenje KZ/97 nije poznavao. S druge strane, KZ/97 propisivao je da zastara kaznenog progona za kaznena djela počinjena na štetu djeteta i maloljetne osobe ne teče do njihove punoljetnosti, koju odredbu OKZRH/76-92 nije poznavao. Međutim, oba zakona poznavala su relativnu i apsolutnu zastaru kaznenog progona i oba su propisivala jednake rokove zastarijevanja pojedinih skupina kaznenih djela ovisno o zaprijećenoj visini kazne.
4.2. KZ/11
109. KZ/11, koji je donio 6. saziv Hrvatskog sabora na svojoj posljednjoj sjednici 21. listopada 2011. i koji je stupio na snagu 1. siječnja 2013., a za koji je Vrhovni sud utvrdio da je blaži zakon za podnositelja, ukinuo je razliku između relativne i apsolutne zastare kaznenog progona te je produljio, s retroaktivnim učinkom, zastarne rokove koji su bili propisani OKZRH-om/76-92 i KZ-om/97.
110. Članak 81. KZ-a/11, u tekstu koji je bio na snazi u vrijeme donošenja presude Vrhovnog suda, glasio je:
»Članak 81.
(1) Kazneni progon zastarijeva nakon:
– 40 godina za kaznena djela za koja se može