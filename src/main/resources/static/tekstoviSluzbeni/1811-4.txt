 kriteriji i postupak odabira osoba koje se upućuju na osposobljavanje za časnika.
2. Funkcionalne izobrazbe
Članak 25.
(1) Vojne osobe upućuju se na funkcionalne izobrazbe u skladu s godišnjim planovima izobrazbe iz članka 5. ovoga Pravilnika.
(2) Funkcionalna izobrazba je oblik stjecanja znanja i vještina u svrhu kvalitetnijeg obnašanja dužnosti i nadopune vojnostručne specijalnosti čijim se završetkom stječe dodatna osposobljenost za dužnosti u rodovima, službama i strukama.
Članak 26.
Funkcionalne izobrazbe u smislu ovoga Pravilnika su:
– tečajevi koji se provode u okviru ustrojstvenih jedinica Oružanih snaga
– tečajevi koji se provode u civilnim obrazovnim institucijama kojima se osigurava stjecanje i razvijanje novih znanja, vještina i sposobnosti potrebnih za pravilno i djelotvorno obavljanje trenutnih i planiranih zadaća za obavljanje kojih je potrebno imati licence ili certifikate
– ostali tečajevi koji se provode u civilnim obrazovnim institucijama kojima se osigurava održavanje postojećih znanja, vještina i sposobnosti potrebnih za pravilno i djelotvorno obavljanje trenutnih i planiranih zadaća.
Članak 27.
Ugovori o pravima i obvezama između Ministarstva obrane i kandidata za funkcionalne izobrazbe sklapaju se u skladu s člancima 7. – 11. ovoga Pravilnika.
3. Učenje stranih jezika
3.1. Učenje stranih jezika u vojnim institucijama
Članak 28.
(1) Na temelju godišnjih planova izobrazbe iz članka 5. ovoga Pravilnika vojne osobe i državni službenici i namještenici upućuju se na izobrazbu stranih jezika u Središte za strane jezike »Katarina Zrinska« Hrvatsko vojno učilište (u daljnjem tekstu: Središte za strane jezike).
(2) Nastavne planove i programe po stupnjevima stranih jezika donosi zapovjednik Hrvatskog vojnog učilišta.
Članak 29.
Vojne osobe i državni službenici i namještenici upućuju se na izobrazbu stranog jezika radi pripreme za:
1. upućivanje u operacije potpore miru, operacije odgovora na krize, humanitarne operacije i druge aktivnosti u inozemstvu
2. obnašanje dužnosti vojnog izaslanika ili druge vojnodiplomatske dužnosti
3. upućivanje na dužnost u međunarodne organizacije i vojna predstavništva
4. upućivanje na izobrazbu u inozemstvu
5. obnašanje dužnosti vezanih za međunarodnu vojnu suradnju
6. obnašanje druge dužnosti za koje je potrebno znanje stranog jezika.
Članak 30.
(1) Ustrojstvena jedinica Oružanih snaga nadležna za personalne poslove najkasnije četiri mjeseca prije početka izobrazbe zatražit će iskazivanje potreba za upućivanjem vojnih osoba i državnih službenika i namještenika na izobrazbu stranog jezika od svih ustrojstvenih jedinica Ministarstva obrane i Oružanih snaga uz obvezu navođenja razloga za upućivanje na izobrazbu stranog jezika iz članka 29. ovoga Pravilnika.
(2) Po iskazanim potrebama ustrojstvenih jedinica Ministarstva obrane i Oružanih snaga, popis kandidata dostavlja se Središtu za strane jezike radi provedbe ulaznoga testiranja kandidata.
(3) Središte za strane jezike nakon završetka izobrazbe provodi izlazno testiranje radi provjere dostignute razine znanja stranog jezika.
Članak 31.
(1) Kandidati za upućivanje na izobrazbu stranog jezika moraju ispunjavati sljedeće uvjete:
– službena ocjena u zadnje dvije godine; ne manja od »dobar«
– zdravstvena sposobnost
– tjelesna spremnost
– da kandidat u zadnje tri godine nije kažnjen za stegovni prijestup, odnosno da mu nije izrečena kazna za teške povrede službene dužnosti.
(2) Uvjeti iz stavka 1. podstavaka 2. i 3. ovoga članka ne primjenjuju se na državne službenike i namještenike.
(3) Ako je broj kandidata koji ispunjavaju uvjete iz stavka 1. ovoga članka veći od broja kandidata utvrđenog godišnjim planom izobrazbe, prednost imaju kandidati prema redoslijedu navedenom u članku 29. ovoga Pravilnika.
Članak 32.
(1) Kandidati za izobrazbu stranog jezika razvrstavaju se u skupine ovisno o rezultatima ulaznog testiranja.
(2) Bez obzira na rezultat ulaznog testiranja kandidat se ne može uputiti na isti stupanj stranog jezika koji je već