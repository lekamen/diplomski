 usluge s posebnom tarifom, a što je bitno za razumijevanje obveza iz ZEK-a. Nadalje, VIPnet je operator sa značajnom tržišnom snagom na tržištu terminacije (završavanja) poziva u vlastitu pokretnu i nepokretnu mrežu VIPnet-a temeljem odluka tuženika nakon izvršenih postupaka Analiza tržišta, te mu je određena obveza nediskriminacije iz članka 59. ZEK-a koja se na VIPnet odnosi isključivo u pogledu obveza na tim mjerodavnim tržištima, konkretno na tržištima: terminacije (završavanja) poziva u vlastitu pokretnu komunikacijsku mrežu, terminacije (završavanja) poziva u vlastitu mrežu koje se pruža na fiksnoj lokaciji pa se obveza nediskriminacije na koju se poziva tužitelj ni na koji način ne odnosi na VIPnet niti potpada u opseg mjerodavnog tržišta na kojem VIPnet ima regulatornu obvezu nediskriminacije. Pozivanje tužitelja na odredbe članka 5., 20. i 59. ZEK-a smatra pogrešnim jer se u slučaju predmeta zahtjeva tužitelja ne radi o bitnim regulatornim načelima i ciljevima regulacije koje je HAKOM dužan provoditi, budući da usluge koje pruža tužitelj nisu osnovne usluge koje su bitne za funkcioniranje tržišta elektroničkim komunikacija već se radi o uslugama s posebnom tarifom koje se u članku 5. ZEK-a uopće ne spominju. Nadalje, odredbom članka 20. ZEK-a propisano je da HAKOM rješava sporove koji proizlaze iz obveza iz ZEK-a ili pristupa i međupovezivanja te je činjenica da tužitelj nikada nije zatražio od VIPnet-a davanje pristupa ili međupovezivanja, niti je to ikada ostvareno, niti u ZEK-u ni u odlukama HAKOMA nije određena obveza VIPnet-a da tužitelju mora dati pristup ili međupovezivanje, kao što ne postoji ni druga zakonska obveza koja bi na to upućivala. Odredba ZEK-a iz članka 12. koja određuje da je HAKOM nadležan za rješavanje sporova operatora elektroničkih komunikacijskih mreža (VIPnet) i operatora usluga s posebnom tarifom (tužitelj) se mora tumačiti za slučaj kada između takve dvije pravne osobe postoji međusobni ugovorni odnos, koji određuje međusobna prava i obveze, a što između tužitelja i VIPnet-a nikako nije slučaj. Smatra odredbu članka 59. ZEK-a potpuno neprimjenjivu jer se odnosi na postupak Analize tržišta iz članka 52. istog Zakona i određivanja značajne tržišne snage koja je zbog naravi usluge koju nudi tužitelj izvan opsega tržišta na kojem su VIPnet-u određene obveze iz ZEK-a. Odbacuje navode tužitelja da bi VIPnet bilo u kom smislu djelovao monopolistički ili da se uz pomoć tuženika širi diskriminacija te da bi VIPnet na bilo koji način djelovao na štetu tužitelja jer je nepobitno da VIPnet ne pruža usluge koje bi konkurirale uslugama koje pruža tužitelj, niti da ga diskriminira u odnosu na treće strane koje pružaju slične usluge. Pri tom napominje da su sadržaji koje pruža tužitelj jedinstveni na tržištu i po pitanju kakvoće i uopće društvene svrhe i po pitanju cijene za krajnjeg korisnika i stoga ne postoji nikakva poveznica tužitelja i drugih pružatelja usluga, pri čemu tužitelj samo koristi pozivnu infrastrukturu elektroničke komunikacijske mreže, da bi svoj sadržaj učinio dostupnim i efikasno ga naplatio korisnicima po izrazito visokoj cijeni. Upravo zbog visoke cijene i usporedbe s drugim postojećim davateljima usluga koji pružaju sadržaje od javnog interesa i s tradicijom, VIPnet je u jednom trenutku postavio pitanje prekomjernog korištenja usluge tužitelja od strane korisnika VIPnet-a iz kojeg tužitelj ostvaruje izravnu zaradu, a koje se temeljilo na nedozvoljenom ponašanju krajnjih korisnika VIPnet-a u pozivanju kratkog koda tužitelja suprotno uvjetima korištenja tarifa krajnjih korisnika VIPnet-a koji su bili na snazi, te je jasno upućivalo na očite prijevarne radnje određenog broja krajnjih korisnika VIPnet-a prekomjernim i izrazito neuobičajenim količinama upućenih poziva prema kratkom kodu tužitelja unatoč iznimno visokoj cijeni pojedinog poziva na taj kratki kod usluge tužitelja. Iz razloga dokazanih prijevarnih radnji koje je VIPnet obrazložio u postupku pred HAKOM-om, VIP-net je