 koji je osuđen na kaznu zatvora, a nije mu izrečena uvjetna osuda niti je kazna zatvora zamijenjena radom za opće dobro, mjera iz stavka 1. ovoga članka izreći će se u trajanju koje je od šest mjeseci do dvije godine dulje od izrečene kazne zatvora.«.
Iza stavka 2. dodaje se novi stavak 3. koji glasi:
»(3) Po proteku polovine trajanja sigurnosne mjere izrečene na temelju stavka 1. ovoga članka sud može na prijedlog osuđenika obustaviti njezino izvršenje ako ustanovi da više ne postoji opasnost iz stavka 1. ovoga članka. Osuđenik može ponoviti prijedlog, ali ne prije proteka jedne godine od zadnjeg preispitivanja.«.
Dosadašnji stavci 3. i 4. postaju stavci 4. i 5.
Članak 19.
U članku 76. stavku 1. iza riječi: »izdržana« dodaju se riječi: »jer osuđeniku nije odobren uvjetni otpust,«.
U stavku 2. prva rečenica mijenja se i glasi: »Vrijeme provjeravanja traje jednu godinu osim ako je kazneno djelo iz stavka 1. ovoga članka počinjeno na štetu djeteta kada vrijeme provjeravanja traje tri godine.«
Članak 20.
Naslov iznad članka 78. mijenja se i glasi: »Prošireno oduzimanje imovinske koristi«.
U članku 78. stavak 1. mijenja se i glasi:
»(1) Na prošireno oduzimanje imovinske koristi od kaznenog djela za koje je nadležan Ured za suzbijanje korupcije i organiziranog kriminaliteta te za kaznena djela iz Glave XVII. i Glave XXV. ovoga Zakona, ako je tim djelima ostvarena imovinska korist, primjenjuju se odredbe članka 77. ovoga Zakona ako ovim člankom nije drukčije propisano.«.
U stavku 2. riječi: »iz nadležnosti Ureda za suzbijanje korupcije i organiziranog kriminaliteta« zamjenjuju se riječima: »iz stavka 1. ovoga članka«.
Članak 21.
Članak 79. mijenja se i glasi:
»(1) Predmeti i sredstva koji su nastali počinjenjem kaznenog djela oduzet će se.
(2) Predmeti i sredstva koji su bili namijenjeni ili uporabljeni za počinjenje kaznenog djela oduzet će se ako postoji opasnost da će se ponovno uporabiti za počinjenje kaznenog djela ili je njihovo oduzimanje potrebno radi zaštite opće sigurnosti, javnog poretka ili zbog moralnih razloga.
(3) Ako su ispunjene pretpostavke iz stavka 1. ili 2. ovoga članka, sud može oduzeti predmete i sredstva i kada počinitelj protupravne radnje nije kriv.
(4) Oduzeti predmeti i sredstva postaju vlasništvo Republike Hrvatske. To ne utječe na pravo trećih osoba za naknadu štete prema počinitelju zbog oduzetog predmeta ili sredstva. Vlasnik oduzetog predmeta ili sredstva koji nije počinitelj djela ima pravo na povrat predmeta i sredstva ili naknadu njihove tržišne vrijednosti iz državnog proračuna, osim ako je najmanje krajnjom nepažnjom pridonio da predmet ili sredstvo bude namijenjeno ili uporabljeno za počinjenje kaznenog djela ili da nastane njegovim počinjenjem ili ako je pribavio predmet ili sredstvo znajući za okolnosti koje omogućuju njegovo oduzimanje.
(5) Kada je zakonom za određeno kazneno djelo propisano oduzimanje predmeta ili sredstva, vlasnik nema pravo na naknadu iz državnog proračuna, ako posebnim zakonom nije drukčije određeno.
(6) Sud može naložiti uništenje oduzetog predmeta ili sredstva.«.
Članak 22.
U članku 81. stavku 2. iza riječi: »ratnog zločina (članak 91.)« stavlja se zarez i dodaju riječi: »terorizma (članak 97. stavak 4.), teškog ubojstva (članak 111.), ubojstva osobe pod međunarodnom zaštitom (članak 352.)«.
Članak 23.
U članku 82. stavku 3. iza riječi: »članka 114. stavka 2.,« dodaju se riječi: »članka 115.,«, iza riječi: »članka 154.« riječi: »stavka 1. točke 2.« brišu se, a iza riječi: »članka 166.,« dodaju se riječi: »članka 169.,«.
Članak 24.
U članku 83. stavku 2. iza riječi: »ratnog zločina (članak 91.)« stavlja se zarez i dodaju riječi: »terorizma (članak 97. stavak 4.), teškog ubojstva (članak 111.), ubojstva osobe pod međunarodnom zaštitom (članak 352.)«.
Članak 25.
U članku 87. stavku 6. iza riječi: »djelovanja pravne osobe« dodaju se riječi: »ili državnih tijela ili tijela jedinice lokalne i područne (regionalne) samouprave«.
U stavku 8. iza riječi: »izvanbračni drug«