8 23.01.2015 Pravilnik o organizaciji i načinu rada Vojno zdravstvenog središta Ministarstva obrane i Oružanih snaga Republike Hrvatske
MINISTARSTVO OBRANE
187
Na temelju članka 44. stavka 8. Zakona o zdravstvenoj zaštiti (»Narodne novine«, broj 150/08, 71/10, 139/10, 22/11, 84/11, 12/12, 35/12 – Odluka Ustavnog suda Republike Hrvatske, 70/12, 82/13, 159/13 i 22/14 – Odluka Ustavnog suda Republike Hrvatske) uz suglasnost ministra zdravlja, donosim
PRAVILNIK
O ORGANIZACIJI I NAČINU RADA VOJNO ZDRAVSTVENOG SREDIŠTA MINISTARSTVA OBRANE I ORUŽANIH SNAGA REPUBLIKE HRVATSKE
OPĆE ODREDBE
Članak 1.
Ovim Pravilnikom uređuje se organizacija i način rada Vojno zdravstvenog središta Ministarstva obrane i Oružanih snaga Republike Hrvatske (u daljnjem tekstu: Vojno zdravstveno središte).
Članak 2.
(1) Vojno zdravstveno središte je vojna zdravstvena ustanova osnovana za potrebe pružanja zdravstvene zaštite djelatnicima Ministarstva obrane i pripadnicima Oružanih snaga Republike Hrvatske (u daljnjem tekstu: Oružane snage) na primarnoj razini zdravstvene zaštite.
(2) Vojno zdravstveno središte nalazi se u sastavu Ministarstva obrane i Oružanih snaga.
Članak 3.
Uvjeti u pogledu prostora, opreme i djelatnika za obavljanje zdravstvene djelatnosti u Vojno zdravstvenom središtu uređeni su posebnim propisom.
DJELATNOSTI VOJNO ZDRAVSTVENOG SREDIŠTA
Članak 4.
(1) Vojno zdravstveno središte nositelj je provedbe i razvoja vojnog zdravstva i ujedno je nastavna baza za obavljanje dijela pripravničkog staža i dijela specijalističkog staža vojnih zdravstvenih djelatnika.
(2) Vojno zdravstveno središte ustrojava i razvija:
– djelatnost opće medicine
– djelatnost dentalne zdravstvene zaštite
– specifičnu zdravstvenu zaštitu
– djelatnost higijensko-epidemiološke zdravstvene zaštite
– ljekarničku djelatnost.
Djelatnost opće medicine
Članak 5.
(1) Djelatnost opće medicine u Vojno zdravstvenom središtu ustrojava se i razvija za potrebe primarne zdravstvene zaštite djelatnika Ministarstva obrane i pripadnika Oružanih snaga, a ostvaruje se provedbom stacionarne i terenske zdravstvene potpore.
(2) Za obavljanje poslova iz stavka 1. ovoga članka u Vojno zdravstvenom središtu osnivaju se ordinacije opće medicine.
(3) U svrhu provedbe zdravstvene potpore iz stavka 1. ovog članka, u djelatnosti opće medicine Vojno zdravstveno središte organizira potrebne vrste i razine medicinskog transporta.
Djelatnost dentalne zdravstvene zaštite
Članak 6.
(1) Djelatnost dentalne zdravstvene zaštite u Vojno zdravstvenom središtu ustrojava se i razvija za potrebe primarne zdravstvene zaštite djelatnika Ministarstva obrane i pripadnika Oružanih snaga, a ostvaruje se provedbom stacionarne zdravstvene potpore.
(2) Za obavljanje poslova iz stavka 1. ovoga članka u Vojno zdravstvenom središtu osnivaju se ordinacije dentalne medicine.
Specifična zdravstvena zaštita
Članak 7.
(1) Specifična zdravstvena zaštita u Vojno zdravstvenom središtu ostvaruje se provedbom mjera specifične zdravstvene zaštite djelatnika Ministarstva obrane i pripadnika Oružanih snaga koje propisuje ministar nadležan za poslove obrane.
(2) Za obavljanje poslova iz stavka 1. ovoga članka u Vojno zdravstvenom središtu osnivaju se ordinacije medicine rada.
(3) Za provedbu mjera specifične zdravstvene zaštite iz stavka 1. ovoga članka u Vojno zdravstvenom središtu uz timove medicine rada sudjeluju i timovi doktora specijalista pojedinih grana medicine.
Djelatnost higijensko-epidemiološke zdravstvene zaštite
Članak 8.
(1) Djelatnost higijensko-epidemiološke zdravstvene zaštite u Vojno zdravstvenom središtu ostvaruje se planiranjem, praćenjem i nadzorom higijensko-epidemiološke situacije za potrebe Oružanih snaga.
(2) Za obavljanje poslova iz stavka 1. ovoga članka u Vojno zdravstvenom središtu mogu se osnivati epidemiološke ordinacije.
Ljekarnička djelatnost
Članak 9.
U sastavu Vojno zdravstvenog središta ljekarnička djelatnost ostvaruje se obavljanjem poslova smještaja i čuvanja lijekova i medicinskih proizvoda te izdavanja 