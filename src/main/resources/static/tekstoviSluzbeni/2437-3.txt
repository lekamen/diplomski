 traži izricanje privremene mjere do konačne odluke Ustavnog suda o suglasnosti s Ustavom dijelova članka 10. u vezi s mjerodavnim dijelom članka 3., te članka 13. stavka 2. ZID-a ZPK-a/143-13 (v. točke od 10.1. do 10.3. obrazloženja ovog rješenja). Naime, kako je prethodno već napomenuto, izricanje te mjere PBZ traži zbog učinaka osporenih prekršajnih odredaba ZID-a ZPK-a/143-13Z, osobito zbog mogućeg arbitrarnog postupanja prekršajnih sudova u njihovoj primjeni. U prijedlogu se navodi:
»Budući da su navedene odredbe, osim što su u suprotnosti sa ranije navedenim načelima prekršajnog prava te naznačenim odredbama Ustava, u nomotehničkom smislu manjkave i neodređene te kao takve ostavljaju otvorenom mogućnost arbitrarnog postupanja tijela zaduženih za njihovu provedbu – prekršajnih sudova, to bi za predlagatelja moglo imati izuzetno štetne i gotovo nepopravljive posljedice.
Ovakvim se zakonom, umjesto pravne zaštite i sigurnosti, zapravo promovira pravna nesigurnost, budući da se vjerovnici stavljaju u poziciju da više ne mogu biti sigurni da li je bilo koja poslovna odluka i postupak, koji bi bili u potpunosti utemeljeni na pozitivnim propisima, tumačenju i regulatornom nadzoru HNB-a pa i tumačenju nadležnog Ministarstva koje je sastavljalo sporni zakon, zapravo dozvoljen.
Naime, ako je predlagatelj kao vjerovnik zaključio ugovore o kreditu koji u potpunosti udovoljavaju zakonskim zahtjevima važećim u vrijeme njihova zaključenja, te do dana stupanja na snagu Zakona donio Opće uvjete u kojima je udovoljio u potpunosti zahtjevu iz čl. 11.a st. 5., a kako je svojim inspekcijskim nadzorom utvrdila i HNB te o tome izdala priopćenje, dakle, postupio je u cijelosti sukladno Zakonu, kako je moguće da je ipak podvrgnut riziku donošenja prekršajnih presuda u kojima se oglašava krivim zbog povrede istog tog zakona?
Navedena šteta takve pravne nesigurnosti ne ogleda se samo u novčanoj kazni koju će Banka eventualno morati platiti temeljem osuđujuće presude u prekršajnom postupku već i u mnogo većoj reputacijskoj šteti gdje se temeljem takvih zakonskih rješenja i prekršajnih postupaka Banka percipira u javnosti kao kršitelj zakona, dok u stvarnosti to ne može biti dalje od istine budući da je Banka u svome poslovanju svakodnevno podvrgnuta strogoj kontroli i nadzoru poslovanja od strane HNB i posluje isključivo i dosljedno sukladno svim pozitivnim popisima koji uređuju njeno poslovanje.
S druge strane, takvo ‘nepovjerenje’ potrošača u banke dovodi i do nestabilnosti čitavog bankarskog sustava, a posljedično dovodi i do nestabilnosti i zastoja cijelog gospodarstva, dok štetu nastalu zbog nepovjerenja potencijalnih investitora u propise i pravnu sigurnost nije niti potrebno dodatno obrazlagati.«
10.1. Iz prethodnih je navoda razvidno da je PBZ u prvom redu osporio suglasnost s Ustavom članka 10. ZID-a ZPK-a/143-13 u dijelovima koji uređuju prekršajne kazne za vjerovnike koji ne postupe u skladu s člankom 11.a Zakona o potrošačkom kreditiranju. Osporene odredbe predviđaju novčanu kaznu od 80.000,00 do 200.000,00 kuna koja se izriče vjerovniku ili kreditnom posredniku za prekršaj, ako su ispunjene sljedeće zakonske pretpostavke:
»Članak 10.
U članku 26. stavku 1. ...
(...)
Podstavak 26. mijenja se i glasi:
‘– ako protivno odredbama članka 11.a stavka 1. ovoga Zakona ne definira parametar koji će koristiti za donošenje odluke o korekciji promjenjive kamatne stope, ne razradi uzročno-posljedične veze kretanja parametra i utjecaja tih kretanja na visinu promjenjive kamatne stope, ne odredi razdoblja u kojima se razmatra donošenje odluke o korekciji visine kamatne stope’.
(...)
Iza podstavka 26. dodaju se novi podstavak 27. i podstavci 28. ... koji glase:
(...)
– ako protivno odredbama članka 11.a stavka 5. ovoga Zakona za postojeće ugovore o kreditu u kojima nisu definirani parametri i njihove uzročno-posljedične veze ne ugovori s dužnikom parametar, i to jednu od sljedećih varijabli: EURIBOR, LIBOR, NRS, prinos na Trezorske zapise Ministarstva 