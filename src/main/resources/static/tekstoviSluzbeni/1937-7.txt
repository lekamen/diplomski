 trošarine smatra ugašenim u dijelu prihoda ostvarenog prodajom.
(9) Ako sredstva ostvarena unovčenjem instrumenta osiguranja ili prodajom nisu dostatna za podmirenje kamata, troškova odnosnog postupka i iznosa dužne trošarine, za nenaplaćeni dio će se provesti postupak prisilne naplate prema propisima za prisilnu naplatu javnih davanja.
(10) Ako su sredstva ostvarena prodajom veća od potrebnih sredstava za podmirenje kamata, troškova odnosnog postupka i iznosa dužne trošarine, nakon naplate ostatak sredstava vraća se osobi od koje su prodani predmeti i sredstva bili oduzeti.
(11) Predmeti i sredstva iz stavka 1. ovoga članka oduzet će se kada nisu vlasništvo osobe koja je nezakonito postupala s trošarinskim proizvodima. Oduzimanje predmeta i sredstava iz stavka 1. ovoga članka ne utječe na prava trećih osoba za naknadu štete od osobe od kojih su ti predmeti i sredstva oduzeti.
(12) Odredbe ovoga članka odgovarajuće se primjenjuju i na postupanje s duhanskom sirovinom te energentima iz članka 83. ovoga Zakona neovisno o namjeni njihova korištenja.
(13) Ministar financija pravilnikom propisuje posebnosti provedbe ovoga članka.«.
Članak 22.
U članku 51. stavak 1. mijenja se i glasi:
»(1) Ne isključujući primjenu članka 50.a ovoga Zakona, ako postoji vjerojatnost da će trošarinski obveznik ili porezni jamac onemogućiti naplatu trošarine, uključujući naplatu još nedospjelog i neutvrđenog iznosa trošarine te ako trošarinski obveznik ne vodi evidencije ili evidencije vodi nepotpuno ili ne dostavlja izvješća propisana ovim Zakonom, mogu se poduzeti mjere osiguranja naplate.«.
Članak 23.
U članku 60. stavku 7. iza riječi: »ovim člankom« stavlja se zarez i dodaju riječi: »člankom 66.b«.
Članak 24.
U članku 64. stavak 8. mijenja se i glasi:
»(8) Neovlaštena izrada markica iz stavka 1. ovoga članka ili markica za alkoholna pića drugih država članica, trećih država ili trećih teritorija ili njihovo neovlašteno tiskanje ili posjedovanje ili stavljanje u promet smatra se protuzakonitim.«.
Članak 25.
Iza članka 66. dodaje se naslov i članci 66.a, 66.b i 66.c koji glase:
»Male nezavisne pivovare
Članak 66.a
(1) Mala nezavisna pivovara je pivovara s godišnjom proizvodnjom piva do 125.000 hektolitara koja ispunjava sljedeće uvjete:
1. pravno i ekonomski je nezavisna od bilo koje druge pivovare
2. koristi proizvodne (nadzemni i podzemni prostori) i skladišne prostore fizički odvojene od prostora bilo koje druge pivovare u kojoj se proizvodi pivo i
3. ne proizvodi pivo prema licenciji.
(2) Godišnja proizvodnja piva podrazumijeva količinu piva koje je proizvedeno u kalendarskoj godini koja prethodi godini podnošenja zahtjeva za odobrenje iz članka 66.c ovoga Zakona.
(3) Kada dvije ili više malih pivovara surađuju i njihova godišnja proizvodnja zajedno ne prelazi 125.000 hektolitara, te se pivovare mogu smatrati jednom malom nezavisnom pivovarom.
(4) Ministar financija pravilnikom propisuje posebnosti provedbe ovoga članka.
Članak 66.b
(1) Trošarina na pivo koje proizvode male nezavisne pivovare i koje se pušta u potrošnju na teritoriju Republike Hrvatske plaća se za 1% volumnog udjela stvarnog alkohola sadržanoga u jednom hektolitru gotovog proizvoda, i to:
za godišnju proizvodnju piva u hektolitrima iznos trošarine u kunama ≤ 5000 20,00 5001 – 25.000 22,00 25.001 – 75.000 24,00 75.001 – 125.000 26,00
(2) Ako tijekom tekuće kalendarske godine mala nezavisna pivovara proizvede količinu piva veću od količine prema odobrenju iz članka 66.c ovoga Zakona, na razliku od odobrene količine do stvarno proizvedene količine piva obračunat će se trošarina prema visini trošarine propisane člankom 60. stavkom 1. ovoga Zakona. U tom slučaju se smatra da je količina piva koja prelazi odobrene količine nezakonito proizvedena te se na obračun i plaćanje trošarine primjenjuju članci 25. i 25.a ovoga Zakona. Na iznos manje plaćene trošarine obračunavaju se i plaćaju kamate.
(3) U slučaju iz stavka 2. ovoga članka ukinut će se odobrenje maloj nezavisnoj pivovari.
(4) 