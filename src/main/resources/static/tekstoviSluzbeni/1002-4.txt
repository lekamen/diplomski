 prisutnost mogućeg rizika, potrebno je obaviti post mortem pregled u skladu s odredbama Priloga I. odjeljka I. poglavlja II. dijela D. Uredbe (EZ) 854/2004.
(4) Ukoliko se ne ugrožava javno zdravstveni interes i ne dovodi u pitanje udovoljavanje zahtjevima higijene hrane, dopuštena je proizvodnja hrane životinjskog podrijetla s tradicionalnim karakteristikama:
– u objektima izgrađenim od prirodnih materijala neophodnim za posebne karakteristike proizvoda, i/ili
– uz prilagodbu mjera čišćenja i dezinfekcije u objektima, uvažavajući prirodne uvjete proizvodnje (specifična ambijentalna flora),
– korištenjem opreme i instrumenata, u svim fazama proizvodnje i pakiranja, koji su načinjeni od prirodnih materijala koji su neophodni za tradicionalnu karakteristiku proizvoda.
(5) Subjekt u poslovanju s hranom podnosi zahtjev nadležnom tijelu za izdavanjem dozvole korištenja mogućnosti iz stavka 4. ovoga članka. Zahtjev mora sadržavati sljedeće informacije:
– naziv proizvoda,
– zemljopisno podrijetlo,
– opis proizvoda, tehnološkog procesa proizvodnje, uvjeta skladištenja i zrenja,
– materijale, opremu i instrumente koji se koriste za proizvodnju tog proizvoda,
– opis objekta ili prostorije za proizvodnju, te uvjeta skladištenja i zrenja,
– povijest i tradicionalne aspekte proizvoda i /ili proizvodnje,
– bilo koju drugu informaciju koju subjekt u poslovanju s hranom smatra važnom.
(6) Nadležno tijelo procjenjuje zahtjev i dostavljene informacije. U slučaju pozitive procjene, nadležno tijelo upisuje naziv proizvoda u nacionalnu listu proizvoda s tradicionalnim karakteristikama Republike Hrvatske. Napomena o načinu proizvodnje i objektu unosi se u Upisnik odobrenih objekata u poslovanju s hranom životinjskog podrijetla.
(7) Nadležno tijelo vodi i ažurira listu nacionalnih tradicionalnih proizvoda sačinjenu u skladu s odredbama ovoga Pravilnika i obavještava Europsku komisiju i države članice o mjerama prilagodbe, proizvodima i objektima za proizvodnju takvih proizvoda.
Prilagodba zahtjeva za ostale objekte malog kapaciteta
Članak 10.
U objektima malog kapaciteta za preradu mlijeka, objektima malog kapaciteta za preradu mesa i/ili proizvoda ribarstva i pakirnim centrima za jaja malog kapaciteta, ako se ne ugrožava javno zdravstveni interes i ne dovode u pitanje udovoljavanje zahtjevima higijene hrane, dopušta se primjena sljedećih uvjeta:
a) različite tehnološke faze proizvodnje i/ili proizvodnja različitih proizvoda može se obavljati u istoj prostoriji ako je osigurana vremenska odvojenost između proizvodnih faza i da se između pojedinih faza provodi odgovarajuće čišćenje te po potrebi pranje i dezinfekcija;
b) skladištenje sirovine, gotovih proizvoda i zadržanih proizvoda može se obavljati u istoj prostoriji uz odgovarajuću prostornu odvojenost, na način da se spriječi moguća kontaminacija i pod uvjetom da su zadržani proizvodi zapakirani, zatvoreni te jasno označeni;
c) garderobni prostor za radnike, prostor za skladištenje ambalaže te prostor za sredstva za čišćenje i dezinfekciju proizvodnog pogona može biti dislociran od radnog dijela ako se nalazi unutar kruga objekta;
d) korištenje istog ulaza/izlaza za sirovinu, gotov proizvod i nesukladan proizvod ako je osigurana odgovarajuća vremenska odvojenost;
e) u objektima koji su smješteni u istom krugu gdje je i privatni stambeni objekt, kao garderobni i sanitarni prostor može se koristiti privatni prostor koji je smješten u krugu objekta.
Prilagodba zahtjeva za otpremne centre malog kapaciteta za žive školjkaša na plovilima
Članak 11.
(1) Otpremni centri malog kapaciteta za žive školjkaše na plovilu ne moraju osigurati čvrste zidove i prozore.
(2) Tijekom poslovanja s hranom živi školjkaši moraju biti zaštićeni od štetočina i kontaminacije zrakom.
(3) Potrebno je osigurati odgovarajuće prostore/uređaje za osobnu higijenu (uključujući higijensko pranje ruku, sanitarni čvor i garderobni prostor za osoblje).
(4) Oprema za čišćenje, pranje i dezinfekciju može se skladištiti u prostoru gdje