 preuzimanju čekića te informaciju objaviti na web-stranici Komore, najkasnije u roku 7 dana od datuma preuzimanja.
Članak 6.
(1) Kod svih doznačenih stabala prsnoga promjera iznad taksacijske granice, mjere se prsni promjeri stabala i unose po odsjecima u obrasce doznačne knjižice ili terensko računalo.
(2) Prsni promjeri doznačenih stabala mjere se i unose po debljinskim stupnjevima u obrazac D – 1 doznačne knjižice ili terensko računalo.
(3) U sastojinama, za koje je odlukom propisano obilježavanje i rednim brojem doznake, mjere se prsni promjeri svih doznačenih stabala u stupnjevima i po rednom broju unose u obrazac D – 2 doznačne knjižice ili terensko računalo.
Članak 7.
(1) Za sastojine u kojima se obavlja čista sječa, drvni obujam se utvrđuje na osnovi mjerenja prsnih promjera svih stabala.
(2) Iznimno od stavka 1. ovoga članka u sastojinama srednjeg prsnog promjere manjeg od 20 cm mjeri se najmanje 5% primjerne površine sječine, a obračun se vrši uz primjenu istih tablica ili tarifa koje su upotrijebljene za utvrđivanje drvnog obujma u šumskogospodarskom planu.
Članak 8.
(1) Doznaku iz članka 3. ovoga Pravilnika obavlja osoba sa završenim šumarskim fakultetom šumarskoga smjera (prvostupnik šumarstva, diplomirani inženjer šumarstva, magistar inženjer šumarstva).
(2) Doznaka stabala u sastojinama bjelogorice obavlja se za vrijeme vegetacijskog razdoblja, osim u slučaju kalamiteta kada se obavlja cijele godine. U crnogoričnim sastojinama i mladim sastojinama starosti II dobnog razreda doznaka se obavlja tijekom cijele godine.
(3) Doznaka vrijedi tri godine.
(4) Nadzor izvršene doznake provodi i potvrđuje ovlašteni inženjer kolaudacijskim zapisnikom.
Članak 9.
Za stabla koja nisu doznačena a oštećena su i izvaljena prilikom sječe kao i pojedinačne sušce nastale od doznake do sječe, mora se naknadno obaviti doznaka i upisati u obrazac doznake (Add. stabla).
Članak 10.
(1) Doznačne knjižica s obrascima doznake D – 1 i D – 2 tiskana je u Prilogu od 1. ovoga Pravilnika i njegov je sastavni dio.
(2) Doznačna knjižica je dokument koji se izdaje na obrascima ili u elektronskom obliku.
(3) Ako se podaci doznake iz članka 6. ovoga Pravilnika unose u terensko računalo, datoteka je identična sadržaju obrazaca D – 1 i D – 2.
Članak 11.
(1) Obračun drvnog obujma izračunava se u knjižici doznake, primjenom tarifa i tablica pomoću kojih je izvršen obračun drvnog obujma u šumskogospodarskom planu.
(2) Drvni obujam doznačen temeljem članka 4. stavka 2. ovoga Pravilnika iskazuje se posebno u obrascima iz članka 10. stavka 1. ovoga Pravilnika ili u terenskom računalu.
(3) Za sastojine koje nisu u šumskogospodarskom planu koriste se tarife i tablice iz šumskogospodarskog plana gospodarske jedinice koja je predmetnoj sastojini slična po strukturi.
Članak 12.
(1) Evidencija doznake vodi se po godinama.
(2) Licencirani izvođač vodi očevidnik doznačnih knjižica. Obrazac očevidnika nalazi se u prilogu 2. ovoga Pravilnika i njegov je sastavni dio.
(3) Propisane evidencije iz stavka 1. ovog članka za državne šume vode se u Trgovačkom društvu, a za šume šumoposjednika u Savjetodavnoj službi.
(4) Rok čuvanja evidentiranih podataka o doznaci je obavezan do revizije šumskogospodarskog plana.
Članak 13.
(1) U šumama šumoposjednika doznaka stabala obavlja se na temelju Zahtjeva za doznaku stabala (u daljnjem tekstu: Zahtjev) koji šumoposjednik podnosi Savjetodavnoj službi tijekom cijele godine.
(2) Zahtjev se podnosi na obrascu iz Pravilnika o uvjetima i mjerilima za odobrenje opsega nužne doznake stabala u šumama šumoposjednika (»Narodne novine«, broj 135/2014.).
(3) Po izvršenoj doznaci stabala u šumama šumoposjednika Savjetodavna služba predaje šumoposjedniku knjižicu doznake i elaborat sa smjernicama gospodarenja.
(4) Doznaka stabala i nužna doznaka stabala u šumama šumoposjednika je stručni šumarski posao. Podnositelj Zahtjeva je odgovoran i dužan osobi koja obavlja stručni posao doznake pokazati točno i potpuno nekretninu (katastarsku česticu) na