 okvirom definiranim programom konvergencije.
(6) Vlada zaključkom usvaja nacionalni program reformi i program konvergencije najkasnije do kraja travnja tekuće godine.«.
Članak 6.
Članak 25. mijenja se i glasi:
»(1) Na temelju strateških planova, nacionalnog programa reformi i programa konvergencije te posebnih preporuka Vijeća Europske unije za Republiku Hrvatsku, Ministarstvo financija izrađuje nacrt smjernica ekonomske i fiskalne politike za trogodišnje razdoblje (u daljnjem tekstu: smjernice) koje Vlada usvaja zaključkom najkasnije do kraja srpnja.
(2) Smjernice sadrže:
1. ciljeve ekonomske politike za trogodišnje razdoblje u skladu sa stavkom 1. ovoga članka;
2. makroekonomski i fiskalni okvir Republike Hrvatske s mogućim izmijenjenim okolnostima u odnosu na one definirane u programu konvergencije iz članka 24. ovoga Zakona;
3. visinu financijskog plana po razdjelima organizacijske klasifikacije koja sadrži visinu financijskog plana za prethodnu proračunsku godinu i tekuću proračunsku godinu, te visinu financijskog plana za sljedeću proračunsku godinu i za sljedeće dvije godine.
(3) Visina financijskog plana po razdjelima organizacijske klasifikacije obuhvaća:
a) visinu sredstava potrebnih za provedbu postojećih programa, odnosno aktivnosti, koje proizlaze iz trenutno važećih propisa, i
b) visinu sredstava potrebnih za uvođenje i provedbu novih ili promjenu postojećih programa, odnosno aktivnosti.«.
Članak 7.
U članku 26. stavku 1. riječi: »kraja lipnja« zamjenjuju se riječima: »15. kolovoza«.
Članak 8.
U članku 27. stavku 1. riječi: »kraja lipnja« zamjenjuju se riječima: »15. kolovoza«.
U stavku 3. točka 4. mijenja se i glasi:
»4. visinu financijskog plana po proračunskim korisnicima koja sadrži visinu financijskog plana za prethodnu proračunsku godinu i tekuću proračunsku godinu, te visinu financijskog plana za sljedeću proračunsku godinu i za sljedeće dvije godine, raspoređen na:
a) visinu sredstava potrebnih za provedbu postojećih programa, odnosno aktivnosti, koje proizlaze iz trenutno važećih propisa, i
b) visinu sredstava potrebnih za uvođenje i provedbu novih ili promjenu postojećih programa, odnosno aktivnosti,«.
Članak 9.
U članku 31. stavku 1. riječi: »15. srpnja« zamjenjuju se riječima: »15. rujna« .
U stavku 2. riječ: »srpnja« zamjenjuje se riječju: »rujna«.
Članak 10.
U članku 35. stavku 2. iza riječi: »korisnik« dodaju se riječi: »do 15. rujna«.
Članak 11.
U članku 36. stavak 2. mijenja se i glasi:
»(2) Prijedlog financijskog plana izvanproračunski korisnik jedinice lokalne i područne (regionalne) samouprave najkasnije do 15. rujna dostavlja nadležnom upravnom tijelu.«.
Članak 12.
Iza članka 39. dodaje se članak 39.a koji glasi:
»Članak 39.a
Manjak utvrđen proračunom za iduću proračunsku godinu ne smije biti veći od manjka utvrđenog projekcijom koju je Sabor odnosno predstavničko tijelo jedinice lokalne i područne (regionalne) samouprave donijelo prethodne godine za tu proračunsku godinu.«.
Članak 13.
U članku 40. iza riječi: »financija« dodaju se riječi: »na način i u obliku utvrđenom uputom za izradu proračuna jedinica lokalne i područne (regionalne) samouprave iz članka 27. ovoga Zakona,«.
Članak 14.
U članku 41. stavci 1. i 2. mijenjaju se i glase:
»(1) Za potrebe izvršavanja državnog proračuna Ministarstvo financija može zatražiti od proračunskih korisnika državnog proračuna izradu financijskog plana po mjesecima, za cijelu godinu u skladu s državnim proračunom koji je usvojio Sabor i planiranim dospijećem obveza.
(2) Ako Ministarstvo financija zatraži izradu financijskog plana iz stavka 1. ovoga članka, isti se izrađuje do 15. siječnja tekuće godine.«.
Stavak 3. briše se.
Dosadašnji stavci 4. i 5. postaju stavci 3. i 4.
Članak 15.
U članku 44. stavak 1. mijenja se i glasi:
»(1) Proračunski korisnici državnog proračuna mogu preuzeti obveze na teret državnog proračuna tekuće godine samo za namjene i do visine utvrđene financijskim planom ako su za to ispunjeni svi zakonom i drugim propisima utvrđeni