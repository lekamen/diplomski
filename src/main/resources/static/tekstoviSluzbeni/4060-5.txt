 čišćenju, održavanju i drugo.
(2) Osoblje mora sukladno pozitivnoj odnosno dobroj praksi u ugostiteljskoj djelatnosti:
1. biti osposobljeno za stručno usluživanje gostiju,
2. poznavati najmanje jedan strani jezik (osoblje koje komunicira s gostima),
3. biti uredno, čisto i primjereno odjeveno sukladno standardima ugostiteljskog objekta,
4. komunicirati s gostima, ostalim djelatnicima i nadređenima profesionalno, uljudno i korektno,
5. obavljati svoje poslove i radne zadatke profesionalno i stručno,
6. odnositi se s pažnjom prema imovini ugostiteljskog objekta.
(3) Osoblje ne smije:
1. pušiti i jesti za vrijeme obavljanja poslova na radnom mjestu,
2. zadržavati se u ugostiteljskom objektu izvan svog radnog vremena, osim po potrebi.
Članak 33.
(1) Osoblje na pripremi jela ne smije prolaziti prostorijama za goste i ostalo osoblje.
(2) Osoblje na pripremi i usluživanju jela, pića i napitaka u funkcionalnoj cjelini kuhinje mora imati:
1. sanitarni čvor. U objektima do 50 smještajnih jedinica, propisani elementi (zahodska školjka, umivaonik, pisoar i tuš) mogu se nalaziti u jednoj prostoriji,
2. garderobu s dvodijelnim garderobnim ormarićima i ključem, a radna odjeća ne smije se odlagati u ormarić u koji se odlaže osobna odjeća.
(3) Osoblje na recepciji, za čišćenje, održavanje i drugo mora imati:
1. sanitarni čvor,
2. garderobu s garderobnim ormarićima s ključem,
3. spremište sredstava za čišćenje i održavanje u smještajnim jedinicama u građevinama.
3. VRSTE OBJEKATA I UVJETI ZA VRSTE
Članak 34.
Objekti iz skupine Kampovi razvrstavaju se sukladno obveznim ugostiteljskim uslugama u vrste:
1. Kamp,
2. Kamp odmorište.
Članak 35.
(1) Za razvrstavanje u vrstu Kamp moraju biti ispunjeni minimalni uvjeti i uvjeti za najnižu kategoriju iz Priloga I. ovog Pravilnika.
(2) Za razvrstavanje u vrstu Kamp odmorište moraju biti ispunjeni minimalni uvjeti i uvjeti iz Priloga II. ovog Pravilnika.
(3) Sve vrste objekata mogu biti klupskog tipa, samo za članove kluba.
3.1. VRSTA KAMP
Članak 36.
(1) Kamp je objekt u kojem se pružaju usluge:
1. smještaja na osnovnim smještajnim jedinicama – kampiranje,
2. smještaja u građevinama; bungalov, paviljon i drugo,
3. prehrane, pića i napitaka,
4. iznajmljivanja pokretne opreme za kampiranje; stolova, stolica, vreća za spavanje, šatora, kamp prikolica (kamp kućica, karavan), pokretnih kućica (mobilhome), autodom (kamper), glamping kućica, glamping opreme i slično,
5. bavljenja športom i/ili drugim oblicima rekreacije u Kampu ili u blizini Kampa,
6. druge usluge u funkciji turističke potrošnje.
(2) Pokretnu opremu za kampiranje na osnovnim smještajnim jedinicama mogu iznajmljivati turističke agencije za potrebe svojih korisnika.
(3) Objekt mora imati zajedničke sadržaje (prostorije i prostore) i osnovne smještajne jedinice.
(4) Zajednički sadržaji su:
1. recepcija (unutar objekta ili na/ispred ulaza u objekt),
2. prometnice unutar objekta,
3. sanitarni čvor za goste u zajedničkim sadržajima,
4. sanitarni čvor i drugi sanitarni elementi za goste na smještajnim jedinicama,
5. ugostiteljski sadržaji i objekti za pružanje usluga jela, pića i napitaka,
6. prostorije i prostori za šport i rekreaciju,
7. druge prostorije i prostori u funkciji turističke potrošnje,
8. uređen okoliš.
(5) Prostorije u kojima se nalaze recepcija, sanitarni čvorovi za goste u zajedničkim sadržajima, sanitarni čvorovi i drugi sanitarni elementi za goste na smještajnim jedinicama ne mogu biti kontejnerskog tipa, osim za najnižu kategoriju.
(6) Kamp mora imati najmanje deset osnovnih smještajnih jedinica odnosno kamp mjesta i/ili kamp parcele (mogu biti sve kamp parcele), a može imati smještajne jedinice u građevinama.
(7) Od ukupnog kapaciteta objekta izraženog brojem smještajnih jedinica 70% kapaciteta mora biti osigurano za smještaj gostiju – kampista na osnovnim smještajnim jedinicama (kamp mjesto i/ili kamp parcela). Preostalih 30% smještajnih jedinica može biti u građevinama. Na najviše 40% osnovnih smještajnih jedinica mogu biti