 Zagrebu u prvostupanjskoj presudi, a ni Vrhovni sud u drugostupanjskoj presudi, nisu ispitali djelo/31-1 u svjetlu članka 7. stavka 1. ZoNKD-RPiPP-a.
Pođe li se od zakonskog okvira članka 7. stavka 1. ZoNKD-RPiPP-a, obrazloženog u točkama od 167. do 172., točno je da u članku 31. stavku 4. Ustava »nisu određena neka nova kaznena djela« (jer to mogu biti samo djela/31-1 koja se mogu podvesti pod članak 31. stavak 1. Ustava). Teže bi se moglo prihvatiti da u članku 7. stavku 1. ZoNKD-RPiPP-u nisu određeni »... novi načini izvršenja već propisanih kaznenih djela«. Konačno, čini se da je Vrhovni sud previdio činjenicu da razliku između RPiPP-djela/31-4 i djela/31-1 ne čine samo »vrijeme počinjenja i okolnosti pod kojima su počinjena« (v. točku 166.).
174. Ustavni sud u tom smislu podsjeća na ustaljeno stajalište Vrhovnog suda da »kada je kazneni zakon povrijeđen u pitanju je li djelo zbog kojeg se netko progoni kazneno djelo, tada se ta povreda zakona ispoljava i u vidu da li postoji pogrešna ocjena postojanja odnosno nepostojanja konstitutivnog obilježja kaznenog djela« (presuda i rješenje Vrhovnog suda broj: I Kž 43/05-10 od 14. srpnja 2005.).
To se, dakle, u konkretnom slučaju u prvom redu odnosi na ostvarenu »nesrazmjernu imovinsku korist«, kao novo, dodatno zakonsko obilježje RPiPP-djela/31-4, koje se onda treba tumačiti i primjenjivati zajedno s ostalim obilježjima tih djela propisanima člankom 7. stavkom 1. ZoNKD-RPiPP-a.
175. U provedenom kaznenom postupku to nije učinjeno. Oba suda zadržala su se samo na »znatnoj« imovinskoj koristi ostvarenoj djelom/31-1 (to jest na tumačenju i primjeni na konkretan slučaj članka 337. stavka 4. u vezi sa stavkom 1. KZ-a/97, odnosno članka 291. stavka 2. u vezi sa stavkom 1. KZ-a/11) i na tom su zakonskom konceptu imovinske koristi (kao »znatne«) – koji je sadržan u kaznenim zakonima, ali ne u ZoNKD-RPiPP-u – izvela postojanje RPiPP-djela/31-4. Novi zakonski koncept imovinske koristi kod RPiPP-djela/31-4 (kao »nesrazmjerne«) sudovi nisu spomenuli ni na jednom mjestu u osporenim presudama.
176. Čini se da su, zbog prethodnog propusta, nadležni sudovi smatrali kako dio odredbe članka 7. stavka 1. ZoNKD-RPiPP-a koji glasi: »ili na drugi način« mogu tumačiti vrlo široko, što su i učinili.
Sudovi su, naime, protumačili dio odredbe članka 7. stavka 1. ZoNKD-RPiPP-a, koji propisuje da se »nesrazmjerna imovinska korist« može ostvariti i »na drugi način« (osim onih načina koji su u toj odredbi navedeni), tako da taj »drugi način« ostvarenja imovinske koristi nisu stavili ni u kakvu korelaciju sa zahtijevanom nerazmjernošću te koristi, kao dodatnim zakonskim obilježjem RPiPP-djela/31-4. Međutim, članak 7. stavak 1. ZoNKD-RPiPP-a to ne dopušta.
177. S obzirom na takvo stanje stvari, propustom sudova da pravno utvrde je li u slučaju Hypo postojalo kazneno djelo ratnog profiterstva došlo je do povrede jamstava koja za podnositelja proizlaze iz članka 31. stavka 4. u vezi sa stavkom 1. tog članka Ustava.
178. Iz navedenih je razloga na temelju članka 73. stavka 1. u vezi s člankom 76. stavkom 1. Ustavnog zakona odlučeno kao u točkama od I. do III. izreke ove odluke, u dijelu koji se odnosi na slučaj Hypo.
IV. OSTALI PRIGOVORI PODNOSITELJA U SLUČAJU HYPO
179. Ustavni sud je u odluci broj: U-III-5807/2010 od 30. travnja 2013. (»Narodne novine« broj 57/13.) utvrdio načelna pravila za ispitivanje povreda ustavnog prava na pravično suđenje kad je riječ o kaznenim djelima ratnog profiterstva. Navode se mjerodavni dijelovi te odluke:
»26. ... Polazeći od važnosti kaznenog progona i kaznenih osuda kaznenih djela počinjenih tijekom rata i ratnog stanja u odnosu na koje sam Ustav zahtijeva odstupanje od pojedinih općih pravila, ustavnopravno je relevantno pripada li pojedino kazneno djelo zbog kojeg se neka osoba kazneno progoni, zbog koje joj se sudi ili je se optužuje u okvir članka 31. stavka 4. Ustava ...
(...)
Načelno govoreći, samo ako je riječ o slučaju koji potpada pod članak 31. stavak 4. Ustava, za