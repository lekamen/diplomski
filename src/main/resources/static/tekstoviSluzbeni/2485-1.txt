drugi podaci Komore, kao što je naziv i slično«.
Pečat Komore
Članak 6.
Komora ima tri pečata okruglog oblika, promjera 38 mm, 25 mm i 18 mm s rednim brojem (1) i natpisom: Hrvatska komora inženjera građevinarstva, Zagreb i znakom Komore u sredini.
Pečati se mogu otiskivati u tamnoplavoj i ljubičastoj tinti.
Uz odobrenje ministarstva nadležnog za poslove uprave, Komora koristi pečat s grbom Republike Hrvatske, na aktima (javnim ispravama), koje izdaje u okviru obavljanja javnih ovlasti, te iskaznicama članova Komore.
II. JAVNOST RADA
Članak 7.
Rad Komore je javan.
Komora javnosti i zainteresiranim osobama osigurava pristup informacijama o svom radu u skladu s odredbama posebnih propisa kojima se uređuje pravo na pristup informacijama, i objavama na mrežnim stranicama Komore.
Javnost rada Komore ostvaruje se i suradnjom sa sredstvima javnog informiranja.
Članak 8.
Općim aktom koji donosi Upravni odbor, određuje se koje su isprave i podaci poslovna tajna, čije bi iznošenje neovlaštenoj osobi zbog njihove naravi i značaja bilo protivno interesima Komore i njezinih članova.
Podaci dobiveni tijekom postupaka provedenih u skladu sa Zakonom i ovim Statutom, smiju se upotrijebiti samo sukladno propisima kojima je uređena zaštita osobnih podataka.
Zainteresirane osobe imaju pravo dobiti samo podatke o tome da li je određena osoba upisana u odgovarajući imenik, upisnik ili evidenciju Komore.
III. ZADAĆE I POSLOVI KOMORE
Članak 9.
Komora obavlja određena javna ovlaštenja koja su utvrđena Zakonom.
Komora pored javnih ovlaštenja obavlja sljedeće zadaće i poslove:
1. Promiče graditeljsku struku i inženjersku djelatnost u cilju zaštite javnog interesa i trećih osoba, i to:
– poticanjem i organiziranjem nastupa inženjerske struke pred stručnom javnošću
– informiranjem šire javnosti o postignućima graditeljske struke u obavljanju inženjerske djelatnosti
– sudjelovanjem u kreiranju i provođenju europskih politika
– razvijanjem strukovne etike.
2. Razvija jedinstveni sustav organiziranosti u obavljanju inženjerske djelatnosti u okviru poslova i zadataka utvrđenih Zakonom, posebnim zakonima kojima se uređuje obavljanje djelatnosti prostornoga uređenja i gradnje, i ovim Statutom.
3. Zastupa interese ovlaštenih osoba građevinske struke pred tijelima državne vlasti i tijelima državne uprave, naročito:
– suradnjom s tijelima državne vlasti i tijelima državne uprave
– sudjelovanjem u radu radnih skupina za izradu zakona i pod zakonskih akata u upravnom području graditeljstva i prostornoga uređenja
– davanjem mišljenja, prijedloga i primjedaba na prijedloge zakona i pod zakonskih akata te upućivanjem inicijativa za donošenje novih propisa od interesa za članove Komore
– održavanjem temeljnih principa rada Komore, uključivo između ostalog, edukaciju, unapređenje zakonodavnog okvira, suradnju sa srodnim komorama, udrugama civilnog društva, medijima, sveučilištima i drugim obrazovnim institucijama.
4. Organizira i provodi stručno usavršavanje, organiziranjem i izgradnjom sustava obrazovanja i osposobljavanja za cjeloživotno učenje i mobilnost, te vođenjem evidencija s područja obrazovanja i osposobljavanja.
5. Potiče i sudjeluje u pripremi projekata, te sudjeluje pri oblikovanju gospodarskih sustava i mjera ekonomske politike u području graditeljstva.
6. Potiče izdavačku djelatnosti za potrebe inženjerske djelatnosti.
7. Osniva u skladu sa Zakonom stegovna tijela Komore i Centar za mirenje pri Komori.
8. Pruža pomoć članovima Komore:
– kroz savjetodavne i pravne usluge
– organizacijom seminara i stručnih predavanja, te davanjem stručnih savjeta pri obavljanju djelatnosti
– u realiziranju projekata financiranih od strane Europske unije (u daljnjem tekstu: EU), i drugih međunarodnih organizacija
– informiranjem o fondovima EU i uvjetima obavljanja inženjerske djelatnosti građevinske struke u državama ugovornicama Europskog gospodarskog prostora.
9. Razvija informacijski sustav Komore, te radi na uvođenju naprednog elektroničkog poslovanja i razmjene