 osiguranja, mirovinskog osiguranja i standardiziranih jamstava od institucionalnih jedinica.
2.87. Podsektor S.125 uključuje financijske posrednike koji se pretežno bave dugoročnim financiranjem. U većini slučajeva, ta prevladavajuća dospjelost razlikuje taj podsektor od podsektora OMFI-a (S.122 i S.123). Na temelju nepostojanja obveza u obliku udjela u investicijskim fondovima koji nisu slični nadomjesci za depozite ili sustave osiguranja, mirovinskog osiguranja i standardiziranih jamstava može se utvrditi granica s podsektorima nenovčanih investicijskih fondova (S.124), osiguravajućih društava (S.128) i mirovinskih fondova (S.129).
2.88. Podsektor ostalih financijskih posrednika, osim osiguravajućih društava i mirovinskih fondova (S.125) dalje se dijeli na podsektore sastavljene od financijskih društava koja obavljaju transakcije sekuritizacije (FVC), trgovaca vrijednosnicama i izvedenicama, financijskih društava koja se bave uzajmljivanjem i specijaliziranih financijskih društava. To je prikazano u Tablici 2.4.
Tablica 2.4. ‒ Podsektor ostalih financijskih posrednika, osim osiguravajućih društava i mirovinskih fondova (S.125) i njegova potpodjela
Ostali financijski posrednici, osim osiguravajućih društava i mirovinskih fondova Financijska društva koja obavljaju transakcije sekuritizacije (FVC); Trgovci vrijednosnicama i izvedenicama; Financijska društva koja se bave uzajmljivanjem; i Specijalizirana financijska društva
2.89. Podsektor S.125 ne uključuje neprofitne ustanove koje su priznate kao neovisni pravni subjekti i koje pružaju usluge drugim financijskim posrednicima, ali ne obavljaju poslove financijskog posredovanja. One se razvrstavaju u podsektor S.126.
Financijska društva koja obavljaju transakcije sekuritizacije (FVC)
2.90. Definicija: financijska društva koja obavljaju transakcije sekuritizacije (FVC) su poduzeća koja obavljaju transakcije sekuritizacije. FVC koji zadovoljava kriterije institucionalne jedinice razvrstava se u S.125, inače se tretira kao sastavni dio društva majke.
Trgovci vrijednosnicama i izvedenicama, financijska društva koja se bave posuđivanjem i specijalizirana financijska društva
2.91. Trgovci vrijednosnicama i izvedenicama (za vlastiti račun) su financijski posrednici za vlastiti račun.
2.92. Financijska društva koja se bave posuđivanjem uključuju na primjer financijske posrednike koji se bave:
(a) financijskim leasingom;
(b) kupoprodajom s obročnom otplatom te osobnim ili komercijalnim financiranjem; ili
(c) faktoringom.
2.93. Specijalizirana financijska društva su financijski posrednici, na primjer:
(a) društva koja osiguravaju rizični i razvojni kapital;
(b) društva za financiranje izvoza/uvoza; ili
(c) financijski posrednici koji stječu depozite i/ili slične nadomjestke za depozite ili preuzimaju zajmove samo pri monetarnim financijskim institucijama; ti financijski posrednici obuhvaćaju također klirinške kuće središnje druge ugovorne strane (CCP-ovi) koji provode inter-MFI otkupne ugovorne transakcije.
2.94. Sjedišta društava koja nadziru i upravljaju grupom društava kćeri koja prvenstveno obavljaju financijsko posredovanje i/ili pomoćne financijske aktivnosti razvrstavaju se u podsektor S.126.
Pomoćne financijske institucije (S.126)
2.95. Definicija: podsektor pomoćnih financijskih institucija (S.126) sastoji se od svih financijskih i kvazi-društava koja prvenstveno obavljaju djelatnosti usko povezane s financijskim posredovanjem, ali koja sama po sebi nisu financijski posrednici.
2.96. U podsektor S.126 se razvrstavaju sljedeća financijska i kvazi-društva:
(a) posrednici u osiguranju, upravitelji pri spašavanju i havarijama, konzultanti u području osiguranja i mirovina itd.;
(b) posrednici za zajmove i vrijednosnice, savjetnici za ulaganje itd.;
(c) društva koja izdaju vrijednosnice;
(d) društva čija je glavna funkcija davanje jamstava na temelju prijenosa mjenica i sličnih instrumenata;
(e) društva koja posluju izvedenim i zaštitnim instrumentima, kao što su zamjene, opcije i