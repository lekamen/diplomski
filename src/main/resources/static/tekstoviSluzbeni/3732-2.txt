 međunarodnim aktivnostima;
16. prati i koordinira provedbu aktivnosti i mjera u nadležnosti Povjerenika iz strateških i drugih planskih dokumenata drugih donositelja;
17. potiče, koordinira i sudjeluje u provedbi projekata iz djelokruga Povjerenika u suradnji s domaćim i međunarodnim partnerima, te
18. obavlja i druge poslove po nalogu Povjerenika.
Služba za opće poslove
Članak 11.
Služba za opće poslove:
1. priprema nacrte akata Povjerenika koji se odnose na opće poslove;
2. predlaže planove prijema, osposobljavanja i stručnog usavršavanja državnih službenika, prati njihovo ostvarivanje te obavlja druge poslove vezane uz službeničke odnose te upravljanje i razvoj ljudskih potencijala;
3. osigurava zakonit i učinkovit sustav financijskog upravljanja i kontrola i provedbu Zakona o proračunu i Zakona o fiskalnoj odgovornosti, uključujući isplatu plaća, izradu financijskih planova i izvješća, računovodstvene poslove, godišnji popis imovine, uplate i isplate i druge poslove riznice;
4. obavlja druge financijsko-planske i računovodstvene poslove, poslove nabave roba, radova i usluga sukladno Zakonu o javnoj nabavi, izrađuje blagajnička izvješća, putne naloge i vođenje evidencija;
5. obavlja poslove uredskog poslovanja i sustava za upravljanje dokumentacijom,
6. skrbi o urednom i pravilnom održavanju i korištenju imovine, sredstava za rad i održavanju informatičke i komunikacijske opreme te opremanju prostora Ureda Povjerenika;
7. obavlja poslove zaštite na radu i zaštite od požara;
8. vodi evidencije o službenim iskaznicama iz članka 14. ovog Poslovnika;
9. organizira primanje stranaka i komuniciranje s građanima;
10. pruža administrativnu i tehničku podršku u organizaciji promotivnih i edukacijskih aktivnosti;
11. priprema projektnu dokumentaciju i pruža podršku u provedbi projekata;
12. sudjeluje u izradi nacrta godišnjih i posebnih izvješća Hrvatskom saboru, te
13. obavlja i druge poslove opće, tehničke i pomoćne poslove po nalogu Povjerenika.
V. NAČIN RADA POVJERENIKA
Upravljanje unutarnjim jedinicama
Članak 12.
(1) Radom službe upravlja voditelj službe.
(2) Voditelj službe:
1. osigurava redovito i pravilno obavljanje poslova unutar službe;
2. sudjeluje u rješavanju najsloženijih predmeta;
3. izrađuje planove rada te organizira i koordinira aktivnosti i projekte službe kojom upravlja;
4. koordinira i sudjeluje u izradi nacrta godišnjih i posebnih izvješća Hrvatskom saboru;
5. po ovlasti Povjerenika potpisuje akte iz nadležnosti Povjerenika;
6. sudjeluje u radu kolegija Povjerenika i osigurava stručnu pripremu vezano uz teme koje se na kolegiju raspravljaju, te
7. obavlja i druge poslove po nalogu Povjerenika.
(3) Voditelj službe odgovara za svoj rad Povjereniku.
Kolegij Povjerenika
Članak 13.
(1) Kolegij Povjerenika čine Povjerenik i voditelji službi u Uredu povjerenika.
(2) U radu kolegija mogu sudjelovati i savjetnici Povjerenika.
(3) Kolegij Povjerenika:
– raspravlja o nacrtu godišnjeg plana rada i strateškog plana Povjerenika;
– raspravlja o prijedlogu proračuna, Povjerenika;
– raspravlja o nacrtu godišnjeg i drugih izvješća kojeg Povjerenik podnosi Hrvatskom saboru;
– raspravlja o prijedlozima podzakonskih propisa i drugih akata koje donosi Povjerenik;
– raspravlja o nacrtima akata koji predstavljaju poticaj za donošenje te izmjene i dopune zakona i drugih propisa koji se odnose na područje zaštite, praćenja i promicanja prava na pristup informacija i ponovne uporabe informacija;
– brine se za pravilnu i učinkovitu provedbu žalbenog postupka, nadzora i inspekcijskog nadzora;
– raspravlja o podnošenju optužnog prijedloga i izdavanja prekršajnog naloga sukladno Zakonu o pravu na pristup informacijama;
– osigurava postizanje najvišeg stupnja suradnje i komunikacije između službi;
– raspravlja, koordinira i prati provedbu projekata;
– raspravlja i koordinira provedbu aktivnosti i mjera u nadležnosti Povjerenika iz strateških i drugih planskih dokumenata drugih donositelja;
– razmatra način osiguravanja urednog rada i