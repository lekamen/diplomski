 županiji: Crnac, Čađavica, Lukač, Nova Bukovica, Orahovica, Pitomača, Slatina, Suhopolje, Špišić Bukovica, Virovitica i Zdenci;
– Požeško-slavonskoj županiji: Čaglin, Jakšić, Kutjevo, Pleternica i Požega;
– Brodsko-posavskoj županiji: Cernik, Klakar, Okučani, Stara Gradiška, Staro Petrovo Selo, Brodski Stupnik i Donji Andrijevci,
– Osječko-baranjskoj županiji: Belišće, Bilje, Čeminac, Čepin, Darda, Donji Miholjac, Drenje, Đakovo, Đurđenovac, Erdut, Feričanci, Jagodnjak, Kneževi Vinogradi, Magadenovac, Marijanci, Našice, Osijek, Petlovac, Podgorač, Podravska Moslavina, Popovac, Semeljci, Šodolovci, Trnava, Valpovo, Viljevo, Viškovci, Vladislavci i Gorjani;
– Vukovarsko-srijemskoj županiji: Bogdanovci, Borovo, Cerna, Gradište, Ivankovo, Markušica, Stari Mikanovci, Tordinci, Trpinja, Vođinci i Vukovar;
– Šibensko-kninskoj županiji: Drniš i Vodice;
– Splitsko-dalmatinskoj županiji; Hrvace, Imotski, Lovreć, Otok, Proložac, Šestanovac i Vrlika;
– Istarskoj županiji: Sveti Vinčenat;
– Dubrovačko-neretvanskoj županiji: Dubrovnik, Opuzen, Ploče i Dubrovačko primorje;
– Međimurskoj županiji: Šenkovec.
(2) Na svim gospodarstvima koja nemaju status stada službeno slobodnog od enzootske leukoze goveda, na području cijele Republike Hrvatske, potrebno je sva rasplodna goveda starija od 24 mjeseca pretražiti u skladu s Dodatkom D Poglavljem II Pravilnika o veterinarskim uvjetima za stavljanje u promet goveda i svinja, kako bi ostvarila uvjete za dodjelu statusa.
(3) U stado službeno slobodno od enzootske leukoze goveda mogu se uvoditi isključivo goveda iz stada jednakog zdravstvenog statusa.
(4) Za premještanje goveda između službeno slobodnih stada nije potrebno pretraživanje na enzootsku leukozu, pod uvjetom da goveda tijekom prijevoza ne dolaze u kontakt s govedima nižeg zdravstvenog statusa.
(5) Goveda iz stada nepoznatog statusa u odnosu na enzootsku leukozu goveda mogu se premještati isključivo izravno na klanje.
(6) Mjere u svrhu ostvarivanja uvjeta za održavanje statusa stada, odnosno države službeno slobodne od enzootske leukoze goveda propisane su Programom iskorjenjivanja i nadziranja enzootske leukoze goveda u Republici Hrvatskoj u 2016. godini (klasa: 322-01/15-01/1079).
(7) Troškovi provođenja mjera iz stavka 1., 2. i 6. ove točke podmiruju se iz državnog proračuna.
12. Zarazni rinotraheitis goveda – zarazni pustularni vulvovaginitis (ZRG/ZPV)
(1) Radi otkrivanja zaraznog rinotraheitisa goveda – zaraznog pustularnog vulvovaginitisa (ZRG/ZPV) u rasplodnih goveda, u svim slučajevima kada klinički znakovi upućuju na sumnju na bolest ZRG/ZPV, obvezno je njezino isključivanje.
(2) Za cijepljenje rasplodnih goveda protiv ZRG/ZPV može se koristiti samo cjepivo s uklonjenim glikoproteinom gE.
(3) Troškovi provođenja mjera iz stavka 1. ove točke podmiruju se iz državnog proračuna, a troškove provođenja mjere iz stavka 2. ove točke snosi posjednik životinje.
13. Bolest plavog jezika
(1) Radi otkrivanja bolesti plavog jezika (BPJ) u domaćih preživača, u svim slučajevima kada klinički znakovi upućuju na sumnju na bolest BPJ, obvezno je njezino isključivanje.
(2) Pojačano nadziranje u odnosu na provedbu stavka 1. ove točke potrebno je provoditi u vrijeme sezone aktivnosti vektora BPJ.
(3) Radi otkrivanja prisutnosti virusa uzročnika bolesti plavog jezika, određuje se provedba Programa nadziranja bolesti plavog jezika u 2016. godini (klasa: 322-01/15-01/1080).
(4) Radi utvrđivanja proširenosti vektora, određuje se provedba Programa entomološkog istraživanja populacije vektora virusa bolesti plavog jezika, na području Republike Hrvatske u 2016. godini (klasa: 322-01/15-01/1081).
(5) Troškovi provođenja mjera iz ove točke podmiruju se iz državnog proračuna.
14. Q-groznica
(1) Radi otkrivanja Q-groznice, svaki pobačaj krave, ovce i koze mora biti prijavljen veterinaru. Od životinje koja je pobacila ovlašteni veterinar mora uzeti uzorke, te iste dostaviti u službeni laboratorij radi pretrage na Q-groznicu.
(2) Troškovi provođenja mjera iz ove