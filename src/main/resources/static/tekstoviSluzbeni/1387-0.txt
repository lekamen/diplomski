72 30.06.2015 Pravilnik o izmjeni Pravilnika o izboru i utvrđivanju javnih potreba u kulturi
MINISTARSTVO KULTURE
1388
Na temelju članka 10.a Zakona o financiranju javnih potreba u kulturi (»Narodne novine«, br. 47/90, 27/93 i 38/09) ministar kulture donosi
PRAVILNIK
O IZMJENI PRAVILNIKA O IZBORU I UTVRĐIVANJU JAVNIH POTREBA U KULTURI
Članak 1.
U Pravilniku o izboru i utvrđivanju javnih potreba u kulturi (»Narodne novine«, br. 69/12, 44/13 i 91/13) u članku 4. stavak 1. mijenja se i glasi:
»Pravo podnošenja programa na Poziv imaju samostalni umjetnici, umjetničke organizacije, ustanove u kulturi, udruge, pravne i fizičke osobe koje obavljaju djelatnost u kulturi i medijima, kao i pravne i fizičke osobe za potrebe zaštite i očuvanja kulturnih dobara i arheološke baštine.«
Članak 2.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 612-01/15-01/0807 Urbroj: 532-06-01/1-15-1 Zagreb, 12. lipnja 2015.
Ministar prof. Berislav Šipuš, v. r.
