 razdvajanja sa sjedištem izvan Republike Hrvatske mora minimalno sadržavati predmet zahtjeva s naznakom tvrtke, sjedišta i OIB-a podnositelja zahtjeva, koji će biti potpisan od strane osoba ovlaštenih za zastupanje u skladu s odredbama Zakona prema Agenciji, u kojem će se obrazložiti razlozi za razdvajanje te ciljevi koji se namjeravaju postići razdvajanjem.
(4) Uz zahtjev iz stavka 1. ovoga članka Društvo je dužno dostaviti:
1. dokumentaciju propisanu stavkom 2. točkama 1. do 9. ovoga članka,
2. na poziv Agencije, po potrebi i druge podatke i dokumentaciju kojim se dokazuje ispunjavanje uvjeta propisanih Zakonom za izdavanje odobrenja za razdvajanje s osnivanjem uključujući i podatke koji su propisani zakonom koji uređuje sprečavanje pranja novca i financiranja terorizma, a koje prikupljaju obveznici tog zakona.
Zahtjev za izdavanje odobrenja za provođenje odvajanja društava za osiguranje s osnivanjem
Članak 6.
(1) Zahtjev za izdavanje odobrenja za provođenje odvajanja s osnivanjem, koji Agenciji podnosi Društvo koje odvaja jedan ili više dijelova svoje imovine tako da ih prenosi na jedno ili više novih društava za osiguranje koja se osnivaju radi provođenja odvajanja sa sjedištem u Republici Hrvatskoj, mora minimalno sadržavati predmet zahtjeva s naznakom tvrtke, sjedišta i OIB-a podnositelja zahtjeva, koji će biti potpisan od strane osoba ovlaštenih za zastupanje u skladu s odredbama Zakona prema Agenciji, u kojem će se obrazložiti razlozi za odvajanje te ciljevi koji se namjeravaju postići odvajanjem.
(2) Na zahtjev iz stavka 1. ovoga članka na odgovarajući način se primjenjuju odredbe članka 5. stavka 1., 2. i 3. ovoga Pravilnika.
(3) Zahtjev za izdavanje odobrenja za provođenje odvajanja s osnivanjem podnosi Društvo koje odvaja jedan ili više dijelova svoje imovine tako da ih na jedno ili više društava za osiguranje sa sjedištem izvan Republike Hrvatske mora minimalno sadržavati predmet zahtjeva s naznakom tvrtke, sjedišta i OIB-a podnositelja zahtjeva, koji će biti potpisan od strane ovlaštenih za zastupanje u skladu s odredbama Zakona prema Agenciji, u kojem će se obrazložiti razlozi za podjelu te ciljevi koji se namjeravaju postići podjelom,
(4) Na zahtjev iz stavka 3. ovoga članka na odgovarajući način se primjenjuju odredbe članka 5. stavka 4. i 5. ovoga Pravilnika.
Zahtjev za izdavanje odobrenja za provođenje razdvajanja i odvajanja s preuzimanjem
Članak 7.
Na sadržaj zahtjeva za izdavanje odobrenja za provođenje razdvajanja i odvajanja s preuzimanjem te dokumentaciju i podatke koji se dostavljaju uz taj zahtjev na odgovarajući se način primjenjuju odredbe ovoga Pravilnika o razdvajanju i odvajanju s osnivanjem pri čemu se plan podjele nadomješta ugovorom o podjeli i preuzimanju koji u obliku javnobilježničke isprave sklapaju uprave, odnosno izvršni direktori Društva koje se dijeli i Društva preuzimatelja, a novo se Društvo nadomješta Društvom preuzimateljem.
Članak 8.
Agencija će prije donošenja odluke o podnesenim zahtjevima iz ovoga Pravilnika razmijeniti informacije s drugim nadležnim nadzornim tijelima, kad je to primjenjivo.
Članak 9.
Sva dokumentacija propisana ovim Pravilnikom dostavlja se u izvorniku ili preslikama ovjerenim kod javnog bilježnika, ne starija od 3 mjeseca, a strane isprave dostavljaju se i prevedene na hrvatski jezik od strane ovlaštenog sudskog tumača. Dostavljena dokumentacija se ne vraća.
Stupanje na snagu Pravilnika
Članak 10.
(1) Stupanjem na snagu ovoga Pravilnika prestaje važiti Pravilnik o sadržaju zahtjeva i dokumentaciji koja se dostavlja uz zahtjev za izdvajanje odobrenja za provođenje statusnih promjena društva za osiguranje odnosno društva za reosiguranje (»Narodne novine« broj 1/15).
(2) Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-04/06
Urbroj: 326-01-660-663-16-1
Zagreb, 15. siječnja 2016.
Predsjednik Upravnog vijeća Petar-Pierre Matek, v. r.
