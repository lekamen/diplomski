 odobrenog tipa koja može utjecati na sukladnost sigurnosne komponente za dizala s uvjetima iz točke 1. ili uvjetima valjanosti potvrde o EU ispitivanju tipa.
Prijavljeno tijelo ispituje promjenu i obavješćuje podnositelja zahtjeva ostaje li potvrda o EU ispitivanju tipa valjana ili su potrebna dodatni pregledi, provjere ili ispitivanja. Prema potrebi prijavljeno tijelo izdaje dodatak izvornoj potvrdi o EU ispitivanju tipa ili traži da se podnese novi zahtjev za EU ispitivanje tipa.
8. Svako prijavljeno tijelo mora obavještavati ministarstvo nadležno za gospodarstvoo potvrdama o EU ispitivanju tipa i svim dodacima koje je ono izdalo ili povuklo te povremeno ili na zahtjev ministarstvu nadležnom za gospodarstvo na raspolaganje dostavljati popis odbijenih, suspendiranih ili na drugi način ograničenih potvrda i svih njihovih dodataka.
Svako prijavljeno tijelo mora obavještavati druga prijavljena tijela o potvrdama o EU ispitivanju tipa i svim njezinim dodacima koje je ono odbilo, povuklo, suspendiralo ili na neki drugi način ograničilo te ih na zahtjev obavješćuje o takvim izdanim potvrdama i/ili njihovim dodacima.
9. Komisija, države članice i druga prijavljena tijela mogu na zahtjev dobiti primjerak potvrda o EU ispitivanju tipa i/ili njihovih dodataka. Komisija i države članice mogu na zahtjev dobiti primjerak tehničke dokumentacije i izvješća o pregledima, provjerama i ispitivanjima koje je obavilo prijavljeno tijelo.
10. Proizvođač uz tehničku dokumentaciju mora čuvati primjerak potvrde o EU ispitivanju tipa, njezine priloge i dodatke, na raspolaganju nacionalnim tijelima 10 godina nakon što je sigurnosna komponenta za dizala stavljena na tržište.
11. Ovlašteni zastupnik
Ovlašteni zastupnik proizvođača može podnijeti zahtjev iz točke 2. i ispuniti obveze iz točaka 7. i 10. ako su navedene u ovlaštenju.
B. EU ispitivanje tipa za dizala
1. EU ispitivanje tipa dio je postupka ocjenjivanja sukladnosti pri kojem prijavljeno tijelo pregledava tehničko rješenje uzorka dizala ili dizala za koje ne postoji odredba o proširenju ili izmjeni i utvrđuje i potvrđuje da tehničko rješenje uzorka dizala ili dizala zadovoljava primjenjive bitne zdravstvene i sigurnosne uvjete utvrđene u Prilogu I. ovoga Pravilnika.
EU ispitivanje tipa dizala uključuje pregled reprezentativnog uzorka cjelovitog dizala.
2. Zahtjev za EU ispitivanje tipa ugraditelj ili njegov ovlašteni zastupnik mora podnijeti jednom prijavljenom tijelu po svojem izboru.
Zahtjev mora sadržavati:
2.1. naziv i adresu ugraditelja; kao i ime i adresu ovlaštenog zastupnika ako on podnosi zahtjev;
2.2. pisanu izjavu kojom izjavljuje da isti zahtjev nije podnesen ni jednom drugom prijavljenom tijelu;
2.3. tehničku dokumentaciju;
2.4. obavijesti o mjestu na kojem se uzorak dizala može pregledati. Uzorak dizala koji se daje na pregled uključuje završnu verziju dijelova i mora raditi barem na tri razine (najvišoj, srednjoj i najnižoj);
2.5. dokaze o primjerenosti tehničkog rješenja. U tim dokazima navode se svi korišteni dokumenti, uključujući druge relevantne tehničke specifikacije, posebno ako relevantne usklađene norme nisu u potpunosti primijenjene. Ti dokazi prema potrebi uključuju rezultate ispitivanja koja su provedena u skladu s drugim relevantnim tehničkim specifikacijama u odgovarajućem laboratoriju ugraditelja ili nekom drugom laboratoriju koji provodi ispitivanja u njegovo ime i pod njegovom odgovornošću.
3. Tehnička dokumentacija mora omogućiti ocjenjivanje sukladnosti dizala s primjenjivim bitnim zdravstvenim i sigurnosnim zahtjevima utvrđenima u Prilogu I.
Tehnička dokumentacija sadržava, prema potrebi, sljedeće elemente:
3.1. opis uzorka dizala u kojem se jasno navode sve dopuštene varijacije uzorka dizala.
3.2. konstrukciju i tehničke nacrte te dijagrame proizvoda;
3.3. opise i objašnjenja potrebne za razumijevanje tih nacrta i dijagrama te rada dizala;
3.4. popis bitnih zdravstvenih i sigurnosnih zahtjeva koji su uzeti u obzir;
3.5. popis u cijelosti ili djelomično