 pretpolja i prilaznih pojaseva sigurnosti
– prilaznih i odlaznih sektora
– prostor za smještaj vojnih zrakoplova (stajanka)
– objekata, instalacija uređaja i opreme za vođenje letenja
– posebnih elemenata vojnog aerodroma.
Posebni elementi vojnog aerodroma
Članak 22.
Uz elemente iz članka 21. stavka 2. ovoga Pravilnika vojni aerodrom može sadržavati ili obuhvaćati i sljedeće dijelove ili objekte posebne namjene:
– prostor za padobranske skokove
– prostor za odbacivanje vučene mete
– prostor za odbacivanje tereta
– površinu za prisilno slijetanje vojnih zrakoplova
– prostor za dizanje i spuštanje podvjesnog tereta
– zaklone vojnih zrakoplova
– zaklon vatrene reglaže naoružanja (grudobran)
– prostor za naoružavanje i razoružavanje vojnih zrakoplova
– prostor i oprema za zrakoplovna goriva i maziva
– prostor (ubojni kvadrat) za eksplozivne naprave
– prostor za kompenzaciju magnetskog i radio kompasa
– prostor za provjeru ispravnosti vojnih zrakoplova i zrakoplovne tehnike (probni stol).
Članak 23.
Vojni aerodromi se prema namjeni i stupnju opremljenosti objekata, instalacija i uređaja iz članka 21. ovoga Pravilnika razvrstavaju u razrede i kategorije u skladu s Uputom za vojne aerodrome.
Članak 24.
(1) Razredi vojnih aerodroma određuju se prema dužini i širini uzletno-sletne staze i širini staze za vožnju odnosno prema dužini, širini ili dubini vodene površine određene za uzlijetanje i slijetanje vojnih zrakoplova.
(2) Kategorije vojnih aerodroma određuju se prema stupnju opremljenosti uzletno-sletne staze sredstvima za prilaženje, opremljenosti staza za vožnju, te prema drugoj opremi koja služi za sigurno manevriranje vojnog zrakoplova i sredstava za vatrogasnu zaštitu.
Članak 25.
(1) Posebna vrsta vojnog aerodroma je vojni helidrom, vojni hidrodrom i vojno letjelište.
(2) Vojni helidrom je određeno područje na zemlji namijenjeno za sigurnu vožnju, uzlijetanje, slijetanje i stalni razmještaj vojnih helikoptera.
(3) Vojni hidrodrom je dio vodene površine opremljene uređajima i objektima na vodi i kopnu, a namijenjen je za sigurnu vožnju, uzlijetanje, slijetanje, pristajanje, sidrenje, spuštanje i izvlačenje vojnih hidroaviona.
(4) Vojno letjelište je određena površina koja ispunjava minimum sigurnosnih uvjeta i namijenjeno je za privremenu ili povremenu vožnju, uzlijetanje i slijetanje vojnih zrakoplova.
Odobrenje za uporabu vojnog aerodroma
Članak 26.
(1) Vojni aerodrom može se koristiti za vojni zračni promet ako udovoljava zahtjevima za sigurnu zračnu plovidbu i ako je izdano Odobrenje za uporabu vojnog aerodroma (u daljnjem tekstu: Odobrenje).
(2) Odobrenje na zahtjev operatora vojnog aerodroma (u daljnjem tekstu: operator) na neodređeno vrijeme izdaje SSVZP.
(3) Izgled i sadržaj Odobrenja nalazi se u Prilogu 1. ovoga Pravilnika i njegov je sastavni dio.
Članak 27.
(1) Operator je ustrojstvena jedinica Oružanih snaga koja koristi i održava vojni aerodrom u skladu s Uputom o letenju vojnih zrakoplova.
(2) Operator je odgovoran za kontinuirano udovoljavanje uvjetima pod kojima je Odobrenje izdano, a u slučaju neudovoljavanja uvjeta dužan je o tome izvijestiti SSVZP.
Članak 28.
(1) SSVZP može izdati Odobrenje i kada nisu ispunjeni svi propisani uvjeti ako operator sigurnosnom procjenom dokaže da neispunjeni uvjeti ne utječu na sigurnost zračnog prometa.
(2) Odobrenje iz stavka 1. ovoga članka mora sadržavati obrazložene razloge odstupanja od propisanih uvjeta, standarda ili preporučene prakse.
(3) Ako SSVZP utvrdi da postoji nedostatak koji je uklonjiv u određenom roku, može izdati privremeno Odobrenje na određeni rok. Prije isteka roka određenog u Odobrenju, SSVZP će provesti nadzor o ispunjenju uvjeta i izdati Odobrenje u skladu s člankom 26. stavkom 2. ovoga Pravilnika ili u slučaju daljnjih nedostataka uskratiti Odobrenje do ispunjenja propisanih uvjeta.
Članak 29.
(1) SSVZP će zabraniti uporabu vojnog aerodroma posebnim rješenjem i Odobrenje iz članka 26. ovoga Pravilnika privremeno staviti izvan snage kada nadzorom utvrdi