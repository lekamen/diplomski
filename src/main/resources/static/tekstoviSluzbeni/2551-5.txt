 tužbe. Osim toga, povrh analize opširne ustavne tužbe i spisa predmeta, tijekom ustavnosudskog postupka će eventualno biti potrebno provesti druge radnje ili zatražiti očitovanja od nadležnih tijela i sudova.
Polazeći od navedenih činjenica i smatrajući očitim da odgoda ovrhe u konkretnom slučaju nije suprotna javnom interesu niti bi se tom odgodom nekome nanijela veća šteta, a da bi izvršenje osporenih rješenja o podnositelju moglo prouzročiti štetu koja bi se teško mogla popraviti, Ustavni sud prihvatio je prijedlog za odgodu ovrhe osporenih rješenja u ovom slučaju.
Riječ je o privremenoj odgodi, koja traje do donošenja odluke Ustavnog suda o osnovanosti ustavne tužbe. Ovo rješenje ni na koji način ne prejudicira odluku o tim pitanjima.
6. Sukladno navedenom, na temelju članka 67. stavka 2. Ustavnog zakona doneseno je rješenje kao u točkama I. i II. izreke ovog rješenja.
7. Članak 62. stavak 1. Ustavnog zakona glasi:
»Članak 62.
Svatko može podnijeti Ustavnom sudu ustavnu tužbu ako smatra da mu je pojedinačnim aktom tijela državne vlasti ... kojim je odlučeno o njegovim pravima i obvezama ili o sumnji ili optužbi zbog kažnjivog djela, povrijeđeno ljudsko pravo ili temeljna sloboda zajamčena Ustavom ... (u daljnjem tekstu: ustavno pravo).
(...)«
Sukladno tome, samo ona odluka kojom je nadležni sud meritorno odlučio o biti stvari, odnosno o pravu ili obvezi ili o sumnji ili optužbi zbog kažnjivog djela podnositelja, jest pojedinačni akt u smislu članka 62. stavka 1. Ustavnog zakona u povodu kojega je Ustavni sud, u postupku pokrenutom ustavnom tužbom, nadležan štititi ljudska prava i temeljne slobode podnositelja, zajamčene Ustavom.
8. Članak 32. Ustavnog zakona glasi:
»Članak 32.
Ustavni sud će rješenjem odbaciti ... ustavnu tužbu ... u slučajevima kad ne postoje pretpostavke za odlučivanje o biti stvari.«
Ustavni sud utvrđuje da se osporeno rješenje Upravnog suda u Zagrebu ne smatra pojedinačnim aktom u smislu članka 62. stavka 1. Ustavnog zakona, protiv kojeg je Ustavni sud nadležan pružati ustavnosudsku zaštitu putem instituta ustavne tužbe.
9. Ustavni sud stoga utvrđuje da glede prethodno navedenog rješenja ne postoje pretpostavke za postupanje Ustavnog suda u smislu članka 62. stavka 1. Ustavnog zakona.
10. Slijedom navedenog, na temelju članka 32., u vezi s člankom 62. Ustavnog zakona, riješeno je kao u točki III. izreke ovog rješenja.
11. Točka IV. izreke ovog rješenja temelji se na članku 29. stavku 1. Ustavnog zakona.
Broj: U-IIIB-3980/2015 Zagreb, 19. studenoga 2015.
USTAVNI SUD REPUBLIKE HRVATSKE
Predsjednica Vijeća dr. sc. Snježana Bagić, v. r.
