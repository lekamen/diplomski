 sigurno sredstava neće biti dostatna.
Podnositeljica zahtjeva smatra jasnim da umanjenje udjela u porezu na dohodak iz kojeg se financiraju preuzete decentralizirane funkcije na području općina odnosno gradova koji, prema posebnim propisa, imaju status potpomognutog područja s 90% na 88% nije opravdano, nije potrebno, a nije ni razmjerno. Navodi da nijedan takav grad nije uspio odnosno nijedna takva općina nije uspjela iz do sada prikupljenih sredstava financirati nenamjenske pa niti namjenske rashode (decentralizirane funkcije) po prikupljenim sredstvima.
21.2. U zahtjevu je podnositeljica istodobno pojasnila da se manjak koji je postojao nadoknađivao iz tzv. fonda solidarnosti:
»Manjak se nadoknađivao iz udjela pozicije za pomoći izravnanja za decentralizirane funkcije, tzv. fond solidarnosti, koji se ‘punio’ dijelom iz prikupljenih 15,5% (po izmjenama 16%) po osnovi poreza na dohodak, a dijelom iz državnog proračuna. Kako je prikazano da gotovo sve jedinice LPS koje su preuzele decentralizirane funkcije imaju manjak, tako su prikupljena sredstva u pojedinim jedinicama za fond solidarnosti (15,5%), u biti bila neutralna. Naime, sa jedne strane se uplaćivalo u fond solidarnosti a sa druge se strane primala pomoć iz tog istog fonda.«
b) Učinci članka 6. ZID-a ZoFJLPRS-a/14 na Grad Zagreb
22. Kad je riječ o samom Gradu Zagrebu, podnositeljica je u zahtjevu navela da je podjela poreza na dohodak kod Grada Zagreba posebna po tome što Grad Zagreb obavlja i poslove grada i poslove županije, pa objedinjuje obje stope.
Gradu Zagrebu koji ima poseban status (status grada i županije) udio u porezu na dohodak (nenamjenski) povećan je sa 72,5% na 76,5%, a raspodjela preostalog dijela poreza na dohodak na području Grada Zagreb ista je kao i kod lokalnih jedinica čija vrijednost indeksa razvijenosti prelazi 75% prosjeka Republike Hrvatske, odnosno onih jedinica koje nisu na potpomognutim područjima. Udio za decentralizirane funkcije smanjen je s 12% na 6,0%. Udio pozicije za pomoći izravnanja za decentralizirane funkcije je 16,0%. Za udio pozicije za pomoći za projekte sufinancirane sredstvima europskih strukturnih i investicijskih fondova propisan je udio od 1,5%.
22.1. Podnositeljica je u zahtjevu istaknula:
»Pri ovome valja naglasiti kako je Grad Zagreb jedina jedinica LPS u Republici Hrvatskoj koja je redovito u svim decentraliziranim funkcijama ostvarivala više od minimalnog standarda. Tako je Grad Zagreb jedina jedinica koja nije trebala pomoć i koja je više uplaćivala na ime udjela za poziciju pomoći za decentralizirane funkcije nego li je primala. Krene li sa primjenom ZFJLPS, Grad Zagreb bit će prisiljen tražiti pomoć za decentralizirane funkcije. Time bi se jedinu jedinicu LPS koja je ostvarila fiskalnu decentralizaciju u punoj mjeri učinilo ovisnom o pomoći, pa time i kriterijima, središnje državne vlasti.«
23. U zahtjevu je podnositeljica pojasnila i položaj Grada Zagreba u odnosu na tzv. fond solidarnosti:
»Jedina jedinica LPS koja je ‘punila’ fond solidarnosti, a da iz njega nije primala pomoć, bio je Grad Zagreb, i to sa iznosom od 744.000.000,00 kuna. Međutim, prema novim kriterijima, čak i povećani udio za ‘fond solidarnosti’, jer je povećan za 0,5%, a zbog smanjenja davanja po osnovi poreza na dohodak, značit će manjak uplate od 23.875.000,00 kuna. Ovome valja pridodati da će Grad Zagreb, zbog 50%-nog smanjenja udjela za decentralizirane funkcije, za razliku od prijašnjih godina, biti prisiljen tražiti i primiti pomoć u iznosu od najmanje 62.036.751,00 kuna. Umjesto 744.000,00 kuna sa koliko je ranije samo punio fond solidarnosti, stvarni doprinos Grada Zagreba iznosit će 658.088.249,00 kuna.«
2) Prigovori Gradskog vijeća grada Starog Grada
a) Učinci članka 6. ZID-a ZoFJLPRS-a/14 na sve općine i gradove
24. U zahtjevu podnositelja (Gradskog vijeća grada Starog Grada) uvodno su navedeni isti prigovori koje je istaknula i podnositeljica (Gradska skupština Grada Zagreba), samo su bitno kraće obrazloženi. Podnositelj je tako