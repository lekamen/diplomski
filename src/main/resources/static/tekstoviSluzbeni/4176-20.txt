Povjerenstvo.
U svjetlu okolnosti ovog slučaja, Ustavni sud dužan je utvrditi da upravni sudovi nisu podnositelju osigurali stvarnu i učinkovitu sudsku zaštitu od nezakonitog akta javnopravnog tijela u smislu članka 19. stavka 2. u vezi s člankom 29. stavkom 1. Ustava (v. odluku Ustavnog suda broj: U-III-4261/2012 od 28. svibnja 2014., točka 17.).
Osim toga, u osporenoj presudi Visokog upravnog suda nisu navedeni nikakvi razlozi za odbijanje podnositeljeve žalbe protiv prvostupanjske presude Upravnog suda u Rijeci. Zbog toga je drugostupanjskom presudom podnositelju povrijeđeno i njegovo ustavno pravo na obrazloženu sudsku odluku u smislu članka 29. stavka 1. Ustava.
70. Ustavni sud posebno naglašava da ova odluka nikako ne znači da je podnositelj imao zakonsku osnovu za članstvo u NO Brijuni sve do podnošenja ostavke 9. lipnja 2014.
Ovom se odlukom utvrđuje samo to, da na dan stupanja na snagu ZoSSI-ja:26/11 (10. ožujka 2011.) nije postojala zakonska obveza podnositelja da podnese ostavku na članstvo u NO Brijuni, kao što ni u noći između 9. i 10. ožujka 2011., to jest na dan stupanja na snagu ZoSSI-ja:26/11, ni samo članstvo podnositelja u NO Brijuni, na kojoj se dužnosti zatekao, nije postalo nezakonito.
Na Povjerenstvu je da u ponovljenom postupku protumači članak 14. stavak 1. ZoSSI-ja:26/11 u odnosu na zatečene dužnosnike – članove nadzornih odbora trgovačkih društava na način koji će biti u skladu sa zahtjevima koji proizlaze iz vladavine prava, a osobito s načelima pravne sigurnosti objektivnog pravnog poretka, te pravne izvjesnosti i pravne predvidljivosti, i na toj osnovi donese pravovaljanu odluku u podnositeljevom slučaju.
71. Slijedom navedenoga, na temelju članka 73. i članka 76. stavka 1. Ustavnog zakona odlučeno je kao u točki II. u vezi s točkom I. izreke ove odluke.
3) Nedostaci u izreci osporene odluke Povjerenstva
72. Podnositelj je u ustavnoj tužbi prigovorio »da u izreci osporene odluke nije utvrđeno razdoblje u kojem je trajala povreda, nego se tek na str. 4. obrazloženja navodi kako je riječ o razdoblju 'od ožujka 2011. godine do lipnja 2014. godine'«.
73. Povjerenstvo je u odgovoru na tužbu podnositelja od 4. svibnja 2015., upućenom Upravnom sudu u Rijeci, navelo sljedeće:
»Osporenom odlukom tuženik je utvrdio povredu članka 14. stavka 1. ZSSI-a, te tuženiku izrekao sankciju, samo za ono razdoblje članstva u nadzornom odboru trgovačkog društva BRIJUNI RIVIERA d.o.o., od stupanja ZSSI-a na snagu pa do podnošenja ostavke tuženika na navedenu funkciju 9. lipnja 2014. g., što je izričito navedeno u obrazloženju osporene odluke tuženika.«
74. Kao što je već navedeno u točki 35. obrazloženja ove odluke, točka 1. izreke osporene odluke Povjerenstva glasi:
»1. Istovremenim obnašanjem dužnosti gradonačelnika Grada Pule – Pola i obavljanjem funkcije člana Nadzornog odbora trgovačkog društva BRIJUNI RIVIJERA d.o.o., dužnosnik Boris Miletić počinio je povredu članka 14. stavka 2. ZSSI-a.
(...).«
75. S obzirom da je podnositelj gradonačelnik Grada Pule u tri mandata, a da je funkciju člana NO Brijuni obavljao od 2008. do 2014. godine, Ustavni sud prihvaća prigovor podnositelja da je točka I. izreke odluke Povjerenstva neodređena i neprecizna jer ne određuje razdoblje u kojemu je podnositelj počinio povredu članka 14. stavka 2. ZoSSI-ja:26/11-126/12. Navođenje tog razdoblja u obrazloženju odluke nije dostatno, a s aspekta učinaka pravomoćnosti nije ni pravno relevantno.
S obzirom na takvo stanje stvari, točka I. izreke odluke Povjerenstva nije u skladu sa zahtjevima koji za pravne akte kojima se utvrđuju kažnjive radnje i izriču kazne proizlaze iz vladavine prava (članak 3. Ustava), a protivne su i zahtjevu pravičnosti u smislu članka 29. stavka 1. Ustava.
S obzirom na pogrešne zaključke koji mogu biti izvedeni iz točke I. izreke odluke Povjerenstva, Ustavni sud smatra nespornim da bi tako formulirana izreka mogla utjecati na stvaranje pogrešnog vanjskog dojma o podnositelju, a time i na stvaranje javne slike o