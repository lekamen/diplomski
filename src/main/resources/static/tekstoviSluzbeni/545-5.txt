 programa i projekata koje u određenom području provode udruge.
(2) Natječajna dokumentacija obuhvaća:
A) temeljni dokument za raspisivanje i provedbu javnog natječaja
B) tekst javnog natječaja
C) upute za prijavitelje
D) obrasce za prijavu programa ili projekta:
1. Obrazac opisa programa ili projekta
2. Obrazac proračuna programa ili projekta
E) popis priloga koje je potrebno priložiti uz prijavu
F) obrazac za ocjenu kvalitete/vrijednosti programa ili projekta
G) obrazac izjave o nepostojanju dvostrukog financiranja
H) obrazac ugovora o financiranju programa ili projekta
I) obrasce za izvještavanje:
1. Obrazac opisnog izvještaja provedbe programa ili projekta
2. Obrazac financijskog izvještaja provedbe programa ili projekta.
(3) Ovisno o vrsti javnog natječaja, čelnik davatelja financijskih sredstava može utvrditi da natječajnu dokumentaciju za prijavu programa ili projekta čine i:
1. Obrazac izjave o partnerstvu, ako je primjenjivo
2. Obrazac životopisa voditelja programa ili projekta, ako je primjenjivo
3. Obrazac izjave o programima ili projektima udruge financiranim iz javnih izvora
4. Obrazac izjave izvoditelja aktivnosti navedenih u opisu programskih ili projektnih aktivnosti, da su upoznati s programom ili projektom i svojim sudjelovanjem u provedbi, ako je primjenjivo.
Temeljni dokument za raspisivanje i provedbu javnog natječaja
Članak 10.
Temeljni dokument za raspisivanje i provedbu javnog natječaja donosi čelnik tijela državne uprave, odnosno nadležno tijelo jedinice lokalne samouprave u obliku općeg akta iz kojeg su razvidne mjere iz programa, strategija i planova čije je provođenje u nadležnosti pojedinog tijela državne uprave, odnosno lokalne samouprave, važnost i potreba suradnje s udrugama u realizaciji tih mjera, ciljevi i očekivani rezultati koji se žele postići financiranjem programa i projekata, te u skladu s tim vrste aktivnosti koja će se financirati, prihvatljive organizacije koje se mogu prijaviti, kriteriji za procjenu i ostali elementi postupka dodjele financijskih sredstava, kao i očekivani rezultati koji se žele postići financiranjem programa ili projekata od interesa za opće dobro koje provode udruge u određenom području.
Tekst javnog natječaja
Članak 11.
(1) Tekst javnog natječaja sadrži osnovne podatke o području koje će se financirati, prihvatljivim prijaviteljima, financijskim sredstvima koja se mogu dodijeliti na temelju javnog natječaja, rokovima i načinu prijave i mjestu na kojem su dostupne upute za prijavitelje, obrasci za prijavu i ostala natječajna dokumentacija.
(2) Tekst javnog natječaja se objavljuje na mrežnoj stranici davatelja financijskih sredstava i Ureda za udruge, a može se objaviti i u javnim glasilima, publikacijama i na drugi pogodan način.
Upute za prijavitelje
Članak 12.
(1) Upute za prijavitelje sadrže informacije o razlozima i ciljevima natječaja, uvjetima natječaja, načinu prijavljivanja i postupku provedbe natječaja, a obuhvaćaju informacije o:
1) opisu problema u određenom području djelovanja čijem se rješavanju želi pridonijeti javnim natječajem,
2) općim i posebnim ciljevima natječaja i prioritetima za dodjelu financijskih sredstava,
3) osnovnim i specifičnim programskim područjima javnog natječaja s opisom stručnih područja u okviru kojih prijavitelj može predvidjeti provedbu programa ili projekata,
4) ukupnoj vrijednosti javnog natječaja i iznosima predviđenim za pojedina programska područja, planiranim najnižim i najvišim financijskim iznosima za pojedini program ili projekt i očekivanom broju programa, odnosno projekata koji će se financirati u sklopu natječaja, odnosno pojedinih programskih područja,
5) prihvatljivim prijaviteljima (i partnerima, ako je primjenjivo) to jest vrstama organizacija koje imaju pravo podnošenja prijava,
6) prioritetnim načelima za odobravanje financijskih sredstava na temelju kojih prednost u odobravanju financijskih sredstava može ostvariti određeni prijavitelj,
7) prihvatljivim aktivnostima za provedbu programa ili projekta,
8)