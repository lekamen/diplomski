72 06.08.2016 Pravilnik o izmjenama Pravilnika o dodjeli potpore za otkup povlastica ili ribolovnog alata upisanih u povlasticu za obavljanje gospodarskog ribolova na moru
MINISTARSTVO POLJOPRIVREDE
1713
Na temelju članka 59. stavka 2. Zakona o morskom ribarstvu (»Narodne novine«, broj 81/2013, 14/2014 i 152/2014), ministar poljoprivrede donosi
PRAVILNIK
IZMJENAMA PRAVILNIKA O DODJELI POTPORE ZA OTKUP POVLASTICA ILI RIBOLOVNOG ALATA UPISANIH U POVLASTICU ZA OBAVLJANJE GOSPODARSKOG RIBOLOVA NA MORU
Članak 1.
U Pravilniku o dodjeli potpore za otkup povlastica ili ribolovnog alata upisanih u povlasticu za obavljanje gospodarskog ribolova na moru (»Narodne novine«, br. 52/2016 i 58/2016), u članku 7. stavak 1. mijenja se i glasi: »Korisnik je obvezan po donošenju Odluke o dodjeli potpore za otkup iz članka 11. ovoga Pravilnika, podnijeti nadležnoj ispostavi Uprave ribarstva Zahtjev za brisanje ribolovnog alata ili grupe alata navedenih u članku 5. stavku 2. ovoga Pravilnika ili Zahtjev za brisanje povlastice sukladno posebnom propisu. Zahtjev za brisanje prilaže se predmetu pojedinog korisnika.«
Članak 2.
U članku 8. stavku 1. dodaje se podstavak treći koji glasi:
»– za otkup i brisanje ribolovnog alata.«
Članak 3.
Ovaj Pravilnik stupa na snagu prvoga dana od dana objave u »Narodnim novinama.«
Klasa: 011-02/16-01/20
Urbroj: 525-13/0342-16-5
Zagreb, 1. kolovoza 2016.
Ministar prof. dr. sc. Davor Romić, v. r.
