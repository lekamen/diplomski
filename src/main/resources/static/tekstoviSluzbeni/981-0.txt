50 08.05.2015 Pravilnik o utvrđivanju zahtjeva za eko-dizajn proizvoda povezanih s energijom
MINISTARSTVO GOSPODARSTVA
982
Na temelju članka 32. stavka 2. Zakona o energetskoj učinkovitosti (»Narodne novine«, br. 127/2014) uz prethodnu suglasnost ministra nadležnog za zaštitu okoliša, ministar gospodarstva donosi
PRAVILNIK
O UTVRĐIVANJU ZAHTJEVA ZA EKO-DIZAJN PROIZVODA POVEZANIH S ENERGIJOM
PREDMET I PODRUČJE PRIMJENE
Članak 1.
(1) Ovaj Pravilnik uspostavlja okvir za postavljanje zahtjeva Europske unije za eko-dizajn proizvoda povezanih s energijom s ciljem osiguranja slobodnog kretanja tih proizvoda na unutarnjem tržištu.
(2) Ovaj Pravilnik predviđa utvrđivanje zahtjeva koje moraju ispuniti proizvodi povezani s energijom obuhvaćeni provedbenim mjerama, kako bi bili stavljeni na tržište i/ili u uporabu, te pridonosi održivom razvitku povećanjem energetske učinkovitosti i razine zaštite okoliša, dok u isto vrijeme povećava sigurnost opskrbe energijom.
(3) Ovaj Pravilnik se ne primjenjuje na putnička ni teretna prijevozna sredstva.
(4) Ovaj Pravilnik ne dovodi u pitanje zakonodavstvo Europske unije o gospodarenju otpadom i o kemikalijama, uključujući zakonodavstvo Europske unije o fluoriranim stakleničkim plinovima.
(5) Ovim Pravilnikom se u pravni poredak Republike Hrvatske prenose Direktiva 2009/125/EZ Europskog parlamenta i Vijeća od 21. listopada 2009. o uspostavi okvira za utvrđivanje zahtijeva za ekološki dizajn proizvoda povezanih s energijom (SL L 285, 31. 10. 2009.) i Direktiva 2012/27/EU Europskog parlamenta i Vijeća od 25. listopada 2012. o energetskoj učinkovitosti, o izmjenama Direktiva 2009/125/EZ i 2010/30/EU i ukidaju Direktiva 2004/8/EZ i 2006/32/EZ (SL L 315, 14. 11. 2012.).
(6) Ovim Pravilnikom se omogućava provedba uredbi Europske komisije koje predstavljaju provedbene mjere za Direktivu 2009/125/EZ za pojedine skupine proizvoda.
TEMELJNI POJMOVI
Članak 2.
U smislu ovog Pravilnika pojedini pojmovi imaju sljedeće značenje:
1. proizvod povezan s energijom je svaki proizvod koji tijekom uporabe utječe na potrošnju energije i koji je stavljen na tržište i/ili u uporabu, uključujući dijelove koji su namijenjeni za ugradnju u proizvode koji su povezani s energijom obuhvaćene ovim Pravilnikom, i koji su stavljeni na tržište ili u uporabu kao pojedinačni dijelovi za krajnje korisnike i čija se ekološka učinkovitost može neovisno ocijeniti;
2. sastavni dijelovi i sklopovi su dijelovi koji su namijenjeni za ugradnju u proizvod, koji nisu stavljeni na tržište i/ili u uporabu kao pojedinačni dijelovi za krajnje korisnike ili čija se ekološka učinkovitost ne može neovisno ocijeniti;
3. provedbene mjere su mjere donesene na temelju ovoga Pravilnika koje utvrđuju zahtjeve za eko-dizajn određenih proizvoda povezanih s energijom ili za njihove ekološke aspekte;
4. stavljanje na tržište znači stavljanje proizvoda na tržište Europske unije po prvi put s ciljem njegove distribucije ili uporabe unutar Europske unije bilo uz naplatu ili besplatno i bez obzira na način prodaje;
5. stavljanje u uporabu znači prvu uporaba proizvoda za njegovu predviđenu namjenu od strane krajnjeg korisnika u Europskoj uniji;
6. proizvođač je fizička ili pravna osoba koja proizvodi proizvode obuhvaćene ovim Pravilnikom i odgovorna je za njihovu sukladnost s ovim Pravilnikom u pogledu njihovog stavljanja na tržište ili u uporabu pod vlastitim imenom proizvođača ili robnim žigom ili za osobnu uporabu proizvođača. U nedostatku proizvođača u skladu s definicijom u prvoj rečenici ili uvoznika u skladu s definicijom u točki 8., svaka fizička ili pravna osoba koja stavlja na tržište i/ili u uporabu proizvode povezane s energijom obuhvaćene ovim Pravilnikom smatra se proizvođačem;
7. ovlašteni zastupnik je svaka fizička ili pravna osoba s poslovnim nastanom u Europskoj uniji koja je dobila pismeni nalog od proizvođača da u njegovo ime obavi sve ili dio obaveza i formalnosti povezano s ovim Pravilnikom;
8. uvoznik je svaka fizička ili pravna osoba s poslovnim 