 trake najmanje međusobne udaljenosti 50 mm širine 5 cm koje obuhvaćaju cijeli rukav,
• čičak traku za učvršćivanje po jednog amblema iz Priloga 2. na svaki rukav na sredini nadlaktice,
• čičak traku za učvršćivanje amblema iz Priloga 2. na sredini desnog džepa
• čičak traku na preklopu desnog džepa za učvršćivanje aplikacije s osobnim podacima djelatnika sukladno Prilogu 3.
Prilog 6. prikazuje skicu zaštitne bunde. Proporcije dijelova na skici nisu obavezujuće.
LJETNE ZAŠTITNE HLAČE
Članak 9.
Ljetne zaštitne hlače moraju:
– imati stupanj vidljivosti klase 3 (osim ako to Procjenom rizika nije drugačije definirano) sukladno EN 471: 2008 odnosno slijednici navedene norme
– biti narančasto-crvene boje (RAL 3024 – Luminous red) u kombinaciji s crnom bojom koja ne smije prevladavati prilikom dizajniranja
– imati kroj koji omogućava neometanu pokretljivost i koji je prilagođen radu na terenu
– biti izrađene od suvremenih materijala sa svojstvom termoregulacije (kao npr. Schoeller®, Outlast® i sl.).
Materijal ljetnih zaštitnih hlača mora biti:
• za kožu ugodan,
• namijenjen zaštitnoj odjeći,
• 100% poliester,
• površinske mase 200 g/m² (+/–5%),
• sa svojstvom brzog sušenja,
• hidrofilan/hidrofoban,
• sa svojstvom regulacije tjelesne vlage: propusnost za vodenu paru bar 12000 g/m²/24h sukladno HRN EN ISO 15496: 2008 odnosno slijednici navedene norme,
• propusnost za zrak bar 30 l/m²/s sukladno EN ISO 9237,
• otporan na trenje,
• otporan na habanje minimalno 20000 T/okret. prema Martindale metodi sukladno HRN EN ISO 12947-2 odnosno slijednici navedene norme,
• otporan na piling (stvaranje grudica) klase 5 prema Martindale metodi sukladno HRN EN ISO 12945-2:2003, odnosno slijednici navedene norme,
• otporan na rastezanje i trganje najmanje 1000 N sukladno HRN EN ISO 13934- 1:2008 odnosno sljednici navedene norme,
• daljnje otporan na paranje najmanje 65 N prema testu u obliku jezika engl. tounge tear test sukladno EN ISO 4674-A1:2003 odnosno slijednici navedene norme,
• otporan na utjecaj sunca,
• otporan prilikom održavanja na skupljanje odnosno rastezanje od +1,5%/–3%
• otporan na pranje na najmanje 60 °C.
Ljetne zaštitne hlače moraju imati:
• mogućnost stavljanja remena (po mogućnosti za uži i širi remen),
• rastezljivi pojas,
• zakopčavanje hlača sprijeda s patentim zatvaračem i gumbom iznad ili samo s gumbima (u slučaju zakopčavanja gumbima, isti moraju biti otporni na termičku obradu u praonici, a patentni zatvarač mora biti otporan na termičku obradu u praonici/kemijskoj čistionici),
• našivene pravokutne džepove koji se zatvaraju preklopom na svakoj nogavici bočno,
• ušivene džepove na svakoj strani sprijeda gore,
• našivena dva džepa koji se zatvaraju preklopom na stražnjoj strani hlača,
• preklope na džepovima u crnoj boji koji se mogu zatvoriti,
• unutrašnje džepove na koljenima s mogućnošću zatvaranja (za umetanje štitnika za koljena),
• ojačanja na koljenima za klečanje od materijala kao što je na primjer kevlar,
• na svakoj nogavici dolje dvije vodoravne sive retrorefleksivne trake širine 5 cm najmanje međusobne udaljenosti 50 mm
• nogavice hlača s mogućnošću reguliranja širine.
Prilog 7. prikazuje skicu ljetnih zaštitnih hlača. Proporcije dijelova na skici nisu obavezujuće kao niti crno obojeni dijelovi.
ZIMSKE ZAŠTITNE HLAČE
Članak 10.
Zimske zaštitne hlače moraju:
– imati stupanj vidljivosti klase 3 sukladno EN 471: 2008 odnosno slijednici navedene norme (osim ako to Procjenom rizika nije drugačije definirano)
– biti narančasto-crvene boje (RAL 3024 – Luminous red) u kombinaciji s crnom bojom koja ne smije prevladavati prilikom dizajniranja
– imati kroj koji omogućava neometanu pokretljivost i koji je prilagođen radu na terenu
– biti povišene iznad pojasa kao dodatna zaštita u lumbalnom dijelu.
Opcionalno zimske zaštitne hlače mogu imati mogućnost oblačenja preko ljetnih zaštitnih hlača. Zbog lakšeg oblačenja i svlačenja na donjem dijelu nogavica treba biti rasporak koji se može učvršćivati ili čičak trakom ili