 nabave.
(2) Korisnik iz stavka 1. ovoga članka, dužan je isplaćena novčana sredstva vratiti u roku od 30 dana od primitka odluke o povratu sredstava ili u slučaju prigovora od dana zaprimanja odluke Povjerenstva iz članka 32. stavka 2. ovoga Pravilnika.
(3) Ako korisnik nije vratio sredstva određena odlukom o povratu sredstava, na taj iznos se nakon isteka roka iz stavka 2. ovoga članka obračunava zakonska zatezna kamata.
(4) U slučaju nepoštivanja roka za povrat sredstava Agencija za plaćanja će postupiti sukladno članku 143. Zakona o poljoprivredi (»Narodne novine«, br. 30/15).
Informiranje
Članak 30.
(1) Informiranje je sastavni dio projekta.
(2) Korisnik mora biti upoznat s izvorom financiranja iz kojeg će dobiti bespovratna sredstva za pružanje svojih usluga.
(3) Korisnik je dužan tijekom provedbe osposobljavanja/savjetovanja osigurati ovakvu informaciju sudionicima i javnosti sukladno Prilogu III. ovoga Pravilnika (npr. postavljanjem informativnih ploča na istaknuto mjesto ili lokaciju gdje se provodi stručno osposobljavanje kao i u svim lokalnim uredima, kako bi i sudionici osposobljavanja/ savjetovanja bili upoznati s činjenicom da je ulaganje sufinancirano kroz sustav EU potpora).
Prigovori
Članak 31.
(1) Svi akti koji proizlaze iz ovoga Pravilnika nisu upravni akti.
(2) Korisnik može Povjerenstvu za prigovore (u daljnjem tekstu: Povjerenstvo) koje imenuje ministar podnijeti prigovor na odluke koje proizlaze iz ovoga Pravilnika.
(3) Korisnik može prigovore iz stavka 2. ovoga članka podnijeti u roku od osam dana od dana dostave odluke.
(4) Prigovori iz stavka 2. ovoga članka podnose se u dva primjerka preporučenom pošiljkom s povratnicom ili neposredno, Povjerenstvu putem Agencije za plaćanja, na adresu Ulica grada Vukovara 269d, 10000 Zagreb.
(5) Povjerenstvo odlučuje o prigovorima iz stavka 2. ovoga članka u roku od 15 radnih dana od zaprimanja prigovora. Na Odluke Povjerenstva korisnik nema pravo prigovora.
Članak 32.
Za provedbu mjere 02 ravnatelj Agencije za plaćanja i pomoćnik ministra u čijoj su nadležnosti poslovi Upravljačkog tijela, svaki u okviru svoje nadležnosti, donose pisane procedure, obrasce i ostale dokumente neophodne za upravljanje i provedbu Programa.
VI. ZAVRŠNA ODREDBA
Stupanje na snagu
Članak 33.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/14-01/75
Urbroj: 525-08/0462-15-11
Zagreb, 29. listopada 2015.
Ministar Tihomir Jakovina, v. r.
PRILOG I.
OBVEZNI ELEMENTI GODIŠNJEG PLANA PROVEDBE MJERE 02
PODMJERA 2.1. – POTPORA ZA PRUŽANJE SAVJETODAVNIH USLUGA
Godina:
Sveobuhvatan opis planiranih aktivnosti – plan savjetovanja
Evaluacija
                                                                                                                              
Druge informacije
                                                                                                                             
PODMJERA 2.3. – POTPORA ZA OSPOSOBLJAVANJE SAVJETNIKA
Sveobuhvatan opis planiranih aktivnosti – plan osposobljavanja
(broj osoba koji će biti osposobljen, okvirne teme osposobljavanja i maksimalan godišnji proračun)
                                                                                                                           
Evaluacija
                                                                                                                          
Druge informacije

                                                                                                                           

PRILOG II.
OBVEZNI ELEMENTI GODIŠNJEG IZVJEŠĆA O PROVEDBI MJERE 02
PODMJERA 2.1. – POTPORA ZA PRUŽANJE SAVJETODAVNIH USLUGA
Godina:
Sveobuhvatan opis aktivnosti savjetovanja
                                                                                                                       
Evaluacija
                                                                                                                      
Druge informacije