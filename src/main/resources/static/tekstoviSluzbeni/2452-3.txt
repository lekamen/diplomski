 za korištenje metodologije za izračun stupnja rizičnosti kreditne institucije ako dostavljena metodologija ispunjava sve sljedeće uvjete:
– metodologija ispunjava sve kriterije propisane Glavom 2. ove Odluke,
– primjena metodologije ne dovodi do plaćanja nerazmjernog iznosa premija u odnosu na stupanj rizičnosti kreditne institucije i
– primjena metodologije neće negativno utjecati na financijsku stabilnost Republike Hrvatske.
(2) Ako u postupku ocjene metodologije Hrvatska narodna banka utvrdi da metodologija za koju se traži odobrenje ima nedostataka pozvat će Agenciju da u primjerenom roku koji ne može biti duži od 60 dana otkloni nedostatke.
(3) Ako Agencija ne otkloni nedostatke sukladno pozivu iz stavka 2. ovog članka Hrvatska narodna banka odbit će zahtjev i pri tome obrazložiti razloge odbijanja.
(4) Ako Hrvatska narodna banka odbije ili odbaci zahtjev iz članka 10. ove Odluke Agencija je dužna podnijeti novi zahtjev u roku od 30 dana od dana dostave rješenja.
(5) Postupak odlučivanja o novom zahtjevu provest će se u skladu s odredbama ovoga članka.
4. IZVJEŠTAVANJE HRVATSKE NARODNE BANKE I DINAMIKA AŽURIRANJA METODOLOGIJE
Izvještavanje
Članak 12.
(1) Agencija najmanje jednom godišnje izvješćuje Hrvatsku narodnu banku o primjeni metodologije na način da dostavi izračune stupnja rizičnosti svake kreditne institucije za tekuću godinu.
(2) Izvješće se podnosi najkasnije do 30. lipnja tekuće godine.
Izmjena metodologije i ukidanje odobrenja
Članak 13.
(1) Odobrenje izdano u skladu sa člankom 11. ove Odluke prestaje vrijediti protekom dvije godine od datuma početka primjene metodologije.
(2) Agencija je dužna tri mjeseca prije prestanka važenja odobrenja podnijeti Hrvatskoj narodnoj banci zahtjev za obnovu odobrenja.
(3) Postupak obnove odobrenja će se provesti sukladno odredbama kojima se uređuje postupak za izdavanje prethodnog odobrenja iz članka 10. i 11. ove Odluke.
(4) Nakon prestanka valjanosti odobrenja smatra se da je stupanj rizičnosti kreditne institucije jednak stupnju rizičnosti utvrđenom za posljednje razdoblje za kreditnu instituciju u kojem se primjenjivala metodologija s time da stupanj rizičnosti ne može biti veći od 100%.
5. POVJERLJIVOST PODATAKA I OBJAVA METODOLOGIJE
Povjerljivost podataka i informacija
Članak 14.
Hrvatska narodna banka i svi zaposlenici Hrvatske narodne banke odnosno Agencija i svi zaposlenici Agencije dužni su sve podatke i informacije koje međusobno razmjenjuju, radi potrebe izrade metodologije za izračun stupnja rizičnosti, čuvati kao povjerljive te ih bez prethodne pisane suglasnosti neće objaviti ili učiniti dostupnim trećim osobama, a sve sukladno odredbama Zakona o osiguranju depozita i Zakona o kreditnim institucijama.
Objava metodologije
Članak 15.
(1) Agencija će javno objaviti opis metode izračuna, uključujući i pokazatelje rizika.
(2) Agencija će na zahtjev pojedine kreditne institucije dostaviti rezultate klasifikacije rizika i njezinih sastavnica za tu kreditnu instituciju.
6. PRIJELAZNE I ZAVRŠNE ODREDBE
Stupanj rizičnosti do odobrenja metodologije
Članak 16.
(1) Zahtjev za izdavanje prethodne suglasnosti za prvo korištenje metodologije za izračun stupnja rizičnosti kreditne institucije Agencija podnosi Hrvatskoj narodnoj banci najkasnije do 31. prosinca 2015.
(2) Smatra se da je stupanj rizičnosti kreditne institucije 100% sve dok Hrvatska narodna banka ne odobri Agenciji upotrebu metodologije za izračun stupnja rizičnosti kreditne institucije.
(3) Smatra se da je iznos cikličkog faktora jedan sve dok Hrvatska narodna banka prvi puta ne odredi ciklički faktor temeljem ovlaštenja iz Glave 2. ove Odluke.
Stupanje na snagu
Članak 17.
Ova Odluka stupa na snagu sljedećeg dana od dana objave u »Narodnim novinama«.
O.br: 274-020/11-15/BV
Zagreb, 9. studenoga 2015.
Guverner prof. dr. sc. Boris Vujčić, v. r.
PRILOG 1.
TEMELJNI POKAZATELJI PO KATEGORIJAMA RIZIKA I PRIPADAJUĆI PONDERI*
Područje rizika (z) i pokazatelj rizika (A) Opis Minimalni ponder/raspon (MP) Fleksibilni