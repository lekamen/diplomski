 prigovara roku za ispunjenje obveze iz osporenog rješenja od 8 dana od primitka osporenog rješenja, te navodi da je člankom 18. stavkom 3. ZEK-a propisano da rok za izvršenje radnje koja je predmet izvršenja odluke ili rješenja ne može biti kraći od 15 dana. Nadalje, tužitelj smatra da je tuženik u sporu između H1 i tužitelja trebao primijeniti odredbu članka 353. stavka 5. Zakona o obveznim odnosima jer se na naknade koje potražuje H1 primjenjuju odredbe Zakona o obveznim odnosima o ugovornoj kazni. Ističe da je pa H1 primio ispunjenje obveza, a nije nikada priopćio tužitelju da zadržava svoje pravo na naknadu, to jest ugovornu kaznu, na što se primjenjuju odredbe navedenog članka Zakona o obveznim odnosima. Smatra da je tuženik bez uvjerljivog obrazloženja i nezakonito odbio primijeniti odredbe Zakona o obveznim odnosima o ugovornoj kazni te detaljno obrazlaže takvo svoje stajalište. Nadalje, tužitelj u tužbi opširno navodi razloge koji po njemu osporeno rješenje čine nezakonitim te detaljno obrazlaže pojedine navode osporenog rješenja i navodi razloge zbog kojih smatra da isti nisu mogli biti osnova za donošenje zakonitog rješenja. Tužitelj je predložio da ukoliko Sud zauzme stajalište da nenadležnost, pogrešna primjena materijalnog prava, te formalni i procesno pravni nedostatci osporenog rješenja nisu sami za sebe dovoljan razlog da Sud oglasi osporeno rješenje ništavim ili da ga poništi bez održavanja rasprave, tada predlaže i zahtjeva održavanje rasprave. Naime, smatra da bi radi razjašnjavanja spornih činjeničnih pitanja, osobito u vezi s točkom c.1.2. osporenog rješenja (kašnjenje u otklanjanju smetnji kod usluga veleprodajnog širokopojasnog pristupa), bilo korisno da Sud održi rasprava. Tužitelj predlaže da Sud osporeno rješenje oglasi ništavim jer je doneseno u stvari u kojoj se ne može rješavati u upravnom postupku, a podredno da ga poništi, jer zbog drugih razloga nije zakonito. Tužitelj je radi izbjegavanja štete koju bi mu nanijelo izvršenje osporenog rješenja predložio i da Sud odluči da tužba ima odgodni učinak do odluke Suda u ovom upravnom sporu.
Tuženik je u odgovoru na tužbu ostao kod razloga navedenih u obrazloženju osporenog rješenja, te je istakao da je u osporenom rješenju detaljno obrazloženo da se naknade za kašnjenje koje su predmet ovog spora temelje na odredbama ZEK-a, te da veza između ZEK-a i tih naknada nije samo »formalna i udaljena« kako to smatra tužitelj, već stvarna i bitna. Konkretno, spor se odnosi na regulatorne obveze tužitelja, kao operatora sa značajnom tržišnom snagom, a koje regulatorne obveze su tužitelju određene sukladno članku 56. ZEK-a. Okvirni sadržaj regulatornih obveza propisan je člancima 58. (regulatorna obveza transparentnosti), 59. (regulatorna obveza nediskriminacije) i 61. (regulatorna obveza pristupa i korištenja posebnih dijelova mreže), a konkretiziran je odlukama o analizama mjerodavnih tržišta. Smatra da je bio nadležan za postupanje u ovom sporu, te da se njegova odluka temelji na načelima i ciljevima iz članka 5. ZEK-a, jer je donesena u cilju sprječavanja diskriminacije operatora i razvoja učinkovitog tržišnog natjecanja. Nadalje, tuženik smatra da je izreka osporenog rješenja u dovoljnoj mjeri određena te da je njome jasno utvrđeno u kojem dijelu se usvaja zahtjev H1, a tužitelju su dani precizni parametri na temelju kojih je trebao izvršiti obračun. U pogledu roka za ispunjenje obveze iz osporenog rješenja tuženik navodi da se u potpunosti pridržavao članka 133. Zakona o općem upravnom postupku te da je ostavljeni rok od 8 dana bio realan i moguć za ispunjenje radnje naložene izrekom, a uostalom, tužitelj nije tražio produljenje roka. Nadalje, tuženik glede izmjena zahtjeva društva H1 navodi kako prema članku 45. Zakona o općem upravnom postupku stranka može tijekom postupka izmijeniti zahtjev, ako se on u bitnim pretpostavkama temelji na istom činjeničnom stanju, a nije sporno da su sve izmjene zahtjeva koje je H1 napravio tijekom postupak temeljene na