 mjerenja, identifikacija mjernog instrumenta, tip uzorka, identifikacija verzije kalibracije te ispis eventualnih grešaka pri mjerenju
2. da bi se osigurala autentičnost i integritet podataka, podaci moraju biti programski zaštićeni.
Uz dokumentaciju iz članka 1.13. proizvođač je obavezan dostaviti sljedeće:
1. opis zaštite operativnog sustava
2. opis metoda zaštite softwarea
3. uputu kako provjeriti identifikaciju softwarea s onom navedenom u tipnom odobrenju
4. uputstvo o mogućnostima i načinu korištenja softwarea.
1.15. Zaštita mjerila
Infracrveni analizator mora biti zaštićen od neovlaštenog pristupa.
Zaštita može biti mehanička, elektronička ili programska.
Zaštita mora biti takva da onemogućava bilo kakvu izmjenu mjeriteljskih svojstava mjerila.
2. NAJVEĆE DOPUŠTENE POGREŠKE
2.1. Granica dopuštene pogreške
Granica dopuštene pogreške infracrvenog analizatora za dani uzorak zrnja poljoprivrednih vrsta definirana je za suhi uzorak (uzorak s 0 % vlage).
Za vlažne uzorke, granica dopuštene pogreške računa se na temelju formule:
GDPM = GDP0× (1 – M)
gdje je GDPM granica dopuštene pogreške vlažnog uzorka, GDP0granica dopuštene pogreške suhog uzorka, M relativna vlažnost uzorka.
Pri tipnom ispitivanju, granica dopuštene pogreške zaokružuje se na dva decimalna mjesta dok se pri ovjeravanju granica dopuštene pogreške zaokružuje na jedno decimalno mjesto.
2.2. Tablica 1. Granice dopuštenih pogrešaka za pojedinu kulturu
Kultura Sadržaj vlage (maseni %) Najveća dopuštena pogreška (maseni %) Prva ovjera Redovna ovjera Pšenica 0 % ± 0,34 ± 0,4 M > 0 % ± 0,34 × (1 – M) ± 0,4 × (1 – M) Ječam 0 % ± 0,4 ± 0,5 M > 0 % ± 0,4 × (1 – M) ± 0,5 × (1 – M) Kukuruz 0 % ± 0,5 ± 0,8 M > 0 % ± 0,5 × (1 – M) ± 0,8 × (1 – M) Soja 0 % × ± 0,63 ± 0,8 M > 0 % ± 0,63 × (1 – M) ± 0,8 × (1 – M)
2.3. Granica dopuštene pogreške pri ovjeravanju
Infracrveni analizatori moraju koristiti prikladne kalibracije i biti konstruirani tako da pri redovnoj ovjeri pogreške ne prelaze granicu dopuštene pogreške.
DODATAK II
NAPUTAK ZA OVJERAVANJE INFRACRVENIH ANALIZATORA ZA MJERENJE SADRŽAJA PROTEINA U ZRNJU POLJOPRIVREDNIH VRSTA
1. Odobrenje tipa mjerila
Svako mjerilo koje se koristi u trgovačkim poslovima kod kojih se cijena robe temelji na mjerenju sadržaja proteina u zrnju poljoprivrednih vrsta mora imati rješenje o odobrenju tipa mjerila.
2. Ispitno izvješće
Prilikom ovjere potrebno je popuniti ispitno izvješće sa svim relevantnim podacima i rezultatima mjerenja.
3. Vizualni pregled mjerila
Vizualni pregled mjerila obuhvaća provjeru:
– sukladnosti mjerila odobrenju tipa mjerila
– cjelovitosti mjerila zbog eventualnih oštećenja
– korektnosti zaštite mjerila
– verzije softwarea
– popisa i autentičnosti kalibracija poljoprivrednih vrsta
– serijskog broja mjerila
– natpisne pločice.
4. Prikupljanje uzoraka
Prikupljanje uzoraka opisuje način prikupljanja, označavanje porijekla i datuma uzimanja materijala.
Prikupljanje je uzimanje određene količine poljoprivrednih vrsta neposredno nakon žetve za potrebe izrade uzoraka. Lokacija je određena samo kao geografsko područje.
Izraz »prikupljanje« je prikladan radnji koja nije isto što i uzorkovanje. Postupak prikupljanja ne uključuje statističke metode koje su potrebne kod uzorkovanja.
Potrebno je uzeti one sorte koje su najzastupljenije u regiji gdje se nalaze mjerila. Količina potrebnog materijala se određuje prema potrebama ovjeravanja (broj mjerila) i vrši se planski. Materijal se skuplja tijekom cijele žetve unaprijed za sljedeću godinu. Potrebno je prikupiti sve poljoprivredne vrste potrebne za ovjeru mjerila.
Osnovne poljoprivredne vrste na kojima se mjeri sadržaj proteina su: pšenica, ječam, soja i kukuruz. Ako postoji potreba za nekom drugom poljoprivrednom vrstom koja nije na popisu osnovnih, na zahtjev stranke, proizvodi se uzorak za ovjeru po narudžbi.
Prikupljane početnog materijala za izradu uzoraka obavlja se na većim silosima u Slavoniji, u suradnji s kontrolnim kućama koje uzimaju uzorke za analizu vlage,