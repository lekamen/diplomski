 nije bio u mogućnosti postupiti sukladno odredbama propisanim ovim Pravilnikom i Uredbom (EZ) br. 657/2008, uz dostavljanje odgovarajućeg dokaza u pisanom obliku u roku od 30 dana od dana nastanka događaja.
(2) Viša sila i izvanredne okolnosti iz stavka 1. ovoga članka ima jednako značenje kao u članku 2. stavku 2. Uredbe (EU) br. 1306/2013 Europskog parlamenta i Vijeća od 17. prosinca 2013. o financiranju, upravljanju i nadzoru zajedničke poljoprivredne politike i o stavljanju izvan snage uredbi Vijeća (EEZ) br. 352/78, (EZ) br. 165/94, (EZ) br. 2799/98, (EZ) br. 814/2000, (EZ) br. 1290/2005 i (EZ) 485/2008 (SL L 347, 20. 12. 2013.).
Članak 10.
(1) Ministarstvo nadležno za poljoprivredu prati provedbu Programa na temelju izvješća dostavljenih od Agencije za plaćanja i Hrvatskog zavoda za javno zdravstvo.
(2) Ministarstvo nadležno za obrazovanje dostavlja Agenciji za plaćanja obavijest o:
a) ukupnom broju školskih dana, isključujući blagdane, u školskoj godini 2016./2017.
b) ukupnom broj učenika koji mogu sudjelovati u provedbi Programa i
c) broju učenika u svakoj odgojno-obrazovnoj ustanovi koja može sudjelovati u provedbi Programa.
(3) Ministarstva iz stavka 1. i 2. ovoga članka:
a) informiraju javnost o mlijeku i mliječnim proizvodima i njihovoj važnosti u zdravoj prehrani i
b) promoviraju konzumiranje mlijeka i mliječnih proizvoda na jednostavan i zanimljiv način.
Članak 11.
(1) Agencija za plaćanja sukladno članku 50. Zakona u provedbi Programa:
a) zaprima, kontrolira i obrađuje zahtjeve pravnih i fizičkih osoba koje sudjeluju u provedbi Programa
b) vrši isplate potpora u provedbi Programa
c) donosi odluke u svezi s pravima i obvezama pravnih i fizičkih osoba i
d) provodi administrativnu kontrolu i kontrolu na terenu.
(2) Agencija za plaćanja, sukladno članku 50. stavku 2. podstavku 10. Zakona podnosi ministarstvu nadležnom za obrazovanje zbirno izvješće o provedbi Programa koji sadrži podatke o:
a) broju podnositelja kojima su odobreni zahtjevi za potporu i kojima su odbijeni te o razlozima odbijanja
b) broju djece koja su bili korisnici
c) količinama mlijeka i mliječnih proizvoda koji su bili predmet potpore i
d) cijeni isporučenog mlijeka i mliječnih proizvoda.
Članak 12.
U provedbi Programa, Hrvatski zavod za javno zdravstvo:
a) prati učinkovitost provedbe Programa u odnosu na pokazatelje navike konzumiranja i znanja o mlijeku i mliječnim proizvodima
b) provodi praćenje i vrednovanje utjecaja Programa na prehrambene navike i zdravlje školske djece među učenicima od 1. do 4. razreda osnovne škole i roditeljima te odgovornom osoblju u školama u kojima se provodi Program
c) podnosi izvještaj ministarstvu nadležnom za poljoprivredu o provedenom istraživanju među učenicima, evaluira učinkovitost Programa na prehrambene navike i zdravlje školske djece u odnosu na pokazatelje navike konzumiranja i znanja o mlijeku i mliječnim proizvodima.
Članak 13.
Odgojno-obrazovne ustanove koje provode ovaj Program dužne su:
a) organizirati raspodjelu i pripremu mlijeka i mliječnih proizvoda za potrošnju u ustanovi te pratiti potrošnju istih
b) voditi evidenciju prijema mlijeka i mliječnih proizvoda namijenjenih djeci na obrascu iz priloga V. ovoga Pravilnika
c) izraditi ili dati izraditi plakat te ga oglasiti u skladu s člankom 16. Uredbe (EZ) br. 657/2008.
d) u slučaju promjene podataka o ukupnom broju učenika iz članka 10. stavka 2. točke c) ovoga Pravilnika pisanim putem obavijestiti podnositelja zahtjeva za potporu, odnosno Agenciju za plaćanja kada je odgojno-obrazovna ustanova podnositelj zahtjeva za potporu za prethodni mjesec s naznakom novog broja učenika koji može sudjelovati u provedbi Programa.
Članak 14.
(1) Agencija za plaćanja izvještava Europsku komisiju o provedbi Programa sukladno članku 17. Uredbe (EZ) br. 657/2008.
(2) Ministarstvo nadležno za obrazovanje dostavlja Agenciji za plaćanja obavijesti iz članka 10. stavka 2. ovoga Pravilnika do 14. listopada 2016. godine.
(3) Agencija za plaćanja dužna je ministarstvu