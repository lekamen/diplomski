 otvaraju posmično moraju biti osigurana od slučajnog zatvaranja, a slobodan otvor koji se pri tome mora osigurati iznosi najmanje 300 mm.
(6) Staklene plohe u vozilu moraju biti proizvedene od sigurnosnog stakla.
(7) Vozilo za prijevoz putnika mora imati dostatan broj izlaza u slučaju opasnosti, a prozori u putničkom prostoru predviđeni za izlaz u slučaju opasnosti moraju biti vidljivo i posebno označeni.
(8) Vozilo za prijevoz putnika mora biti opremljeno sustavom električne rasvjete i nužnom rasvjetom.
Članak 12.
(1) Natpisi i oznake na oplati vozila teretnih vagona moraju biti sukladni normi HRN EN 15877-1.
(2) Natpisi i oznake na oplati putničkih vagona, motornih vlakova, lokomotiva i vozila za posebne namjene s vlastitim pogonom moraju biti sukladni normi HRN EN 15877-2.
(3) Vozilo za posebne namjene mora imati dodatne oznake sukladno normi HRN EN 14033-1.
Članak 13.
Oduzimač struje mora ispunjavati uvjete propisane propisom kojim se uređuju tehnički uvjeti kojima mora udovoljavati željeznički elektroenergetski infrastrukturni podsustav.
Članak 14.
Upravljačnica vozila mora biti opremljena sa sljedećom opremom:
a) grijači čelnih stakala,
b) brisači čelnih stakala s uređajem za pranje stakla,
c) uređaji za ventilaciju i grijanje ili klimatizaciju upravljačnice,
d) dva sjedala u upravljačnici, od kojih je sjedalo na upravljačkom mjestu s mogućnošću zakretanja.
Članak 15.
Vozilo mora biti građeno i opremljeno na način, da su nastanak i širenje vatre i dima u slučaju požara otežani, dok vozilo za prijevoz putnika mora biti opremljeno i protupožarnim aparatima ili sustavom za gašenje požara.
III. TEHNIČKI UVJETI ZA VOZILA SUKLADNIH TSI-jima
Članak 16.
(1) Ovi tehnički uvjeti primjenjuju se na vozila koja su sukladna svim odgovarajućim TSI-jima kod izdavanja prvog ili dodatnog odobrenja za puštanje u uporabu vozila namijenjenih za prometovanje na željezničkim prugama Republike Hrvatske.
(2) Elektromagnetska kompatibilnost električne opreme i uređaja ugrađenih na vozilo mora biti sukladna normama HRN EN 50121-3-1 i HRN EN 50121-3-2.
(3) Profil vozila mora ispunjavati uvjete propisane propisom kojim se uređuju tehnički uvjeti kojima moraju udovoljavati željezničke pruge i koji su navedeni u Izvješću o mreži.
(4) Oduzimač struje mora ispunjavati uvjete propisane propisom kojim se uređuju tehnički uvjeti kojima mora udovoljavati željeznički elektroenergetski infrastrukturni podsustav.
Članak 17.
(1) Kotači teretnih vagona moraju imati propisan profil vijenca i krug kotrljanja, kako je to prikazano u poglavljima 6. i 7. norme HRN EN 13715. Karakteristike kotača teretnih vagona moraju biti sukladne normi HRN EN 13262.
(2) Kotači vozila moraju imati označenu granicu dozvoljenog trošenja kružnim utorom na vanjskoj čelnoj plohi osim kotača koji na sebi imaju kočne diskove ili kod kojih tijelo kotača jest ujedno i kočni disk. Vanjski rub kružnog utora određuje zadnju mjeru korištenja kotača.
(3) Teretni vagoni sastavljeni od trajno spojenih cjelovitih jedinica (trajno povezani vagoni) ili oni sastavljeni od jedinica međusobno povezanih zajedničkim voznim postrojem (zglobni vagoni) moraju odgovarati uvjetima sukladno objavi UIC 572.
Članak 18.
(1) Vozilo namijenjeno za brzine veće od 160 km/h mora biti opremljeno elektropneumatskom i elektromagnetskom kočnicom.
(2) Izvršni mehanizam kočenja automatske zračne kočnice vozila mora imati kočni cilindar i regulator kočnog polužja.
(3) Sva vozila moraju imati parkirnu kočnicu, a vučna vozila i putnički vagoni moraju imati i kočnicu za slučaj opasnosti. Sila potrebna za aktiviranje parkirne kočnice mora biti maksimalno 500 N, a sila potrebna za aktiviranje kočnice u slučaju opasnosti može biti od 100 do 170 N.
(4) Na vučnom vozilu izbor vrste kočnice obavlja se mehaničkim ili električnim izbornikom.
(5) Ovisno o brzini, putnički vagon mora imati sljedeći najmanji postotak kočenja:
a) do 100 km/h...... 105%,
b) do 120 km/h...... 110%,
c) do 140 km/h...... 130%,
d) do 160 km/h...... 170%,
e) do