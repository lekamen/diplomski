 ispitivanja prijava i dostavljene dokumentacije te očitovanja Akademije, Povjerenstvo izrađuje mišljenje o ispunjavanju uvjeta za polaganje završnog ispita kandidata koji nisu pohađali Školu. Mišljenje potpisuje predsjednik Povjerenstva i dostavlja ga Pravosudnoj akademiji. Ravnatelj Pravosudne akademije donosi odluku o ispunjavanju uvjeta za polaganje završnog ispita osoba koje nisu bili polaznici Škole.
IV. POSTUPAK PROVEDBE ZAVRŠNOG ISPITA
Članak 8.
(1) Akademija je dužna osigurati mogućnost pristupanja polaganju završnog ispita najmanje dva puta godišnje.
(2) Svaki kandidat koji pristupa pisanoj provjeri znanja i sposobnosti predočuje važeću osobnu iskaznicu ili putovnicu.
(3) Po završetku pisane provjere znanja i sposobnosti kandidat predočuje važeću osobnu iskaznicu ili putovnicu tajniku Povjerenstva odnosno osobama koje odredi Akademija. Tajnik Povjerenstva odnosno druga osoba koju odredi Akademija će uvidom u listu zaporki svaki pojedini test, nakon što ga kandidat preda, označiti odgovarajućom zaporkom. Kandidatu se ne priopćuje njegova zaporka.
(4) Nakon provedenog testiranja, testovi svih kandidata koji su pristupili polaganju pisanog ispita označeni isključivo zaporkama zatvaraju se u posebnu omotnicu koju tajnik pohranjuje u odgovarajućem prostoru u Akademiji.
Članak 9.
(1) Pisani test svakog kandidata pregledavaju i zajednički boduju dva člana Povjerenstva koje odredi Predsjednik Povjerenstva uzimajući u obzir kaznenu i građansku granu prava.
(2) O pregledu i bodovanju pisanih testova vodi se poseban zapisnik. U zapisniku se navode podaci o zaporci kandidata, datum i mjesto polaganja pisanog ispita, polaže li ispit za suca ili zamjenika državnog odvjetnika te izbor područja građanskog ili kaznenog prava, broj bodova koje je kandidat ostvario i sažeto obrazloženje bodovanja.
(3) Članovi Povjerenstva zaduženi za pregled i bodovanje pisanih testova potpisuju zapisnik. Zapisnik se dostavlja tajniku Povjerenstva.
Članak 10.
(1) O tijeku i bodovanju usmenog dijela ispita sastavlja se poseban zapisnik. U zapisniku se navode osobni podaci kandidata (ime, prezime, adresa prebivališta, OIB), datum i mjesto polaganja usmenog ispita, polaže li ispit za suca ili zamjenika državnog odvjetnika te izbor područja građanskog ili kaznenog prava. U zapisniku se navodi i sastav Povjerenstva kao i pitanja postavljena kandidatu na usmenom dijelu ispita te ukupan broj bodova koje je kandidat ostvario na usmenom dijelu ispita.
(2) Zapisnik o tijeku i ocjenjivanju usmenog dijela ispita, uz tajnika potpisuju svi članovi Povjerenstva. Zapisnik će se nakon toga zatvoriti u posebnu omotnicu i povjeriti na čuvanje tajniku Povjerenstva za polaganje završnog ispita.
V. POTVRDA O ZAVRŠNOM ISPITU
Članak 11.
(1) Nakon provedenog usmenog i pisanog dijela završnog ispita, Povjerenstvo će na temelju uvida u zapisnike o usmenom i pisanom dijelu ispita utvrditi konačan broj bodova koje je pojedini kandidat ostvario.
(2) Utvrđenje o konačnom broju bodova unosi se u poseban zapisnik koji sadržava:
– osobne podatke kandidata (ime, prezime, adresa prebivališta, OiB),
– zaporku kandidata,
– datum i mjesto polaganja usmenog dijela ispita kao i broj bodova koje je kandidat ostvario na usmenom dijelu ispita,
– datum i mjesto polaganja pisanog dijela ispita kao i broj bodova koje je kandidat ostvario na pisanom dijelu ispita,
– ukupan broj bodova koje je kandidat ostvario na završnom ispitu,
– datum i mjesto sastavljanja zapisnika,
– sastav Povjerenstva za polaganje završnog ispita,
– potpise članova Povjerenstva.
(3) Na temelju zapisnika Povjerenstvo izdaje potvrdu o završnom ispitu čiji je sadržaj i oblik propisan Pravilnikom o sadržaju, vremenu i načinu polaganja završnog ispita te sadržaju potvrde završnom ispitu u Državnoj školi za pravosudne dužnosnike.
(4) Za osobe koje su uspješno položile završni ispit pred Povjerenstvom za polaganje završnog ispita, odnosno koje su ostvarile najmanje 225 bodova na završnom ispitu, smatra se da su uspješno završile