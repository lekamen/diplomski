 sustava podnijeti zahtjev za početak korištenja mreže, uz koji je dužan priložiti ugovor o opskrbi krajnjeg kupca i/ili ugovor o otkupu električne energije.
(8) Korištenje mreže može započeti uz prisustvo korisnika mreže ili njegovog predstavnika.
(9) Iznimno od stavka 8. ovoga članka, korištenje mreže može započeti i bez prisustva korisnika mreže, uz pisanu suglasnost operatoru sustava za početak korištenja mreže bez prisustva korisnika mreže.
(10) Zahtjev za početak korištenja mreže iz stavka 7. ovoga članka sadrži:
– očekivani dan i vrijeme početka korištenja mreže,
– izjavu o prisustvu korisnika mreže odnosno njegovog predstavnika kod početka korištenja mreže ili suglasnost operatoru sustava za početak korištenja mreže bez prisustva korisnika mreže,
– kontakt podatke korisnika mreže odnosno njegovog predstavnika.
(11) Korištenje mreže može započeti tek nakon sklapanja ugovora o korištenju mreže, ugovora o opskrbi krajnjeg kupca i/ili ugovora o otkupu električne energije, pri čemu se korisniku mreže izdaje potvrda o početku korištenja mreže s početnim stanjem brojila, koju potpisuju operator sustava i korisnik mreže odnosno njegov predstavnik.
(12) Kada korisnik mreže odnosno njegov predstavnik na temelju izjave iz stavka 10. podstavka 2. ovoga članka nije prisutan kod početka korištenja mreže, operator sustava dužan je u roku od 30 dana od dana početka korištenja mreže korisniku mreže dostaviti potvrdu o početku korištenja mreže s početnim stanjem brojila.
(13) Operator sustava dužan je u roku od osam dana od dana početka korištenja mreže dostaviti korisniku mjernih podataka podatke o početnom stanju brojila.
Članak 5.
(1) Ugovor o korištenju mreže sklapa se na neodređeno vrijeme, osim u slučaju iz članka 4. stavka 3. i članka 31. stavka 4. ovih Općih uvjeta kada se sklapa na određeno vrijeme.
(2) Ugovor o korištenju mreže sadrži:
– podatke o ugovornim stranama,
– predmet ugovora,
– broj elektroenergetske suglasnosti i dan izdavanja,
– podatke o priključnoj snazi i ostalim elektroenergetskim veličinama obračunskog mjernog mjesta,
– obvezu dostave podataka planiranih vršnih radnih snaga ili planirane proizvodnje na obračunskom mjernom mjestu, za korisnika mreže na vrlo visokom, visokom te srednjem naponu,
– uvjete korištenja snage, kod krajnjeg kupca s mjerenjem snage i proizvođača,
– razinu kvalitete opskrbe električnom energijom,
– razinu dopuštenog negativnog povratnog utjecaja na mrežu,
– uvjete pristupa obračunskom mjernom mjestu i uvjete očitanja,
– uvjete korištenja mreže,
– način prikupljanja obračunskih podataka,
– način obračuna naknade za korištenje mreže,
– uvjete kod kojih je korisnik mreže dužan pristupiti ograničenju potrošnje i/ili isporuke ugovorene električne energije i snage,
– opis i vrstu poslovnih podataka koji podliježu obvezi osiguranja tajnosti,
– način informiranja o važećim cijenama, naknadama i davanjima te standardnim rokovima i uvjetima, osobito u pogledu pristupa mreži i korištenja usluga,
– način izvještavanja i razmjene podataka te način utvrđivanja i obračuna štete u slučaju neizvršenja ili neurednog izvršenja ugovora,
– uvjete za raskid i otkaz ugovora,
– ostale međusobne obveze i
– način rješavanja sporova.
(3) Ugovor o korištenju mreže može na zahtjev operatora sustava sadržavati i upute za vođenje pogona postrojenja i instalacija korisnika mreže, kojima se uređuju odnosi na sučelju s mrežom.
(4) Prije sklapanja ugovora o korištenju mreže operator sustava dužan je korisnika mreže upoznati s njegovim pravima i obvezama iz ovih Općih uvjeta.
(5) Ugovor o korištenju mreže sklapa se za svako obračunsko mjerno mjesto, a može se sklopiti i za više obračunskih mjernih mjesta istog korisnika mreže.
Članak 6.
(1) Operator sustava može korisniku mreže na njegov zahtjev omogućiti prijenos ugovora o korištenju mreže trećoj osobi.
(2) Operator sustava je dužan o prijenosu ugovora iz stavka 1. ovoga članka bez odgađanja obavijestiti opskrbljivača i/ili otkupljivača.
(3) U slučaju prijenosa ugovora iz