 odlagališta.
Inspekcije Ministarstva zaštite okoliša i prirode u suradnji s inspekcijama Ministarstva unutarnjih poslova i Ministarstva zdravlja, osobito za područje priobalja, planirat će, organizirati i izvršiti pojačani nadzor i pregled odlagališta otpada na kojima se kontrolirano odlaže komunalni otpad.
Posebna pozornost usmjerit će se na provedbu mjera uređenja lokacija i zdravstvene zaštite odlagališta otpada određenih posebnim propisima, odnosno trajno poduzimanje odgovarajućih mjera u smislu uređenja, osiguravanja, čuvanja ili zabrane korištenja odlagališta i ostale mjere za sanaciju nekontroliranih »divljih« odlagališta.
Izvršitelji zadatka: župan, gradonačelnik, općinski načelnik Ministarstvo zaštite okoliša i prirode Ministarstvo unutarnjih poslova Ministarstvo zdravlja Rok provedbe: 15. svibnja 2016. godine Rok za nadzor: 31. svibnja 2016. godine
23. Hrvatska elektroprivreda d.d., Hrvatski operator prijenosnog sustava d.o.o. i privatni vlasnici vjetroelektrana će u okviru svojih nadležnosti u elektroenergetskim građevinama planirati, organizirati, tretirati i čistiti prostor od lakozapaljivih tvari koje bi mogle izazvati požar i omogućiti njegovo širenje, a u trasama nadzemnih elektroenergetskih vodova održavati sigurnosne visine i udaljenosti, odnosno provoditi šumski red.
Objedinjeni Plan čišćenja s dinamikom izvršenja, odmah po donošenju, Hrvatska elektroprivreda d.d., Hrvatski operator prijenosnog sustava d.o.o. i privatni vlasnici vjetroelektrana dostavit će Ministarstvu gospodarstva i Državnoj upravi za zaštitu i spašavanje te posredno i teritorijalno nadležnom Područnom uredu za zaštitu i spašavanje.
Hrvatski operator prijenosnog sustava d.o.o. dostaviti će Državnoj upravi za zaštitu i spašavanje, podatke o trasama elektroenergetskih vodova (nadzemne i podzemne mreže) u digitalnom georeferenciranom obliku (ESRI format).
Ministarstvo gospodarstva i Ministarstvo unutarnjih poslova planirat će, organizirati i obaviti nadzor nad provedbom mjera zaštite od požara u elektroenergetskim građevinama i trasama nadzemnih vodova na priobalnom i otočnom području te u slučaju potrebe narediti odgovarajuće mjere.
Izvršitelji zadatka: Ministarstvo gospodarstva Hrvatska elektroprivreda d.d. Hrvatski operator prijenosnog sustava d.o.o. *Privatni vlasnici vjetroelektrana Ministarstvo unutarnjih poslova Rok dostave plana: 30. travnja 2016. godine Rok provedbe: 31. svibnja 2016. godine Rok za nadzor: 31. svibnja 2016. godine
*Privatni vlasnici vjetroelektrana: VE Vrataruša, VE Velika Popina, VE Trtar-Krtolin, VE Ravne 1, VE Ponikve, VE Pometeno Brdo 1, VE Orlice, VE Kamensko-Voštane, VE Jelinak, VE Danilo, VE Crno Brdo i VE Bruška.
24. Ministarstvo unutarnjih poslova će trajno planirati, organizirati i obavljati pojačani nadzor nad provedbom mjera zaštite od požara i tehnoloških eksplozija, posebno poduzeća koja se bave distribucijom energenata i subjekata koji predstavljaju poseban gospodarski, poljoprivredni, turistički interes ili interes za zaštitu prirode i okoliša, a vezani su uz nadolazeću turističku i žetvenu sezonu.
Izvršitelj zadatka: Ministarstvo unutarnjih poslova Rok: 15. svibnja 2016. godine
25. Nadležne inspekcijske službe provodit će pojačani inspekcijski nadzor provedbe zadaća Programa aktivnosti u svojoj nadležnosti.
Inspekcijske službe ovlaštene za nadzor nad provođenjem mjera zaštite od požara dosljedno će provoditi odredbe Zakona o zaštiti od požara (»Narodne novine«, broj 92/10), Zakona o zapaljivim tekućinama i plinovima (»Narodne novine«, br. 108/95 i 56/10), Zakona o vatrogastvu (»Narodne novine«, br. 106/99, 117/01, 36/02, 96/03, 139/04, 174/04, 38/09 i 80/10), Zakona o sustavu civilne zaštite (»Narodne novine«, broj 82/15), Zakona o zaštiti prirode (»Narodne novine«, broj 80/13), Zakona o poljoprivrednom zemljištu (»Narodne novine«, br. 39/13 i 48/15), Zakona o šumama (»Narodne novine«, br. 140/05, 82/06, 129/08, 80/10, 124/10, 25/12, 68/12, 148/13 i 94/14), Zakona o cestama (»Narodne novine«, br.