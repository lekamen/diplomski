 322-01/14-01/1898, URBROJ: 525-10/1288-14-1).
(9) Troškovi provođenja mjera iz stavka 1. i 8. ove podtočke podmiruju se iz državnog proračuna, a troškove provođenja mjera iz stavka 3. i 4. ove podtočke snosi posjednik životinja.
9.2. Tuberkuloza svinja
(1) Ovlašteni veterinar kontrolnog tijela ili veterinarski inspektor u klaonici mora voditi posebnu evidenciju o svakom utvrđenom slučaju tuberkuloze svinja te o nalazu izvijestiti nadležnog veterinarskog inspektora nadležnog veterinarskog ureda i nadležnog veterinarskog inspektora u mjestu podrijetla tuberkulozne životinje.
(2) U slučaju nalaza patoanatomskih promjena na liniji klanja, koje upućuju na tuberkulozu veterinarski inspektor ili ovlašteni veterinar kontrolnog tijela moraju dostaviti promijenjene limfne čvorove i/ili promijenjene parenhimske organe (slezena, pluća, jetra) radi potvrde ili isključivanja tuberkuloze u službeni laboratorij.
(3) Troškovi provođenja mjera iz stavka 2. ove podtočke podmiruju se iz državnog proračuna.
10. Paratuberkuloza
(1) Na paratuberkulozu moraju biti pretražena rasplodna goveda starija od 24 mjeseca te rasplodne ovce i koze starije od 12 mjeseci, ako pokazuju kliničke znakove paratuberkuloze.
(2) Uzorkovanje, laboratorijsko pretraživanje i mjere koje se provode u slučaju pozitivnoga nalaza na paratuberkulozu provode se sukladno uputi Uprave za veterinarstvo i sigurnost hrane.
(3) Troškove provođenja mjera iz ove točke snosi posjednik životinje.
11. Enzootska leukoza goveda
(1) Sva goveda starija od 12 mjeseci koja se premještaju iz stada koja nisu službeno slobodna, osim u slučaju upućivanja goveda izravno na klanje, moraju biti pretražena na enzootsku leukozu goveda s negativnim rezultatom, unutar 30 dana prije premještanja. Ova odredba ne odnosi se na goveda namijenjena tovu, uz uvjet da ista neće biti korištena za rasplod nego će nakon tova biti poslana izravno na klanje.
(2) Za premještanje goveda između službeno slobodnih stada nije potrebno pretraživanje na enzootsku leukozu, pod uvjetom da goveda tijekom prijevoza ne dolaze u kontakt s govedima nižeg zdravstvenog statusa.
(3) Mjere u svrhu ostvarivanja uvjeta za održavanje statusa stada službeno slobodnih od enzootske leukoze goveda provode se na području Zagrebačke, Virovitičko-podravske, Brodsko-posavske, Osječko-baranjske, Vukovarsko-srijemske, Splitsko-dalmatinske, Dubrovačko-neretvanske, Sisačko-moslavačke, Koprivničko-križevačke i Bjelovarsko-bilogorske županije, sukladno Programu iskorjenjivanja i nadziranja enzootske leukoze goveda u Republici Hrvatskoj u 2015. godini (KLASA: 322-01/14-01/1899, URBROJ: 525-10/1288-14-1).
(4) U stado službeno slobodno od enzootske leukoze goveda zabranjeno je uvođenje goveda podrijetlom iz stada s nepoznatim statusom u odnosu na enzootsku leukozu goveda.
(5) Goveda iz stada nepoznatog statusa u odnosu na enzootsku leukozu goveda mogu se premještati isključivo u svrhu upućivanja izravno na klanje.
(6) Troškove provođenja mjera iz stavka 1. ove točke podmiruje posjednik, a troškovi provođenja mjera iz stavka 3. ove točke podmiruju se iz državnog proračuna.
12. Zarazni rinotraheitis goveda – zarazni pustularni vulvovaginitis (ZRG/ZPV)
(1) Radi otkrivanja zaraznog rinotraheitisa goveda – zaraznog pustularnog vulvovaginitisa (ZRG/ZPV) u rasplodnih goveda, u svim slučajevima kada klinički znakovi upućuju na sumnju na bolest ZRG/ZPV, obvezno je njezino isključivanje.
(2) Za cijepljenje rasplodnih goveda protiv ZRG/ZPV može se koristiti samo cjepivo s uklonjenim glikoproteinom gE.
(3) Troškovi provođenja mjera iz stavka 1. ove točke podmiruju se iz državnog proračuna, a troškove provođenja mjere iz stavka 2. ove točke snosi posjednik životinje.
13. Bolest plavog jezika
(1) Radi otkrivanja bolesti plavog jezika (BPJ) u domaćih preživača, u svim slučajevima kada klinički znakovi upućuju na sumnju na bolest BPJ, obvezno je njezino isključivanje.
(2) Pojačano nadziranje u odnosu na provedbu stavka 1. ove točke potrebno je provoditi u vrijeme sezone