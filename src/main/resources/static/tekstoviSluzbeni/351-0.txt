17 13.02.2015 Odluka Ustavnog suda Republike Hrvatske broj: SuT-A-2/2015 od 9. veljače 2015.
USTAVNI SUD REPUBLIKE HRVATSKE
352
Na temelju članka 125. alineje 9. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.), članka 87. alineje 1. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst) i članka 43. Zakona o izboru predsjednika Republike Hrvatske (»Narodne novine« broj 22/92., 42/92. – ispravak, 71/97., 69/04., 99/04., 44/06., 24/11. i 128/14.), Ustavni sud Republike Hrvatske u sastavu Jasna Omejec, predsjednica, te suci Mato Arlović, Marko Babić, Snježana Bagić, Slavica Banić, Mario Jelušić, Davor Krapac, Ivan Matija, Antun Palarić, Aldo Radolović, Duška Šarin i Miroslav Šeparović, na sjednici održanoj 9. veljače 2015. donio je
ODLUKU
I.
Na temelju Odluke o raspisivanju izbora za Predsjednika Republike Hrvatske, klasa: 022-03/14-04/434, urbroj: 50301-09/06-14-2 od 20. studenoga 2014. (»Narodne novine« broj 137/14.), izbori za predsjednika Republike Hrvatske održani su 28. prosinca 2014. i 4. siječnja 2015. te 11. siječnja 2015. i 18. siječnja 2015.
II.
Izbori iz točke I. ove odluke provedeni su u skladu s Ustavom Republike Hrvatske, Ustavnim zakonom o Ustavnom sudu Republike Hrvatske i Zakonom o izboru predsjednika Republike Hrvatske.
III.
Ova odluka stupa na snagu danom donošenja, a objavit će se u »Narodnim novinama«.
Broj: SuT-A-2/2015 Zagreb, 9. veljače 2015.
Predsjednica prof. dr. sc. Jasna Omejec, v. r.
