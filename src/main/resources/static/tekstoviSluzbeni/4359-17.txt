 letenje, slijetanje će provesti na alternativni aerodrom na kojem postoje uvjeti za vizualno prilaženje i slijetanje.
(3) Ako se letačka zadaća provodi helikopterom, u slučaju pogoršanih meteoroloških uvjeta, kao krajnja mogućnost provest će se slijetanje po kriterijima za IASU.
XIX. INSTRUMENTALNO LETENJE
Uvjeti za letenje po pravilima instrumentalnog letenja
Članak 110.
Letenje po pravilima instrumentalnog letenja provodi posada osposobljena i u trenaži za instrumentalno letenje na aerodromima i vojnim zrakoplovima opremljenima za instrumentalno letenje.
Obveza letenja po pravilima instrumentalnog letenja
Članak 111.
Posada vojnog zrakoplova mora letjeti prema pravilima instrumentalnog letenja ako su meteorološki uvjeti ispod minimuma za vizualno letenje.
Uzlijetanje i slijetanje zrakoplova
Članak 112.
(1) Za sigurno uzlijetanje i slijetanje vojnih zrakoplova čija brzina prilaženja za slijetanje zahtijeva primjenu nestandardnih procedura i postupaka potrebno je utvrditi posebne postupke.
(2) Postupci iz stavka 1. ovoga članka sastavni su dio Upute o letenju vojnih zrakoplova koji se odnose na pojedini aerodrom.
(3) Kontrolori zračnog prometa koji pružaju uslugu vođenja vojnih zrakoplova po postupcima iz stavka 1. ovoga članka moraju za to biti odgovarajuće osposobljeni.
Kombiniranje letenja po pravilima vizualnog i instrumentalnog letenja
Članak 113.
Vojni let može se provoditi kombinacijom letenja po vizualnim i instrumentalnim pravilima ako je takvo letenje planirano letačkom zadaćom i predanim planom leta.
Osposobljavanje za instrumentalno letenje u simuliranim uvjetima
Članak 114.
(1) U letu koji se provodi radi obuke prema pravilima instrumentalnog letenja, pilot može letjeti na vojnom zrakoplovu višesjedu uz nadzor nastavnika letenja u simuliranim uvjetima pod pokrivačem ili na drugi način propisan Priručnikom za uporabu određenog tipa vojnog zrakoplova.
(2) Kada se let provodi u simuliranim uvjetima za instrumentalno letenje, nastavnik letenja ne smije biti pod pokrivačem pilotske kabine.
(3) Pokrivač pilotske kabine postavlja se na način koji omogućuje njegovo brzo i jednostavno otvaranje ili uklanjanje u svakom položaju vojnog zrakoplova.
Letenje po instrumentima
Članak 115.
(1) Letovi u VMC-u mogu se provoditi po instrumentima:
– iznad mora bez vizualnog kontakta s kopnom
– u području za obuku sa ili bez pokrivača
– u radarskoj koloni
– u letenju s automatskim ili ručnim nadvisivanjem prepreka po instrumentima
– u borbenoj obuci u rezerviranom zračnom prostoru
– u presretanju
– u letovima ubrzanja.
(2) Letovi iz stavka 1. ovoga članka ne moraju se provoditi po IFR-u.
Obveza slušanja emergency frekvencije za OAT IFR let
Članak 116.
Kao dodatak dvosmjernoj radiokomunikaciji, što je propisano odgovarajućom klasifikacijom zračnog prostora ili je naloženo od nadležne kontrole zračnog prometa ako raspolažu slobodnim komunikacijskim kanalima, posade vojnih zrakoplova dužne su kontinuirano slušati važeće UHF i/ili VHF frekvencije za nuždu.
XX. NOĆNO LETENJE
Primjena pravila letenja
Članak 117.
Noćno letenje provodi se po pravilima za vizualno i instrumentalno letenje.
Uvjeti za provedbu noćnog letenja
Članak 118.
(1) Noćno letenje može provoditi posada osposobljena i u trenaži za noćno letenje na aerodromima i vojnim zrakoplovima opremljenima za noćno letenje.
(2) Uporaba svjetala na vojnom zrakoplovu tijekom noćnog letenja uređuje se Priručnikom za uporabu određenog tipa vojnog zrakoplova.
Postupak u slučaju otkaza svjetala za označavanje
Članak 119.
U slučaju kvara svjetala na vojnom zrakoplovu u uvjetima kada moraju biti uključena, pilot je dužan o tome obavijestiti nadležnu kontrolu zračnog prometa.
Letovi s uporabom opreme za gledanje noću
Članak 120.
Letovi s uporabom opreme za gledanje noću provode se pod uvjetom da je vidljivost u skladu s Priručnikom za uporabu proizvođača opreme za gledanje noću i Priručnikom za uporabu određenog tipa vojnog zrakoplova.
XXI. AERODROMSKI PROMETNI KRUG
Letenje po aerodromskom