 sigurnost i zdravlje radnika te kako su za smanjivanje rizika dovoljne mjere provedene u skladu sa stavcima 1. i 2. ovoga članka, ne primjenjuju se odredbe članaka 7., 8. i 11. ovoga Pravilnika.
Članak 7.
Posebne sigurnosne i preventivne mjere
(1) Poslodavac je dužan osigurati da je rizik koji predstavlja opasna kemikalija smanjen na najmanju moguću mjeru.
(2) U provedbi stavka 1. ovoga članka prednost ima zamjena tvari, na način da poslodavac izbjegava uporabu opasne kemikalije tako da je zamjeni kemikalijom ili procesom koji nije opasan, odnosno koji je manje opasan za sigurnost i zdravlje radnika pod uvjetima u kojima se koristi.
(3) Kada vrsta djelatnosti poslodavca ne dozvoljava da se rizik odstrani zamjenom opasne kemikalije, uzimajući u obzir djelatnost i procjenu rizika iz stavka 1. članka 5. ovoga Pravilnika, poslodavac osigurava da se rizik smanji u najvećoj mogućoj mjeri primjenom sigurnosnih i preventivnih mjera, koje odgovaraju procjeni rizika u skladu s člankom 5. ovoga Pravilnika
Takve mjere prema navedenom redoslijedu uključuju:
1) planiranje odgovarajućih radnih procesa i tehničkih regulacijskih naprava te uporabu odgovarajuće opreme i materijala, da se izbjegne ili što više smanji oslobađanje opasnih kemikalija koje bi mogle biti opasne za sigurnost i zdravlje radnika na mjestu rada,
2) primjenu skupnih sigurnosnih mjera na izvoru rizika kao što je primjereno odstranjivanje opasnih kemikalija učinkovitim provjetravanjem te primjerene organizacijske mjere,
3) kada se izloženost ne može spriječiti drugim sredstvima, koriste se individualne zaštitne mjere te osobna zaštitna oprema,
4) U mjere iz podstavka 3. ovoga stavka, uključuje se i zdravstveni nadzor u skladu s člankom 11. ovoga Pravilnika, kada je to primjereno u odnosu na prirodu i veličinu rizika.
(4) Kada poslodavac nije u stanju dokazati da je u skladu sa stavkom 3. ovoga članka postignuta odgovarajuća zaštita zdravlja radnika, poslodavac mora redovito i pri svakoj promjeni uvjeta rada koji bi mogli utjecati na izloženost radnika opasnim kemikalijama provoditi potrebna mjerenja koncentracije opasnih kemikalija koje bi mogle biti opasne za zdravlje radnika na mjestu rada, posebice vezano uz granične vrijednosti izloženosti.
(5) Poslodavac mora uzimati u obzir rezultate postupaka navedenih u stavku 4. ovoga članka pri provedbi obveza koje utvrđuje članak 4. ovoga Pravilnika, odnosno koje proizlaze iz njega, a kada je prekoračena propisana granična vrijednost izloženosti, poslodavac mora poduzeti mjere, tako da pri izvođenju preventivnih i sigurnosnih mjera uzme u obzir poduzimanje mjera po prioritetu graničnih vrijednosti izloženosti.
(6) Na temelju cjelokupne ocjene i općih načela za sprečavanje rizika iz članaka 5. i 6. ovoga Pravilnika, poslodavac poduzima tehničke i/ili organizacijske mjere koje odgovaraju vrsti postupka, uključujući skladištenje, postupanje i odvajanje nekompatibilnih opasnih kemikalija kako bi radnike zaštitio od opasnosti, koje uzrokuju fizikalno-kemijske karakteristike opasnih kemikalija. Poslodavac u tom slučaju postupa prema navedenim prioritetima, tako da:
1) spriječi prisutnost opasnih koncentracija zapaljivih tvari ili opasne količine kemijski nestabilnih tvari na radnom mjestu ili da se, kada vrste poslova to ne dopuštaju,
2) izbjegne izvore paljenja, koji bi mogli prouzročiti požar i eksploziju ili neugodne situacije koje bi mogle imati štetne fizikalne učinke na kemijski nestabilne tvari ili smjese tvari, te
3) ublaži štetne učinke za zdravlje i sigurnost radnika prilikom požara odnosno eksplozije zbog paljenja upaljivih tvari ili štetnih fizikalnih učinaka, koje uzrokuju kemijski nestabilne tvari ili smjese tvari.
(7) Radna oprema i sigurnosni sustavi, sustavi za odvođenje opasnih kemikalija, koje osigurava poslodavac za zaštitu radnika moraju biti u skladu s posebnim propisima o projektiranju, proizvodnji, održavanju i učinkovitosti istih obzirom na zdravlje i sigurnost i zaštitu zdravlja radnika.
(8) Učinkovitost