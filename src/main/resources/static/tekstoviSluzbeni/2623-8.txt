 sudjelovanjem u obnašanju upravljačkih prava.
Dani Hrvatske komore arhitekata
Članak 35.
(1) Radi raspravljanja i zauzimanja stajališta o najvažnijim pitanjima struke te radi razmatranja pitanja od općeg značenja za rad Komore, održavaju se Dani Hrvatske komore arhitekata.
(2) Odluku o održavanju Dana Hrvatske komore arhitekata donosi Upravni odbor Komore.
(3) Pripremu Dana Hrvatske komore arhitekata provodi Organizacijski odbor, kojega imenuje Upravni odbor Komore na prijedlog predsjednika Komore.
(4) Dani Hrvatske komore arhitekata održavaju se i donose zaključke bez obzira na broj nazočnih članova Komore.
(5) Zaključci Dana Hrvatske komore arhitekata donose se većinom glasova nazočnih članova i imaju važnost preporuka za druga tijela i članove Komore.
(6) Na Danima Hrvatske komore arhitekata zaslužnim članovima Komore te drugim zaslužnim pravnim i fizičkim osobama mogu se dodijeliti nagrade i priznanja za doprinos u struci i radu Komore.
(7) Priznanja iz stavka 6. ovoga članka dodjeljuju se u skladu s pravilnikom kojim su ustanovljena priznanja te uređena druga pitanja od važnosti za provedbu u dodjeli priznanja, koji donosi Upravni odbor Komore.
(8) Dani Hrvatske komore arhitekata mogu biti nazvani i drugim odgovarajućim ili sličnim nazivom.
VII. IMENICI, UPISNICI I EVIDENCIJE
Članak 36.
(1) Komora u obavljanju javnih ovlasti vodi imenike, upisnike i evidencije koji su javne knjige, a isprave koje se izdaju u obavljanju tih poslova javne su isprave.
(2) Komora u okviru javnih ovlasti uspostavlja i vodi:
– Imenik ovlaštenih arhitekata,
– Imenik ovlaštenih arhitekata urbanista,
– Imenik ovlaštenih voditelja građenja arhitektonske struke,
– Imenik ovlaštenih voditelja radova arhitektonske struke,
– Imenik stranih ovlaštenih osoba koje su njezini članovi,
– upisnik ureda ovlaštenih arhitekata za samostalno obavljanje poslova projektiranja i/ili stručnog nadzora građenja,
– upisnik ureda ovlaštenih krajobraznih arhitekata za samostalno obavljanje poslova krajobraznog projektiranja i/ili stručnog nadzora građenja,
– upisnik zajedničkih ureda za obavljanje poslova projektiranja i/ili stručnog nadzora građenja,
– upisnik zajedničkih ureda za obavljanje poslova krajobraznog projektiranja i/ili stručnog nadzora građenja,
– upisnik ureda za samostalno obavljanje stručnih poslova prostornog uređenja,
– upisnik zajedničkih ureda za obavljanje stručnih poslova prostornog uređenja,
– evidenciju odobrenja za rad izdanih stranim arhitektima,
– evidenciju stranih ovlaštenih osoba arhitektonske struke kojima je izdala potvrdu za povremeno ili privremeno obavljanje poslova projektiranja i/ili stručnog nadzora građenja, poslova vođenja građenja, poslove voditelja radova u svojstvu odgovorne osobe i poslova voditelja projekta gradnje,
– evidenciju stranih ovlaštenih osoba kojima je izdala potvrdu za povremeno ili privremeno obavljanje poslova prostornog uređenja u svojstvu odgovorne osobe,
– evidenciju osoba kojima je priznala inozemne stručne kvalifikacije,
– evidenciju izdanih EU potvrda, provodi obradu/pripremu IMI dosjea u informacijskom sustavu unutarnjeg tržišta i izdaje europsku profesionalnu karticu,
– evidenciju voditelja projekta gradnje,
– evidenciju voditelja radova sa završenom srednjom stručnom spremom – tehničara arhitektonske struke,
– evidenciju o stegovnim postupcima,
– evidenciju počasnih članova Komore,
– evidenciju stranih ovlaštenih osoba koji su po pozivu Vlade Republike Hrvatske radili na projektu od posebnog kulturnog značaja,
– evidenciju stručnog usavršavanja,
– registar provoditelja natječaja,
– registar dodijeljenih registarskih brojeva natječaja,
– druge evidencije i registre.
(3) Komora imenike, upisnike, evidencije i registre vodi u računalnom obliku u formatu koji je dostupan e-dozvoli, te u obliku digitalnih zapisa koji se trajno čuvaju.
(4) Ustroj, oblik i sadržaj javnih knjiga, sadržaj baza podataka javnih knjiga u digitalnom obliku i način vođenje, te tehničku zaštitu podataka urediti će općim aktom Upravni