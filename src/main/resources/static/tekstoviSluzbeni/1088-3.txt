 Međimursku županiju,
– Koprivničko-križevačku županiju,
– Bjelovarsko-bilogorsku županiju.
Članak 16.
Svako područno sjedište Komore ima Upravno vijeće, kojeg čine izabrani vijećnici svih podružnica područnog sjedišta.
Predsjednika, zamjenika predsjednika i rizničara područnog sjedišta biraju vijećnici područnog sjedišta između sebe na Izbornoj sjednici Skupštine Komore.
Predsjednik područnog sjedišta vodi i koordinira radom područnog sjedišta, surađuje s tijelima Komore te saziva i predsjedava sjednicama Upravnog vijeća područnog sjedišta.
Upravno vijeće područnog sjedišta donosi odluke većinom glasova od ukupnog broja nazočnih članova.
Članak 17.
Područno sjedište obavlja sljedeće poslove:
– provodi odluke tijela Komore,
– sudjeluje pri planiranju zdravstvene politike regije koju zastupa te surađuje sa županijskim tijelima nadležnim za zdravstvo,
– sudjeluje u izradi mreže javnozdravstvene službe,
– izvješćuje Izvršni odbor Komore o stanju dentalne medicine na svom području,
– u suradnji s Izvršnim odborom Komore organizira i suorganizira tečajeve stručnog usavršavanja svojih članova u područnom sjedištu,
– razmatra prijedloge i primjedbe svojih članova i po potrebi ih prosljeđuje Izvršnom odboru Komore,
– raspravlja o prijedlozima i nacrtima zakona, podzakonskih akata i općih akata Komore,
– svoje članstvo redovito izvješćuje o radu Komore,
– predlaže Skupštini Komore člana Časnog suda sa svog područnog sjedišta,
– predlaže Izvršnom odboru Komore članove povjerenstava sa svog područnog sjedišta,
– surađuje s drugim tijelima Komore,
– obavlja i druge poslove određene ovim Statutom ili općim aktima Komore.
XI. TIJELA KOMORE
Članak 18.
Tijela Komore su:
1. Predsjednik;
2. Skupština;
3. Upravno vijeće;
4. Upravni odbor Strukovnog razreda dentalnih tehničara;
5. Upravni odbor Strukovnog razreda dentalnih asistenata;
6. Izvršni odbor;
7. Stručno vijeće;
8. Znanstveni savjet;
9. Časni sud prvog i drugog stupnja;
10. Nadzorni odbor;
11. Povjerenstva propisana odredbama ovog Statuta (u daljnjem tekstu: povjerenstva).
Tijela Komore donose odluke sukladno ovlastima propisanim odredbama ovog Statuta i drugim općim aktima Komore.
Izuzetno, tijelo Komore koje ima veće ovlasti može prenijeti pojedine ovlasti tijelu Komore s manjim ovlastima, a tijelo Komore s manjim ovlastima može proslijediti odluku na odlučivanje tijelu Komore s većim ovlastima.
1. PREDSJEDNIK
Članak 19.
Predsjednik Komore je doktor dentalne medicine koji predstavlja i zastupa Komoru i odgovoran je za zakonitost njezina rada.
Mandat predsjednika Komore traje šest (6) godina, s mogućnošću još jednog mandata.
Predsjedniku Komore mandat može prestati i prije isteka mandata na koji je imenovan:
1. gubitkom statusa člana Komore,
2. ostavkom,
3. opozivom.
Pravilnikom o izboru tijela Komore uređuje se postupak i način izbora predsjednika Komore.
Članak 20.
Predsjednik Komore obavlja sljedeće poslove:
1. donosi program i smjernice rada Komore;
2. usklađuje aktivnosti tijela i oblika organiziranja te rada ukupnog komorskog sustava;
3. potpisuje akte koje donosi Skupština Komore, akte o provedbi odluka Skupštine Komore, kao i druge akte odnosno ugovore u čijem zaključenju sudjeluje Komora;
4. samostalno zaključuje poslove čija je pojedinačna vrijednost do iznosa 50.000,00 kn;
5. brine se da rad tijela Komore bude u skladu sa zakonom, ovim Statutom i drugim općim aktima i interesima članova Komore, te je ovlašten zatražiti izvješća od svih tijela Komore, zamjenika predsjednika Komore, glavnog tajnika, rizničara, predsjednika i Upravnih vijeća područnih sjedišta Komore te sukladno istima i djelovati;
6. u slučaju povrede općih akata Komore može pokrenuti postupak opoziva dužnosnika Komore i imenovati vršitelja dužnosti na istu funkciju do donošenja odluke nadležnog tijela;
7. predstavlja Komoru pred drugim tijelima, komorama, organizacijama i institucijama u zemlji i inozemstvu;
8. predlaže Skupštini Komore imenovanje i razrješenje zamjenika predsjednika Komore;
9. predlaže