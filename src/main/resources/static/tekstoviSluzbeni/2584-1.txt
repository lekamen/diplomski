 uređuje pravo na pristup informacijama, objavama na mrežnim stranicama Komore i Glasilu Komore.
Javnost rada Komore ostvaruje se i suradnjom sa sredstvima javnog informiranja.
Članak 8.
Općim aktom koji donosi Upravni odbor, određuje se koje su isprave i podaci poslovna tajna, čije bi iznošenje neovlaštenoj osobi zbog njihove naravi i značaja bilo protivno interesima Komore i njezinih članova.
Podaci dobiveni tijekom postupaka provedenih u skladu sa Zakonom i Statutom, smiju se upotrijebiti sukladno propisima kojima je uređena zaštita osobnih podataka.
Zainteresirane osobe imaju pravo dobiti podatke o tome da li je određena osoba upisana u odgovarajući imenik, upisnik ili evidenciju Komore.
III. ZADAĆE I POSLOVI KOMORE
Članak 9.
Komora obavlja određena javna ovlaštenja koja su utvrđena Zakonom.
Komora pored javnih ovlaštenja obavlja sljedeće zadaće i poslove:
1. Promiče strojarsku struku i inženjersku djelatnost u cilju zaštite javnog interesa i trećih osoba:
– poticanjem i organiziranjem nastupa inženjerske struke pred stručnom javnošću
– informiranjem šire javnosti o postignućima strojarske struke u obavljanju inženjerske djelatnosti
– sudjelovanjem u kreiranju i provođenju europskih politika
– razvijanjem strukovne etike
– davanjem obvezujućih stručnih mišljenja o pojedinim pitanjima u djelatnosti projektiranja i/ili stručnog nadzora građenja te građenja, u okviru strojarske struke.
2. Razvija jedinstveni sustav organiziranosti u obavljanju inženjerske djelatnosti u okviru poslova i zadataka utvrđenih Zakonom, posebnim zakonima kojima se uređuje obavljanje djelatnosti prostornoga uređenja i gradnje, i Statutom.
3. Zastupa interese ovlaštenih osoba strojarske struke pred tijelima državne vlasti i tijelima državne uprave:
– suradnjom s tijelima državne vlasti i tijelima državne uprave
– sudjelovanjem u radu radnih skupina za izradu zakona i podzakonskih akata u upravnom području graditeljstva i prostornoga uređenja
– davanjem mišljenja, prijedloga i primjedaba na prijedloge zakona i podzakonskih akata, upućivanjem inicijativa za donošenje novih propisa od interesa za članove Komore
– održavanjem temeljnih principa rada Komore, edukacijom, unapređenjem zakonodavnog okvira, suradnjom sa srodnim komorama, udrugama civilnog društva, medijima, sveučilištima i drugim obrazovnim institucijama.
4. Organizira i provodi stručno usavršavanje, organiziranjem i izgradnjom sustava obrazovanja i osposobljavanja za cjeloživotno učenje i mobilnost, te vođenjem evidencija članova komore u području obrazovanja i osposobljavanja.
5. Potiče izdavačku djelatnost za potrebe inženjerske djelatnosti članova Komore. Temeljem odluke Upravnog odbora izdaje Glasilo.
6. U skladu sa Zakonom osniva stegovna tijela Komore i Centar za mirenje pri Komori.
7. Pruža pomoć članovima Komore:
– kroz savjetodavne i pravne usluge
– organizacijom seminara i stručnih predavanja, i davanjem stručnih savjeta pri obavljanju djelatnosti.
8. Surađuje s odgovarajućim državnim tijelima u provedbi smanjenja pretjeranog opterećenja za pružatelje usluga. Radi na razvoju digitalne e-procedure za podnošenje zahtjeva i izdavanje dozvola za pružanje usluga projektiranja i/ili stručnog nadzora građenja i izvođenja u djelatnosti građenja. Kroz integrirani sustav e-poslovanja i državnu informacijsku strukturu, uvođenjem sustava upravlja dokumentacijom u skladu sa standardima za upravljanje dokumentima.
9. Rješava tekuća pitanja od značaja za inženjersku djelatnost.
10. Obavlja i druge zadaće određene posebnim zakonima i ovim Statutom.
IV. PRAVA I DUŽNOSI ČLANOVA KOMORE
Članak 10.
Članovi Komore su ravnopravni, imaju jednaka prava i dužnosti, te postupaju u skladu sa Zakonom i Statutom Komore.
Članovi Komore ostvaruju svoje interese u Komori neposredno u ustrojstvenim oblicima rada i posredno preko svojih izabranih predstavnika u tijelima i radnim tijelima Komore i drugim oblicima organiziranja i rada utvrđenim Statutom.
Rad u tijelima Komore i drugim oblicima organiziranja temelji se 