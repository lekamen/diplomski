 trajanju od osam dana, na oglasnoj ploči jedinice lokalne i područne (regionalne) samouprave, odnosno Grada Zagreba, na čijem se području komasacija provodi.
(5) Pravomoćno rješenje o pokretanju postupka komasacije Agencija objavljuje u službenom glasilu jedinice lokalne i područne (regionalne) samouprave, odnosno Grada Zagreba, na čijem se području komasacija provodi.
Članak 33.
(1) Pravomoćno rješenje o pokretanju postupka komasacije dostavlja se nadležnom općinskom sudu radi zabilježbe u zemljišnim knjigama, nadležnom područnom uredu za katastar, odnosno tijelu nadležnom za katastarske poslove Grada Zagreba te središnjim tijelima državne uprave nadležnim za poslove poljoprivrede, geodetske poslove i imovinskopravne poslove.
(2) Stranke u sporu dužne su dostavljati županijskom komasacijskom povjerenstvu pravomoćne sudske odluke o svakom sporu i svakoj zemljišnoknjižnoj promjeni koja se odnosi na zemljište obuhvaćeno komasacijom.
(3) Županijsko komasacijsko povjerenstvo u postupku komasacije uzet će u obzir sve promjene prava vlasništva i drugih stvarnih prava na zemljištu obuhvaćenom komasacijom za koje primi obavijest do dana zaključenja rasprave o diobi komasacijske gromade.
Članak 34.
Od dana objavljivanja pravomoćnoga rješenja o pokretanju postupka komasacije do završetka postupka komasacije nadležna tijela mogu izdavati akte kojima se odobrava građenje na komasacijskom području samo uz prethodnu suglasnost županijskoga komasacijskog povjerenstva.
Članak 35.
Nakon objavljivanja pravomoćnoga rješenja o pokretanju postupka komasacije Agencija s jedinicom lokalne samouprave i jedinicom područne (regionalne) samouprave sklapa ugovor kojim se utvrđuju međusobna prava i obveze u provedbi komasacije te financiranje troškova komasacije.
Komasacijska tijela
Članak 36.
(1) Za provođenje komasacije i za donošenje rješenja prema odredbama ovoga Zakona predstavničko tijelo jedinice područne (regionalne) samouprave, odnosno Grada Zagreba, imenuje županijsko komasacijsko povjerenstvo, nakon objavljivanja pravomoćnoga rješenja o pokretanju postupka komasacije.
(2) Povjerenstvo iz stavka 1. ovoga članka čine predsjednik, njegov zamjenik, četiri člana i njihovi zamjenici koji ih zamjenjuju u slučaju spriječenosti te tajnik.
(3) Predsjednik povjerenstva, njegov zamjenik i tajnik povjerenstva imenuju se na prijedlog središnjeg tijela državne uprave nadležnog za imovinskopravne poslove.
(4) Predsjednik povjerenstva i njegov zamjenik imenuju se iz reda sudaca općinskoga suda ili iz reda državnih službenika ureda državne uprave u jedinici područne (regionalne) samouprave, odnosno upravnog tijela Grada Zagreba nadležnog za imovinskopravne poslove, koji imaju završen preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij pravne struke i položen pravosudni ispit.
(5) Za članove povjerenstva i njihove zamjenike imenuju se osobe koje imaju završen preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij poljoprivredne i geodetske struke.
(6) Tajnik povjerenstva imenuje se iz reda državnih službenika ureda državne uprave u jedinici područne (regionalne) samouprave, odnosno upravnog tijela Grada Zagreba nadležnog za imovinskopravne poslove, koji imaju završen preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij pravne struke i položen državni stručni ispit.
(7) Županijsko komasacijsko povjerenstvo donosi poslovnik o radu kojim se pobliže uređuje način sazivanja, rad i tijek sjednice, glasovanje i vođenje zapisnika, kao i održavanje reda na sjednici i druga pitanja značajna za rad.
Članak 37.
(1) O žalbama protiv rješenja županijskoga komasacijskog povjerenstva odlučuje državno komasacijsko povjerenstvo.
(2) Državno komasacijsko povjerenstvo čine predsjednik, njegov