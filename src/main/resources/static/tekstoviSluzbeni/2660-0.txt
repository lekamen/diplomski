1 02.01.2016 Rješenje Zavoda za unapređivanje zaštite na radu, klasa: UP/I-115-01/15-01/111, urbroj: 425-02/2-15-2 od 29. prosinca 2015.
ZAVOD ZA UNAPREĐIVANJE ZAŠTITE NA RADU
9
Na zahtjev ZAVODA ZA UNAPREĐIVANJE SIGURNOSTI d.d. iz Osijeka, Trg Lava Mirskog 3/III, OIB: 83442273157, a na temelju članka 30. stavka 2. i članka 83. stavka 4. točka 9. Zakona o zaštiti na radu (»Narodne novine«, broj 71/14, 118/14 i 154/14), Zavod za unapređivanje zaštite na radu donosi
RJEŠENJE
I.
ZAVOD ZA UNAPREĐIVANJE SIGURNOSTI d.d. iz Osijeka, Trg Lava Mirskog 3/III, OIB: 83442273157, ispunjava uvjete za obavljanje poslova zaštite na radu te se ovlašćuje da u okviru svoje djelatnosti može obavljati sljedeće poslove:
1. obavljanje poslova zaštite na radu kod poslodavca
2. osposobljavanje za zaštitu na radu (osposobljavanja radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu)
3. izrada procjene rizika
4. ispitivanja radne opreme
5. ispitivanja u radnom okolišu
a) ispitivanja fizikalnih čimbenika
b) ispitivanja kemijskih čimbenika.
O obavljenim ispitivanjima navedena pravna osoba obvezna je izdavati i čuvati isprave te voditi evidenciju.
II.
Ovim Rješenjem stavlja se izvan snage Rješenje Ministarstva rada i mirovinskoga sustava klasa: UP/I-115-01/15-04/12, urbroj: 524-03-02-01/2-15-2 od 27. veljače 2015. godine.
III.
Poslove iz točke I. ovog Rješenja navedena pravna osoba može obavljati dok ispunjava uvjete propisane Pravilnikom o ovlaštenjima za poslove zaštite na radu (»Narodne novine«, broj 112/14 i 84/15), a o svim promjenama koje se odnose na ispunjavanje propisanih uvjeta pravna osoba dužna je obavijestiti ovaj Zavod odmah po nastanku promjene.
IV.
Ovo Rješenje objavit će se u »Narodnim novinama«.
Klasa: UP/I-115-01/15-01/111
Urbroj: 425-02/2-15-2
Zagreb, 29. prosinca 2015.
Ravnatelj Vitomir Begović, v. r.
