 upravljanje te prava koja proizlaze iz činjenice da je netko imatelj udjela u UCITS fondu
7. mora se osigurati da izgled, sadržaj ili oblik promidžbenog sadržaja ne iskrivljuje, prikriva niti umanjuje važnost bilo koje izjave, upozorenja ili drugog navoda koji se prema ovome Zakonu ili propisu donesenom na temelju ovoga Zakona moraju iznijeti
8. mora se osigurati da se bez odobrenja Agencije ili drugog nadležnog tijela ne navodi bilo koje odobrenje koje je izdalo nadležno tijelo, niti se smije navesti treće osobe na zaključak da odobrenje koje je izdala Agencija ima značenje različito od značenja potvrde kojom se utvrđuje da je predmetno društvo zadovoljilo uvjete za stjecanje pravnog statusa naznačenog odobrenjem i
9. ne smije se izostaviti niti jedan podatak čiji bi izostanak prouzročio da promidžbeni sadržaj bude netočan, neistinit, nejasan ili da dovodi u zabludu.
Članak 161.
(1) Prikaz rezultata poslovanja UCITS fonda:
1. ne smije podlijegati bilo kakvom jamstvu, garanciji ili obećanju
2. ne smije biti sačinjen u obliku procjene bilo koje vrste
3. mora odražavati rezultate poslovanja UCITS fonda najmanje od njegovog osnutka do dana davanja prikaza ili u zadnjih pet godina, ovisno koje je od naznačenih razdoblja kraće
4. mora sadržavati ažurne podatke dostupne u trenutku prikaza rezultata poslovanja UCITS fonda
5. mora biti sastavljen na dosljednoj osnovi u odnosu na razdoblja, uz obuhvaćanje ili isključivanje određenih čimbenika koji utječu na takve rezultate i
6. ne smije biti predstavljen na način koji bi dao naslutiti da se radi o predviđanju mogućih budućih rezultata poslovanja UCITS fonda.
(2) Agencija će pravilnikom urediti sadržaj i metode prikaza rezultata poslovanja UCITS fonda.
Članak 162.
Agencija će pravilnikom urediti sadržaj, rokove, izdavanje i preinačivanje promidžbenog sadržaja o UCITS fondovima.
Članak 163.
Sljedeća su priopćenja izuzeta od primjene odredaba ovoga Zakona o uvjetima oglašavanja UCITS fondova:
1. priopćenja između društva za upravljanje i svake druge osobe koja ima dozvolu za obavljanje financijskih usluga i aktivnosti u Republici Hrvatskoj
2. kratke, isključivo činjenične objave na radiju, televiziji, mrežnim stranicama, u tiskovinama ili elektroničkim medijima koje se odnose na UCITS fond i/ili društvo za upravljanje te naznake osnovnih podataka za kontakt
3. dopisi i pisane pošiljke pojedinačno naslovljenim trećim osobama o njihovim posebnim zahtjevima koji ne potpadaju pod masovno oglašavanje poštom i
4. revidirani godišnji izvještaji UCITS fonda i revidirani godišnji financijski izvještaji društva koje njime upravlja.
GLAVA III. NUĐENJE UDJELA UCITS FONDOVA I OTVORENIH INVESTICIJSKIH FONDOVA S JAVNOM PONUDOM IZ TREĆIH DRŽAVA
Članak 164.
(1) Nuđenje udjela UCITS fondova, pored društva za upravljanje, mogu obavljati i druge pravne osobe u Republici Hrvatskoj kada im je to dopušteno odredbama ovoga Zakona, zakona kojim se uređuje tržište kapitala i propisa donesenih na temelju njih.
(2) Odredbe ove glave Zakona na odgovarajući način se primjenjuju i na društva za upravljanje iz druge države članice i društva za upravljanje iz treće države kada trguju udjelima UCITS fondova odnosno otvorenih investicijskih fondova s javnom ponudom u Republici Hrvatskoj.
Članak 165.
(1) U nuđenju udjela UCITS fondova osobe iz članka 164. ovoga Zakona nastupaju na temelju ugovora sklopljenog u pisanom obliku s društvom za upravljanje.
(2) Društvo za upravljanje je dužno obavijestiti Agenciju o svakom sklopljenom ugovoru iz stavka 1. ovoga članka.
(3) Agencija će pravilnikom propisati način i rokove dostavljanja obavijesti iz stavka 2. ovoga članka.
Članak 166.
(1) Osobe iz članka 164. ovoga Zakona ne smiju obavljati poslove nuđenja udjela UCITS fondova u vremenu u kojem im je Agencija, Hrvatska narodna banka, odnosno drugo nadležno tijelo oduzelo odobrenje za rad, u skladu s posebnim propisima.
(2) O oduzimanju odobrenja za rad mora se bez odgode obavijestiti društvo za upravljanje s kojim je sklopljen