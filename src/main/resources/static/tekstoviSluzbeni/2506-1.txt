 OKOLNOSTI SLUČAJA
1) Kronologija događaja vezana uz lišenje slobode podnositelja 2010. – 2015.
6. Protiv podnositelja i drugih fizičkih i pravnih osoba pokrenut je kazneni postupak zbog kaznenog djela iz članka 333. stavaka 1. i 3. te drugih članaka Kaznenog zakona (»Narodne novine« broj 110/97., 27/98., 50/00., 129/00., 51/01., 105/04., 84/05., 71/06., 110/07. i 152/08.; u daljnjem tekstu: KZ/97). Riječ je o kaznenom predmetu koji se vodi pred Županijskim sudom u Zagrebu pod poslovnim brojem K-Us-08/12, a koji je u javnosti poznat pod nazivom »slučaj FIMI-MEDIA«.
a) Određivanje istražnog zatvora (prosinac 2010.) – slučaj FIMI-MEDIA
7. Istražni zatvor prvotno je bio određen podnositelju rješenjem suca istrage Županijskog suda u Zagrebu broj: 1 Kir-Us-491/10 od 9. prosinca 2010. po osnovama iz članka 123. stavka 1. točaka 1. i 2. Zakona o kaznenom postupku (»Narodne novine« broj 152/08., 76/09., 80/11., 91/12. – odluka USRH, 143/12., 56/13., 145/13. i 152/14.; u daljnjem tekstu: ZKP/08). Rješenje o određivanju istražnog zatvora doneseno je na ročištu u odsutnosti podnositelja ustavne tužbe, budući da je bio nedostupan tijelima kaznenog progona.
Na temelju raspisane tjeralice, podnositelj je 10. prosinca 2010. uhićen u Republici Austriji na temelju naloga Zemaljskog suda u Innsbrucku te mu je određen ekstradicijski pritvor u kojem se nalazio do 18. srpnja 2011. kada je izručen Republici Hrvatskoj. U tom trenutku počelo je teći jednomjesečno razdoblje istražnog zatvora određeno rješenjem suca istrage od 9. prosinca 2010.
Protiv navedenog rješenja podnositelj je izjavio žalbu koja je rješenjem vijeća Županijskog suda u Zagrebu broj: 10-II-Kv-Us-68/11-2, Kir-Us-491/10 od 22. srpnja 2011. bila odbijena kao neosnovana. Protiv tog rješenja podnositelj nije podnio ustavnu tužbu.
b) Produljenje istražnog zatvora (kolovoz 2011.) – slučaj FIMI-MEDIA
8. Rješenjem suca istrage Županijskog suda u Zagrebu broj: 1 Kir-Us-370/11 od 17. kolovoza 2011. podnositelju je bio produljen istražni zatvor za daljnja dva mjeseca po osnovi iz članka 123. stavka 1. točke 1. ZKP-a/08, to jest zbog opasnosti od bijega.
Protiv tog rješenja podnositelj je izjavio žalbu koja je odbijena rješenjem Županijskog suda u Zagrebu broj: 10-II-Kv-Us-87/11-2, Kir-Us-370/11 od 9. rujna 2011.
9. Protiv rješenja Županijskog suda u Zagrebu od 9. rujna 2011. podnositelj je podnio ustavnu tužbu. Ta je ustavna tužba odbijena odlukom Ustavnog suda broj: U-III-4557/2011 od 13. listopada 2011., koja je objavljena u »Narodnim novinama« broj 123/11. (v. točke od 38. do 40. obrazloženja ove odluke).
c) Produljenje istražnog zatvora (listopad 2011.) – slučaj FIMI-MEDIA
10. Rješenjem suca istrage Županijskog suda u Zagrebu broj: 1. Kir-Us-438/11 od 17. listopada 2011. podnositelju je ponovo produljen istražni zatvor po osnovi iz članka 123. stavka 1. točke 1. ZKP-a/08., to jest zbog opasnosti od bijega. Tim je rješenjem ujedno odbijen i podnositeljev prijedlog za zamjenu istražnog zatvora jamstvom i mjerom opreza.
Rješenjem Županijskog suda u Zagrebu broj: 10-II-Kv-Us-96/11-2, Kir-Us-438/11 od 25. listopada 2011. odbijena je žalba podnositelja izjavljena protiv prvostupanjskog rješenja od 17. listopada 2011.
11. Protiv rješenja Županijskog suda u Zagrebu od 25. listopada 2011. podnositelj je podnio ustavnu tužbu. Odlukom broj: U-III-5141/2011 od 6. prosinca 2011. (»Narodne novine« broj 145/11.) Ustavni sud usvojio je ustavnu tužbu, utvrdio da rješenja o produljenju istražnog zatvora prestaju važiti najkasnije 12. prosinca 2011. te je predmet vratio sudu prvog stupnja radi odlučivanja o zamjeni istražnog zatvora drugom odgovarajućom mjerom ili mjerama za osiguranje prisutnosti podnositelja ustavne tužbe na suđenju (v. točke od 41. do 44. obrazloženja ove odluke).
d) Ukidanje istražnog zatvora (prosinac 2011.) – slučaj FIMI-MEDIA
12. Istražni zatvor podnositelju je nakon određivanja jamstva i polaganja jamčevine bio ukinut rješenjem Županijskog suda u Zagrebu broj: Kov-Us-Iz-2/11 od 10. 