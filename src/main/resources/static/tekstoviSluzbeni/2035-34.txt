na njoj naizmjenično osobe ženskog i muškog spola. Na ovaj način se tjera političke stranke, da bez obzira na strukturu svoga članstva i programe i interese koje zastupaju, samo formalno stavljaju na svoje liste 40% osoba oba spola i to tako da će podzastupljeni /ženski spol/ uglavnom dobiti zadnja mjesta na listama koja nemaju nikakav izgled za prolazak, samo kako bi se ispunila nekakva forma koja u suštini ne predstavlja niti ravnopravnost niti uravnoteženost spolova na listama. Ovako definirana odredba što je i najhitnije i što je suština, neće stvarno povećati postotak podzastupljenog /ženskog/ spola u Hrvatskom saboru. Ovako definirana odredba zapravo ograničava konkretno pravo Demokratske stranke žena i eventualno drugih stranaka koje se suštinski i istinito zalažu za veće sudjelovanje žena u društvenom i političkom životu, da s obzirom na svoju strukturu, program i interese stavi na svoje liste veći postotak žena od ovdje propisanog. Naime, Demokratska stranka žena u posljednja dva izborna ciklusa za Hrvatski sabor je u svih deset izbornih jedinica imala na svojim listama od 70% do 100% žena, te tako znatno povećala postotak žena u izbornim procesima u RH.« 101. Predlagateljica na kraju zaključuje: »Prema tome, ovakva odredba koja predstavlja najobičniju farsu i tek običnu formalnost, te cementira postojeće neravnopravne odnose, krši prava i slobode onih sudionika izbora koji suštinski žele povećati broj žena i to ne samo na listama, već i u Hrvatskom saboru. Zbog svega navedenog, konstatiramo daje ova odredba proturječna i u koliziji već u stavku 1. i 2. članka 21 a ovog Zakona, a također krši i temeljna načela iz članaka 3., 14., i 45 Ustava RH, osobito načela: slobode, jednakosti, pravičnosti, ravnopravnosti, opće biračko pravo i dr./.«
3) Očitovanje predlagatelja ZID-a ZIZHS-a/2015 (Kluba zastupnika SDP-a)
102. U očitovanju upućenom Ustavnom sudu, predlagatelj ZID-a ZIZHS-a/2015 podrobno je obrazložio razloge donošenja i svrhu novog članka 21.a ZIZHS-a. U očitovanju je navedeno:
»Obrazlažući navedenu mjeru, Klub zastupnika je kao predlagatelj jasno istaknuo i da u Hrvatskom saboru postoji očit nerazmjer u zastupljenosti spolova na način da je podzastupljeni spol (ženski) zastupljen sa samo 26% zastupnika, odnosno, da je u cilju ispravljanja takvog nerazmjera, a vodeći se odredbama zakona koji uređuje ravnopravnost spolova, preporukama Vijeća Europe i Europske komisije, prijedlogom zakona potrebno utvrditi obvezu svim predlagateljima listi za Hrvatski sabor da osiguraju minimum zastupljenosti svakog od spolova na izbornim listama, u najmanjem omjeru od 40%, kako bi se potaknula uravnoteženija zastupljenost žena i muškaraca u Hrvatskom saboru.«
103. Odgovarajući na prigovore predlagateljice, predlagatelj ZID-a ZIZHS-a/15 u očitovanju ističe:
»Podnositelj navodi da odredba članak 14. ZID ZIZHS-a kojom se uvodi posebna mjera promicanja stvarne jednakosti žena i muškaraca u pogledu sudjelovanja u izbornom natjecanju za zastupnička mjesta u Hrvatskom saboru uvođenjem obveze rodnog uravnoteživanja izbornih lista pod prijetnjom sankcije nevaljanosti liste predstavlja ‘najobičniju farsu i tek običnu formalnost, te cementira postojeće neravnopravne odnose, krši prava i slobode onih sudionika izbora koji suštinski žele povećati broj žena i to ne samo na listama već i u Hrvatskom saboru te stoga ‘krši temeljna načela iz članka 3., 14., i 45. Ustava RH’. Podnositelj ističe da zakonodavac nije dosljedan jer nije propisao prag od 50% zastupljenosti žena na izbornim listama iako žene čine 50% stanovništva i stoga jer nije propisano da se na izbornim listama kandidati i kandidatkinje navode naizmjenično. Podnositelj, nadalje, navodi da pojam ‘najmanje 40%’ treba tumačiti na način da može značiti ‘bilo koji npr. 20%, 27%, 36% ili 43%)’. S druge strane, iako tvrdi da odredba dozvoljava bilo koji postotak, podnositelj, kontradiktorno, navodi da odredba ‘tjera političke stranke, da bez obzira na strukturu svog članstva i programe i