 preporučene pošiljke bit će ponovljena još jednom. Ako korisnik ne preuzme zahtjev za obrazloženje/ispravak niti nakon ponovljene dostave, zahtjev za obrazloženje/ispravak će se objaviti na oglasnoj ploči u sjedištu Agencije za plaćanja te će se dostava smatrati obavljenom istekom osmoga dana od dana stavljanja zahtjeva za obrazloženje/ispravak na oglasnu ploču Agencije za plaćanja.
(12) Danom podnošenja potpunog zahtjeva za potporu smatra se dan dostave propisane dokumentacije i/ili propisanih podataka iz stavka 8. ovoga članka.
(13) Ukoliko korisnik ne postupi sukladno stavku 9. ovoga članka, donijet će se odluka o odbijanju.
(14) Ako Agencija za plaćanja nakon provedene administrativne kontrole utvrdi da je zahtjev za potporu prihvatljiv i da su za predmetni zahtjev za potporu raspoloživa sredstva, izdaje se odluka o prihvatljivosti zahtjeva za potporu.
(15) Korisnik nakon zaprimanja odluke o prihvatljivosti zahtjeva za potporu može dostaviti dokumentaciju potrebnu za provedbu postupka javne nabave ili objaviti poziv za prikupljanje ponuda na mrežnim stranicama Agencije za plaćanja na način propisan ovim Pravilnikom.
(16) Za sve zahtjeve za potporu koji se nalaze ispod crte na rang listi zbog nedostatnosti sredstava Agencija za plaćanja će izdati odluku o odbijanju.
Elaborat učinkovitosti mreže šumskih prometnica
Članak 18.
(1) Elaborat učinkovitosti mreže šumskih prometnica treba biti izrađen u predlošku pod nazivom Obrazac za izradu elaborata učinkovitosti mreže šumskih prometnica – primarne šumske prometne infrastrukture odnosno Obrazac za izradu elaborata učinkovitosti mreže šumskih prometnica – sekundarne šumske prometne infrastrukture.
(2) Elaborat učinkovitosti mreže šumskih prometnica potrebno je u cijelosti popuniti sukladno uputama i učitati u zahtjev za potporu. Prijave kod kojih elaborat učinkovitosti mreže šumskih prometnica prilikom podnošenja zahtjeva za potporu nije u cijelosti popunjen bit će odbijene.
(3) U elaboratu učinkovitosti mreže šumskih prometnica korisnik mora, kroz prikaz povećanja učinkovitosti mreže šumskih prometnica, dokazati opravdanost ulaganja.
(4) Elaborat učinkovitosti mreže šumskih prometnica mora biti izrađen i ovjeren od ovlaštenog inženjera šumarstva za šumske prometnice i šumarsko graditeljstvo pri Hrvatskoj komori inženjera šumarstva i drvne tehnologije.
(5) Podaci navedeni u elaboratu učinkovitosti mreže šumskih prometnica podložni su provjerama nadležnih institucija i nakon isplate EPFRR sredstava i to u periodu od pet godina nakon konačne isplate EPFRR potpore.
Objava poziva za prikupljanje ponuda
Članak 19.
(1) Korisnik mora za svaki pojedinačni trošak/nabavu unutar cjelokupnog ulaganja dostaviti jednu ponudu.
(2) Korisnik je obavezan prikupiti ponude za pojedini trošak, odnosno cjelokupno ulaganje temeljem poziva za dostavu ponuda koji će objaviti na mrežnim stranicama Agencije za plaćanja.
(3) Korisnik nije obavezan objaviti poziv za dostavu ponuda za ulaganja u kupnju zemljišta i objekata radi realizacije projekta i za opće troškove.
(4) Korisnik može započeti postupak objave poziva na dostavu ponuda danom donošenja odluke o prihvatljivosti zahtjeva za potporu.
(5) Postupak objave poziva na dostavu ponuda provodi se sukladno uputi za objavu poziva na dostavu ponuda koja će biti objavljena na mrežnim stranicama Agencije za plaćanja i Ministarstava prije objave natječaja te sadržana u natječaju.
(6) Korisnik u pozivu za dostavu ponuda definira rok u kojem zaprima ponude a koji iznosi najmanje 14 dana.
(7) Nakon isteka roka u kojem zaprima ponude, a najkasnije u roku od osam mjeseci od dana donošenja odluke o prihvatljivosti zahtjeva za potporu, korisnik dostavlja Agenciji za plaćanja odabrane ponude.
(8) Odabrane ponude moraju biti izdane nakon datuma objave poziva na dostavu ponuda i moraju biti važeće na dan zaprimanja u Agenciju za plaćanja.
(9) Ponude inozemnih ponuditelja izražavaju se u domicilnim valutama ili euru, a ponude tuzemnih ponuditelja isključivo u kunama.