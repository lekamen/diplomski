 Nositeljima Programa osposobljavanja. Registar ustrojava i vodi Ministarstvo u elektroničkom obliku;
9. solarni toplinski sustav je sustav koji izravno koristi energiju sunca za pretvorbu sunčeve energije u toplinsku energiju za potrebe potrošne tople vode i/ili grijanje prostora;
10. stručno usavršavanje je stručno usavršavanje certificiranih instalatera solarnih toplinskih sustava propisano u članku 32. ovoga Pravilnika.
(2) Riječi i pojmovi koji imaju rodno značenje korišteni u Pravilniku odnose se jednako na muški i ženski rod bez obzira jesu li korišteni u muškom ili ženskom rodu.
Prilozi Pravilniku
Članak 4.
Ovaj Pravilnik sadrži priloge koji su sastavni dio Pravilnika:
1. Prilog 1. Program izobrazbe za certificirane instalatere solarnih toplinskih sustava
2. Prilog 2. Izgled i sadržaj Certifikata za radove postavljanja solarnih toplinskih sustava (format A4)
3. Prilog 3. Obrazac zahtjeva za izdavanje Potvrde za obavljanje radova postavljanja solarnih toplinskih sustava u Republici Hrvatskoj temeljem certifikata izdanog u drugoj državi članici.
II. UVJETI I MJERILA ZA CERTIFICIRANE INSTALATERE SOLARNIH TOPLINSKIH SUSTAVA
Certifikat
Članak 5.
(1) Radove na postavljanju solarnih toplinskih sustava može obavljati samo certificirani instalater solarnih toplinskih sustava.
(2) Certificirani instalater solarnih toplinskih sustava (u daljnjem tekstu: certificirani instalater) je fizička osoba kojoj je izdan Certifikat za radove postavljanja solarnih toplinskih sustava (u daljnjem tekstu: Certifikat).
(3) Certifikat iz stavka 2. ovoga članka izdaje se fizičkoj osobi koja ispunjava uvjete propisane ovim Pravilnikom.
Uvjeti za izdavanje Certifikata
Članak 6.
Fizičkoj osobi za radove iz članka 5. stavka 1. ovoga Pravilnika izdat će se Certifikat ako ispunjava sljedeće uvjete:
1. posjeduje najmanje kvalifikaciju razine 4.1 Hrvatskog kvalifikacijskog okvira (III. stupanj strukovne spreme prema staroj Nacionalnoj klasifikaciji zanimanja): trogodišnje strukovno obrazovanje strojarskog usmjerenja s najmanje tri godine radnog iskustva u struci na poslovima postavljanja i održavanja instalacija i/ili termotehničkih sustava;
2. završila je Program izobrazbe propisan ovim Pravilnikom;
3. položila je provjeru znanja koja se sastoji od teoretskog i praktičnog dijela sukladno Programu izobrazbe;
4. posjeduje liječničku potvrdu za sposobnost obavljanja rada na visini većoj od tri metra prema posebnom propisu.
Članak 7.
(1) Fizičkoj osobi koja ispunjava uvjete iz članka 6. točka 2., 3. i 4. ovoga Pravilnika izdaje se Certifikat ako je završila odgovarajuće formalno obrazovanje odraslih sukladno članku 26. ovog Pravilnika, posjeduje najmanje kvalifikaciju razine 4.1 Hrvatskog kvalifikacijskog okvira (trogodišnje srednjoškolsko obrazovanje) te ima najmanje 2 godine radnog iskustva na poslovima postavljanja solarnih toplinskih sustava, odnosno najmanje 2 godine radnog iskustva na pomoćnim poslovima postavljanja solarnih toplinskih sustava.
(2) Pomoćni poslovi postavljanja solarnih toplinskih sustava jesu poslovi pripreme materijala i opreme za ugradnju te radovi na postavljanju sustava koji se obavljaju uz certificiranog instalatera solarnih toplinskih sustava.
Dužnosti i odgovornosti certificiranih instalatera
Članak 8.
(1) Certificirani instalater dužan je za vrijeme važenja Certifikata ispunjavati propisane uvjete za izdavanje Certifikata.
(2) Certificirani instalater odgovoran je za zakonitost, stručnost i točnost u obavljanju radova za koje mu je izdan Certifikat.
(3) Certificirani instalater dužan je redovito se stručno usavršavati. Stručno usavršavanje podrazumijeva pohađanje seminara za stručno usavršavanje kod Nositelja Programa osposobljavanja jednom godišnje u trajanju od minimalno 8 sati.
Fizičke osobe koje posjeduju certifikat izdan u drugoj državi članici
Članak 9.
(1) Fizička osoba iz druge države članice Europske unije odnosno fizička osoba iz Republike Hrvatske može u Republici Hrvatskoj obavljati radove postavljanja solarnih