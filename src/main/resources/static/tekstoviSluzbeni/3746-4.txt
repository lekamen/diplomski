plovidba područjem luka, rijeka, kanala i sidrišta pristanišne (6) >1 : 4 000 1 : 3 999 i krupnije manevriranje i privezivanje
Članak 23.
(1) Službena elektronička navigacijska karta (ENC) izrađuje se na temelju službene kartografske baze podataka.
(2) Sadržaj službene elektroničke navigacijske karte (ENC) određen je IHO/HR standardom za svako pojedino mjerilo karte.
(3) Sadržaj službene elektroničke navigacijske karte može se dopunjavati iz drugih izvora u skladu s IHO/HR standardom za određeno mjerilo karte.
Članak 24.
Podjelu i slovo-brojčane oznake službenih elektroničkih navigacijskih karata (ENC) određuje Hrvatski hidrografski institut u skladu s preporukom kako je definirano publikacijom S-57 Međunarodne hidrografske organizacije.
IV. SLUŽBENE POMORSKE NAVIGACIJSKE PUBLIKACIJE
Članak 25.
Službene pomorske navigacijske publikacije jesu:
Naziv Namjena Peljar I – Jadransko more – istočna obala Namijenjen je plovnim objektima na koje se primjenjuje SOLAS Konvencija, a sadrži podatke važne za sigurnost plovidbe pri izboru najpovoljnije plovidbene rute (opis obale, orijentacija, hidrografsko-navigacijski, oceanografski i klimatološki podaci, upute za plovidbu), podatke o lukama, zakloništima i sidrištima, podatke o uslugama u lukama, pomorske propise i ostale podatke namijenjene pomorcima. Peljar za male brodove I i II dio (Jadransko more – istočna obala) Namijenjen je plovnim objektima na koje se ne primjenjuje SOLAS Konvencija, a sadrži podatke važne za sigurnost plovidbe plovnih objekata, boravak u lučici ili marini, opskrbu i servisiranje, podatke o kulturno-povijesnim znamenitostima, podatke o zaštićenim dijelovima prirode i prirodnim znamenitostima uz obalu i u bližoj unutrašnjosti. Popis svjetala i signala za maglu Jadransko more – Jonsko more – Malteški otoci Sadrži podatke o svjetionicima, obalnim i lučkim svjetlima, svjetlećim oznakama i signalima za maglu za Jadransko more, Jonsko more i Malteške otoke. U podacima su navedeni: broj svjetla, naziv, pozicija, karakteristika, visina svjetla nad morem, domet, izgled i visina konstrukcije i obilježje svjetla. Radioslužba za pomorce Sadrži podatke o obalnim radiopostajama, VTS uslugama, sustavu javljanja i obvezama bdjenja, peljarenju, te o vrstama obavijesti, vremenu i načinu njihova emitiranja za područje Jadranskog mora. Sadrži podatke o Službi nadzora i upravljanja pomorskim prometom (VTS Hrvatska) i podatke o svjetskom pomorskom sustavu pogibelji i sigurnosti, kao i podatke o traganju i spašavanju na moru. Znakovi i kratice na hrvatskim pomorskim kartama Sadrži sve znakove i kratice koji se upotrebljavaju u službenim pomorskim papirnatima navigacijskim kartama i službenim pomorskim navigacijskim publikacijama s objašnjenjima na hrvatskom i engleskom jeziku. Nautički godišnjak Sadrži efemeride nebeskih tijela, odnosno podatke važne za astronomsku navigaciju. Tablice morskih mijena Sadrži podatke morskih mijena za tekuću kalendarsku godinu, odnosno vremena nastupa i visine visokih i niskih voda za područje istočne obale Jadranskog mora. Nautičke tablice Priručnik sastavljen od više tablica, a služi za rješavanje različitih navigacijskih zadataka. Identifikator zvijezda Koristi se za grafičko rješavanje astronomsko-navigacijskog trokuta, identifikaciju zvijezda i izbor zvijezda pogodnih za opažanje. Katalog pomorskih karata i nautičkih publikacija Sadrži aktualni prikaz svih karata i publikacija u izdanju Hrvatskog hidrografskog instituta, te informacije o ovlaštenim distributerima. Oglas za pomorce Mjesečna publikacija u kojoj se na hrvatskom i engleskom jeziku objavljuju sve promjene i dopune za ažuriranje službenih pomorskih papirnatih navigacijskih karata i službenih pomorskih navigacijskih publikacija u izdanju Hrvatskog hidrografskog instituta.
Članak 26.
Službene pomorske navigacijske publikacije mogu sadržavati i prikaz planova luka, lučica, marina, pristaništa, uvala, kanala i prolaza.
Članak 27.
Sadržaj službenih pomorskih navigacijskih publikacija određen je