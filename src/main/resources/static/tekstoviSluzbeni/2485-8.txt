okviru zadaća svoje struke ovlaštene obavljati posebne geotehničke radove, i to:
– pripremne radove
– zemljane radove
– radove na izradi građevinskih konstrukcija koje su povezane s tlom (potporni zidovi, temeljenje i sl.)
– radove na izradi hidrotehničkih dijelova građevina u sklopu zemljanih radova (odvodnja, dreniranje i sl.)
– radove na iskopu i osiguranju iskopa tunela i podzemnih građevina
– injekcijske radove.
Članovi Komore imaju jedinstveno ovlaštenje za obavljanje poslova i djelatnosti projektiranja i/ili stručnog nadzora građenja, i poslova i djelatnosti građenja.
Postupak i način upisa u imenike iz stavka 1. ovoga članka uređuje se općim aktom Komore, koji donosi Upravni odbor.
Upis u upisnike
Članak 44.
Komora u skladu sa Zakonom vodi Upisnik ureda za samostalno obavljanje poslova projektiranja i/ili stručnog nadzora građenja i Upisnik zajedničkih ureda.
U uredu iz stavka 1. ovoga članka zaposlenici ili vanjski suradnici na pojedinim poslovima projektiranja i/ili stručnog nadzora građenja mogu biti samo suradnici projektanta i/ili suradnici nadzornog inženjera, te ostalo potrebno administrativno osoblje.
Za upis u Upisnike iz stavka 1. ovoga članka plaća se naknada koju utvrđuje Upravni odbor Komore.
Članak 45.
Ovlašteni inženjeri građevinarstva koji poslove projektiranja i/ili stručnog nadzora građenja obavljaju samostalno u vlastitom uredu ili zajedničkom uredu, dužni su imati ploču pokraj ulaza u zgradu u kojoj su smješteni.
Oblik i obvezatni sadržaj ploče iz stavka 1. ovoga članka općim aktom propisuje Upravni odbor.
Članak 46.
O promjeni mjesta sjedišta ureda u kojem samostalno obavlja poslove ili zajedničkog ureda ovlašteni inženjer građevinarstva dužan je pisano obavijestiti Komoru najkasnije 15 dana prije namjeravanog preseljenja odnosno otvaranja. Obavijest treba sadržavati podatke o adresi novog sjedišta.
Ovlašteni inženjer građevinarstva koji je preselio sjedište, dužan je na mjestu prijašnjeg sjedišta ostaviti obavijest o preseljenju.
Ovlašteni inženjeri građevinarstva dužni su Komori dostaviti svaku promjenu podataka radi ažurnog vođenja odgovarajućih imenika i upisnika Komore, u roku od najviše 15 dana od dana nastanka promjene.
Članak 47.
Uvjeti te postupak upisa i druga pitanja odlučna za upis u Upisnik ureda za samostalno obavljanje poslova projektiranja i/ili stručnog nadzora građenja i Upisnik zajedničkog ureda, uredit će se općim aktom kojeg donosi Upravni odbor.
Upis u evidencije
Članak 48.
Komora u skladu sa Zakonom i u okviru javnih ovlasti ustrojava i vodi evidencije.
O činjenicama o kojima se vodi službena evidencija Komora izdaje uvjerenja, odnosno potvrde u vidu javnih isprava.
Za potvrde odnosno uvjerenja iz stavka 1. ovoga članka plaća se naknada, koju propisuje Upravni odbor.
Zajedničke odredbe za upis u imenike, upisnike i evidencije
Članak 49.
Zahtjev za upis u imenike, upisnike i evidencije podnosi se pisano ili elektronskim putem, na propisanim obrascima.
Na temelju upisa u odgovarajući imenik, članu Komore se izdaje rješenje, iskaznicu i pečat. Iskaznica i pečat su vlasništvo Komore. Članu Komore se za svako pojedino ovlaštenje izdaje pečat i iskaznica.
Veličinu i oblik, te način izdavanja, uporaba i vraćanje iskaznice i pečata uređuje se općim aktom koji donosi Upravni odbor.
Upisom u odgovarajuće imenike i upisnike Komore smatra se da su članovi Komore prihvatili obvezu obavljati poslove u skladu sa Zakonom, posebnim zakonima kojima se uređuju poslovi i djelatnosti prostornoga uređenja i gradnje, i općim aktima Komore.
Članovi Komore svojim potpisom i otiskom pečata potvrđuju istinitost i točnost proračuna, crteža, izjava, podataka, izvješća, očitovanja i drugih podataka koji su sastavnim dijelovima dokumenata koje izrađuju ili potpisuju u skladu sa zakonima koji uređuju projektiranje i/ili stručni nadzor građenja, ovim Statutom i drugim općim aktima Komore, te preuzimaju odgovornost za izrađene sadržaje tih dokumenata.
Članovi Komore iskaznicom dokazuju identitet i javne