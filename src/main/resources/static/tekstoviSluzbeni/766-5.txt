 povezanosti poduzeća. Na zahtjev Agencije za plaćanja Podnositelj je dužan dostaviti traženi dokument, ne stariji od 6 mjeseci na dan dostave traženog dokumenta.
(11) Ako se tijekom provjere ponuda utvrdi da su informacije dostavljene od strane Podnositelja i/ili ponuditelja lažne, da su cijene u dostavljenim ponudama namjerno uvećane, da postoji sukob interesa između Podnositelja i ponuditelja te sukob interesa između ponuditelja u istom ulaganju, ili su umjetno stvoreni uvjeti za dobivanje potpore Agencija za plaćanja neće uzeti u obzir navedene ponude i neće odobriti trošak u Planu aktivnosti na koji se navedene ponude odnose.
(12) Ako se tijekom administrativne kontrole utvrdi da je konzultantska tvrtka ili fizička osoba koja je u svojstvu konzultanta u ime Podnositelja pripremala Prijavu, Plan aktivnosti i ostalu projektnu dokumentaciju ujedno i jedan od ponuditelja ili u vlasničkom odnosu sa jednim od ponuditelja Agencija za plaćanja neće uzeti u obzir navedene ponude i neće odobriti trošak u Planu aktivnosti na koji se navedene ponude odnose.
(13) Ako je ponuditelj roba, radova i usluga iz inozemstva, ponude, izjave o porijeklu, te dokazi o vlasništvu (ukoliko budu zatraženi) moraju biti na hrvatskom ili engleskom jeziku.
Članak 16.
(1) Prema redoslijedu zaprimanja potpune Prijave ulaze u daljnju administrativnu kontrolu Agencije za plaćanja, kojom se utvrđuje:
a) ispunjavanje uvjeta i kriterija Podnositelja propisanih ovim Pravilnikom i Natječajem,
b) prihvatljivosti projekta,
c) opravdanosti i prihvatljivosti aktivnosti, ulaganja i/ili troškova.
(2) Nakon administrativne kontrole Prijava bit će sastavljena rang-lista, prema kriterijima rangiranja:
br. Kriterij rangiranja bodova najviše 1 Podnositelj u kategoriji mikro poduzetnik 30 30 Podnositelj u kategoriji mali poduzetnik 20 Podnositelj u kategoriji srednji poduzetnik 20 Podnositelj u kategoriji udruge proizvođača vina 10 Podnositelj javno tijelo koje predstavlja proizvođače vina 10 2 Promotivna aktivnost programa usmjerena na proizvode sa zaštićenom oznakom izvornosti i zaštićenom oznakom zemljopisnog podrijetla i vina s oznakom sorte (kumulativno) 30 30 Promotivna aktivnost programa usmjerena na proizvode sa zaštićenom oznakom izvornosti (pojedinačno) 20 Promotivna aktivnost programa usmjerena na proizvode sa zaštićenom oznakom zemljopisnog podrijetla (pojedinačno) 20 Promotivna aktivnost programa usmjerena na vina sa oznakom sorte (pojedinačno) 10 3 Podnositelj po prvi puta prijavljuje aktivnosti u okviru ovoga Nacionalnog programa u pojedinoj godini (samo kod prve prijave u okviru ovoga Nacionalnog programa se mogu ostvariti ovi bodovi) 20 20 Podnositelj je bio Korisnik mjere u okviru ovoga Nacionalnog programa (za drugo tržište) 10 4 Omjer »očekivane vrijednosti izvoza na ciljano tržište«/»prijavljena ukupna vrijednost projekta«> 4,1 20 20 Omjer »očekivane vrijednosti izvoza na ciljano tržište«/»prijavljena ukupna vrijednost projekta« >2,0 – 4,0 10 ukupno 100
(3) Prioritet provedbe daljnjih aktivnosti obrade Prijava imaju ulaganja s većim brojem bodova nakon provedenog rangiranja.
(4) Ako na rang-listi bude veći broj projekata s istim brojem bodova, prednost će imati oni s ranijim datumom podnošenja potpune prijave.
(5) Ako dva ili više projekata imaju isti broj bodova i jednake datum i vrijeme podnošenja potpune prijave, Agencija za plaćanja će provesti postupak izvlačenja slučajnim odabirom, u prisutnosti javnog bilježnika te će o provedenom postupku obavijestiti Podnositelje pisanim putem.
(6) U slučaju kada se temeljem rangiranja utvrdi da unutar programa nema dovoljno sredstava za sufinanciranje svih rangiranih projekata, odredit će se prag iznad kojeg će se nalaziti svi projekti za koje postoji dovoljno financijskih sredstava u programu.
(7) U slučaju kada utvrdi da unutar Nacionalnog programa ima dovoljno sredstava za sufinanciranje svih Prijava koje su nakon analize potpunosti ocijenjene kao prihvatljive, prijave će se obrađivati redoslijedom