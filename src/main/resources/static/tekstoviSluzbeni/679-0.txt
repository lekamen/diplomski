33 24.03.2015 Zakon o izmjenama i dopunama Zakona o državnom odvjetništvu
HRVATSKI SABOR
680
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O DRŽAVNOM ODVJETNIŠTVU
Proglašavam Zakon o izmjenama i dopunama Zakona o državnom odvjetništvu, koji je Hrvatski sabor donio na sjednici 13. ožujka 2015. godine.
Klasa: 011-01/15-01/23
Urbroj: 71-05-03/1-15-2
Zagreb, 18. ožujka 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O DRŽAVNOM ODVJETNIŠTVU
Članak 1.
U Zakonu o državnom odvjetništvu (»Narodne novine«, br. 76/09., 153/09., 116/10., 145/10., 57/11., 130/11., 72/13. i 148/13.) iza članka 19. dodaju se podnaslov i članak 19.a koji glase:
»4. Stalne službe
Članak 19.a
(1) Državno odvjetništvo djeluje u svom sjedištu, a iznimno i izvan sjedišta osnivanjem stalnih službi ili odjela izvan sjedišta.
(2) Stalna služba i odjel izvan sjedišta su ustrojstvene jedinice državnog odvjetništva koje se osnivaju na području njegove nadležnosti, na kojem zbog broja stanovnika, priliva pojedine vrste predmeta i drugih opravdanih razloga postoji potreba za takvim djelovanjem državnog odvjetništva.
(3) Odluku o osnivanju i prestanku rada stalnih službi ili odjela izvan sjedišta državnog odvjetništva donosi ministar nadležan za poslove pravosuđa uz prethodno mišljenje Glavnog državnog odvjetnika.
(4) Stalna služba može imati voditelja stalne službe.
(5) Voditelj stalne službe je zamjenik državnog odvjetnika određen godišnjim rasporedom poslova.
(6) Voditelj stalne službe pomaže državnom odvjetniku u obavljanju poslova državnoodvjetničke uprave.«.
Članak 2.
U članku 20. iza stavka 2. dodaje se stavak 3. koji glasi:
»(3) Način rada i korištenja informacijskog sustava koji je u primjeni u poslovanju državnih odvjetništava pobliže se uređuje Poslovnikom državnog odvjetništva.«.
Članak 3.
U članku 21. stavku 5. iza riječi: »državnom odvjetniku pomažu zamjenici – voditelji odjela,« dodaju se riječi: »voditelji stalnih službi,«.
Članak 4.
U članku 23. stavku 2. riječi: »Državnom odvjetništvu Republike Hrvatske« zamjenjuju se riječima: »Glavnom državnom odvjetniku«, a riječ: »odgovarajućim« zamjenjuje se riječju: »nadležnim«.
U stavku 3. riječi: »Ministarstvo nadležno« zamjenjuju se riječima: »Ministar nadležan«.
Članak 5.
U članku 27. stavci 3. i 4. mijenjaju se i glase:
»(3) Poslove pravosudnog inspektora mogu obavljati osobe koje ispunjavaju uvjete za zamjenika županijskog državnog odvjetnika.
(4) Izravan uvid u rad državnih odvjetništava u obavljanju poslova pravosudne uprave iz stavka 1. ovog članka koji se odnose na osiguranje materijalnih, financijskih, prostornih i drugih uvjeta za rad državnih odvjetništava, informatizaciju državnih odvjetništava, prikupljanje statističkih i drugih podataka o djelovanju državnih odvjetništava te nadzor nad financijskim i materijalnim poslovanjem državnih odvjetništava mogu obavljati i službenici ministarstva nadležnog za poslove pravosuđa koji ispunjavaju uvjete za višeg stručnog savjetnika ili višeg upravnog savjetnika.«.
Članak 6.
U članku 35. stavku 3. druga rečenica briše se.
Članak 7.
U članku 40. stavku 1. iza riječi: »dužno« dodaju se riječi: »do 30. travnja tekuće godine«.
Članak 8.
U članku 49. stavak 1. mijenja se i glasi:
»(1) Zaštitu i osiguranje osoba, imovine i objekata državnih odvjetništava te održavanje reda u državnom odvjetništvu obavljaju službenici pravosudne policije, a iznimno i pravne osobe ovlaštene za poslove zaštite i osiguranja uz suglasnost ministra nadležnog za poslove pravosuđa ako nije moguće osigurati da ove poslove obavljaju službenici pravosudne policije.«.
Iza stavka 4. dodaje se stavak 5. koji glasi:
»(5) Pravilnik o načinu osiguranja osoba, imovine i objekata državnih odvjetništava donosi ministar nadležan za poslove pravosuđa.«.
Članak 9.
U članku 107. stavak 3. mijenja se i glasi:
»(3) Ministar nadležan za poslove pravosuđa upozorit će Glavnog državnog