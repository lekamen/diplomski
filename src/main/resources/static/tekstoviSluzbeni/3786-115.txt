 zaprimi zahtjev Agencije iz stavka 1. ovoga članka, dužno je:
a) provesti provjeru poslovanja ili obaviti druge istražne radnje
b) omogućiti Agenciji provođenje provjere poslovanja ili obavljanje drugih istražnih radnji ili
c) omogućiti trećoj osobi koju Agencija ovlasti (revizor ili drugi stručnjak) provođenje provjere poslovanja ili obavljanje drugih istražnih radnji.
(3) Ako nadležno tijelo druge države članice na svom teritoriju obavlja radnje iz stavka 1. ovoga članka, Agencija od nadležnog tijela druge države članice može zatražiti da radnici Agencije sudjeluju u njihovu obavljanju, u suradnji s radnicima tog nadležnog tijela.
(4) Agencija će na zahtjev nadležnog tijela druge države članice za suradnjom:
a) provesti provjeru poslovanja određenog subjekta ili obaviti druge istražne radnje koje treba provesti u Republici Hrvatskoj
b) omogućiti nadležnom tijelu druge države članice ili trećoj osobi koju ono ovlasti provođenje provjere poslovanja ili obavljanje drugih istražnih radnji u Republici Hrvatskoj ili
c) omogućiti trećoj osobi (revizoru ili drugom stručnjaku) koju ono ovlasti provođenje provjere poslovanja ili obavljanje drugih istražnih radnji u Republici Hrvatskoj.
(5) Agencija će na zahtjev nadležnog tijela druge države članice omogućiti njegovim radnicima sudjelovanje u obavljanju radnji iz stavka 4. ovoga članka, u suradnji s radnicima Agencije.
(6) Ako nadležno tijelo druge države članice u Republici Hrvatskoj obavlja radnje iz stavka 4. ovoga članka, Agencija od nadležnog tijela druge države članice može zatražiti da radnici Agencije sudjeluju u njihovu obavljanju, u suradnji s radnicima tog nadležnog tijela.
Odbijanje suradnje
Članak 393.
(1) Agencija može odbiti zahtjev za dostavom informacija iz članka 387. stavka 1. ovoga Zakona ili zahtjev za suradnjom iz članka 392. stavka 4. ovoga Zakona samo ako:
1. istraga, provjera na licu mjesta ili razmjena podataka mogu imati negativan utjecaj na suverenitet, sigurnost ili javni red u Republici Hrvatskoj
2. je pokrenut postupak za ista djela i za iste osobe pred nadležnim sudom Republike Hrvatske ili
3. je već donesena pravomoćna odluka nadležnog suda Republike Hrvatske za iste osobe i iste radnje pred nadležnim tijelima.
(2) U slučaju odbijanja suradnje Agencija je dužna o tome obavijestiti nadležno tijelo koje je zatražilo pomoć i dostaviti sve dostupne podatke o razlozima odbijanja suradnje.
Obavještavanje Europske komisije i ESMA-e
Članak 394.
(1) Agencija će obavijestiti Europsku komisiju i ESMA-u o:
1. broju i vrsti slučajeva iz članka 124. stavaka 3. i 4. te članka 132. stavka 5. ovoga Zakona i u kojima je odbila izdati odobrenje za osnivanje i upravljanje UCITS fondom društvu za upravljanje iz članka 133. ovoga Zakona i
2. izrečenim mjerama iz članka 381. ovoga Zakona.
(2) Agencija se može obratiti ESMA-i u slučajevima kada:
1. nadležno tijelo druge države članice odbije zahtjev za razmjenom informacija ili ne postupi po njemu u razumnom roku
2. nadležno tijelo druge države članice odbije zahtjev Agencije iz članka 392. stavka 1. ovoga Zakona ili ne postupi po njemu u razumnom roku ili
3. nadležno tijelo druge države članice odbije zahtjev Agencije iz članka 392. stavaka 3. i 6. ovoga Zakona ili ne postupi po njemu u razumnom roku.
(3) Agencija će obavijestiti ESMA-u i o svim odobrenjima koje Agencija izda društvima za upravljanje za obavljanje poslova upravljanja UCITS fondovima na temelju članka 15. stavka 1. ovoga Zakona.
Odnos s tijelima Europske unije
Članak 395.
(1) Agencija obavještava Europsku komisiju o izdavanju svakog odobrenja društvu za upravljanje:
1. kojem je neizravno ili izravno nadređena pravna osoba sa sjedištem u trećoj državi i
2. na temelju kojeg osoba iz treće države postaje nadređena osoba društvu za upravljanje.
(2) Agencija obavještava Europsku komisiju i ESMA-u o svim bitnim preprekama na koje su naišla društva za upravljanje pri obavljanju poslova upravljanja otvorenim investicijskim fondovima s javnom ponudom u trećim