 smjernice i prijedlog za njihovo poboljšanje.
IV. OSPOSOBLJAVANJE I USAVRŠAVANJE REVIZORA
Osnovno osposobljavanje
Članak 9.
(1) Za potrebe osnovnog obrazovanja revizora provodi se program osnovnog osposobljavanja (u daljnjem tekstu: osposobljavanje).
(2) Osposobljavanje revizora provodi se temeljem programa osposobljavanja koji treba uskladiti s važećim smjernicama.
(3) Program osposobljavanja sadrži teorijski i praktični dio osposobljavanja te traje 36 sati.
(4) Teorijski dio programa osposobljavanja sadrži:
– iskustva u provođenju revizije cestovne sigurnosti u zemljama EU,
– propise, smjernice, i norme iz područja cestovne sigurnosti,
– analizu i ocjenu utjecaja na sigurnost u cestovnom prometu,
– analizu i ocjenu utjecaja na cestovnu sigurnost u fazama prema članku 7. stavku 1. ovoga Pravilnika,
– sigurnosno ocjenjivanje dionica s velikim brojem prometnih nesreća.
(5) Praktični dio programa osposobljavanja sadrži:
– izradu izvješća o ocjeni utjecaja na sigurnost u cestovnom prometu,
– izradu izvješća o reviziji cestovne sigurnosti,
– sigurnosno ocjenjivanje dionice TEM ceste s velikim brojem nesreća.
(6) Način provjere stečenog znanja provodi se pismenim i usmenim ispitom iz teorijskog i praktičkog dijela osposobljavanja.
(7) Troškove osposobljavanja snosi kandidat.
Dodatno osposobljavanje
Članak 10.
(1) Revizor koji želi zadržati status ovlaštenog revizora treba proći dodatno osposobljavanje (u daljnjem tekstu: usavršavanje).
(2) Usavršavanje revizora provodi se temeljem programa usavršavanja.
(3) Program usavršavanja obuhvaća:
– rasprave o iskustvima kandidata u reviziji,
– novosti na području revizije u zemlji i inozemstvu,
– novosti u području zakonodavstva, propisa i tehničkih specifikacija,
– važeće norme, specifikacije i smjernice,
– primjere mjera za poboljšanje sigurnosti,
– grupnu radionicu.
(4) Program usavršavanja sadrži teorijski i praktični dio te traje 18 sati.
(5) Nakon završetka usavršavanja ne provodi se provjera znanja.
(6) Troškove usavršavanja snosi kandidat.
(7) Nositelj programa nakon završetka programa izdaje uvjerenje o obavljenom usavršavanju.
Nositelj programa osposobljavanja i usavršavanja
Članak 11.
(1) Program osposobljavanja i provjeru znanja, kao i obveznog usavršavanja ovlaštenih revizora, provode pravne osobe koje za to imaju suglasnost ministra.
(2) Zahtjev za davanje suglasnosti za provođenje programa osposobljavanja i usavršavanja podnosi se Ministarstvu na propisanom obrascu iz Priloga 1. ovoga Pravilnika.
(3) Ministar na prijedlog Povjerenstva iz članka 4. ovoga Pravilnika daje suglasnost iz stavka 1. ovoga članka.
(4) Zahtjevu iz stavka 1. ovoga članka prilažu se:
– preslike diploma stručnih osoba koje će provoditi izobrazbu (u daljnjem tekstu: predavač),
– životopisi predavača,
– detaljno razrađen program osposobljavanja i program usavršavanja s planiranom satnicom,
– sadržaj i način provođenja provjere znanja kandidata,
– dokaz o vlasništvu, najmu ili pravu korištenja potrebnog prostora za provođenje izobrazbe,
– preslike ugovora o radu – administrativne osobe i pojedini predavači kao i preslike ugovora o djelu predavača koji nisu zaposleni kod nositelja izobrazbe,
– uvjerenja o nekažnjavanju za pravnu osobu i odgovornu osobu u pravnoj osobi, izdana od nadležnih Općinskih sudova,
– dokaz o uplaćenoj naknadi za izdavanje suglasnosti,
(5) Očevidnik Nositelja programa osposobljavanja i usavršavanja vodi Ministarstvo u elektroničkom obliku prema obrascu iz Priloga 2. ovog Pravilnika. Očevidnik je dostupan na internetskim stranicama Ministarstva.
Obveze Nositelja programa osposobljavanja i usavršavanja
Članak 12.
(1) Nositelj programa osposobljavanja i usavršavanja (u daljnjem tekstu: Nositelj programa) obvezan je:
– provoditi program izobrazbe sukladno odobrenom programu osposobljavanja i usavršavanja te smjernicama za provođenje revizije,
– provjeravati identitet i prisutnost osobe koja pohađa program osposobljavanja i usavršavanja,
– provoditi provjeru znanja osoba koje pohađaju