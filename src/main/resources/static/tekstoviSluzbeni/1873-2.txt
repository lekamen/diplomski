 prihvatljive dugotrajne imovine iz točke 4. ovoga Programa niži od 4.000,00 HRK po pojedinom vaučeru, izvršit će se isplata iznosa navedena na računu dobavljača, a ne punog iznosa od 4.000,00 HRK.
Ukoliko je iznos na računu dobavljača za troškove nastale nabavkom prihvatljive dugotrajne imovine iz točke 4. ovoga Programa viši od 4.000,00 HRK po pojedinom vaučeru, izvršit će se isplata iznosa od 4.000,00 HRK po vaučeru dok razlika između višeg iznosa na računu dobavljača i iznosa od 4.000,00 HRK predstavlja vlastiti trošak prihvatljivog korisnika potpore.
Ukoliko je korisnik potpore subjekt malog gospodarstva, koji je osnovan prije dana podnošenja zahtjeva za bespovratnu potporu, iz izvatka iz sudskog/obrtnog ili drugog javnog registra gospodarskih subjekata mora biti vidljivo da je osnovan najduže 24 mjeseca prije dana podnošenja zahtjeva za bespovratnu potporu.
Ukoliko je korisnik potpore subjekt malog gospodarstva, koji nije bio osnovan prije dana podnošenja zahtjeva za bespovratnu potporu, iz izvatka iz sudskog/obrtnog ili drugog javnog registra gospodarskih subjekata mora biti vidljivo da je osnovan nakon ostvarenju statusa prihvatljivog korisnika potpore te da mu je većinski vlasnik (više od 50%) prijavitelj – fizička osoba koja u trenutku podnošenja zahtjeva za bespovratnu potporu nije imala registriran vlastiti subjekt malog gospodarstva i koja prethodno nije bila vlasnik 50% i više udjela u gospodarskim subjektima.
Nakon dostavljanja traženih dokumenata, HAMAG-BICRO i prihvatljivi korisnik potpore potpisuju Ugovor o dodjeli bespovratne potpore.
U slučaju da prihvatljivi korisnik potpore najkasnije u roku od 60 dana od dana izdavanja Obavijesti o prihvaćanju prijave ne dostavi sve tražene dokumente, smatrat će se da je odustao od bespovratne potpore te HAMAG-BICRO u takvom slučaju nema bilo kakvih daljnjih obveza prema prihvatljivom korisniku potpore.
8. Pravo na potporu
Pravo na potporu ostvaruju svi prihvatljivi korisnici potpore koji u roku od 60 dana od dana izdavanja Obavijesti o prihvaćanju prijave te ostvarenja statusa prihvatljivog korisnika potpore dostave svu dokumentaciju navedenu u ovom Programu te koji sklope Ugovor o dodjeli bespovratne potpore.
9. Uvjeti i način korištenja potpore
Potpora koja se dodjeljuje u okviru ovoga Programa isplaćuje se jednokratno na poslovni račun osnovanog subjekta malog gospodarstva. Sredstva iz potpore ne mogu se isplatiti na blokirani poslovni račun.
10. Rok važenja programa
Ovaj Program važi do 31. prosinca 2015. godine s mogućnošću produljenja.
