 privremeno deponirana sredstva
– obvezu organizatora humanitarne akcije da pri uplati sredstava naznači evidencijsku oznaku humanitarne akcije u kojoj su sredstva prikupljena te poziv na broj koji će odlukom propisati ministar nadležan za socijalnu skrb i
– osobni identifikacijski broj organizatora humanitarne akcije.
(4) Rješenje iz stavka 2. ovoga članka ovršna je isprava te protiv njega nije dopuštena žalba, ali se može pokrenuti upravni spor.
(5) Izvršnošću rješenja iz stavka 2. ovoga članka Republika Hrvatska stupa u pravni položaj vlasnika iznosa nenamjenski utrošenih sredstava, a radi zaštite interesa građana Republike Hrvatske u postupcima koji se u vezi s povratom tih sredstava pokreću i vode pred nadležnim tijelima.
(6) Ministarstvo nadležno za socijalnu skrb prati uplate iz stavka 2. ovoga članka te daje nalog za prijenos uplaćenih sredstava na račun prve sljedeće humanitarne akcije odobrene s istom oznakom vrste pod kojom je odobrena humanitarna akcija u kojoj su prikupljena sredstva iz stavka 1. ovoga članka.
Članak 47.
(1) Ako organizator humanitarne akcije ne ispuni obvezu prema rješenju iz članka 46. stavka 2. ovoga Zakona, nadležni ured dostavit će rješenje s potvrdom o izvršnosti nadležnom državnom odvjetništvu radi pokretanja izvršenja.
(2) U postupcima radi povrata nenamjenski utrošenih sredstava iz članka 46. stavka 1. ovoga Zakona te u drugim postupcima koji se pred nadležnim tijelima vode u vezi s povratom nenamjenski utrošenih sredstava Republiku Hrvatsku zastupa nadležno državno odvjetništvo.
(3) Ovršni prijedlog, odnosno drugi zahtjev za naplatu u ovršnom postupku koji se odnose na povrat nenamjenski utrošenih sredstava iz članka 46. stavka 1. ovoga Zakona obvezno sadržavaju prijedlog da se sredstva ostvarena u ovršnom postupku isplaćuju na račun državnog proračuna Republike Hrvatske kao privremeno deponirana sredstva, pri čemu se obvezno naznačuje evidencijska oznaka humanitarne akcije u kojoj su sredstva prikupljena te poziv na broj koji će odlukom propisati ministar nadležan za socijalnu skrb.
(4) Ministarstvo nadležno za socijalnu skrb prati uplate povodom prijedloga iz stavka 3. ovoga članka te daje nalog za prijenos uplaćenih sredstava na račun prve sljedeće humanitarne akcije odobrene s istom oznakom vrste pod kojom je odobrena humanitarna akcija u kojoj su prikupljena sredstva za koja je utvrđeno da su nenamjenski utrošena.
VII. EVIDENCIJE I IZVJEŠĆA O PRIKUPLJENOJ I PRUŽENOJ HUMANITARNOJ POMOĆI
Članak 48.
(1) Stalni prikupljač humanitarne pomoći obvezan je voditi evidenciju o ukupno prikupljenoj i pruženoj humanitarnoj pomoći te dostavljati izvješća o prikupljanju i pružanju humanitarne pomoći nadležnom uredu jednom godišnje do kraja siječnja tekuće godine za prethodnu godinu.
(2) Organizator humanitarne akcije dužan je nadležnom uredu dostaviti izvješće o provedenoj humanitarnoj akciji u roku od trideset dana od dana završetka humanitarne akcije te konačno izvješće u roku od petnaest dana nakon posljednje transakcije povezane s provedenom humanitarnom akcijom.
(3) Ministar nadležan za socijalnu skrb pravilnikom će propisati sadržaj izvješća iz stavaka 1. i 2. ovoga članka.
(4) Nadležni ured dužan je osigurati da zaprimljena izvješća iz stavaka 1. i 2. ovoga članka budu dostupna javnosti na mrežnim stranicama nadležnog ureda.
Članak 49.
(1) Ministarstvo nadležno za socijalnu skrb vodi evidenciju neprofitnih pravnih osoba za područje Republike Hrvatske kojima je izdano rješenje o odobrenju stalnog prikupljanja i pružanja humanitarne pomoći te evidenciju izdanih rješenja kojima se odobrava provođenje humanitarne akcije.
(2) Nadležni ured vodi evidenciju pravnih osoba na području svoje nadležnosti kojima je izdano rješenje kojim se odobrava stalno prikupljanje i pružanje humanitarne pomoći.
(3) Nadležni ured na području svoje nadležnosti vodi evidenciju rješenja kojima se odobrava provođenje humanitarne akcije.
(4) Sadržaj i način vođenja evidencija iz stavaka 1. – 3. ovoga članka propisat će