 čak i potpuno nestaje protekom vremena (vidjeti Letellier protiv Francuske, 26. lipnja 1991., § 39.,...).«
43. Za potrebe ovog ustavnosudskog postupka, iz odluke broj: U-III-5141/2011 treba navesti i utvrđenja sadržana u točki 22.1. obrazloženja:
»Ustavni sud je već u odluci broj: U-lll-4557/2011 upozorio da redovni sudovi moraju pri produljenju istražnog zatvora paziti na dinamički pristup koji zahtijeva Europski sud kod procjene 'dostatnosti' i 'relevantnosti' okolnosti prilikom donošenja (novog) rješenja o produljenju istražnog zatvora te uzeti u obzir naknadno izmijenjene okolnosti (i objektivne i one na strani podnositelja ustavne tužbe) koje su se dogodile u vremenskom razdoblju od donošenja prethodnog rješenja o produljenju istražnog zatvora, odnosno u cjelokupnom vremenskom razdoblju od prvog uhićenja podnositelja ustavne tužbe.
Razmotre li se obrazloženja osporenih sudskih rješenja u tom svjetlu mora se zaključiti da je utvrđenje 'osobitih okolnosti', koje bi ukazivale na opasnost od bijega podnositelja ustavne tužbe u listopadu 2011., utemeljeno na statičkoj konstataciji o postojanju te opasnosti s obzirom na događaje iz prosinca 2010. godine. To se odnosi kako na rješenje suca istrage, tako i na rješenje sudskog vijeća Županijskog suda u Zagrebu.
Oba osporena rješenja (i rješenje suca istrage i rješenje nadležnog sudskog vijeća) zanemarila su, dakle, dinamiku promjene činjenica u razdoblju od prosinca 2010. do srpnja 2011., te od razdoblja prvog rješenja o produljenju istražnog zatvora od 17. kolovoza 2011. do novog (osporenog) rješenja o (daljnjem) produljenju istražnog zatvora. Iz tih činjenica sudovi su trebali, prema utvrđenju iz točke 21. odluke Ustavnog suda broj: U-lll-4557/2011, zaključiti o njihovoj daljnjoj 'dostatnosti' za primjenu istražnog zatvora.
Prema ocjeni Ustavnog suda opetovano pozivanje suca istrage (i u drugom rješenju o produljenju istražnog zatvora) isključivo na događaj vezan uz podnositeljevo napuštanje teritorija Republike Hrvatske u prosincu 2010. navođenjem da je '(...) isključivi motiv napuštanja RH od strane XVI osum. bilo izbjegavanje kaznenog progona ... što potvrđuje ... zaključak o stvarnim motivima njegovog postupanja', te da nakon godinu dana proteklog vremena 'po ocjeni suca istrage i nadalje egzistira zakonski razlog opasnosti od bijega iz čl.123 st.1 toč.1 ZKP-a', prema ocjeni Ustavnog suda, više nije 'dostatno'.
Činjenice podnositeljevog ponašanja pri napuštanju Republike Hrvatske 9. i 10. prosinca 2010. sudac istrage nije sagledavao u svjetlu činjenica koje su se u međuvremenu dogodile (protek vremena, nemogućnost podnositelja da raspolaže novčanim sredstvima zbog blokade računa u bankama, osobnost podnositelja i njegova odgovornost za sudbinu članova vlastite obitelji u slučaju njegova bijega u tijeku sudskog postupka, odgovornost podnositelja za sudbinu njegovih prijatelja koji su iskazali volju i namjeru za njega dati jamstva zalaganjem vlastitih nekretnina ili davanjem visokih novčanih sredstava, 'opća prepoznatljivost' podnositelja koja stvara ozbiljnu zapreku bilo kakvoj potencijalnoj namjeri njegova skrivanja u zemlji i inozemstvu, osobito na području zemalja Europske unije među dužnosnicima kojim je on poznata osoba, faktična nemogućnost ulaska podnositelja u SAD zbog uskraćene mu vize, itd.). Ako se navedene činjenice uzmu kao relevantne i specifične za podnositeljev slučaj, onda se logičkim može smatrati i zaključak podnositelja iz ustavne tužbe da sud '(...) a priori odbacuje sve argumente okrivljenika u prilog njegovoj tvrdnji da se namjeravao podvrći kaznenom postupku u RH, okolnosti o opasnosti od bijega cijeni prema tadašnjem (nazovimo ga prvobitnom – 'zaleđenom') stanju iako su se u međuvremenu okolnosti stubokom promijenile, te danas iste de facto onemogućavaju bijeg okrivljenika.'«
44. Zaključno, Ustavni sud usvojio je ustavnu tužbu podnositelja u predmetu broj: U-III-5141/2011 nakon utvrđenja da razlozi navedeni u osporenim rješenjima nisu pružili