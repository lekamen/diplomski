 i kojega ovisno o nacionalnoj ili lokalnoj razini davatelja financijskih sredstava i prioritetima natječaja sačinjavaju predstavnici tijela državne uprave, odnosno jedinica lokalne i područne (regionalne) samouprave, predstavnici organizacija civilnoga društva, predstavnici znanstvenih i stručnih institucija i nezavisni stručnjaci za područja obuhvaćena prioritetnim područjima natječaja. Zaposlenici davatelja financijskih sredstava uključeni u natječajni postupak, a nisu i članovi ocjenjivačkog povjerenstva ni na koji način ne smiju utjecati na rad ocjenjivača.
(2) Prije imenovanja povjerenstva za ocjenjivanje davatelj financijskih sredstava može raspisati javni poziv za prijavu stručnjaka koji su zainteresirani sudjelovati u postupku ocjenjivanja prijava za dodjelu financijskih sredstava programima ili projektima udruga i mogu stvoriti bazu ocjenjivača ili mogu angažirati ocjenjivače iz baze ocjenjivača koju vodi Ured za udruge.
(3) Prilikom donošenja odluke o imenovanju članova ocjenjivačkog povjerenstava davatelj financijskih sredstava vodit će računa o njihovoj stručnosti, poznavanju djelovanja udruga u određenom području, nepristranosti i spremnosti za stručno i objektivno ocjenjivanje.
(4) Povjerenstvo za ocjenjivanje radi na temelju poslovnika kojeg svi članovi prihvaćaju potpisivanjem izjave o prihvaćanju, a obavezni su potpisati i izjavu o nepristranosti i povjerljivosti iz članka 27. stavka 3. ove Uredbe.
(5) Član povjerenstva za ocjenjivanje može primiti odgovarajuću naknadu za svoj stručni rad, sukladno odluci čelnika davatelja financijskih sredstava.
(6) Povjerenstvo za ocjenjivanje daje prijedlog za odobravanje financijskih sredstava za programe ili projekte, a odluku donosi davatelj financijskih sredstava.
Javna objava rezultata natječaja i dostava pisanog odgovora sudionicima javnog natječaja
Članak 30.
(1) Nakon što davatelj financijskih sredstava donese odluku o programima ili projektima koji su dobili financijska sredstva obvezan je javno objaviti rezultate natječaja s podacima o udrugama i programima ili projektima kojima su odobrena financijska sredstva i odobrenim financijskim iznosima. Rezultati natječaja objavljuju se na službenim mrežnim stranicama davatelja financijskih sredstava.
(2) Davatelj financijskih sredstava obvezan je u roku od osam radnih dana od dana donošenja odluke o dodjeli financijskih sredstava obavijestiti udruge čiji projekti ili programi nisu prihvaćeni za financiranje o razlozima nefinanciranja njihova programa ili projekta uz navođenje ostvarenog broja bodova po pojedinim kategorijama ocjenjivanja i obrazloženja iz opisnog dijela ocjene ocjenjivanog programa ili projekta.
Mogućnosti naknadnog uvida u ocjenu predloženog projekta
Članak 31.
Udrugama kojima nisu odobrena financijska sredstva može se, na njihov zahtjev, omogućiti uvid u zbirnu ocjenu njihovog programa ili projekta.
Prigovor na odluku o dodjeli financijskih sredstava
Članak 32.
(1) Davatelj financijskih sredstava u uvjetima natječaja treba:
a) utvrditi pravo na podnošenje prigovora na odluku o dodjeli financijskih sredstava,
b) utvrditi rok za podnošenje prigovora koji ne bi može biti kraći od osam radnih dana od dana dostave pisane obavijesti niti duži od 30 dana od dana javne objave rezultata javnog natječaja,
c) utvrditi razloge zbog kojih se prigovor može podnijeti, način i rokove za njegovo podnošenje.
(2) Prigovor u pravilu ne odgađa izvršenje odluke i daljnju provedbu natječajnog postupka.
(3) Davatelj financijskih sredstava za rješavanje o prigovoru o dodjeli financijskih sredstava određuje tijelo u čijem sastavu ne mogu biti osobe koje su sudjelovale u pripremi i provedbi javnog natječaja te ocjeni programa i projekata. Isto tijelo može rješavati i prigovore na odluku o neispunjavanju propisanih uvjeta natječaja iz članka 28. stavka 8. ove Uredbe.
(4) Tijelo za rješavanje prigovora iz stavka 3. ovoga članka prigovore rješava u roku od osam dana od dana primitka prigovora.
(5) Postupak dodjele financijskih