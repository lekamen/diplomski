 pravna osoba onda i podaci o financijskom stanju osnivača (godišnji financijski izvještaj za prethodne tri godine ili revizorski izvještaj) ne stariji od 30 dana od dana podnošenja Prijave
3. poslovni plan za narednih pet godina s projekcijom financijskih izvještaja (bilanca, račun dobiti i gubitka, novčani tijek), a koji plan sadrži idejni opis, status i lokaciju projekta, detaljan plan ulaganja u materijalnu i nematerijalnu imovinu s planiranim iznosima ulaganja i vremenom planirane nabave, iznos ukupnog ulaganja koji će biti korišten za izračun intenziteta potpore, plan zapošljavanja 10 novih radnika visoke stručne spreme s naznačenim planiranim razdobljem i dinamikom zapošljavanja
4. detaljni profil društva (osnivači, broj zaposlenika, opis djelatnosti i ključnih proizvoda/ usluga, ključni kupci, ključni dobavljači, konkurenti na tržištu), uključujući povezana i partnerska društva
5. potvrda Ministarstva financija – Porezne uprave o stanju duga, ne starija od 30 dana od dana podnošenja Prijave
6. izjava društva i ovlaštene osobe da na datum prijave ne postoje dugovanja prema zaposlenicima
7. izjava društva i ovlaštene osobe da za isti projekt ili dijelove projekta nisu dobivene potpore od drugih tijela
8. potvrda Hrvatskog zavoda za mirovinsko osiguranje o broju zaposlenih koja nije starija od deset dana računajući od dana podnošenja Prijave
9. izjava o nekažnjavanju koju daje odgovorna osoba podnositelja Prijave za sebe i za društvo koju je ovlašten zastupati, iz koje je vidljivo da protiv davatelja izjave i društva nije izrečena pravomoćna osuđujuća presuda za jedno ili više sljedećih kaznenih djela: udruživanje za počinjenje kaznenih djela, primanje mita u gospodarskom poslovanju, davanje mita u gospodarskom poslovanju, zlouporaba položaja i ovlasti, zlouporaba obavljanja dužnosti državne vlasti, protuzakonito posredovanje, primanje mita, davanje mita, prijevara, računalna prijevara, prijevara u gospodarskom poslovanju i prikrivanje protuzakonito dobivenog novca, te druga kaznena djela s područja gospodarskog kriminala.
(4) Dokumente i podatke iz stavka 3. točaka 1., 2., 5., 8. i 9. ovoga članka, nadležna ministarstva pribavljaju po službenoj dužnosti sukladno Zakonu o sustavu državne uprave. Navedene dokumente i podatke nadležnom ministarstvu može dostaviti i sam podnositelj Prijave prilikom podnošenja Prijave.
(5) Na zahtjev nadležnog ministarstva, podnositelj Prijave dužan je dostaviti i druge tražene podatke potrebne za ocjenu osnovanosti Prijave.
Članak 15.
(1) Nadležno ministarstvo, na temelju uredne Prijave, u suradnji sa središnjim tijelom državne uprave nadležnim za financije i drugim nadležnim središnjim tijelima državne uprave u čiji djelokrug spada projekt ulaganja i drugim tijelima nadležnim za poslove poticanja ulaganja, može izdati obavijest kojom obavještava podnositelja Prijave o mogućnosti korištenja potpore za ulaganje pod uvjetima koji će biti utvrđeni Sporazumom.
(2) Bitne sastavne dijelove Sporazuma iz članka 15. Zakona, utvrdit će Odlukom ministar nadležan za gospodarstvo i ministar nadležan za poduzetništvo i obrt svaki u svom djelokugu rada.
(3) Obavijest iz stavka 1. ovoga članka nadležno ministarstvo izdaje u roku 60 dana od dana zaprimanja uredne Prijave te uz obavijest podnositelju Prijave dostavlja prijedlog Sporazuma.
(4) Prijava se smatra urednom ako je sukladna odredbama Zakona i ako ispunjava sve uvjete propisane ovom Uredbom vezano za oblik i sadržaj Prijave, s time da u slučaju da je nadležno ministarstvo zatražilo dopunu Prijave sukladno članku 14. stavku 4. ove Uredbe Prijava se smatra urednom od trenutka dostave zatražene dokumentacije i podataka.
(5) Ukoliko iz zaprimljene Prijave, u suradnji sa središnjim tijelom državne uprave nadležnim za financije i drugim nadležnim središnjim tijelima državne uprave u čiji djelokrug spada projekt ulaganja i drugim tijelima nadležnim za poslove poticanja ulaganja, nadležno ministarstvo utvrdi da nisu ispunjeni uvjeti i/ili ne postoji