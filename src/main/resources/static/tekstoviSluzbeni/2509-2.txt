 komunikacijama.
Tuženik u obrazloženju rješenja pozivom na naprijed citirane odredbe Zakona, navodi kako tužitelj s obzirom da je korisnik osporavao tvrdnju tužitelja da mu je poslana pisana potvrda o aktivaciji usluge, nije dokazao da je predmetnom slučaju korisniku poslana pisana obavijest kao i da je stvarno istu i primio, pa da stoga nije dokazao okolnost na koju se poziva u svom očitovanju te da time i ne postoji pravna osnova za naplatom naknade za isključenje usluge, odnosno prijevremeni raskid ugovora.
Pema mišljenju ovoga suda, posebice imajući u vidu citiranu odredbu članka 41. stavka 4. Zakona o elektroničkim komunikacijama, pravilno je postupio tuženik kada je na konkretnu upravnu stvar primijenio odredbe Zakona o zaštiti potrošača.
Sukladno navedenom, a kako tužitelj nije tijekom upravnog postupka kao i ovog upravnog spora dokazao sklapanje pretplatničkog ugovora, odnosno nije dostavio presliku potvrde o preporučenoj pošiljci kao relevantnom dokazu o primitku pisane obavijesti, nije ni postojala pravna osnova za naplatom naknade za prijevremeni raskid ugovora i naplatom naknade za isključenje ugovora. Naime, predmetna obavijest nužni je uvjet da ugovor na daljinu bude sklopljen te od njegove uredne dostave počinju teći obveze pretplatnika, pa je stoga u predmetnom slučaju logično i nužno postojanje i slanje, odnosno uručenje predmetne obavijesti korisniku, a u suprotnom korisnik, ostvaruje pravo na raskid ugovora bez naplate za prijevremeni raskid ugovora.
Imajući u vidu navedeno, prigovori tužitelja ne mogu se ocijeniti osnovanim te Sud za sada ne nalazi da bi osporenim aktom bio povrijeđen zakon na štetu tužitelja.
Trebalo je stoga temeljem odredbe članka 57. stavak 1. ZUS-a odlučiti kao u izreci.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog suda u dovoljnom broju primjeraka za sud i sve stranke u sporu, u roku od 15 dana od dana dostave presude.
Broj: UsI-3562/13-10 Zagreb, 27. kolovoza 2015.
Sutkinja Meri Dominis Herman, v. r.
