 među ostalim fizičke izmjene, dostupnost novih spoznaja ili tehnologije, promjenu u operativnom upravljanju, zamjenu jednog odobalnog objekta s drugim odobalnim objektom.
3) Disperzanti znači kemijska sredstva za raspršivanje i/ili uklanjanje uljnih onečišćenja s površine mora.
4) Dozvola znači dozvolu za istraživanje i eksploataciju ugljikovodika izdanu sukladno Zakonu o istraživanju i eksploataciji ugljikovodika.
5) Elementi kritični za sigurnost, okoliš i prirodu znače dijelove odobalnih objekata, uključujući računalne programe, čija je svrha spriječiti ili ograničiti posljedice velike nesreće, a čiji bi kvar mogao uzrokovati ili znatno pridonijeti velikoj nesreći.
6) Eksploatacija ugljikovodika znači eksploataciju ugljikovodika u skladu sa Zakonom o istraživanju i eksploataciji ugljikovodika.
7) Eksploatacijski objekt znači odobalni objekt koji se koristi za eksploataciju ugljikovodika.
8) Industrija znači pravne osobe koje izravno sudjeluju u odobalnom istraživanju i eksploataciji ugljikovodika ili čije su aktivnosti usko povezane s istim.
9) Istraživanje ugljikovodika znači istraživanje ugljikovodika u skladu sa Zakonom o istraživanju i eksploataciji ugljikovodika.
10) Iznenadni događaj znači neželjeni, nenamjerni ili neočekivani događaj, ili slijed takvih događaja, koji ima za posljedicu situaciju koja može završiti velikom nesrećom, a koja uzrokuje ili će vjerojatno prouzročiti znatne nepovoljne učinke na okoliš i prirodu.
11) Izvođač znači bilo koju osobu s kojom operator ili vlasnik sklopi ugovor za izvođenje određenih radova u odobalnom istraživanju i eksploataciji ugljikovodika.
12) Javnost i zainteresirana javnost znači jednu ili više fizičkih ili pravnih osoba, njihove skupine, udruge i organizacije, u skladu s propisom kojim se uređuje zaštita okoliša.
13) Ministarstvo znači ministarstvo nadležno za rudarstvo.
14) MRCC znači nacionalnu središnjicu za usklađivanje traganja i spašavanja na moru u Rijeci u skladu s propisom donesenim na temelju odredbi Zakona o zaštiti okoliša i Pomorskog zakonika (u daljnjem tekstu: MRCC).
15) Koordinacija za sigurnost pri odobalnom istraživanju i eksploataciji ugljikovodika znači nadležno tijelo imenovano u skladu s ovim Zakonom, a koje je nadležno za provedbu djelatnosti koje su nadležnom tijelu dodijeljene ovim Zakonom (u daljnjem tekstu: Koordinacija).
16) Neeksploatacijski objekt znači odobalni objekt koji se ne koristi za pridobivanje ugljikovodika.
17) Neovisna verifikacija znači neovisnu procjenu i potvrdu valjanosti pisanih izjava, izvješća i ostale dokumentacije koju je izradio ovlaštenik dozvole, operator, vlasnik i/ili izvođač.
18) Odobalni objekt znači nepomičan ili pomičan odobalni objekt s povezanom infrastrukturom koji se koristi za odobalno istraživanje i eksploataciju ugljikovodika i/ili u svezi s istim.
19) Odobalno istraživanje i eksploatacija ugljikovodika znači sve aktivnosti u svezi s istraživanjem i eksploatacijom ugljikovodika, uključujući njihovo planiranje, projektiranje, izgradnju, rad i uklanjanje/sanaciju, ali isključujući transport ugljikovodika magistralnim cjevovodom ili plovnim objektom (u daljnjem tekstu: odobalni radovi).
20) Operator znači operativnu kompaniju utvrđenu ugovorom sklopljenim između ovlaštenika dozvole i Vlade Republike Hrvatske, u skladu sa Zakonom o istraživanju i eksploataciji ugljikovodika.
21) Ovlaštenik dozvole znači pravnu osobu kojoj je izdana dozvola za istraživanje i eksploataciju ugljikovodika, a koja je odgovorna za odobalne radove u smislu ovoga Zakona.
22) Plan intervencija odobalnog objekta znači plan koji izrađuje operator ili vlasnik u skladu s odredbama ovoga Zakona, a odnosi se na mjere za sprečavanje širenja, odnosno za ograničavanje posljedica velike nesreće povezane s odobalnim radovima (u daljnjem tekstu: Plan intervencija odobalnog objekta).
23) Plan intervencija kod iznenadnih onečišćenja mora znači lokalni, nacionalni ili regionalni plan za sprečavanje širenja, odnosno ograničavanje posljedica velike