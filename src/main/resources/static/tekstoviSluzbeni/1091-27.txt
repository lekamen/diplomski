 odgovorna osoba u pravnoj osobi.
Članak 44.
Novčanom kaznom u iznosu od 1000,00 do 5000,00 kuna kaznit će se za prekršaj:
1. zaštitar koji u poslovnici ne obavlja poslove na način propisan člankom 18. stavkom 1.
2. zaštitar zatečen izvan perimetra štićenog objekta novčarske institucije tijekom radnog vremena, iako nije bio u okolnostima neposredne životne opasnosti (članak 18. stavak 2.)
3. zaštitar koji na radnom mjestu u poslovnici novčarske institucije nije budan i koncentriran na posao koji obavlja ili je pod utjecajem alkohola i/ili drugih opijata ili se sa strankama i zaposlenicima ne ophodi na uljudan način (članak 18. stavak 3.)
4. zaštitar koji provjeru oružja ne obavlja u sigurnoj prostoriji novčarske institucije ili provjeru obavlja u prostoriji u kojoj se nalaze druge osobe ili je provodi suprotno podzakonskom propisu kojim se uređuje obavljanja poslova tjelesne zaštite (članak 18. stavak 4.)
5. osoba koja bez pisanog naloga odgovorne osobe u pravnoj osobi koja obavlja poslove distribucije novca i vrijednosti promijeni rutu kretanja određenu uputom (članak 35. stavak 2.).
XI. PRIJELAZNE I ZAVRŠNE ODREDBE
Članak 45.
(1) Ministar će, na prijedlog Hrvatskog zavoda za norme, donijeti pravilnik o popisu hrvatskih normi, međunarodnih normi, specijaliziranih normi i prihvaćenih pravila struke koji se odnose na ispitivanje i razredbe otpornosti na mehaničke i balističke prodore na elemente mehaničke zaštite (neprobojne pregrade, protuprovalna vrata, sigurnosne folije, trezore, sefove, kase, kase s vremenskom odgodom otvaranja, ormare, brave, cilindre i okove) te popisu hrvatskih normi, međunarodnih normi, specijaliziranih normi i prihvaćenih pravila struke koji se odnose na primjenu uređaja i sustava tehničke zaštite (video-nadzor, protuprovalna i protuprepadna zaštita, kontrola pristupa), u roku od 60 dana od dana stupanja na snagu ovoga Zakona.
(2) Ministar će u roku od šest mjeseci od dana stupanja na snagu ovoga Zakona donijeti pravilnik o uvjetima i načinu ispitivanja elektrokemijskih sustava zaštite.
(3) Ministar će u roku od godine dana od dana stupanja na snagu ovoga Zakona donijeti pravilnik o uvjetima koje moraju zadovoljavati pravne odnosno fizičke osobe koje izdaju certifikate i postupcima ovlašćivanja certifikacijskih pravnih odnosno fizičkih osoba za norme navedene u popisu iz stavka 1. ovoga članka te članka 14. stavka 3. ovoga Zakona.
Članak 46.
(1) Danom stupanja na snagu ovoga Zakona prestaje važiti Zakon o minimalnim mjerama zaštite u poslovanju s gotovim novcem i vrijednostima, (»Narodne novine«, br. 173/03. i 150/05.).
(2) Popis hrvatskih normi, međunarodnih normi, specijaliziranih normi i prihvaćenih pravila struke (»Narodne novine«, br. 53/06.) primjenjuje se do stupanja na snagu pravilnika iz članka 45. stavka 1. ovoga Zakona.
(3) Postupci započeti do stupanja na snagu ovoga Zakona nastavit će se i dovršiti prema odredbama Zakona o minimalnim mjerama zaštite u poslovanju s gotovim novcem i vrijednostima (»Narodne novine«, br. 173/03. i 150/05.).
(4) Novčarske institucije koje posluju s gotovim novcem i vrijednostima, dužne su osigurati sigurnosne mjere zaštite osoba, novca i vrijednosti sukladno odredbama ovoga Zakona u roku od šest mjeseci od dana njegova stupanja na snagu.
Članak 47.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/14-01/85
Zagreb, 8. svibnja 2015.
HRVATSKI SABOR
Predsjednik Hrvatskoga sabora Josip Leko, v. r.
