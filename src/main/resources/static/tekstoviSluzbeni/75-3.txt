traži upis promjene u registar udruga
– dva primjerka novog statuta ili dva primjerka izmjena i dopuna statuta
– preslika osobne iskaznice ili putovnice osoba ovlaštenih za zastupanje udruge, odnosno likvidatora
– odluke skupština o statusnim promjenama
– suglasnost ili odobrenje nadležnog tijela iz članka 23. stavka 1. podstavka 8. Zakona
– ovjerena izjava iz članka 15. stavka 2., 3. i 4. Zakona.
(4) Novi statut, njegove izmjene i dopune ovjeravaju se sukladno odredbi članka 9. ovog Pravilnika.
Izvadak iz registra udruga
Članak 11.
(1) Ured državne uprave u županiji, odnosno gradski ured Grada Zagreba nadležan za poslove opće uprave, na zahtjev svake zainteresirane osobe, izdaje izvadak iz registra udruga, neovisno o sjedištu udruge.
(2) Izvadak iz registra udruga izdaje se, u obliku računalnog ispisa.
(3) Izvadak iz registra udruga sadrži sljedeće podatke:
1. registarski broj
2. OIB udruge
3. oblik udruživanja
4. datum upisa
5. naziv
6. skraćeni naziv, ako je utvrđen statutom udruge
7. sjedište (mjesto, ulica i broj)
8. područje djelovanja sukladno ciljevima
9. ciljeve
10. djelatnosti kojima se ostvaruju ciljevi
11. gospodarske djelatnosti, ako su propisane statutom
12. osobe ovlaštene za zastupanje u Republici Hrvatskoj (ime, prezime, OIB i svojstvo)
13. podatke koji se upisuju u rubriku »Napomena«
14. podatke o prestanku postojanja udruge.
(4) Izvadak ovjerava ovlaštena osoba svojim potpisom i pečatom.
(5) Izvadak iz registra udruga sadrži podatak o nazivu, skraćenom nazivu na stranom jeziku udruge i teritorij na kojem udruga djeluje, ako su upisani u registar udruga sukladno članku 4. stavku 2. Pravilnika.
(6) Izvadak iz registra udruga sadrži posljednje podatke upisane u registar udruga.
(7) Na zahtjev zainteresirane osobe izvadak može sadržavati i određene podatke o prethodnim promjenama koji se iskazuju kao »Bilješka«.
(8) Nepopunjene rubrike izvatka, prilikom izdavanja, će se jasno i izričito naznačiti.
III. REGISTAR STRANIH UDRUGA U REPUBLICI HRVATSKOJ
Registar stranih udruga u Republici Hrvatskoj
Članak 12.
(1) Strane udruge se upisuju u Registar stranih udruga u Republici Hrvatskoj (u daljnjem tekstu: registar stranih udruga).
(2) Registar stranih udruga vodi se u elektroničkom obliku jedinstveno za sve strane udruge u Republici Hrvatskoj.
(3) Registar stranih udruga u Republici Hrvatskoj vode uredi državne uprave u županijama, odnosno gradski ured Grada Zagreba nadležan za poslove opće uprave (u daljnjem tekstu: nadležni ured).
(4) Strane udruge se upisuju prema sjedištu strane udruge pri nadležnom uredu iz stavka 3. ovog članka.
Registarski broj strane udruge
Članak 13.
(1) Registarski broj strane udruge je broj koji se svakoj stranoj udruzi određuje pri upisu u registar stranih udruga.
(2) Registarski broj strane udruge sastoji se od:
– dvoznamenkastog broja i
– četveroznamenkastog rednog broja.
(3) Dvoznamenkasti broj određen je redoslijedom utvrđenim člankom 3. Zakona o područjima županija, gradova i općina u Republici Hrvatskoj od broja 01 do 20.
(4) Dvoznamenkasti broj Grada Zagreba je broj 21.
(5) Dvoznamenkasti broj 00 označava strane udruge koje su do dana primjene Zakona o udrugama (»Narodne novine«, br. 88/01 i 11/02) bile upisane u registar stranih udruga pri Ministarstvu.
(6) Redni broj strane udruge određuje se automatskom dodjelom iz informacijskog sustava registra stranih udruga, sukladno redoslijedu upisa u registar stranih udruga.
(7) Stranoj udruzi se može odrediti samo jedan registarski broj koji se ne mijenja i koji se po prestanku djelovanja strane udruge u Republici Hrvatskoj ne može odrediti drugoj stranoj udruzi.
Sadržaj registra stranih udruga
Članak 14.
(1) U registar stranih udruga, za svaku stranu udrugu, upisuju se sljedeći podaci:
1. registarski broj
2. OIB strane udruge
3. datum upisa (datum izvršnosti rješenja o upisu)
4. naziv (skraćeni naziv)
5. adresa sjedišta u Republici Hrvatskoj (mjesto, ulica i broj)
6. adresa sjedišta u zemlji sjedišta
7. ciljevi i djelatnosti koje će