 stavku 1. ovoga članka i koje odobri Državna geodetska uprava.
(4) Iznimno je dozvoljeno privremeno iznošenje nepregledanog snimljenog materijala u inozemstvo uz odobrenje Državne geodetske uprave radi obrade zračnih snimaka i to samo u slučajevima kada obradu nije moguće izvršiti u Republici Hrvatskoj sukladno članku 6. stavku 6. ove Uredbe.
(5) Zračni snimci iz stavka 4. ovoga članka ne mogu se iznositi putem posrednika i komercijalnih prijevoznih tvrtki, već osoba koja iznosi navedeni materijal mora biti zaposlenik tijela ili pravne osobe naručitelja snimanja. Nakon obrade naručitelj snimanja dužan je dostaviti zračne snimke na pregled u Državnu geodetsku upravu u roku od osam dana.
(6) Državna geodetska uprava će odmah po izdavanju odobrenja za iznošenje zračnih snimaka dostaviti nadležnoj ustrojstvenoj jedinici Ministarstva unutarnjih poslova primjerak odobrenja kojim se odobrava iznošenje zračnih snimaka iz Republike Hrvatske, uz navođenje vremena i graničnog prijelaza na kojem će biti iznijete.
Odobrenje za uporabu zračnih snimaka
Članak 10.
(1) Državna geodetska uprava i ministarstvo nadležno za poslove obrane zajednički osnivaju Povjerenstvo za pregled zračnih snimaka (u daljnjem tekstu: Povjerenstvo).
(2) Članove Povjerenstva iz stavka 1. ovoga članka odlukom imenuje ravnatelj Državne geodetske uprave.
(3) Povjerenstvo će u roku od 15 dana od dana dostave originalnih i kompletnih zračnih snimaka odrediti koji se snimci smiju koristiti u skladu s podnesenim zahtjevom. Temeljem zaključka Povjerenstva, Državna geodetska uprava izdat će odobrenje za uporabu zračnih snimaka.
(4) Način rada Povjerenstva propisuje se poslovnikom.
(5) Za upotrebu zračnih snimaka u druge svrhe od svrhe navedene u odobrenju za uporabu, vlasnik snimljenog materijala mora od Državne geodetske uprave zatražiti novo odobrenje za uporabu uz navođenje svrhe za koju će se zračni snimci koristiti. Zračne snimke nije potrebno dostavljati na ponovni pregled ako se radi o neklasificiranom materijalu.
(6) Za upotrebu klasificiranih zračnih snimaka u druge svrhe od svrhe navedene u odobrenju za uporabu, klasificirani zračni snimci moraju se ponovno dostaviti na pregled u Državnu geodetsku upravu. Po obavljenom pregledu od strane Povjerenstva, Državna geodetska uprava izdat će novo odobrenje za uporabu zračnih snimaka u skladu s podnesenim zahtjevom.
(7) Naručitelj snimanja vlasnik je snimljenog materijala i odgovoran je za zaštitu i uporabu snimljenog materijala sukladno izdanom odobrenju za uporabu.
Rokovi za izdavanje odobrenja
Članak 11.
(1) Odobrenje iz članka 5. stavka 1. ove Uredbe, Državna geodetska uprava dužna je izdati u roku od 15 dana od dana predaje urednog zahtjeva, odnosno pribavljenih potrebnih suglasnosti.
(2) Odobrenje iz članka 10. stavka 3. ove Uredbe, Državna geodetska uprava dužna je izdati u roku od 15 dana od dana obavljenog pregleda od strane Povjerenstva za pregled zračnih snimaka.
Prijelazne i završne odredbe
Članak 12.
(1) Poslovnik iz članka 10. stavka 4. ove Uredbe donijet će Povjerenstvo za pregled zračnih snimaka najkasnije u roku od 6 mjeseci od dana stupanja na snagu ove Uredbe.
(2) Do donošenja poslovnika iz stavka 1. ovoga članka ostaje na snazi Poslovnik o radu Povjerenstva za pregled zračnih snimaka, klase: 804-07/12-04/04, urbroja: 541-1-13-12, od 26. kolovoza 2013. godine i klase: 343-01/13-01/2, urbroja: 512-01-13-8 od 22. kolovoza 2013. godine.
Članak 13.
Danom stupanja na snagu ove Uredbe prestaje važiti Uredba o snimanju iz zraka (»Narodne novine«, broj 130/12).
Članak 14.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/16-03/31 Urbroj: 50301-05/05-16-2 Zagreb, 27. srpnja 2016.
Predsjednik Tihomir Orešković, v. r.
