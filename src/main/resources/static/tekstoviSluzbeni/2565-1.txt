 banke namire u obliku kako je dan na obrascima središnjih banaka za prikupljanje statičkih podataka naslovljenima na njegov sporedni sustav i SCB, kojima se ovlašćuje sporedni sustav za dostavu instrukcija za terećenje, i daje uputa SCB-u da na temelju instrukcija za terećenje tereti PM račun ili podračun banke namire;
(14) »središnja banka namire (SCB)« znači SB koji vodi PM račun banke namire;
(15) »središnja banka sporednog sustava (ASCB)« znači SB s kojim relevantni sporedni sustav ima dvostrani sporazum o namiri instrukcija za plaćanje sporednog sustava u PM-u i
(16) »sučelje za sudionike (PI)« znači tehnički uređaj koji omogućava izravnim sudionicima dostavljanje i namiru naloga za plaćanje preko usluga ponuđenih u PM-u.
Članak 3.
Uloga središnjih banaka namire
Svaki SB djeluje kao SCB u odnosu na sve banke namire za koje vodi PM račun.
Članak 4.
Upravljanje odnosom između središnjih banaka, sporednih sustava i banaka namire
(1) Središnje banke sporednih sustava moraju osigurati da im sporedni sustavi s kojima imaju dvostrane sporazume stave na raspolaganje popis banaka namire koji sadrži pojedinosti o PM računu banaka namire, koje ASCB pohranjuje u modulu (upravljanja) statičkih podataka SSP-a. Svaki sporedni sustav može pristupiti popisu svojih odnosnih banaka namire preko ICM-a.
(2) Središnje banke sporednih sustava moraju osigurati da ih sporedni sustavi s kojima imaju dvostrane sporazume obavijeste bez odgode o svim promjenama u vezi s popisom banaka namire. Središnje banke sporednih sustava obavješćuju odgovarajućeg SCB-a o svim takvim promjenama preko ICM poruke.
(3) Središnje banke sporednih sustava moraju osigurati da sporedni sustavi s kojima imaju dvostrane sporazume prikupe ovlaštenja za terećenje i druge relevantne dokumente od njihovih banaka namire i dostave ih ASCB-u. Ti dokumenti moraju biti na engleskom i/ili relevantnim nacionalnim jezicima ASCB-a. Ako nacionalni jezici ASCB-a nisu identični nacionalnim jezicima SCB-a, potrebni su dokumenti samo na engleskom ili i na engleskom i na relevantnim nacionalnim jezicima ASCB-a. U slučaju sporednih sustava koji namiruju preko sustava TARGET2-ECB dokumenti su na engleskom jeziku.
(4) Ako je banka namire sudionik u relevantnoj ASCB-ovoj komponenti sustava TARGET2, ASCB provjerava valjanost ovlaštenja za terećenje koje je dala banka namire i obavlja potrebne unose u modul (upravljanja) statičkim podacima. Ako banka namire nije sudionik u relevantnoj ASCB-ovoj komponenti sustava TARGET2, ASCB prosljeđuje ovlaštenje za terećenje (ili njegov elektronički primjerak ako se tako sporazumiju ASCB i SCB) odgovarajućim središnjim bankama namire na provjeru njegove valjanosti. Središnje banke namire obavljaju takvu provjeru i obavješćuju odgovarajućeg ASCB-a o ishodu provjere u roku od pet radnih dana nakon primitka tog zahtjeva. Nakon provjere ASCB ažurira popis banaka namire u ICM-u.
(5) Provjera, koju je poduzeo ASCB, bez utjecaja je na odgovornost sporednih sustava da ograniče instrukcije za plaćanje na popis banaka namire iz stavka 1. ovog članka.
(6) Ako nisu ista osoba, središnje banke sporednih sustava i središnje banke namire razmjenjuju informacije u vezi sa svim bitnim događajima za vrijeme postupka namire.
(7) Središnje banke sporednih sustava moraju osigurati da sporedni sustavi s kojima imaju dvostrane sporazume daju ime i BIC sporednog sustava kod kojeg namjeravaju provesti međusistemsku namiru i datum od kojeg međusistemska namira kod određenog sporednog sustava treba početi ili prestati. Ove se informacije snimaju u modul (upravljanja) statičkim podacima.
Članak 5.
Iniciranje instrukcija za plaćanje preko ASI-ja
(1) Sve instrukcije za plaćanje koje sporedni sustav dostavi preko ASI-ja moraju biti u obliku XML poruka.
(2) Sve instrukcije za plaćanje koje sporedni sustav dostavi preko ASI-ja smatraju se »vrlo hitnima« i namiruju se u skladu s odredbama Odluke o uvjetima za otvaranje i funkcioniranje PM računa u sustavu TARGET2-HR.
(3) Instrukcija za