 radiološke sigurnosti u zdravstvu donosi Zavod u suradnji s nadležnim komorama.
(4) Program iz stavka 1. ovoga članka sastoji se od:
a) osnovnog programa dopunskog obrazovanja o primjeni mjera radiološke sigurnosti;
b) specijalističkih programa za određene djelatnosti i određene vrste izvora ionizirajućeg zračenja ovisno o naravi rada i vrsti izvora ionizirajućeg zračenja koji se pri radu koriste te posebnim mjerama radiološke sigurnosti koje je potrebno provoditi.
Program posebnog obrazovanja za osobe odgovorne za zaštitu od ionizirajućeg zračenja
Članak 17.
(1) Posebno obrazovanje provodi se po programu posebnog obrazovanja o primjeni mjera radiološke sigurnosti za osobe odgovorne za zaštitu od ionizirajućeg zračenja.
(2) Program iz stavka 1. ovoga članka donosi Zavod.
(3) Program iz stavka 1. ovoga članka koji se odnosi na primjenu mjera radiološke sigurnosti u zdravstvu donosi Zavod u suradnji s nadležnim komorama.
Program obnove znanja
Članak 18.
(1) Obnavljanje znanja o primjeni mjera radiološke sigurnosti (u daljnjem tekstu: obnova znanja) provodi se po programu obnove znanja o primjeni mjera radiološke sigurnosti.
(2) Program iz stavka 1. ovoga članka donosi Zavod.
(3) Program iz stavka 1. ovoga članka koji se odnosi na primjenu mjera radiološke sigurnosti u zdravstvu donosi Zavod u suradnji s nadležnim komorama.
(4) Program iz stavka 1. ovoga članka sastoji se od:
a) osnovnog programa obnove znanja o primjeni mjera radiološke sigurnosti;
b) specijalističkih programa za određene djelatnosti i određene vrste izvora ionizirajućeg zračenja ovisno o naravi rada i vrsti izvora ionizirajućeg zračenja koji se pri radu koriste te posebnim mjerama radiološke sigurnosti koje je potrebno provoditi.
Program obnove znanja za osobe odgovorne za zaštitu od ionizirajućeg zračenja
Članak 19.
(1) Obnova znanja o primjeni mjera radiološke sigurnosti za osobe odgovorne za zaštitu od ionizirajućeg zračenja (u daljnjem tekstu: obnova znanja za osobe odgovorne za zaštitu od ionizirajućeg zračenja) provodi se po programu obnove znanja o primjeni mjera radiološke sigurnosti za osobe odgovorne za zaštitu od ionizirajućeg zračenja.
(2) Program iz stavka 1. ovoga članka donosi Zavod.
(3) Program iz stavka 1. ovoga članka koji se odnosi na primjenu mjera radiološke sigurnosti u zdravstvu donosi Zavod u suradnji s nadležnim komorama
Organizacija dopunskog obrazovanja, posebnog obrazovanja, obnove znanja o primjeni mjera radiološke sigurnosti
Članak 20.
(1) Dopunsko obrazovanje, posebno obrazovanje i obnovu znanja za osobe odgovorne za zaštitu od ionizirajućeg zračenja organizira Zavod.
(2) Dopunsko obrazovanje, posebno obrazovanje i obnova znanja za osobe odgovorne za zaštitu od ionizirajućeg zračenja provodi se u obliku predavanja prema programu iz članka 16. stavka 1., članka 17. stavka 1., odnosno članka 19. stavka 1. ovoga Pravilnika.
(3) Izloženi radnici i radnici koji rukuju izvorima ionizirajućeg zračenja, a nisu u području izloženosti znanje o primjeni mjera radiološke sigurnosti obnavljaju korištenjem obrazovnih materijala koje će u skladu s programom iz članka 18. stavka 1. ovoga Pravilnika izraditi Zavod i učiniti ih dostupnima javnosti.
(4) Dopunsko obrazovanje, posebno obrazovanje i obnovu znanja za osobe odgovorne za zaštitu od ionizirajućeg zračenja koje se odnosi na primjenu mjera radiološke sigurnosti u zdravstvu organizira Zavod u suradnji s nadležnim komorama.
Način prijave za dopunsko obrazovanje, posebno obrazovanje i obnovu znanja za osobe odgovorne za zaštitu od ionizirajućeg zračenja
Članak 21.
(1) Prijava za dopunsko obrazovanje, posebno obrazovanje i obnovu znanja za osobe odgovorne za zaštitu od ionizirajućeg zračenja dostavlja se Zavodu.
(2) Prijava iz stavka 1. ovoga članka mora sadržavati:
– ime i prezime pristupnika,
– osobni identifikacijski broj pristupnika,
– stručnu spremu pristupnika,
– vrstu izvora ionizirajućeg zračenja u čijem području izloženosti pristupnik radi i/ili kojim rukuje – u slučaju zahtjeva za