stabilitet u uspravnom položaju na mirnoj vodi kada su opterećeni dopuštenim brojem osoba i cjelokupnom opremom i ako imaju otvore u trupu na bilo kojem mjestu ispod vodne linije, uz pretpostavku da nema gubitka uzgonskog materijala i drugih oštećenja.
6.13.1.2 Svaka brodica za spašavanje mora imati trajno pričvršćenu pločicu odobrenja prihvačenu od RO koja najmanje sadrži:
.1 ime i adresu proizvođača;
.2 tip brodice za spašavanje i serijski broj;
.3 mjesec i godinu proizvodnje;
.4 broj osoba za koje je brodica odobrena;
.5 podatke o odobrenju zahtjevane u 6.1.1.9;
Svaka proizvedena brodica za spašavanje mora imati Potvrdu ili Deklaraciju (Izjavu) o sukladnosti koja, dodatno naprijed navedenim točkama, sadrži:
.6 broj potvrde o odobrenju;
.7 materijal konstrukcije trupa sa podacima, koji osiguravaju da se problem kompatibilnosti kod popravka neće pojaviti;
.8 ukupnu masu opremljene brodice i osoba za koje je odobrena;
.9 izmjerenu silu tegljenja brodice za spašavanje; i
.10 izjavu o odobrenju prema poglavljima 6.14, 6.15, 6.16, 6.17 ili 6.18.
6.13.1.3 Čvrstoća brodica za spašavanje mora omogućavati:
.1 sigurno spuštanje u vodu s dopuštenim brojem osoba i cjelokupnom opremom; i
.2 otpuštanje i tegljenje pri plovidbi broda brzinom do 5 čvorova na mirnoj vodi.
6.13.1.4 Trup i kruti pokrovi moraju biti od materijala koji ima svojstvo sporog širenja plamena po površini (MSC/Circ.1006), ili od negorivog materijala.
6.13.1.5 Sve poprečne i bočne klupe ili pričvršćena sjedala moraju biti izvedena da izdrže:
.1 statičko opterećenje jednako broju osoba pojedinačne mase 100 kg za koje su predviđeni prostori u skladu sa zahtjevima 6.13.2.2.2;
.2 opterećenje od 100 kg na svakom pojedinačnom sjedalu ako se brodica za spašavanje spušta užadima u vodu s visine najmanje 3 m; i
.3 opterećenje od 100 kg na svakom pojedinačnom sjedalu ako se brodica za spašavanje spušta slobodnim padom s visine ne manje od 1,3 puta odobrena visina slobodnog pada.
6.13.1.6 Osim brodica za spašavanje koje se spuštaju slobodnim padom, svaka brodica za spašavanje koja se spušta užadima mora izdržati bez trajnih oštećenja statičko naprezanje:
.1 za brodice s metalnim trupom 1,25 puta veće od ukupne mase brodice za spašavanje opterećene dopuštenim brojem osoba i opremom; i
.2 za ostale brodice 2 puta veće od ukupne mase brodice za spašavanje opterećene dopuštenim brojem osoba i opreme.
6.13.1.7 Osim brodica za spašavanje koje se spuštaju slobodnim padom, svaka brodica za spašavanje koja se spušta užadima mora biti dovoljno čvrsta da izdrži, kad je opterećena dopuštenim brojem osoba i cjelokupnom opremom, ako je potrebno, vodilicama za klizanje i bokoštitnicima, udarac u bok broda pri brzini sudaranja najmanje 3,5 m/s, kao i pad u vodu s visine od najmanje 3 m.
6.13.1.8 Okomita udaljenost između poda i unutrašnje površine pokrova ili šatora, nad najmanje 50% površine poda mora iznositi:
.1 ne manje od 1,3 m za brodice za spašavanje kapaciteta do 9 osoba;
.2 ne manje od 1,7 m za brodice za spašavanje kapaciteta 24 i više osoba;
.3 ne manje od razmaka izračunatog linearnom interpolacijom između 1,3 m i 1,7 m za brodice za spašavanje kapaciteta od 9 do 24 osobe.
6.13.2 Kapacitet brodica za spašavanje
6.13.2.1 Kapacitet brodice za spašavanje ne smije biti veći od 150 osoba.
6.13.2.2 Broj osoba koji se može smjestiti u brodicu za spašavanje koja se spušta užadima određuje se prema manjem od ovih brojeva:
.1 prema broju osoba srednje mase od 75 kg (za brodice za spašavanje na putničkim brodovima) ili 82,5 kg (za brodice za spašavanje na teretnim brodovima) opremljenih prslucima za spašavanje, koje mogu normalno sjediti ne ometajući pri tome rad sredstava za pokretanje brodice ili bilo kojeg drugog uređaja u brodici;
.2 prema broju mjesta za sjedenje gdje se prema slici 6.13.2.2 mogu postaviti klupe i sjedala. Površine sjedala mogu se prekriti, u skladu sa slikom, ako postoji dovoljan prostor za noge i ako imaju nogostupe, i da razmak po visini između gornjih i donjih sjedala 