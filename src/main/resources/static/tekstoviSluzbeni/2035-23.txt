 Sabor imaju sve političke stranke registrirane u Republici Hrvatskoj na dan stupanja na snagu odluke o raspisivanju izbora iz članka 5. ovoga Zakona Listu za izbor zastupnika u Sabor može samostalno predložiti jedna politička stranka, te dvije ili više političkih stranaka (koalicijska lista). Političke stranke samostalno utvrđuju svoje stranačke liste i redoslijed na njima istaknutih kandidata, na način predviđen statutom političke stranke, odnosno u skladu s posebnim statutarnim odlukama. Političke stranke predlažu liste na temelju pravovaljano prikupljenih potpisa birača. Za pravovaljanost prijedloga liste izborne jedinice za izbor zastupnika u Sabor potrebno je prikupiti najmanje 1500 potpisa birača. Političke stranke određuju na temelju odredbi svojih statuta ovlaštenog podnositelja stranačke liste i kandidature. Na stranačkoj listi mora biti toliko kandidata koliko se zastupnika bira u Sabor. Ako predlagatelj predloži manji broj kandidata od broja zastupnika koji se biraju u Sabor, odnosno ako nije ispunjena pretpostavka iz stavka 4. ovoga članka, stranačka lista nije pravovaljana.«
Predlagateljica osporava suglasnost s Ustavom dijela članka 12. ZID-a ZIZHS-a/2015 koji se odnosi na članak 20. stavak 4. ZIZHS-a. Uz osporenu odredbu organski je povezan i pripadajući dio članka 20. stavka 7. ZIZHS-a (»odnosno ako nije ispunjena pretpostavka iz stavka 4. ovoga članka,«).
b) Članak 13. ZID-a ZIZHS-a/2015 (članak 21. stavak 2. ZIZHS-a)
69. Članak 21. ZIZHS-a izmijenjen je i dopunjen člankom 13. ZID-a ZIZHS-a/2015, a prije izmjena i dopuna iz 2015. godine glasio je ovako:
»Članak 21. Birači predlažu kandidacijske liste na temelju pravovaljano prikupljenih potpisa. Za pravovaljanost prijedloga liste izborne jedinice za izbor zastupnika u Sabor potrebno je prikupiti najmanje 500 potpisa birača.«
U pročišćenom tekstu ZIZHS-a (»Narodne novine« broj 69/03.) članak 21. bio je pogrešno označen kao »članak 20.«, zbog čega postoji mogućnost da se od 2003. do 2011. godine u ustavnosudskoj, sudskoj i administrativnoj praksi također odstupalo od izvornog teksta ZIZHS-a kad je riječ o brojčanom označavanju tog članka (v. točku 3.1.).
70. Osporeni članak 13. ZID-a ZIZHS-a/2015, kojim je izmijenjen i dopunjen članak 21. ZIZHS-a, glasi:
»Članak 13. U članku 21. stavku 2. riječi: ‘najmanje 500 potpisa’ zamjenjuju se riječima: ‘najmanje 1500 potpisa’. Iza stavka 2. dodaju se stavci 3., 4. i 5. koji glase: ‘Osoba ovlaštena za zastupanje neovisne liste, u skladu s odredbama ovoga Zakona, je prvi kandidat na listi. Na neovisnoj listi mora biti toliko kandidata koliko se zastupnika bira u Sabor. Ako predlagatelj predloži manji broj kandidata od broja zastupnika koji se biraju u Sabor, odnosno ako nije ispunjena pretpostavka iz stavka 2. ovoga članka, neovisna lista nije pravovaljana.’.«
71. Pročišćeni tekst članka 21. ZIZHS-a glasi:
»Članak 21. Birači predlažu kandidacijske liste na temelju pravovaljano prikupljenih potpisa. Za pravovaljanost prijedloga liste izborne jedinice za izbor zastupnika u Sabor potrebno je prikupiti najmanje 1500 potpisa birača. Osoba ovlaštena za zastupanje neovisne liste, u skladu s odredbama ovoga Zakona, je prvi kandidat na listi. Na neovisnoj listi mora biti toliko kandidata koliko se zastupnika bira u Sabor. Ako predlagatelj predloži manji broj kandidata od broja zastupnika koji se biraju u Sabor, odnosno ako nije ispunjena pretpostavka iz stavka 2. ovoga članka, neovisna lista nije pravovaljana.«
Predlagateljica osporava suglasnost s Ustavom dijela članka 13. ZID-a ZIZHS-a/2015 koji se odnosi na članak 21. stavak 2. ZIZHS-a.
2) Prigovori predlagateljice
a) Prigovori vezani uz članak 12. ZID-a ZIZHS-a/2015 (članak 20. stavak 4. ZIZHS-a)
72. Predlagateljica smatra da bi trebalo pokrenuti postupak ustavnog nadzora i ukinuti članak 20. stavak 4. ZIZHS-a zbog nesuglasnosti s Ustavom iz sljedećih razloga:
»A cilj ove odredbe je eliminacija i lustracija istinskih političkih protivnika, radi ostvarivanja političkog monopola 