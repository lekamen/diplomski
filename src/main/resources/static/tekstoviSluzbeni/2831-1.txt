87/2008, 86/2009, 92/2010, 105/2010-ispr., 90/2011, 16/2012, 86/2012, 94/2013 i 152/2014) poslove strukovnog učitelja i suradnika u nastavi ne mogu obavljati osobe koje nemaju potrebne pedagoško-psihološke i metodičko-didaktičke kompetencije (u daljnjem tekstu: pedagoške kompetencije).
Slijedom navedenog, osobe koje se žele zaposliti u ustanovi za strukovno obrazovanje na radnim mjestima strukovnog učitelja i suradnika u nastavi moraju steći pedagoške kompetencije osposobljavanjem, a to im se ovim programom omogućuje.
Prema Zakonu o strukovnom obrazovanju (»Narodne novine«, broj 30/2009) i Zakonu o obrtu (»Narodne novine«, broj 143/2013) praktičnu nastavu i vježbe kod poslodavca ne može izvoditi osoba koju je poslodavac učeniku imenovao za mentora ako nema stečene pedagoške kompetencije odnosno položen ispit kojim dokazuje osnovno znanje o poučavanju učenika.
Sukladno navedenom, osobe koje su u radnom odnosu kod poslodavca ne mogu biti mentori učenicima pri izvođenju praktične nastave i vježbi kod poslodavca ako nemaju stečene pedagoške kompetencije.
Svrha osposobljavanja strukovnih učitelja je stjecanje pedagoških kompetencija određene razine za uspješno samostalno planiranje i izvođenje praktične nastave i vježbi u ustanovama za strukovno obrazovanje.
Svrha osposobljavanja suradnika u nastavi je stjecanje pedagoških kompetencija određene razine za uspješno sudjelovanje u izvođenju praktične nastave i vježbi pod neposrednim vodstvom nastavnika ili strukovnog učitelja u ustanovama za strukovno obrazovanje.
Svrha osposobljavanja mentora učenicima kod poslodavca je stjecanje pedagoških kompetencija određene razine za uspješno planiranje i izvođenje praktične nastave i vježbi kod poslodavca.
1.3. Usporedivost programa s programima akreditiranih visokih učilišta u Hrvatskoj i Europskoj uniji
U većini zemalja postoje programi kojima se omogućuje pedagoško-psihološko obrazovanje. U Sloveniji na Sveučilištu u Mariboru, Pedagoškom fakultetu postoji Centar za pedagoško obrazovanje/edukaciju. Centar za pedagoško obrazovanje/edukaciju i strukovni razvoj provodi/izvodi razne oblike izobrazbe i profesionalnog razvoja za zaposlene na području odgoja i obrazovanja (program za dodatno/dopunsko obrazovanje, pedagoško-andragoško obrazovanje). Program je namijenjen diplomantima nepedagoških studijskih programa te omogućava stjecanje pedagoško-andragoškog obrazovanja kao uvjeta za izvođenje odgojno-obrazovnog dijela pedagoške prakse. Kandidati dobivaju temeljno znanje s područja pedagogije, didaktike, razvojne i pedagoške psihologije, andragogije te specijalne didaktike kao temeljne kompetencije za izvođenje pedagoško-andragoškog dijela struke. (http://www.pfmb.uni-mb.si)
Na Filozofskom fakultetu u Rijeci provodi se dopunsko pedagoško-psihološko obrazovanje za nastavnike. Pravo upisa tog programa imaju i osobe koje su prema odredbama Zakona o odgoju i obrazovanju u osnovnim i srednjim školama i Zakonu o strukovnom obrazovanju stekle sve ostale preduvjete za zapošljavanje u osnovnim i srednjim školama, osim potrebnih nastavničkih kompetencija. Program dopunskoga pedagoško-psihološkog obrazovanja za nastavnike izrađen je kao program stručnog usavršavanja (Zakon o znanstvenoj djelatnosti i visokom obrazovanju, Narodne novine, broj 123/2003, čl. 76.), imajući u vidu koncept cjeloživotnog obrazovanja i usavršavanja. Program omogućava odraslima s prethodno stečenom diplomom preddiplomskog studija ili četverogodišnjim visokoškolskim obrazovanjem prema starom Zakonu o visokom obrazovanju da stječu znanje, vještine i sposobnosti za rad u nastavničkoj struci. (http://www.ffri.uniri.hr)
1.4. Povezanost s civilnim društvom, lokalnom (regionalnom) zajednicom, gospodarstvom, poduzetništvom
Potrebu za predloženim programom imaju ustanove za strukovno obrazovanje, malo i srednje poduzetništvo (obrtnici ili pravne osobe) te poslodavci iz gospodarskog sektora.
1.5. Partneri izvan visokoškolskog sustava koji su iskazali zanimanje za studijski program
Ustanove za