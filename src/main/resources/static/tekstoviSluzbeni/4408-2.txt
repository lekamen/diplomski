 članova Povjerenstva i prijedlog odluke dostavlja ravnatelju.
(2) Odluku o dodjeli nagrada, priznanja i zahvalnica iz ovog Pravilnika donosi ravnatelj Državne uprave.
(3) Iznimno od stavka 2. ovog članka, načelnici sektora Državne uprave mogu, uz prethodno pribavljeno pisano mišljenje Povjerenstva, dodijeliti godišnje najviše tri priznanja i/ili zahvalnice pojedincu, pravnoj osobi ili skupini osoba za posebne rezultate u provedbi aktivnosti operativnih službi iz njihove nadležnosti.
Članak 15.
(1) Nagrade, priznanja i zahvalnice uručuje ravnatelj Državne uprave ili osoba koju ravnatelj ovlasti.
(2) Nagrade, priznanja i zahvalnice dodjeljuju se na svečanostima i mogu se javno objaviti.
Članak 16.
(1) Godišnju nagradu u području sustava civilne zaštite, godišnju nagradu za naročiti pothvat, priznanje za znanstveni ili stručni rad iz područja sustava civilne zaštite, novčane nagrade i zahvalnice uručuje ravnatelj Državne uprave ili osoba koju ravnatelj ovlasti na svečanosti prigodom obilježavanja Dana civilne zaštite, 1. ožujka.
(2) Priznanje za znanstveni ili stručni rad iz područja sustava civilne zaštite, novčane nagrade i zahvalnice uručuje ravnatelj Državne uprave ili osoba koju ravnatelj ovlasti na svečanosti prigodom obilježavanja:
– Dana jedinstvenog europskog broja za hitne službe 112, 11. veljače
– Dana vatrogastva, 4. svibnja
– Dana Učilišta vatrogastva, zaštite i spašavanja, 10. svibnja.
Članak 17.
Kabinet ravnatelja Državne uprave vodi posebnu evidenciju nagrada, priznanja i zahvalnica, koja sadrži podatke o dodijeljenim nagradama, nagrađenim osobama, vremenu i razlozima za dodjelu nagrada.
Članak 18.
(1) Sredstva za isplatu novčanih nagrada i nagrade za životno djelo planiraju se u proračunu Državne uprave.
(2) Troškovi u svezi dodjele nagrada, priznanja i zahvalnica osiguravaju se u proračunu Državne uprave.
V. PRIJELAZNA I ZAVRŠNA ODREDBA
Članak 19.
Danom stupanja na snagu ovoga Pravilnika prestaje važiti Pravilnik o nagradama i priznanjima Državne uprave za zaštitu i spašavanje (»Narodne novine«, broj 23/07 i 126/09).
Članak 20.
Ovaj Pravilnik stupa na snagu osmog dana od dana objave u »Narodnim novinama«.
Klasa: 012-02/16-03/18 Urbroj: 543-01-08-01-16-3 Zagreb, 9. kolovoza 2016.
Ravnatelj dr. sc. Jadran Perinić, v. r.
