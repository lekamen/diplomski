 osposobljavanja na radnom mjestu.
(2) Teorijsko osposobljavanje, kao minimum, mora obuhvatiti sljedeće cjeline:
a) zrakoplovni propisi (upravljanje zračnim prometom, meteorologija)
b) navigacija
c) zrakoplovi
d) ljudski čimbenici
e) oprema i sustavi
f) profesionalno okruženje
g) nepredviđene/degradirane procedure te procedure u slučaju nužde i
h) aerodromi.
(3) Teorijskim osposobljavanjem mora se omogućiti stjecanje znanja:
a) pravila i procedura letenja u zračnom prometu primjenjivih za operacije na aerodromu (rules of the air and air traffic procedures pertinent to aerodrome operations)
b) postupaka pružanja letnih informacija i upozoravanja (procedures and practices pertaining to flight information service and alerting service)
c) izraza koji se koriste u zrakoplovnoj službi bežičnog komuniciranja, riječima i frazama u procedurama, pravopisnoj abecedi (terms used in the aeronautical mobile service, procedure words and phrases, the spelling alphabet)
d) komunikacijskih kodova i kratica (communication codes and abbreviations used)
e) frazeologije u radiotelefoniji i operativnim postupcima (radio-telephony phraseologies and operating procedures)
f) općih usluga u zračnom prometu i organizacije zračnog prostora Republike Hrvatske (the general air traffic services and airspace organization within the Republic of Croatia)
g) lokalnih pravila i prometa na aerodromu te lokalnog terena i istaknutih obilježja tog terena (local aerodrome rules and characteristics of local traffic and local terrain and prominent landmarks)
h) lokalne zrakoplovno-navigacijske infrastrukture i objekata (local air navigation facilities)
i) postupaka za koordinaciju između pružatelja aerodromskih letnih informacija i povezanih ureda za davanje letnih informacija (Flight Information Centre – FIC) ili nadležne kontrole letenja (Area Control Centre – ACC) – (procedures for coordination between the Aerodrome Flight Information Service Unit and the associated FIC or ACC)
j) aktualnih meteoroloških izvješća te utjecaju lokalnih vremenskih karakteristika na sigurnost operacija (pertinent data regarding meteorological reports and effect of significant local weather characteristics) i
k) lokalnih procedura za uzbunjivanje službi za izvanredne događaje (local procedures for alerting of emergency services).
Praktično osposobljavanje
Članak 17.
Praktično osposobljavanje mora osigurati praktičnu primjenu stečenih teorijskih znanja iz članka 16. stavka 3. ovoga Pravilnika i ovladavanje odgovarajućim vještinama potrebnim za uspješnu pripremu polaznika za osposobljavanje na radnom mjestu.
Osposobljavanje na radnom mjestu
Članak 18.
(1) Prije početka osposobljavanja na radnom mjestu, polaznik mora uspješno završiti teorijski i praktični dio osposobljavanja.
(2) Osposobljavanje na radnom mjestu mora osigurati polazniku upoznavanje s organizacijom i provedbom radnog procesa, upotrebom radne dokumentacije, rukovanjem odgovarajućim uređajima, održavanjem sredstava za rad, ovladavanjem vještinama struke, nužnošću zaštite čovjekove okoline te radom na siguran način.
(3) Osposobljavanje na radnom mjestu podrazumijeva rad polaznika pod nadzorom instruktora, a organizacijski mora biti podijeljeno u dva dijela:
a) početni, u kojem je instruktor obvezan teorijski objasniti i praktično pokazati cjelinu radnog procesa za koji se polaznik osposobljava
b) završni, u kojem će polaznik uz obvezni nadzor instruktora samostalno obavljati cjelinu radnog procesa za koji se polaznik osposobljava, primjenjujući u potpunosti potrebna znanja i vještine.
(4) Po završenom osposobljavanju na radnom mjestu polaznici moraju teorijsko znanje i praktične vještine, potrebne za sigurno obavljanje odgovarajućih poslova od značaja za sigurnost zračnog prometa, samostalno znati primijeniti na radnom mjestu.
(5) Nakon uspješno završenog osposobljavanja na radnom mjestu, kandidat pristupa završnom ispitu. Po uspješno položenom ispitu, polazniku se izdaje potvrda o stručnoj osposobljenosti.
Održavanje