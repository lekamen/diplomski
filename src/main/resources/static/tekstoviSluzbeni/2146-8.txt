 ispunjavanje obveza tog proizvođača u skladu s ovim Pravilnikom.
(3) Fond je obvezan osigurati da Registar gospodarenja posebnim kategorijama otpada u dijelu koji se odnosi na baterije i akumulatore sadrži poveznice na nacionalne registre drugih država članica.
(4) Mrežnu poveznicu na obrazac zahtjeva iz stavka 1. ovoga članka objavljuje Fond na svojoj mrežnoj stranici.
Članak 26.
(1) Proizvođač baterija i akumulatora dužan je voditi evidenciju o količini prijenosnih baterija i akumulatora koje stavlja na tržište na teritoriju Republike Hrvatske i o količini izvezenih/iznesenih i uvezenih/unesenih prijenosnih baterija i akumulatora.
(2) Proizvođač baterija i akumulatora dužan je podatke iz evidencije iz stavka 1. ovoga članka dostaviti u Registar gospodarenja posebnim kategorijama otpada do zadnjeg dana tekućeg mjeseca za prethodni kalendarski mjesec na obrascu OBA1 Izvješće proizvođača o proizvedenim, uvezenim ili izvezenim količinama baterija i akumulatora iz Priloga IV. ovoga Pravilnika.
(3) Naknada gospodarenja otpadnim prijenosnim baterijama i akumulatorima obračunava se na temelju podataka iz Obrasca OBA1 sukladno Uredbi.
(4) Za prijenosne baterije i akumulatore stavljene na tržište na teritoriju Republike Hrvatske koji se nalaze u uređajima ili vozilima, naknada gospodarenja se plaća sukladno posebnim propisima kojima se uređuje gospodarenje otpadnim vozilima i gospodarenje otpadnom električnom i elektroničkom opremom.
(5) Na prijenosne baterije i akumulatore namijenjene izvozu ne plaća se naknada gospodarenja.
(6) U slučaju izvoza prijenosnih baterija i akumulatora na koje je plaćena naknada iz stavka 3. ovoga članka proizvođač ima pravo na povrat uplaćene naknade.
(7) Pravo na povrat uplaćene naknade iz stavka 6. ovoga članka proizvođač ostvaruje temeljem podnesenog zahtjeva Fondu, podataka dostavljenih u registar iz stavka 2. ovoga članka i priložene vjerodostojne isprave.
Očevidnik o nastanku i tijeku otpada
Članak 27.
(1) U svrhu sljedivosti različitih tokova istog ključnog broja otpadnih baterija i akumulatora, osoba koja je sukladno Zakonu dužna voditi Očevidnik o nastanku i tijeku otpada (ONTO), propisanog posebnim propisom koji uređuje gospodarenje otpadom, dužna je isti voditi na način da se u odgovarajućem polju obrasca ONTO i Pratećeg lista za otpad PL-O unosi odgovarajuća oznaka:
– u slučaju otpadnih prijenosnih baterija i akumulatora u svakom unosu ulaza i izlaza navodi se oznaka »F« (Fond) koja će omogućiti prikazivanje izdvojenih količina otpadnih prijenosnih baterija i akumulatora koji je u sustavu kojim upravlja Fond iz ukupnih količina otpadnih baterija i akumulatora po ONTO obrascu,
– u slučaju uvezenih otpadnih baterija i akumulatora u svakom unosu ulaza i izlaza navodi se oznaka »OU« (Ostalo-uvoz),
– za ostale otpadne baterije i akumulatore u svaki unos ulaza i izlaza navodi se oznaka »OO« (Ostalo-ostalo).
(2) Oznaka iz stavka 1. ovoga članka unosi se u obrazac ONTO u stupac »Način« u nastavku oznake propisane posebnim propisom koji uređuje gospodarenje otpadom za stupac »Način«, na način da je od iste odvojena crticom.
(3) Proizvođač i prodavatelj je dužan, prilikom predaje baterije ili akumulatora, koju je preuzeo sukladno članku 12. ovoga Pravilnika, ispuniti i ovjeriti prateći list, ali nije dužan količine tog otpada voditi u Očevidniku o nastanku i tijeku otpada.
Članak 28.
Ugovorni sakupljač je dužan, sukladno podacima iz odgovarajućeg Očevidnika o nastanku i tijeku otpada, izraditi i dostaviti Fondu Obrazac OBA2, do zadnjeg dana tekućeg mjeseca za prethodni mjesec.
Izvješće o učinkovitosti recikliranja
Članak 29.
(1) Osoba koja posjeduje dozvolu za gospodarenje otpadom za djelatnost oporabe odnosno zbrinjavanja otpada koji uključuje otpadne baterije i akumulatore dužna je do 30. travnja tekuće godine za prethodnu kalendarsku godinu Agenciji dostaviti Izvješće o učinkovitosti recikliranja izrađeno sukladno Uredbi (EU) br. 493/2012, a na zahtjev i razložno obrazloženje tog izračuna.
(2)