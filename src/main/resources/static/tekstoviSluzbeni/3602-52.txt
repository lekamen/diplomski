 vanjskopolitičkim i europskim temama; pokreće i obavlja konzultacije s analitičkim službama drugih institucija državne uprave Republike Hrvatske o pitanjima koja imaju utjecaja na vanjsku i europsku politiku, priprema i vodi zajedničke analitičke projekte s tim službama; sudjeluje na međunarodnim konferencijama i organizira konzultacije s analitičkim službama ministarstava vanjskih poslova drugih država i međunarodnih organizacija; razvija suradnju s domaćim i stranim istraživačkim institucijama i akademskom zajednicom, u sklopu čega organizira i/ili sudjeluje u pripremi konferencija, okruglih stolova i drugih vrsta skupova; prikuplja i čuva analitički arhiv te arhiv pripremljenih govora; obavlja i druge poslove iz svog djelokruga.
12.2. Služba za gospodarsku analitiku
Članak 129.
Služba za gospodarsku analitiku izrađuje stručno-analitičke informacije iz područja bilateralnih gospodarskih odnosa; priprema analitičke materijale o hrvatskome gospodarstvu, globalnim gospodarskim događajima i trendovima relevantnima za djelovanje diplomatsko-konzularne mreže u području bilateralnih gospodarskih odnosa; ažurira i izrađuje informacije za mrežne stranice gospodarske diplomacije i mrežni portal za izvoznike te upravlja objema mrežnim stranicama; koordinira odgovore na upite hrvatskih izvoznika zaprimljene kroz mrežne stranice gospodarske diplomacije i mrežni portal za izvoznike, u cilju transparentnog informiranja zainteresirane i stručne javnosti o aktivnostima koje hrvatska diplomacija provodi u cilju podrške poslovanju hrvatskih gospodarstvenika na stranim tržištima; obrađuje i analizira izvozne prilike te ih dostavlja poslovnim udruženjima i po potrebi izravno hrvatskim izvoznicima; izrađuje analize o temama relevantnima za izvoznu politiku RH te podršku hrvatskim tvrtkama na međunarodnom tržištu; priprema teze za govore dužnosnika o temama koje se tiču djelovanja hrvatskih tvrtki na međunarodnom tržištu i aktivnosti Ministarstva vanjskih i europskih poslova te DM/KU mreže u podršci hrvatskome izvozu; prati službenu investicijsku politiku Vlade te obavlja i druge poslove iz svoje nadležnosti.
13. DIPLOMATSKA AKADEMIJA
Članak 130.
Diplomatska akademija, kao samostalni sektor u sastavu Ministarstva, organizira i provodi stručno usavršavanje kroz opće i posebne programe iz područja diplomacije, vanjske politike i međunarodnih odnosa, kao i drugih područja važnih za službu vanjskih poslova, putem različitih oblika stručne izobrazbe, uključujući međunarodnu suradnju i projekte razvojne pomoći; provodi pripreme državnih službenika i namještenika za rad u DM/KU; organizira i provodi usavršavanje i učenje stranih jezika za službenike i namještenike Ministarstva; objavljuje stručne publikacije; zajedno s drugim tijelima državne uprave i Državnom školom za javnu upravu provodi programe obuke i usavršavanja o EU; organizira rad Knjižnice Ministarstva, te obavlja i druge poslove iz svojeg djelokruga.
U Diplomatskoj akademiji ustrojavaju se:
13.1. Služba za diplomatsko usavršavanje;
13.2. Služba za pripreme za rad u DM/KU.
13.1. Služba za diplomatsko usavršavanje
Članak 131.
Služba za diplomatsko usavršavanje osmišljava, predlaže, organizira i provodi stručno usavršavanje iz područja diplomacije, vanjske politike i međunarodnih odnosa za državne službenike i namještenike Ministarstva, kao i drugih tijela državne uprave Republike Hrvatske koja se bave odnosima s inozemstvom; predlaže, organizira i provodi stručne diplomatske studije, kao i specijalističke diplomatske, konzularne i administrativne tečajeve; surađuje u razvoju poslijediplomskih studija iz svojeg djelokruga; uspostavlja i provodi suradnju sa stranim diplomatskim akademijama i drugim institucijama, zakladama i drugim organizacijama; priprema, organizira i provodi projekte razvojne pomoći susjednim i drugim državama u području diplomatskog usavršavanja; organizira i provodi savjetničke i druge stručne ispite u službi vanjskih poslova Republike Hrvatske; kontinuirano prati,