razina lažno pozitivnih rezultata serumske aglutinacije. Nakon toga se pH od 7,2 mora ponovno umjeravati u suspenziji antigena.
2.6.2. OIEISS sadrži 1 000 internacionalnih jedinica aglutinacije.
2.6.3. Antigen se priprema ne uzimajući u obzir koncentraciju stanica, međutim osjetljivost mu se normira u odnosu na OIEISS tako da antigen stvara 50% aglutinacije s konačnim razrjeđenjem seruma od 1/600 do 1/1 000 ili 75% aglutinacije s konačnim razrjeđenjem seruma od 1/500 do 1/750. Preporuča se također usporedba reaktivnosti novih i prethodno normiranih serija antigena korištenjem skupine definiranih seruma.
2.6.4. Test se obavlja ili u cjevčicama ili mikropločicama. Mješavinu antigena i razrjeđenja seruma treba inkubirati od 16 do 24 sata na temperaturi od 37 °C. Za svaki serum mora se pripremiti najmanje tri razrjeđenja. Razrjeđenja sumnjivog seruma moraju se pripremiti tako da se očitavanje granice pozitivne reakcije obavlja na medijanu cijevi (ili bunarčiću za metodu mikropločicom).
2.6.5. Interpretacija rezultata:
Stupanj aglutinacije Brucella u serumu izražava se IU po ml. Serum koji sadrži 30 ili više IU po ml smatra se pozitivnim.
2.7. Test fluorescentne polarizacije (FPA)
2.7.1. FPA se može obavljati u staklenim epruvetama ili na mikropločicama s 96 jažica. Korištena tehnika, normizacija i interpretacija rezultata mora biti u skladu s onima iz poglavlja 2.4.3 (bruceloza goveda) važećeg Priručnika za norme dijagnostičkih testova i cjepiva OIE– a.2.7.2. Normizacija
FPA će se normirati tako da:
a) OIEELISA SP SS i OIEELISA WP SS stalno daju pozitivne rezultate;
b) 1/8 predilucija OIEELISA WP SS ili 1/64 predilucija OIEELISA SP SS u negativnom serumu (ili u negativnom skupnom uzorku seruma) uvijek daje negativnu reakciju;
c) OIEELISA N SS stalno daje negativnu reakciju.
Sljedeće će se uključiti u svaku seriju testova: jako pozitivan, slabo pozitivan, negativni radni normirani serum (kalibrirani naspram OIE ELISA normiranih seruma).
3. KOMPLEMENTARNI TESTOVI
3.1. Kožni test za brucelozu (BKT)
3.1.1. Uvjeti za korištenje BKT-a
a) Kožni test za brucelozu ne koristi se za certifikaciju za trgovinu unutar Zajednice.
b) Kožni test za brucelozu jedan je od najspecifičnijih testova za otkrivanje bruceloze kod necijepljenih životinja, međutim dijagnoza se ne može postaviti samo na temelju pozitivne intradermalne reakcije.
c) Goveda s negativnim rezultatom na jednom od seroloških testova definiranih u ovom Dodatku koji imaju pozitivnu reakciju na BST testu smatrat će se zaraženima ili sumnjivim na zaraženje.
d) Goveda s pozitivnim rezultatom na jednom od seroloških testova definiranih u ovom Dodatku mogu se podvrgnuti BST testu da bi se potvrdila interpretacija rezultata serološkog testa, posebno kad se u stadu službeno slobodnom od bruceloze ne može isključiti križna reakcija s antitijelima na druge bakterije.
3.1.2. Test se provodi korištenjem normiranoga i definiranoga pripravka alergena bruceloze koji ne sadrži glatki lipopolisaharidni (LPS) antigen, jer bi to moglo izazvati nespecifičnu upalnu reakciju ili interferirati s naknadnim serološkim testovima. Zahtjevi za njegovu proizvodnju moraju udovoljavati važećem Priručniku za norme dijagnostičkih testova i cjepiva OIE-a. Osim goveda iz podtočke 3.1.1.d ove točke, BST test se istovremeno provodi i na dijelu negativnih goveda u stadu, a najmanje 3 goveda. Postupak brucelinizacije i prosuđivanja reakcija provode stručnjaci NRL-a za brucelozu, Hrvatskog veterinarskog instituta u Zagrebu.
3.1.3. Postupak testa
3.1.3.1. Količina od 0,1 ml alergena bruceloze ubrizga se intradermalno u kožu na repu, kožu slabina ili postrance na vratu.
3.1.3.2. Test se očitava nakon razdoblja od 48 do 72 sata.
3.1.3.3. Debljina kože na mjestu ubrizgavanja mjeri se pomičnim mjerilom prije ubrizgavanja i na ponovnom ispitivanju.
3.1.3.4. Interpretacija rezultata:
Jaka se reakcija lako prepoznaje po lokalnoj oteklini i induraciji. Zadebljanje kože od 1 do 2 mm smatra se pozitivnom reakcijom na BST.
3.2.