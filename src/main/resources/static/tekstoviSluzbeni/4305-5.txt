 osigurati da predloženi kandidat osobno izrazi spremnost te potpiše suglasnost kako će provoditi zadaće povjerenika civilne zaštite.
(4) Intervju iz stavka 1. ovog članka obvezno obuhvaća pitanja o motiviranosti, zainteresiranosti, dragovoljnosti i stručnim znanjima i posebnim vještinama od interesa za obavljanje poslova povjerenika civilne zaštite.
(5) Obavijest o pravima povjerenika civilne zaštite iz stavka 1. ovog članka obvezno mora sadržavati informacije o načinu zaštite i osiguranja od posljedica nesreća tijekom provođenja mjera i aktivnosti civilne zaštite te informacije o pravu na refundiranje isplaćenih troškova plaće poslodavcima za vrijeme u kojem su bili mobilizirani za potrebe djelovanja u sustavu civilne zaštite.
Članak 23.
Obavijest o obvezama povjerenika civilne zaštite obvezno mora sadržavati informacije o obvezi odazivanja na nalog za mobilizaciju kao i razlozima i načinu odgađanja/oslobađanja od izvršavanja obveza, obvezama osposobljavanja, obvezama sudjelovanja na vježbama sustava civilne zaštite, ulozi u provođenju preventivnih mjera i podizanju svijesti građana u sustavu civilne zaštite, obvezama u pripremanju i osposobljavanju građana za osobnu i uzajamnu zaštitu te usklađivanje provođenja osobne i uzajamne zaštite, obavješćivanju građana o poduzimanja mjera i postupaka civilne zaštite te u mobilizaciji svih raspoloživih kapaciteta lokalne zajednice za sudjelovanje u otklanjanju nastalih posljedica, sudjelovanja građana u organiziranju i provođenju evakuacije, sklanjanja i zbrinjavanja, obvezi vođenja evidencije stanara i osoba koje borave na području nadležnosti za koje su imenovani povjerenikom civilne zaštite kao i u obavljanju poslova i zadaća prema nalozima općinskog načelnika i/ili stožera civilne zaštite jedinice lokalne samouprave u velikoj nesreći i katastrofi.
6.c. Popuna i mobilizacija državne intervencijske postrojbe civilne zaštite
Članak 24.
(1) Popunu državne intervencijske postrojbe civilne zaštite provodi središnje tijelo državne uprave nadležno za poslove civilne zaštite na temelju odluke o njenom osnivanju koju donosi čelnik tijela.
(2) Popuna postrojbi u pravilu se provodi na temelju sporazuma o suradnji potpisanih između središnjeg tijela državne uprave nadležnog za poslove civilne zaštite i udruga, uz primjenu odgovarajućeg postupka propisanog odredbama članaka 12. do 20. ovog Pravilnika.
(3) Djelovanje državne intervencijske postrojbe civilne zaštite uređuje se Državnim planom djelovanja civilne zaštite, dio kojeg je shema mobiliziranja pripadnika postrojbi.
(4) Mobilizaciju državne intervencijske postrojbe civilne zaštite nalaže načelnik Stožera civilne zaštite Republike Hrvatske, a provode je zapovjednik državne intervencijske postrojbe civilne zaštite za sve postrojbe, zapovjednici državne intervencijske postrojbe civilne zaštite – za postrojbe odjela koje se sukladno odluci čelnika središnjeg tijela državne uprave nadležnog za poslove civilne zaštite utemeljuju zonski, neposredno ili putem nadležnih županijskih centara 112.
(5) Za potrebe mobilizacije iz stavka 4. ovog članka provoditelji mobilizacije izrađuju vlastite sheme mobilizacije.
Članak 25.
Državne intervencijske postrojbe civilne zaštite Republike Hrvatske mogu se mobilizirati i uputiti u inozemstvo radi pružanja pomoći državi pogođenoj katastrofom uz osobno potpisanu suglasnost pripadnika postrojbi, sukladno posebnim propisima.
7. Koordinator na lokaciji
Članak 26.
(1) Koordinatora na lokaciji određuje načelnik nadležnog stožera civilne zaštite, ovisno o specifičnostima izvanrednog događaja u otklanjanju posljedica kojeg se angažiraju kapaciteti više operativnih snaga, u pravilu iz sastava operativne snage sustava civilne zaštite koja ima vodeću ulogu u provedbi intervencije.
(2) Jedinice lokalne i područne (regionalne) samouprave u planu djelovanja civilne zaštite i u suradnji s operativnim snagama sustava civilne zaštite utvrđuju popis potencijalnih koordinatora na lokaciji s kojeg, ovisno o specifičnostima