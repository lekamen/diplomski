imovina napajajućeg UCITS fonda iz Republike Hrvatske.
Obavještavanje glavnog UCITS fonda i izdavanje potvrda glavnom UCITS fondu
Članak 332.
Na zahtjev društva za upravljanje koje upravlja napajajućim UCITS fondom Agencija će izdati potvrdu da glavni UCITS fond ispunjava uvjete iz članka 293. stavka 1. ovoga Zakona.
Dostupnost informacija
Članak 333.
Društvo za upravljanje koje upravlja glavnim UCITS fondom dužno je osigurati da su nadležnom tijelu matične države članice napajajućeg UCITS fonda, društvu za upravljanje, depozitaru i revizoru napajajućeg UCITS fonda iz druge države članice, u najkraćem mogućem roku, dostupne informacije i podaci koji te osobe imaju pravo tražiti prema odredbama ovoga Zakona, propisa donesenih na temelju ovoga Zakona te prospekta napajajućeg UCITS fonda.
Dostava obavijesti o nadzornim mjerama
Članak 334.
Agencija je dužna obavijestiti nadležno tijelo matične države članice napajajućeg UCITS fonda o svim uočenim neusklađenostima i nadzornim mjerama koje je izrekla u vezi s poslovanjem glavnog UCITS fonda ili o bilo kojoj informaciji koju je zaprimila u skladu s člankom 68. stavkom 7. ili člankom 206. stavkom 6. ovoga Zakona koja je vezana za glavni UCITS fond, ili kada je primjenjivo za njegovo društvo za upravljanje, depozitara ili revizora.
Pravilnik Agencije
Članak 335.
(1) Agencija će pravilnikom detaljnije propisati:
1. sadržaj sporazuma, odnosno internih pravila poslovanja iz članka 303. stavka 1. i 2. ovoga Zakona
2. sadržaj sporazuma o razmjeni informacija između depozitara iz članka 304. stavka 1. ovoga Zakona i
3. sadržaj sporazuma o razmjeni informacija između revizora iz članka 306. stavka 1. ovoga Zakona.
(2) Agencija će pravilnikom propisati i uvjete iz članka 309. ovoga Zakona u vezi s usklađivanjem datuma obračuna i objave neto vrijednosti imovine.
DIO TRINAESTI LIKVIDACIJA I PRESTANAK UCITS FONDA
Razlozi za likvidaciju UCITS fonda
Članak 336.
(1) Likvidacija UCITS fonda provodi se u sljedećim slučajevima:
1. prilikom dobrovoljnog prestanka obavljanja djelatnosti društva za upravljanje, ako upravljanje UCITS fondom nije preneseno drugom društvu za upravljanje
2. ako depozitar prestane poslovati u svojstvu depozitara ili ako Agencija ukine izdanu suglasnost na izbor depozitara, a društvo za upravljanje ne postupi u skladu s člankom 237. stavkom 3. ovoga Zakona ili ako Agencija odbije ili odbaci zahtjev iz članka 237. stavka 4. ovoga Zakona
3. ako prosječna dnevna neto vrijednost imovine UCITS fonda s javnom ponudom padne ispod 5.000.000,00 kuna tijekom tri uzastopna kalendarska mjeseca, a nije započet postupak pripajanja toga UCITS fonda nekom drugom UCITS fondu
4. ako je društvu za upravljanje ukinuto ili mu je prestalo važiti odobrenje za rad ili je nad njime otvoren stečajni postupak ili pokrenut postupak likvidacije, a upravljanje UCITS fondom nije preneseno na novo društvo za upravljanje u skladu s odredbama ovoga Zakona
5. kada Agencija, kao posebnu nadzornu mjeru, naloži upravi društva za upravljanje likvidaciju UCITS fonda i
6. u drugim slučajevima predviđenima ovim Zakonom, pripadajućim pravilnikom koji će Agencija donijeti i prospektom UCITS fonda.
(2) Odmah nakon nastupa razloga za početak likvidacije društvo za upravljanje, odnosno likvidator donosi odluku o likvidaciji UCITS fonda.
Članak 337.
(1) Likvidaciju UCITS fonda, kao likvidator, provodi:
1. društvo za upravljanje UCITS fondom u likvidaciji, osim ako je društvo za upravljanje u stečaju ili mu je Agencija, odnosno nadležno tijelo matične države članice društva za upravljanje, oduzela odobrenje za rad
2. depozitar UCITS fonda, u slučaju nemogućnosti provedbe likvidacije UCITS fonda od strane društva za upravljanje iz razloga naznačenih točkom 1. ovoga stavka ili
3. likvidator UCITS fonda kojeg je imenovala Agencija, u slučaju kada je društvo za upravljanje ili depozitar UCITS fonda u stečaju ili je Hrvatska narodna banka, Agencija, odnosno nadležno tijelo matične države članice društva za upravljanje, privremeno 