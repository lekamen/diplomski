 1,0 UG/ha) ili košenjem biljnog pokrova najmanje jednom godišnje (uključujući i košnju ispod stabala), ali ne kasnije od 1. listopada.
7. Odumiruća stabla treba nadomjestiti sadnicama ugroženih izvornih i tradicijskih sorti i Tablice 7. Priloga 4. ovoga Pravilnika.
8. Korisnik mora voditi evidenciju o provođenju svih radnji iz točki 1-7 koje se odnose na obveze iz ove operacije. Evidencija se vodi sukladno Obrascu 7. iz Priloga 4. koji je sastavni dio ovoga Pravilnika.
9. Korisnik je dužan tijekom obveznog razdoblja provoditi operaciju na istim površinama u skladu s podnesenim zahtjevom za ulazak u sustav potpore i donesenom Odlukom o ulasku u sustav potpore kojom se utvrđuje obvezna površina za kontrolu.
OPERACIJA 10.1.8. Održavanje ekstenzivnih maslinika (EM)
Uvjeti za ostvarenje potpore za operaciju 10.1.8.
Članak 84.
(1) Uvjeti za ulazak u sustav potpore za Održavanje ekstenzivnih maslinika (dalje u tekstu: EM korisnik) jesu:
1. Poljoprivredno zemljište na kojem se provodi poljoprivredna proizvodnja registrirano je u ARKOD sustavu i označeno je kao ekstenzivni maslinik sa najmanje 25 a najviše 150 stabala na hektar.
2. EM korisnik podnosi Agenciji za plaćanja jedinstveni zahtjev na kojem traži ulazak u sustav potpore za Održavanje ekstenzivnih maslinika na listu A i prijavljuju površine na listu B, a u skladu s propisanim rokovima podnošenja jedinstvenog zahtjeva.
3. Prilikom ulaska u sustav potpore korisnik preuzima obvezu petogodišnjeg razdoblja provođenja operacije o čemu potpisuje Izjavu koja je sastavni dio jedinstvenog zahtjeva.
(2) Agencija za plaćanja na temelju podataka iz podnesenog zahtjeva za ulazak u sustav potpore, EM korisniku koji udovoljava uvjetima iz stavka 1. ovoga članka donosi Odluku o ulasku u sustav potpore za Održavanje ekstenzivnih maslinika, kojom se utvrđuje obvezna površina za kontrolu.
Godišnje podnošenje zahtjeva za potporu
Članak 85.
Svake godine tijekom trajanja obveznog razdoblja korisnik je dužan na jedinstvenom zahtjevu zatražiti potporu za EM na listu A i prijaviti površine na listu B u skladu s propisanim rokovima podnošenja jedinstvenog zahtjeva.
Obveze EM korisnika
Članak 86.
EM korisnik je dužan ispunjavati sljedeće obveze:
1. Tijekom prvih osamnaest mjeseci obaveznog petogodišnjeg razdoblja završiti izobrazbu vezano uz mjeru Poljoprivreda, okoliš i klimatske promjene u trajanju od minimalno 18 sati. Svake sljedeće godine korisnik je dužan završiti izobrazbu ili koristiti individualno savjetovanje ili sudjelovati u demonstracijskoj aktivnosti u trajanju od minimalno 6 sati godišnje vezano uz navedenu mjeru.
2. Koristiti samo sredstva za zaštitu bilja odobrena u ekološkoj proizvodnji.
3. Korisnik se mora pridržavati minimalnih zahtjeva za pesticide:
a) vođenje evidencije o primijenjenim pesticidima,
b) posjedovanje potvrde o završenoj izobrazbi za korištenje pesticida,
c) skladištenje pesticida na siguran način.
4. Nije dozvoljena gnojidba mineralnim gnojivima. Dozvoljena je primjena krutog stajskog gnoja ispod krune stabla.
5. Korisnik se mora pridržavati minimalnih zahtjeva za gnojiva:
a) vođenje evidencije o primijenjenim gnojivima,
b) dozvoljena količina dušika iz stajskog gnoja iznosi najviše do 170 kg N/ha
c) zabranjena je primjena gnojiva na poplavljenom, snijegom pokrivenom i smrznutom tlu; na nagnutim terenima uz vodotokove, s nagibom većim od 10% na udaljenosti manjoj od 10 m od vanjskog ruba korita vodotoka.
6. Održavanje površina maslinikom ispašom (ovce ili koze, maksimalno 1 UG/ha), ili mehaničkom obradom, ili košnjom trave, ili zadržavanjem svih tanjih grančica ispod krošnje nakon rezidbe.
7. Korisnik mora voditi evidenciju o provođenju svih radnji iz točki 1-6 koje se odnose na obveze iz ove operacije. Evidencija se vodi sukladno Obrascu 8. iz Priloga 4. koji je sastavni dio ovoga Pravilnika.
8. Korisnik je dužan tijekom obveznog razdoblja provoditi operaciju na istim površinama u skladu s podnesenim zahtjevom za ulazak u sustav potpore i donesenom Odlukom o ulasku u