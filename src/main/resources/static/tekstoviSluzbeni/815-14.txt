da bi se lišavanje slobode smatralo ‘zakonitim’. Članak 5. stavak 1. također zahtijeva da svako lišenje slobode mora biti u skladu sa svrhom zaštite pojedinca od arbitrarnosti (vidjeti Bouamar protiv Belgije, 29. veljače 1988., § 47., Serije A br. 129.; Chahal protiv Ujedinjenog Kraljevstva, 15. studenoga 1996., § 118., Izvješća 1996-V.; Stafford, cit. gore, § 63.; Saadi, cit. gore, § 67.; Kafkaris, cit. gore.; 116.; A. and drugi, cit. gore, § 164.; i Medvedyev i drugi protiv Francuske [VV], br. 3394/03, § 79., 29. ožujka 2010.). Sud do sada nije utvrdio iscrpan popis tipova ponašanja vlasti koji bi mogli predstavljati arbitrarnost u smislu članka 5. stavka 1., ali se neka ključna načela mogu izvesti iz dosadašnje prakse Suda u ovom području (vidjeti Saadi, cit. gore, § 68.). Ta načela trebaju biti primijenjena na fleksibilan način, uzimajući u obzir stupanj preklapanja među njima i uvažavajući da pojam arbitrarnosti varira u određenoj mjeri, ovisno o vrsti pritvaranja o kojem je riječ (vidjeti Saadi, cit. gore, § 68.).
192. Prvo, pritvaranje će biti ‘arbitrarno’, unatoč tome što je u skladu sa slovom nacionalnog prava, kad postoji element loše vjere ili prijevare na strani vlasti (vidjeti Saadi, cit. gore, § 69.). ...
193. Drugo, uvjet da ne smije postojati arbitrarnost zahtijeva da i rješenje o pritvaranju i samo izvršenje pritvaranja budu istinski sukladni sa svrhom ograničenja koja je dopuštena mjerodavnom točkom članka 5. stavka 1. (vidjeti Saadi, cit. gore, § 69.). ...
194. Treće, da lišenje slobode ne bi bilo arbitrarno, mora postojati određena veza između osnove na kojoj se temelji dopušteno lišavanje slobode i mjesta te uvjeta pritvaranja (vidjeti Saadi, cit. gore, § 69.). ...
195. Četvrto, zahtjev da pritvaranje ne smije biti arbitrarno podrazumijeva potrebu za odnosom razmjernosti između osnove pritvaranja na kojoj se ono temelji i samog pritvaranja o kojem je riječ. Međutim, opseg testa razmjernosti koji se primjenjuje u konkretnom slučaju varira ovisno o tipu pritvaranja o kojem je riječ. Primjerice, u kontekstu pritvaranja u smislu članka 5. stavka 1. točke (a), Sud je općenito bio uvjeren da su i odluka kojom se izriče kazna zatvora i duljina te kazne stvar nacionalnih vlasti, a ne ovog suda (vidjeti T. protiv Ujedinjenog Kraljevstva [VV], br. 24724/94, § 103., ECHR 2000-I.; i Saadi, cit. gore, § 71.). Međutim, kao što je gore navedeno, on je naznačio da u okolnostima u kojima je odluka o nepuštanju na slobodu ili o ponovnom pritvaranju zatvorenika bila utemeljena na razlozima koji nisu bili u skladu s ciljevima inicijalne odluke suda koji je izrekao kaznu ili na procjeni koja je bila nerazumna s obzirom na te ciljeve, pritvaranje koje je na početku bilo zakonito moglo bi se pretvoriti u oduzimanje slobode koje je arbitrarno (vidjeti Grosskopf, cit. gore, §§ 44. i 48.; Weeks, cit. gore, § 49.; i M. protiv Njemačke, cit. gore, § 88.). ...«
23.1. U predmetu Mooren protiv Njemačke (presuda, veliko vijeće, 9. srpnja 2009., zahtjev br. 11364/03), ESLJP se osvrnuo i na zahtjeve koji za domaće zakone proizlaze iz koncepta »zakonitosti« u smislu članka 5. stavka 1. Konvencije:
»76. ... Kad navodi da svako lišenje slobode mora biti ‘zakonito’ i provedeno ‘u skladu s postupkom propisanim zakonom’, članak 5. stavak 1. ne upućuje tek natrag na domaće pravo; ... kad nacionalni zakon dopušta lišenje slobode, taj zakon mora biti dovoljno pristupačan, precizan i predvidljiv u svojoj primjeni kako bi se izbjegao rizik arbitrarnosti (vidjeti Amuur protiv Francuske, 25. lipnja 1996., § 50., ... i Nasrulloyev, ... § 71.).«
24. Nije zadaća Ustavnog suda da u ovom ustavnosudskom postupku svojom ocjenom zamijeni ocjenu Vrhovnog suda o tome da je za konkretan slučaj mjerodavan članak 123. stavak 2. ZKP-a/08 odnosno da postoji bezuvjetna obveza suda da podnositelju odredi istražni zatvor. S obzirom da se ta ocjena najvišeg suda u zemlji ne može kvalificirati kao flagrantno i očito arbitrarna, za tu je ocjenu isključivo nadležan, ali i