43 05.05.2016 Pravilnik o izračunu prosječnog dnevnog neto uvoza, prosječne dnevne potrošnje i količina obveznih zaliha nafte i naftnih derivata
MINISTARSTVO GOSPODARSTVA
1121
Na temelju članka 14. stavka 7. Zakona o tržištu nafte i naftnih derivata (»Narodne novine«, broj 19/14), ministar gospodarstva donosi
PRAVILNIK
O IZRAČUNU PROSJEČNOG DNEVNOG NETO UVOZA, PROSJEČNE DNEVNE POTROŠNJE I KOLIČINA OBVEZNIH ZALIHA NAFTE I NAFTNIH DERIVATA
Članak 1.
Ovim Pravilnikom utvrđuju se načini i postupci izračuna prosječnog neto uvoza, prosječne dnevne potrošnje, količina zaliha koje se čuvaju te sadržaj, oblik i vođenje registra i statističkih sažetaka o obveznim zalihama nafte i naftnih derivata, kao i rokovi i način dostave podataka Europskoj komisiji.
Članak 2.
Prosječni dnevni neto uvoz izračunava se na temelju ekvivalenta sirove nafte u uvozu iz prethodne kalendarske godine prema formuli:
PDNU = ((Nu-Ni-(ZNz-ZNp)) x 0,96 + ((Du-PBu) – (Di-PBi) – (Db-PBb) – (ZDz-ZPBz-(ZDp-ZPBp))) x 1,065) / broj dana u godini
gdje je:
PDNU – prosječni dnevni neto uvoz u tonama ekvivalenta sirove nafte,
Nu – zbroj uvoza sirove nafte, kondenzata prirodnog plina, rafinerijskih sirovina i ostalih ugljikovodika iz Odjeljka 4. Priloga B. Uredbe (EZ-a) br. 1099/2008 u tonama,
Ni – zbroj izvoza sirove nafte, kondenzata prirodnog plina, rafinerijskih sirovina i ostalih ugljikovodika iz Odjeljka 4. Priloga B. Uredbe (EZ-a) br. 1099/2008 u tonama,
ZNz – zbroj zaliha sirove nafte, kondenzata prirodnog plina, rafinerijskih sirovina i ostalih ugljikovodika iz Odjeljka 4. Priloga B. Uredbe (EZ-a) br. 1099/2008 na dan 31. prosinca prethodne godine u tonama,
ZNp – zbroj zaliha sirove nafte, kondenzata prirodnog plina, rafinerijskih sirovina i ostalih ugljikovodika iz Odjeljka 4. Priloga B. Uredbe (EZ-a) br. 1099/2008 na dan 1. siječnja prethodne godine u tonama,
Du – zbroj uvoza svih ostalih naftnih derivata osim primarnog benzina, u tonama,
PBu – zbroj uvoza primarnog benzina, u tonama,
Di – zbroj izvoza svih ostalih naftnih derivata osim primarnog benzina, u tonama,
PBi – zbroj izvoza primarnog benzina, u tonama,
Db – zbroj zaliha svih ostalih naftnih derivata, osim primarnog benzina, koji se čuvaju u privremenim skladištima, u tonama,
PBb – zbroj zaliha primarnog benzina koji se čuva u privremenim skladištima, u tonama,
ZDz – zbroj zaliha svih ostalih naftnih derivata, osim primarnog benzina, na dan 31. prosinca prethodne kalendarske godine, u tonama,
PBz – zbroj zaliha primarnog benzina na dan 31. prosinca prethodne kalendarske godine, u tonama,
ZDp – zbroj zaliha svih ostalih naftnih derivata, osim primarnog benzina, na dan 1. siječnja prethodne kalendarske godine, u tonama,
PBp – zbroj zaliha primarnog benzina na dan 1. siječnja prethodne kalendarske godine, u tonama.
Članak 3.
Prosječna dnevna domaća potrošnja izračunava se na temelju ekvivalenta sirove nafte u domaćoj potrošnji tijekom prethodne kalendarske godine koji je zbroj ukupnih zabilježenih bruto domaćih isporuka, sukladno Odjeljku 3.2.1. Priloga C. Uredbe (EZ-a) br. 1099/2008, i to sljedećih derivata: motorni benzin, benzin za zrakoplove, gorivo za mlazne motore benzinskog tipa, gorivo za mlazne motore kerozinskog tipa, ostali kerozini, plinsko ulje (gorivo za grijanje i pogonska goriva) i loživo ulje (s velikim sadržajem sumpora i s malim sadržajem sumpora) sukladno Odjeljku 4. Priloga B. Uredbe (EZ-a) br. 1099/2008 prema formuli:
PDDP = ((MB + ZB + BMG + KMG + K + (DG + PU) + LU) x 1,2) / broj dana u godini
gdje je:
PDDP – prosječna dnevna domaća potrošnja u tonama ekvivalenta sirove nafte,
MB – zbroj zabilježenih bruto domaćih isporuka motornih benzina, u tonama,
ZB – zbroj zabilježenih bruto domaćih isporuka benzina za zrakoplove, u tonama,
BMG – zbroj zabilježenih bruto domaćih isporuka mlaznog goriva benzinskog tipa, u tonama,
KMG – zbroj zabilježenih bruto domaćih isporuka mlaznog goriva kerozinskog tipa, u tonama,
K – zbroj zabilježenih bruto domaćih isporuka ostalih kerozina, u tonama,
DG –