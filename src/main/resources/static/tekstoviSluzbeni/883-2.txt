 operativni zahvat te određivati dijagnozu i pružati savjete o liječenju poštom ili elektroničkom poštom,
9. upućivati da se propisani lijek zamijeni s drugim,
10. oglašavanje usmjeriti isključivo ili uglavnom prema djeci, prikazivati djecu koja sama uzimaju lijek ili da je lijek na njihovom dohvatu bez prisutnosti odraslih,
11. uključivati preporuke zdravstvenih radnika ili znanstvenika ili uključivati u oglašavanje osobe koje bi zbog svoje popularnosti mogle poticati korištenje lijekova,
12. navesti obavijest o uključivanju lijeka na listu lijekova koji se u Republici Hrvatskoj propisuju na teret obveznog zdravstvenog osiguranja u sustavu primarne, sekundarne i tercijarne razine zdravstvene zaštite, osim u slučajevima iz članka 7. stavka 3. ovoga Pravilnika,
13. korištenje povijesti bolesti ili simulacija dijagnostičkih postupaka koje bi mogle dovesti do pogrešnog samoliječenja ili samodijagnoze,
14. korištenje slikovnog prikazivanja promjena u ljudskom tijelu izazvanih bolešću, povređivanjem ili djelovanjem nekog lijeka na ljudsko tijelo ili dijelove tijela na neprimjeren, uznemirujući ili obmanjujući način,
15. pozivanje na dokaze o ozdravljenju na neprikladan, uznemiravajući ili obmanjujući način.
Članak 11.
Zabranjeno je dijeljenje lijeka stanovništvu u promidžbene svrhe u bilo kojem obliku i bilo kojim putem, izravno ili neizravno.
Članak 12.
Pri oglašavanju prema stanovništvu nije dopušteno navođenje naziva ljekarne ili drugog maloprodajnog mjesta u kojem se sukladno važećim propisima može obavljati promet lijekova na malo.
Članak 13.
Pri oglašavanju prema stanovništvu nije dopušteno prikupljati osobne podatke o bolesnicima, njihovim dijagnozama, terapijskim postupcima kojima su podvrgavani te lijekovima koji su im propisani.
III. OGLAŠAVANJE PREMA ZDRAVSTVENIM RADNICIMA
Članak 14.
(1) Nositelj odobrenja mora osigurati da je pristup stručnim informacijama kroz oglašavanje o lijeku prema zdravstvenim radnicima u bilo kojem obliku, uključujući internetske stranice, strogo ograničen isključivo na zdravstvene radnike.
(2) Materijali za oglašavanje namijenjeni zdravstvenim radnicima koji su ovlašteni za preporučivanje, propisivanje ili izdavanje lijekova moraju nositi oznaku »Samo za zdravstvene radnike«, napisano na vidljivom dijelu oglasa, s veličinom slova koji je jednak ili veći od veličine slova u drugim dijelovima materijala.
Članak 15.
(1) Svako oglašavanje o lijeku prema zdravstvenim radnicima koji su ovlašteni za preporučivanje, propisivanje ili izdavanje lijekova mora sadržavati bitne podatke o lijeku u skladu s podacima navedenim u sažetku opisa svojstava lijeka i odobrene upute o lijeku u Republici Hrvatskoj, a najmanje sljedeće podatke: broj odobrenja za stavljanje lijeka u promet, način izdavanja, ime i adresa nositelja odobrenja za stavljanje lijeka u promet, naziv lijeka i međunarodni naziv djelatne/ih tvari, odobrene indikacije, kontraindikacije, mjere opreza i učestale nuspojave, doziranje i način uporabe i upozorenja te mora uputiti zdravstvene radnike na zadnji odobreni sažetak opisa svojstava lijeka i uputu o lijeku.
(2) Svi promidžbeni materijali iz stavka 1. ovoga članka moraju sadržavati datum sastavljanja ili datum posljednje izmjene.
(3) Oglašavanje o lijeku koje služi kao podsjetnik, a sastoji se isključivo od naziva lijeka ili zajedničkog imena više lijekova, izuzeto je od primjene uvjeta iz stavka 1. i 2. ovog članka.
(4) Svi podaci iz promidžbenih materijala iz stavka 1. ovoga članka, koji su dio oglašavanja o lijeku, moraju biti točni, novoga datuma, provjerljivi i dostatni, kako bi omogućili zdravstvenom radniku uobličavanje vlastitog stava o terapijskoj vrijednosti lijeka.
(5) Oglašavanje prema zdravstvenim radnicima mora poticati pravilnu i racionalnu upotrebu lijeka, predstavljajući lijek na objektivan način i bez pretjerivanja u opisu njegovih svojstava. Ne smiju se iznositi tvrdnje kojima se navodi na pomisao da lijek ili njegova djelatna tvar imaju neko posebno svojstvo, kvalitetu ili