stavu o desno rame s puškom s kompaktnim kundakom i puškostrojnicom (slika 5.) oružje je postavljeno tako da je cijev usmjerena prema gore, remen je prebačen preko desnoga ramena i pridržava se desnom rukom u visini desne strane prsa. Laktom desne ruke puška se istovremeno lagano gura ulijevo i pridržava uz tijelo.

Slika 5. Stav o desno rame s oružjem s kompaktnim kundakom
U stavu o desno rame puška s preklopnim kundakom, kratka strojnica i puška VHS postavljena je tako da je cijev usmjerena prema dolje, spremnik je okrenut ulijevo, a oružje se pridržava jednako kao i oružje s kompaktnim kundakom (slika 6.).


Slika 6. Stav o desno rame s puškom s preklopnim kundakom, kratkom strojnicom i puškom VHS
Kada se zapovijedi: Na mjestu – ODMOR!, a oružje je o desno rame, izvode se isti pokreti kao i bez oružja, s tim da se oružje i dalje pridržava desnom rukom. Lijeva se ruka istovremeno postavlja na leđa na način da se palac s gornje strane zatakne za opasač (kod nošenja odore bez opasača lijeva ruka se drži u visini remena za hlače), a ruka se dlanom okrenutim od tijela opusti lagano skupljena u šaci (slika 7.).

Slika 7. Stav o desno rame i na mjestu odmor
Članak 18.
U stavu na prsa s puškom VHS, puškom s kompaktnim kundakom i puškostrojnicom (slika 8.) oružje se postavlja dijagonalno preko prsa tako da je kundak s desne, a cijev s lijeve strane tijela.
Puška i puškostrojnica se pridržavaju desnom rukom (prsti spojeni) za vrat kundaka, a lijevom za drvenu oblogu cijevi. a ostatak je tijela u osnovnome položaju.
Puška VHS pridržava se desnom rukom (prsti spojeni) za kućište između spremnika i pištoljskog rukohvata, lijevom za prednji rukohvat, a ostatak je tijela u osnovnome položaju.

Slika 8. Stav na prsa s puškom s kompaktnim kundakom i puškom VHS
Kada se zauzima stav na prsa s puškom s preklopnim kundakom (slika 9.), položaj oružja je isti, samo se ono desnom rukom pridržava za rukohvat s mehanizmom za okidanje, a lijevom za oblogu cijevi s donje strane, s palcem do tijela.

Slika 9. Stav na prsa s puškom s preklopnim kundakom i kratkom strojnicom
Kada se zauzima stav na prsa s kratkom strojnicom (slika 9.), položaj oružja je isti, samo se ono desnom rukom pridržava za rukohvat s mehanizmom za okidanje, tako da je kažiprst desne ruke ispružen iznad štitnika okidača, prsti lijeve ruke su spojeni i ispruženi uz oblogu cijevi s donje strane, s palcem do tijela.
Kada se zapovijedi: Na mjestu – ODMOR!, a oružje je na prsima, izvode se isti pokreti kao i bez oružja, ali se oružje i dalje pridržava desnom rukom za rukohvat. Lijeva ruka istovremeno se postavlja na leđa na način da se palac s gornje strane zatakne za opasač (kod nošenja odore bez opasača lijeva ruka se drži u visini remena za hlače), a ruka se dlanom okrenutim od tijela opusti.
Graničarski stav osnovni je stav (slika 10.), koji pripadnici OSRH zauzimaju oružjem na vojnim vježbalištima i vojnim poligonima prilikom nošenja oružja, taktičkog kretanja i postrojavanja te prilikom izvršenja borbenih zadaća (ovaj stav je primjenjiv za oružje s kompaktnim i preklopnim kundakom).
Kada je oružje u graničarskom stavu, stav na mjestu odmor se zauzima kao stav na mjestu odmor bez oružja, samo desna ruka drži rukohvat s kažiprstom iznad štitnika okidača usmjerenim prema tlu.

Slika 10. Graničarski stav i na mjestu odmor s oružjem u graničarskom stavu
Članak 19.
U stavu na leđa puška s kompaktnim kundakom ili puškostrojnica postavljena je tako da je cijev usmjerena prema gore iznad lijevog ramena, kundak je okrenut prema dolje, puška se ne pridržava, a ruke su prirodno ispružene uz tijelo (slika 11.).

Slika 11. Stav na leđa puškom s kompaktnim kundakom
U stavu na leđa puška s preklopnim kundakom, kratka strojnica ili puška VHS postavljena je tako da je cijev usmjerena prema dolje, kundak je okrenut ulijevo, puška se ne pridržava, a ruke su prirodno ispružene uz tijelo (slika 12.).

Slika 12. Stav na leđa s puškom s preklopnim kundakom, kratkom strojnicom i puškom VHS
Kada je oružje 