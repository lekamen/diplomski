nakon što je bilo potpuno zahvaćeno plamenom u trajanju od 2 s;
.6 ima džep za prenosivi VHF telefon; i
.7 ima bočno polje vidljivosti najmanje 120°.
6.5.1.2 Odijelo za zaštitu od vremenskih nepogoda mora omogućiti osobi koja ga nosi:
.1 penjanje uz okomite ljestve duljine najmanje 5 m;
.2 skakanje u vodu s visine ne manje od 4,5 m sa stopalima naprijed, bez oštećenja ili spadanja odijela ili djelova opreme, odnosno tjelesne povrede;
.3 plivanje u vodi najmanje 25 m i ukrcavanje u plovilo za preživljavanje;
.4 oblačenje prsluka za spašavanje bez ičije pomoći; i
.5 obavljanje svih dužnosti vezanih uz napuštanje broda, pomaganje drugima i upravljanje brodicom za prikupljanje.
6.5.1.3 Odijelo za zaštitu od vremenskih nepogoda mora imati svjetlo u skladu sa 6.3.3. tako da ispuni zahtjeve 6.3.3.1.3 i 6.51.1.2 i zviždaljku navedenu u 6.3.1.14.
6.5.2 Zahtjevi za toplinsku izvedbu za odijela za zaštitu od vremenskih nepogoda
6.5.2.1 Odijelo za zaštitu od vremenskih nepogoda:
.1 ako je izrađeno od materijala koji nema vlastitu izolaciju, mora biti označeno da se mora nositi zajedno s toplom odjećom; i
.2 mora biti tako izrađeno da pruža dovoljnu toplinsku zaštitu i nakon što osoba koja ga nosi kako je navedeno, skoči u vodu koja ga u potpunosti prekrije i da osigura kad se nosi u mirnoj vodi temperature 5 °C, da se temperatura tijela osobe koja ga nosi ne smanji razmjerno više od 1.5 °C na sat nakon prvih 0.5 sati.
6.5.3 Zahtjevi za stabilnost
6.5.3.1 Osoba koja nosi odijelo za zaštitu od vremenskih nepogoda u slatkoj vodi, mora biti u stanju da se u roku od 5 s okrene iz položaja licem prema vodi u položaj licem iznad vode. Odijelo ne smije omogućavati prevrtanje osobe licem prema vodi kod umjerenog stanja mora.
6.6 SREDSTVA ZA ZAŠTITU OD GUBITKA TOPLINE
Sredstvo za zaštitu od gubitka topline mora biti izrađeno od vodonepropusnog materijala s toplinskom provodljivošću ne većom od 7800 W/m2K i mora biti tako izvedeno da osobi koja ga nosi smanjuje gubitak tjelesne topline uslijed prijenosa topline, te gubitak topline uslijed isparavanja.
6.6.1 Sredstvo za zaštitu od gubitka topline mora:
.1 pokrivati čitavo tijelo osoba svih veličina koje nose prsluk za spašavanje, osim lica. Ruke se također moraju pokriti, osim ako su predviđene pričvršćene rukavice;
.2 biti takvo da ga osoba može sama raspakirati i lako ga obući bez ičije pomoći u plovilu za preživljavanje ili u brodici za prikupljanje; i
.3 omogućiti osobi koja ga nosi da ga skine u vodi za najviše 2 min. ako ono umanjuje sposobnost plivanja.
6.6.2 Sredstvo za zaštitu od gubitka topline mora omogućiti ispravno korištenje pri temperaturi zraka od -30 °C do + 20 °C.
6.7 SVJETLOSNI SIGNALI
6.7.1 Rakete s padobranom
6.7.1.1 Raketa s padobranom mora:
.1 se nalaziti u vodootpornom kućištu;
.2 imati kratke upute ili slike utisnute na kućištu, koje jasno označavaju način korištenja rakete;
.3 imati sredstvo za aktiviranje, kao sastavni dio rakete; i
.4 biti tako izvedena da ne izaziva neudobnost osobi koja drži kućište prilikom korištenja, u skladu s uputama proizvođača.
6.7.1.2 Kad se ispali vertikalno, raketa mora dosegnuti visinu od najmanje 300 m. Na vrhu, ili blizu vrha svoje putanje raketa mora izbaciti raketu s padobranom, koja mora:
.1 gorjeti jarko crvenim svjetlom;
.2 jednoliko gorjeti uz prosječnu jačinu svjetlosti od najmanje 30.000 cd;
.3 gorjeti ne manje od 40 s;
.4 imati brzinu spuštanja ne više od 5 m/s; i
.5 ne smije oštetiti padobran dok gori.
6.7.2 Ručna buktinja
6.7.2.1 Ručna buktinja mora:
.1 biti smještena u vodootpornom kućištu;
.2 imati kratke upute ili slike utisnute na kućištu, koje jasno označavaju način korištenja ručnih buktinja;
.3 imati posebna sredstva za paljenje; i
.4 biti tako izvedena da ne izaziva neudobnost osobi koja drži kućište i da ne ugrožava plovilo za preživljavanje ostacima gorenja ili žarenja kad se koristi u skladu s uputama proizvođača.
6.7.2.2 Ručna buktinja mora:
.1 gorjeti jarko crvenim svjetlom;
.2 gorjeti jednoliko uz prosječnu jačinu