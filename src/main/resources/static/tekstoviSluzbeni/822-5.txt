obavlja poslove dostave pošte koja zahtijeva osobnu dostavu i hitnu dostavu za područje županije, te obavlja druge opće, tehničke i pomoćne poslove.
Služba za sigurnosne poslove, zaštitu na radu i opće poslove izrađuje nacrte i daje mišljenja na prijedloge zakona i drugih propisa iz djelokruga rada službe.
Služba utvrđuje rizike, uzimajući u obzir definirane ciljeve, procjenjuje učinak i vjerojatnost rizika, postupa po rizicima, prati ih i izvješćuje o njima voditelja za FMC u Ministarstvu te obavlja i druge poslove koji su joj stavljeni u nadležnost posebnim zakonom ili drugim propisima.
Služba sudjeluje u pripremi, provođenju, praćenju korištenja sredstava te vrednovanju programa i projekata financiranih iz fondova Europske unije u dijelu koji se odnosi na programe i projekte iz područja nadležnosti Službe, pri čemu surađuje s nadležnom unutarnjom ustrojstvenom jedinicom Ministarstva te pruža stručnu pomoć projektnim timovima u dijelu koji se odnosi na programe i projekte iz područja nadležnosti Službe.
U Službi za sigurnosne poslove, zaštitu na radu i opće poslove ustrojavaju se dva odsjeka:
2.3.1. Odsjek za sigurnosne poslove;
2.3.2. Odsjek za zaštitu na radu.«.
Članak 15.
Iza članka 13. dodaju se podnaslovi i članci 13.a i 13.b koji glase:
»2.3.1. Odsjek za sigurnosne poslove
Članak 13.a
Odsjek za sigurnosne poslove obavlja poslove u vezi s provedbom zakona i podzakonskih propisa iz područja obrane, sigurnosti i zaštite; obavlja poslove koji se odnose na izradu prijedloga provedbenih propisa i drugih akata; prati stanje civilnih obrambenih priprema; obavlja poslove iz područja tajnosti podataka i informacijske sigurnosti; provodi interni nadzor nad primjenom mjera i standarda informacijske sigurnosti u svim ustrojstvenim jedinicama Ministarstva koje postupaju s klasificiranim i neklasificiranim podacima; obavlja poslove sigurnosnog informiranja osoba koje postupaju s klasificiranim podacima.
2.3.2. Odsjek za zaštitu na radu
Članak 13.b
Odsjek za zaštitu na radu obavlja stručne poslove organizacije i provedbe zaštite na radu sukladno Zakonu o zaštiti na radu i podzakonskim propisima; provodi mjere zaštite zdravlja na radu; obavlja poslove koji se odnose na izradu prijedloga provedbenih propisa i akata; provodi programe osposobljavanja službenika i namještenika za rad na siguran način; vrši ispitivanja sredstava rada i načina upotrebe osobnih zaštitnih sredstava i opreme; vrši nadzor nad provođenjem i poštivanjem propisanih postupaka iz područja zaštite na radu; obavlja sigurnosne poslove koji se odnose na cjelovitu zaštitu osoba, imovine i objekata Ministarstva te s tim u vezi priprema procedure i predlaže određene sigurnosne mjere.«.
Članak 16.
Članak 14. mijenja se i glasi:
»Uprava za hrvatske branitelje iz Domovinskoga rata i članove njihovih obitelji pruža pravnu i stručnu pomoć hrvatskim ratnim vojnim invalidima (u daljnjem tekstu: HRVI) iz Domovinskoga rata u vezi s ostvarivanjem njihovih prava na temelju priznatog statusa HRVI iz Domovinskoga rata, a koja im pripadaju na temelju zakona i drugih propisa; provodi postupak dodjele osobnih automobila HRVI 100% I. skupine; provodi postupak vezan uz rješavanje zahtjeva za ortopedska pomagala; provodi postupak i pruža pravnu pomoć osobama koje pružaju njegu i pomoć HRVI 100% I. skupine; na zahtjev čelnika tijela priprema prijedloge odluka o financijskoj pomoći najugroženijim hrvatskim braniteljima i članovima njihovih obitelji.
Uprava provodi mjere za uključivanje hrvatskih branitelja i djece smrtno stradalih, zatočenih ili nestalih hrvatskih branitelja u društveni i gospodarski život; organizira aktivnosti s nadležnim tijelima u cilju provođenja Programa stručnog osposobljavanja i zapošljavanja hrvatskih branitelja i djece smrtno stradalih, zatočenih ili nestalih hrvatskih branitelja s ciljem porasta zaposlenosti hrvatskih branitelja i djece smrtno stradalih, zatočenih ili nestalih hrvatskih branitelja, a vodeći se i smjernicama Nacionalnog plana psihosocijalne pomoći i