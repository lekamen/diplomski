 plaćanja, djelatnici upravljačkog tijela, djelatnici ARPA-e, revizori Europske komisije, Europski revizorski sud, predstavnici OLAF-a te druge institucije koje za to imaju ovlasti po posebnim propisima.
Ovlasti kontrolora
Članak 28.
(1) Pri obavljanju kontrole na terenu kontrolori su ovlašteni:
1. pregledati objekte, uređaje, robu te poslovnu dokumentaciju korisnika
2. izvršiti uvid u dokumente korisnika koji se odnose na stjecanje prava na potporu
3. provjeravati računovodstvene podatke iz poslovnih knjiga korisnika
4. provjeravati evidencije vezane uz ulaganje i poslovanje korisnika
5. provjeravati dokumente (račune, potvrde o plaćanju, bankovna izvješća korisnika i s njim povezanih osoba, podatke o korištenom materijalu, jamstvene listove, deklaracije i dr.)
6. provjeravati vjerodostojnost dokumenata poslanih uz Zahtjev za isplatu
7. provjeravati uporabu ili spremnost ulaganja za uporabu
8. provjeravati rješenja, ugovore, potvrde drugih tijela koja prate rad korisnika
9. provjeravati sve podatke koji se odnose na kvantitetu i kvalitetu roba i usluga
10. provjeravati tehničku dokumentaciju vezanu za ulaganje (građevinski dnevnik građevinska knjiga, glavni projekt i dr.)
11. izvještavati nadležna tijela i tražiti provođenje određenog postupka ako sama nije ovlaštena izravno postupiti i
12. prikupljati podatke i obavijesti od odgovornih osoba, svjedoka, vještaka i drugih osoba kad je to potrebno za obavljanje kontrole.
(2) Kontrolori su ovlašteni izvršiti kontrolu kod pravnih i fizičkih osoba te osoba koje su povezane s korisnikom u vezi predmetnog ulaganja.
(3) Pravne i fizičke osobe iz stavka 2. ovoga članka dužne su omogućiti obavljanje kontrole, pružiti potrebne podatke i informacije, te osigurati uvjete za nesmetani rad.
(4) Kontrolu je moguće najaviti prije njezine provedbe pod uvjetom da se ne naruši svrha kontrole, pružajući korisniku samo nužne informacije.
VI. POVRAT SREDSTAVA, PRIGOVORI I STUPANJE NA SNAGU
Povrat sredstava
Članak 29.
(1) Agencija za plaćanja će Odlukom o povratu sredstava od korisnika zahtijevati:
1. povrat utvrđenog iznosa ako se utvrdi administrativna pogreška učinjena od strane Agencije za plaćanja
2. povrat djelomično utvrđenog nepravilnog iznosa ako su utvrđeni pojedini nepravilno isplaćeni troškovi, odnosno kada utvrđena nepravilnost ne prelazi iznos od 50 % odobrenih sredstava javne potpore
3. povrat ukupno isplaćenih sredstava potpore ako utvrđena nepravilnost prelazi iznos od 50 % odobrenih sredstava javne potpore
4. povrat ukupno isplaćenih sredstava potpore ako utvrđena nepravilnost ujedno predstavlja sumnju na prijevaru
5. povrat isplaćenih sredstava ako se ne dostavi konačni Zahtjev za isplatu preostalih sredstava u slučaju isplate u ratama,
6. povrat isplaćenih sredstava ako kontrola na terenu utvrdi nepravilnosti vezano za ulaganje,
7. povrat isplaćenih sredstava ako je korisnik nezakonito ostvario pravo na isplatu novčanih sredstava i
8. povrat isplaćenih sredstava ako ulaganje nije izvršeno u skladu s ugovorom i/ili s propisima koji određuju postupak javne nabave.
(2) Korisnik iz stavka 1. ovoga članka dužan je isplaćena novčana sredstva vratiti u roku od 30 dana od primitka Odluke o povratu sredstava ili u slučaju prigovora 30 dana od dana dostave odluke korisniku.
(3) Ako korisnik nije vratio sredstva određena Odlukom o povratu sredstava, na taj iznos se nakon isteka roka iz stavka 2. ovoga članka obračunava zakonska zatezna kamata.
(4) U slučaju nepoštivanja roka za povrat sredstava Agencija za plaćanja će zatražiti zaštitu svojih prava putem nadležnog suda.
Članak 30.
Informiranje je sastavni dio projekta. Kao što korisnik treba biti upoznat s izvorom financiranja iz kojeg će dobiti nepovratna sredstva za svoje ulaganje, tako korisnik mora, po završetku projekta, osigurati ovakvu informaciju javnosti sukladno Prilogu II. ovoga Pravilnika (npr. stavljanjem naljepnica koje navode izvor sufinanciranja na svu opremu nabavljenu potporom iz proračuna Europske unije i postavljanjem