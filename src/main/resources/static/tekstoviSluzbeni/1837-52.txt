 spuštanje mora biti tako izveden i smješten da sam uređaj i brodica za spašavanje koju on poslužuje rade kao sustav koji štiti osobe od štetnih sila ubrzanja, kako se zahtijeva u 6.16.6 i omogući siguran otplov od broda kako se zahtijeva u 6.16.2 i 6.16.3.
6.20.4.3 Uređaj za spuštanje mora biti tako izveden da se isključi mogućnost iskrenja koje nastaje uslijed trenja za vrijeme spuštanja brodice za spašavanje.
6.20.4.4 Uređaj za spuštanje mora biti tako izveden i smješten da u položaju spremnom za spuštanje, udaljenost između najniže točke na brodici za spašavanje koju poslužuje i vodene površine pri najmanjem gazu broda, ne prelazi odobrenu visinu slobodnog pada brodice za spašavanje, uzimajući u obzir zahtjeve navedene u 6.16.8.
6.20.4.5 Uređaj za spuštanje mora biti tako izveden da se isključi mogućnost nehotičnog otpuštanja brodice za spašavanje. Ako se sredstva koja osiguravaju brodicu za spašavanje ne mogu otpustiti iz brodice za spašavanje, moraju biti tako postavljena da se onemogući ukrcaj u brodicu za spašavanje prije njihovog otpuštanja.
6.20.4.6 Uređaj za otpuštanje mora biti tako izveden da se zahtijevaju najmanje dvije odvojene radnje iz brodice za spašavanje za njeno otpuštanje.
6.20.4.7 Svaki uređaj za spuštanje mora imati pomoćna sredstva za spuštanje brodice za spašavanje s užadi za zavješenje. Takva sredstva moraju udovoljavati zahtjevima navedenim u 6.20.1 (osim 6.20.1.3) i 6.207.2 (osim 6.20.2.4). Uređaj za spuštanje mora omogućiti spuštanje brodice za spašavanje u nepovoljnim uvjetima trima do samo 2° i nagiba do samo 5° na bilo koju stranu broda, i ne mora udovoljavati zahtjevima za brzinu navedenu u 6.20.2.8 i 6.20.2.9. Ako pomoćni uređaj za spuštanje ne ovisi o gravitaciji, akumuliranoj mehaničkoj energiji ili nekim drugim ručnim sredstvima, uređaj za spuštanje mora biti priključen na glavni izvor električne energije i izvor električne energije u nuždi.
6.20.4.8 Pomoćna sredstva za spuštanje moraju imati najmanje jednu mogućnost za otpuštanje neopterećene brodice za spašavanje.
6.20.5 Uređaji za spuštanje splavi za spašavanje
Svaki uređaj za spuštanje splavi za spašavanje mora udovoljavati zahtjevima navedenim u 6.20.1 i 6.20.2, osim ako se ukrcaj obavlja na mjestu na kojem je smještena, podizanje opterećene splavi za spašavanje i ako je dopušteno izvođenje ručnog zakretanja uređaja.
Uređaj za spuštanje mora imati kuku za automatsko otpuštanje koja je izvedena tako da se spriječi preuranjeno otpuštanje za vrijeme spuštanja i mora otpustiti splav za spašavanje tek kad je na vodi. Kuka za otpuštanje mora osigurati mogućnost otpuštanja kuke pod opterećenjem. Otpuštanje pod opterećenjem mora:
.1 se jasno razlikovati od automatskog otpuštanja;
.2 imati dvije odvojene radnje pri upravljanju;
.3 s opterećenjem od 150 kg na kuki, zahtijevati silu ne manju od 600 i ne višu od 700 N za otpuštanje tereta ili se mora predvidjeti odgovarajuća zaštita od nehotičnog otpuštanja kuke; i
.4 biti tako izvedeno da je uređaj za otpuštanje vidljiv članovima posade na palubi kad je u ispravnom i konačnom položaju.
6.20.6 Ljestve za ukrcaj
6.20.6.1 Rukohvati se moraju postaviti da omoguće siguran prolaz s palube na vrh ljestava i obrnuto.
6.20.6.2 Nogostupi ljestava moraju:
.1 biti napravljeni od tvrdog drveta, bez čvorova i drugih neravnina i bez oštrih bridova, ili od nekog drugog jednakovrijednog materijala;
.2 imati protukliznu površinu koja se postiže uzdužnim žljebovima ili nanošenjem odobrenog protukliznog premaza;
.3 biti duljine ne manje od 480 mm, širine ne manje od 115 mm i debljine ne manje od 25 mm, isključujući bilo koju protukliznu površinu ili premaz; i
.4 se postaviti na jednakim međusobnim razmacima, ne manjim od 300 mm i ne većim od 380 mm, i moraju biti tako izvedeni da stalno ostaju u vodoravnom položaju.
6.20.6.3 Bočna užad ljestava moraju biti neobložena i od manile, opsega ne manjeg od 65 mm. Užad mora biti iz jednog komada, bez spojeva ispod gornjeg nogostupa. Mogu se koristiti i drugi materijali,