 prometu,
10. donosi godišnji izvještaj o radu Agencije i upućuje ga Vladi Republike Hrvatske radi prihvaćanja,«.
Dosadašnje točke 8. do 10. postaju točke 11. do 13.
Dosadašnja točka 11., koja postaje točka 14., mijenja se i glasi:
»odlučuje o drugim pitanjima sukladno ovom Zakonu, zakonu kojim se uređuju koncesije i zakonu kojim se uređuje javna nabava.«.
Članak 15.
Naslov iznad članka 26. mijenja se i glasi: »4. Pravo obavljanja usluge javnog prijevoza od općeg gospodarskog interesa«.
Članak 26. mijenja se i glasi:
»Pravo obavljanja usluge javnog prijevoza na linijama iz članka 5. ovoga Zakona stječe se na temelju izvršne odluke o davanju koncesije odnosno odluke o izboru najpovoljnijeg ponuditelja, kao aktima o ovlaštenju kojima se brodarima pružateljima usluga daju ovlaštenja i utvrđuju obveze javne usluge.
Odluka o davanju koncesije donosi se za pružanje usluga javnog prijevoza na linijama iz članka 38. stavka 1. ovoga Zakona.
Odluka o izboru najpovoljnijeg ponuditelja donosi se za pružanje usluga javnog prijevoza na linijama iz članka 49. ovoga Zakona.
Na temelju izvršne odluke o davanju koncesije odnosno odluke o izboru najpovoljnijeg ponuditelja sklapa se ugovor o koncesiji, odnosno ugovor o obavljanju javnog prijevoza.
Na pitanja koja se odnose na odluke i ugovor o koncesiji odgovarajuće se primjenjuje zakon kojim se uređuju koncesije, a za izbor najpovoljnijeg ponuditelja i ugovor o obavljanju javnog prijevoza odgovarajuće se primjenjuje zakon kojim se uređuje javna nabava, ako ovim Zakonom nije drugačije određeno.«.
Članak 16.
U članku 27. stavku 1. iza riječi: »Davatelj koncesije« dodaju se riječi: »odnosno javni naručitelj«.
U stavku 2. iza riječi: »Davatelj koncesije« dodaju se riječi: »odnosno javni naručitelj«.
U stavku 3. iza riječi: »Davatelj koncesija« dodaju se riječi: »odnosno javni naručitelj«.
U stavku 4. iza riječi: »davanja koncesije« briše se točka i dodaju riječi: »odnosno javne usluge.«.
Članak 17.
Članak 28. mijenja se i glasi:
»Pravo obavljanja usluge javnog prijevoza s obvezom javne usluge može se dati brodaru Europskog gospodarskog prostora (EGP), kako je definirano Uredbom (EEZ) broj 3577/92, koji ispunjava sljedeće uvjete:
1. da je u upisnom listu broda s kojim namjerava obavljati javni prijevoz upisana kao kompanija kako je definirano odredbama posebnog zakona,
2. da ima odgovarajući brod za pružanje usluge javnog prijevoza na liniji za koju se traži koncesija odnosno na liniji koja je predmet javne nabave,
3. da je brod iz točke 2. ovoga članka upisan u odgovarajući upisnik trgovačkih brodova u Republici Hrvatskoj ili drugoj državi članici Europskog gospodarskog prostora (EGP),
4. da brod ispunjava propisane tehničke uvjete sukladno članku 13. ovoga Zakona,
5. da su članovi posade broda državljani Republike Hrvatske ili druge države članice Europskog gospodarskog prostora (EGP) koji imaju sklopljen ugovor o radu s brodarom, a koji se temelji na radnim i socijalnim standardima utvrđenim u Nacionalnom kolektivnom ugovoru,
6. članovi posade moraju se služiti jezikom sukladno propisima o kabotaži u Republici Hrvatskoj.
Iznimno, održavanje lokalnih brodskih linija kraćih od 3 Nm može se obavljati brodicom registriranom za gospodarske svrhe, koja je upisana u odgovarajući upisnik (očevidnik) u Republici Hrvatskoj ili u drugoj državi članici Europskog gospodarskog prostora.
Prilikom podnošenja ponude za pružanje usluga javnog prijevoza s obvezom javne usluge podnositelj ponude može priložiti rješenje nadležne lučke kapetanije o predbilježbi upisa broda, odnosno upisa broda u gradnji i potvrdu o usklađenosti za kompaniju koju je izdala ovlaštena organizacija umjesto uvjeta iz stavka 1. točaka 1., 2. i 3. ovoga članka, a te uvjete mora ispuniti do roka utvrđenog ugovorom o javnoj usluzi.
Obavljanje javne usluge na linijama na kojima prosječni godišnji promet u dvije godine koje prethode godini u kojoj je povjereno obavljanje javne usluge ne prelazi 300.000 putnika, može se dati na rok do 12 godina