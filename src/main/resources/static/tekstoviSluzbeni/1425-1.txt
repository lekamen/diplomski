
Članak 8.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-02/43
Urbroj: 530-05-2-1-2-15-6
Zagreb, 11. lipnja 2015.
Ministar dr. sc. Siniša Hajdaš Dončić, v. r.
PRILOG A
»Prilog 2. OPĆE STRUČNO ZNANJE I ZAHTJEVI ZA DOZVOLU
Cilj općeg osposobljavanja je savladavanje »općeg« stručnog znanja u svim područjima rada koja su bitna za zanimanje strojovođe. Opće osposobljavanje se u tom pogledu usredotočuje na osnovna znanja i principe koji se mogu primijeniti neovisno o tipovima i vrstama vozila ili željezničke infrastrukture. Opće osposobljavanje može se organizirati bez praktičnih vježbi.
Opće osposobljavanje ne podrazumijeva stručnu osposobljenost u vezi s određenim vrstama vozila ili u vezi sa sigurnosnim i operativnim pravilima i tehnikama za određenu željezničku infrastrukturu. Osposobljavanje za postizanje stručnog znanja o određenim vozilima ili o određenoj željezničkoj infrastrukturi obavlja se u okviru stjecanja potvrde za strojovođu i provodi se u skladu s Prilogom 3. i Prilogom 4. ovoga Pravilnika.
Opće osposobljavanje obuhvaća područja navedena u odjeljcima od 1. do 7., pri čemu redoslijed navođenja nije bitan za važnost.
Glagoli koje se koriste označuju obilježja stručne osposobljenosti za koju se očekuje da će ih polaznik postići. Njihovo je značenje opisano u sljedećoj tablici:
Vrsta stručne osposobljenosti Opis znati, opisati opisuje stjecanje znanja (podataka, činjenica) koje je potrebno za razumijevanje povezanosti razumjeti, utvrditi opisuje utvrđivanje i memoriranje konteksta, obavljanja zadataka i rješavanja problema u utvrđenom okviru
1. Posao strojovođe, radno okruženje, uloga i odgovornost strojovođe u odvijanju željezničkog prometa, stručni i osobni zahtjevi koji proizlaze iz zadataka strojovođe
(a) poznavanje općih propisa koji se odnose na željeznički promet i sigurnost (zahtjevi i postupci u vezi s davanjem ovlaštenja strojovođama, opasnim tvarima, zaštitom okoliša, zaštitom od požara itd.);
(b) razumijevanje posebnih zahtjeva te stručnih i osobnih uvjeta (uglavnom samostalan rad, rad u smjenama unutar ciklusa od 24 sata, osobna zaštita i sigurnost, čitanje i ažuriranje dokumenata itd.);
(c) razumijevanje ponašanja vezanog uz sigurnosno relevantnu odgovornost (uzimanje lijekova, alkohola, droga i ostalih psihoaktivnih tvari, bolest, stres, umor itd.);
(d) utvrđivanje referentnih i operativnih dokumenata (npr. upute za strojovođu, upute za trasu, priručnik za strojovođe itd.);
(e) utvrđivanje odgovornosti i funkcija uključenih osoba;
(f) razumijevanje važnosti preciznog izvođenja radnih zadataka i primjene radnih metoda;
(g) razumijevanje zaštite zdravlja i sigurnosti na radu (npr. upute za pristup i kretanje po kolosijeku i u blizini kolosijeka, upute za siguran pristup u vučno vozilo i izlazak iz njega, ergonomija, sigurnosna pravila za osoblje, osobna zaštitna oprema itd.);
(h) poznavanje vještina i principa u vezi s ponašanjem (upravljanje stresom, ekstremne situacije itd.);
(i) poznavanje principa zaštite okoliša (održiva vožnja itd.).
2. Željezničke tehnologije, uključujući sigurnosna načela koja stoje iza prometnih propisa
(a) poznavanje principa, propisa i odredbi koje se odnose na sigurnost željezničkog prometa;
(b) utvrđivanje odgovornosti i funkcija uključenih osoba.
3. Osnovna načela željezničke infrastrukture
(a) poznavanje sustavnih i strukturalnih principa i parametara;
(b) poznavanje općih značajki kolosijeka, kolodvora i stajališta, ranžirnih kolodvora;
(c) poznavanje željezničkih konstrukcija (mostova, tunela, skretnica itd.);
(d) poznavanje načina odvijanja željezničkog prometa (jednokolosiječni ili dvokolosiječni promet i ostalo);
(e) poznavanje signalizacije i prometno-upravljačkih i signalno-sigurnosnih sustava;
(f) poznavanje sigurnosnih uređaja (detektori pregrijanosti osovinskih ležajeva, detektori dima u tunelima itd.);
(g) poznavanje napajanja vučnih vozila električnom energijom (kontaktna mreža, treća tračnica itd.).
4. Osnovna