 okončan);
– pored općih postupovnih pretpostavki koje mora ispunjavati svaka ustavna tužba, pretpostavka za odlučivanje o ustavnoj tužbi u kojoj je istaknuta povreda ustavnog prava na suđenje u razumnom roku (bilo na temelju članka 62. ili članka 63. Ustavnog zakona), u pravilu jest i ta da je podnositelj prethodno koristio sva dopuštena pravna sredstva protiv nerazumne duljine postupka.«
13. Sukladno citiranom stajalištu Ustavnog suda, jedna od pretpostavki za dopuštenost ustavne tužbe podnesene na temelju članka 63. Ustavnog zakona jest ta da je podnositelj prethodno koristio dopušteno pravno sredstvo protiv nerazumne duljine postupka.
14. U konkretnom slučaju podnositelj je koristio pravno sredstvo koje mu je bilo na raspolaganju na temelju Ustavnog zakona o izmjenama i dopunama Ustavnog zakona o Ustavnom sudu Republike Hrvatske (v. točku 5. obrazloženja ove odluke). Njegov zahtjev za suđenje u razumnom roku Ustavni sud je odlukom broj: U-IIIA-4444/2005 od 9. srpnja 2009. usvojio i odredio primjerenu naknadu podnositelju zbog povrede prava na suđenje u razumnom roku u iznosu od 20.900,00 kuna.
Podnositelj je u ustavnoj tužbi ukazao na ukupnu duljinu ovršnog postupka koji od dana podnošenja prijedloga za izvršenje Općinskom sudu u Sinju, pa sve do dana podnošenja ustavne tužbe traje više od trideset i četiri (34) godine.
V. OSNOVANOST USTAVNE TUŽBE
15. Ustavni sud ponavlja da se razumnost duljine postupka uvijek mora procjenjivati u svjetlu okolnosti konkretnog slučaja prema sljedećim kriterijima: složenosti predmeta, ponašanju podnositelja i mjerodavnih tijela te važnosti predmeta postupka za podnositelja.
1) Duljina sudskog postupka
16. Ovršni postupak započeo je 23. listopada 1979. podnošenjem izvršnog prijedloga Općinskom sudu u Sinju.
Duljina postupka uzima se u obzir od 9. srpnja 2009. kada je odluka Ustavnog suda broj: U-IIIA-4444/2005 donesena.
Ustavna tužba podnesena je 15. travnja 2013.
U trenutku odlučivanja o ustavnoj tužbi predmet je okončan donošenjem drugostupanjske odluke Županijskog suda u Splitu 15. ožujka 2012., ali navedena odluka nije dostavljena podnositelju kao jednom od dvojice ovrhovoditelja.
17. Ustavni sud utvrđuje da je postupak u razmatranom pravno relevantnom razdoblju, od zaprimanja odluke Ustavnog suda broj: U-IIIA-4444/2005 na Općinskom sudu u Sinju do donošenja ove odluke, trajao ukupno sedam (7) godina, dva (2) mjeseca i petnaest (15) dana.
2) Složenost sudskog predmeta
18. Ustavni sud ocjenjuje da u konkretnom slučaju nije riječ o složenijem predmetu.
3) Postupanje nadležnih sudova
19. Postupak se u pravno relevantnom razdoblju vodio pred prvostupanjskim i drugostupanjskim sudom. Nakon što je drugostupanjski sud 15. ožujka 2012. donio rješenje, prvostupanjski sud nije dostavljao drugostupanjsku odluku podnositelju u vremenu duljem od četiri (4) godine.
4) Ponašanje podnositelja ustavne tužbe
20. Ustavni sud ocjenjuje da podnositelj ustavne tužbe nije pridonio duljini postupka. Koristio je dopuštena pravna sredstva za ubrzavanje postupka (zahtjev za zaštitu prava na suđenje u razumnom roku koji je rješenjem Županijskog suda u Splitu usvojen).
VI. OCJENA USTAVNOG SUDA
21. Imajući u vidu navedeno trajanje postupka te okolnost da postupak jest okončan, ali podnositelju nije dostavljena drugostupanjska odluka, Ustavni sud ocjenjuje da je povrijeđeno pravo podnositelja da neovisni i nepristrani sud u razumnom roku odluči o njegovim pravima i obvezama, koje je pravo zajamčeno člankom 29. stavkom 1. Ustava.
1) Izreka odluke
22. Utvrdivši da je ustavna tužba osnovana, u smislu članka 63. stavaka 1. i 2. Ustavnog zakona donesena je odluka kao u točkama I. i II. izreke.
23. Sukladno članku 63. stavku 3. Ustavnog zakona, donesena je odluka kao u točkama III. i IV. izreke.
Ustavni sud utvrđuje visinu naknade zbog povrede ustavnog prava na suđenje u razumnom roku uzimajući u obzir okolnosti svakog pojedinog predmeta, uz istodobno uvažavanje ukupnih gospodarskih i socijalnih prilika u Republici