 ožujka 2012. upravo radi usklađenja s Pravilnikom o djelatnostima pa kako tuženi nije imao primjedbi drži da je time presumirana njihova valjanost.
Smatra da je osporenom odlukom povrijeđen zakon, da tuženik ne promiče regulatornu predvidljivost niti osigurava dosljedan regulatorni pristup te diskriminira tužitelja u odnosu na ostale operatore elektroničkih komunikacijskih mreža i usluga jer samo u odnosu na njega tumači Pravilnik o djelatnostima na izloženi način.
Nadalje, tvrdi tužitelj da naknada u iznosu od 5,00 kn po transakciji ne predstavlja naknadu koja se temelji na odredbama ZEK-a već na odredbi članka 163. Zakona o obveznim odnosima prema kojoj dužnik snosi troškove ispunjenja ukoliko ih nije prouzročio vjerovnik a to stanovište, po mišljenju tužitelja, potvrđuje i mišljenje Hrvatske narodne banke u spisu predmeta, na koju se i tuženi u spornoj odluci poziva.
Drži tužitelj da je činjenično stanje nepotpuno i nepravilno utvrđeno s obzirom na to da uopće nije utvrđeno je li tužitelj na temelju Pravilnika o djelatnostima bio dužan u svojim općim uvjetima regulirati i odredbu o mogućnostima plaćanja računa u vlastitim prodajnim prostorima i o načinima plaćanja računa te da li predmetna naknda potpada pod nadzor tuženoga. Pri tome upozorava da način naplate naknade korisnicima koje jesu dio općih uvjeta poslovanja, nisu isto što i kanali plaćanja odnosno mogućnost plaćanja vjerovniku putem pošte, Fine, Internet-bankarstva i prodajnih centara. Po mišljenju tužitelja, naknada od 5,00 kn koje je naplaćivao predstavlja stvarni i dokazivi trošak što je pravo vjerovnika da naplati, a nije derogirano ni ZEK-om ni Pravilnikom o djelatnostima ni bilo kojim drugim važećim propisom.
Povrede odredaba Zakona o općem upravnom postupku (»Narodne novine« 47/09. – dalje u tekstu: ZUP) tužitelj nalazi u propustu tuženika da u uvodnom dijelu odluke u smislu članka 98. stavka 2. naznači ime stranke na koju se isto odnosi te oznaku je li postupak pokrenut po službenoj dužnosti što je konkretno izostalo.
Stoga tužitelj predlaže da sud tužbu uvaži i poništi navedenu odluku.
Tuženo tijelo, dostavljajući spise predmeta upravnog postupka, protivi se tužbi i očituje se na navode o povredi zakona. Tvrdi da nije prekoračio svoje ovlasti jer je ovlast za nadzor općih uvjeta poslovanja operatora jer proizlazi iz članka 12. stavka 1. točke 2. ZEK-a i nije vremenski ograničena. Smatra da je nalog koji je predmetnom odlukom postavio tužitelju u okviru njegovih zadaća zaštite interesa krajnjih korisnika pri čemu je njegova dužnost poticanje davanja jasnih obavijesti u pogledu transparentnosti cijena i uvjeta korištenja usluga, sukladno odredbi članka 5. stavka 4. ZEK-a.
Naknada koju je tužitelj naplaćivao nije neposredno za elektroničku komunikacijsku uslugu, ali je s tom uslugom usko povezana pa smatra da je bio ovlašten intervenirati na način kako je to načinjeno osporenom odlukom. Pritom je vodio računa o načelu razmjernosti te dao tužitelju slobodu odlučivanja o uvođenju načina plaćanja računa koji mu najviše odgovara.
Osvrće se na navode tužbe u pogledu pogrešno odnosno nepotpuno utvrđenog činjeničnog stanja navodeći kako je cilj općih uvjeta poslovanja da krajnji korisnici dobiju jasne i sveoubuhvatne informacije o svim elementima svog odnosa s operatorom, što uključuje i način plaćanja računa.
U pogledu navodnih povreda postupka navodi kako su iste nisu od utjecaja na rješavanje predmeta pa predlaže da Sud tužbu odbije kao neosnovanu.
Tužitelj se podneskom od 16. studenog 2012. očitovao na odgovor na tužbu tužitelja naglašavajući navode i razloge svoje tužbe. Pri tome upućuje na razloge određenih odluka i rješenja Ustavnog suda iz kojih proizlazi da je građaninu, a to znači fizičkoj ili pravnoj osobi, načelno dopušteno činiti sve što nije zabranjeno Ustavom ili na Ustavu temeljenom propisu dok se državna tijela mogu kretati jedino u okvirima dopuštenim zakonom. Stoga smatra da tuženik neovlašteno širi svoje ovlasti pa stoga predlaže da Sud tužbu