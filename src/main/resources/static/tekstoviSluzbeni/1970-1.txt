projekt ulaganja je početno ulaganje za mikro, male, srednje i velike poduzetnike u dugotrajnu imovinu unesenu u vlasništvo korisnika potpore:
a) u minimalnom iznosu protuvrijednosti kuna od 150.000,00 eura i uz uvjet otvaranja najmanje pet novih radnih mjesta povezanih s projektom ulaganja ili
b) u minimalnom iznosu protuvrijednosti kuna od 50.000,00 eura i uz uvjet otvaranja najmanje tri nova radna mjesta za mikropoduzetnike ili
c) u minimalnom iznosu protuvrijednosti kuna od 13.000.000,00 eura i uz uvjet otvaranja najmanje 10 novih radnih mjesta visoke stručne spreme povezanih s projektom ulaganja.
d) Početno ulaganje je ulaganje u materijalnu i nematerijalnu imovinu povezano s osnivanjem nove poslovne jedinice, proširenje kapaciteta postojeće poslovne jedinice, diversifikacija proizvodnje poslovne jedinice na proizvode koje dotična poslovna jedinica prethodno nije proizvodila ili temeljita promjena u sveukupnom proizvodnom procesu postojeće poslovne jedinice.
e) Sva početna ulaganja koja je pokrenuo isti korisnik (na razini grupe) u razdoblju od tri godine od datuma početka radova na drugom ulaganju kojem je dodijeljena potpora u istoj regiji na trećoj razini Nomenklature prostornih jedinica za statistiku smatraju se dijelom istog projekta ulaganja. Ako je taj pojedinačni projekt ulaganja veliki projekt ulaganja, ukupan iznos potpore za pojedinačni projekt ulaganja ne premašuje prilagođeni iznos potpore za velike projekte ulaganja.
2. Veliki projekti ulaganja
Veliki projekti ulaganja odnose se na početne projekte ulaganja s prihvatljivim troškovima višim od iznosa protuvrijednosti kuna od 50.000.000,00 eura, izračunano po cijenama i tečaju na dan dodjele državne potpore. Za njih je predviđena posebna metodologija izračuna maksimalno dozvoljenog iznosa državne potpore u skladu s točkom 13. podtočkama c. i d. ovoga članka.
3. Pragovi za prijavu
a) Pojedinačne regionalne državne potpore za ulaganje koje se planiraju dodijeliti temeljem ovoga Zakona moraju se prijaviti Europskoj komisiji u skladu s člankom 108. stavkom 3. Ugovora o funkcioniranju Europske unije ako potpore iz svih izvora prelaze pragove za prijavu iz ovoga stavka ili ako su dodijeljene korisniku koji je zatvorio istu ili sličnu djelatnost u Europskom gospodarskom prostoru dvije godine prije datuma prijave za potporu ili u trenutku prijave za potporu ima konkretan plan zatvoriti takvu djelatnost u razdoblju do dvije godine nakon završetka ulaganja za koje se dodjeljuje potpora:
Intenzitet potpore:                                                          Pragovi za prijavu:
25 %                                                iznos protuvrijednosti kuna od 18.750.000,00 eura
35 %                                                iznos protuvrijednosti kuna od 26.250.000,00 eura
Konkretni prag za prijavu Europskoj komisiji za regionalne državne potpore za ulaganja određuje se temeljem »prilagođenog iznosa potpore« izračunanog sukladno mehanizmu iz točke 13. podtočke c. ovoga članka za ulaganja s prihvatljivim troškovima u iznosu protuvrijednosti kuna od 100.000.000,00 eura.
b) Pojedinačne državne potpore za usavršavanje koje se planiraju dodijeliti temeljem ovoga Zakona moraju se prijaviti Europskoj komisiji u skladu s člankom 108. stavkom 3. Ugovora o funkcioniranju Europske unije ako potpore iz svih izvora prelaze prag za prijavu u iznosu protuvrijednosti kuna od 2.000.000,00 eura po projektu usavršavanja.
c) Pragovi iz podtočke a. i b. ove točke ne smiju se izbjegavati umjetnim razdvajanjem programa ili projekata potpore.
d) »Ista ili slična djelatnost« znači djelatnost koja je obuhvaćena istim razredom – četveroznamenkastim brojem, Nacionalne klasifikacije djelatnosti 2007. – NKD 2007., kako je propisano člankom 2. točkom 50. Uredbe Komisije (EU) br. 651/2014 od 17. lipnja 2014.
4. Dugotrajna imovina je materijalna i nematerijalna imovina unesena u vlasništvo korisnika potpore, iskazana u bilanci korisnika potpore. Dugotrajna imovina mora biti u skladu s