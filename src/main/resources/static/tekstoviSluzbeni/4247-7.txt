 svjedokinje M. V., o tome da se ne sjeća da bi D. V. dolazio u njezin ured i potpisivao 'bianco' dokumente za podizanje kredita, kao ni dijelu svjedočkog iskaza svjedoka A. K., o vremenu, broju i mjestu održanih konzultacija između njega, optuženika, te svjedoka D. V. o načinu vraćanja novčanih sredstava banci po preuzetom kreditu.
(...)
Suprotno izloženom stavu žalbe po ocjeni ovog drugostupanjskog suda, a posebno uvidom u priloženu bankarsku dokumentaciju, nedvojbeno proizlazi da je odobravanje kredita do iznos u kunama u protuvrijednosti od 100.000,00 DEM odobravao u Filijali 'Croatia banke' u Metkoviću, osobno, optuženik, kao direktor te Filijale, i za navedeni iznos nije mu bila potrebna suglasnost Kreditnog odbora.
Nadalje, iz priložene bankarske dokumentacije proizlazi da je dana 22. prosinca 1995. godine isplaćen kredit na ime J. J., nepostojećeg komitenta banke, u iznosu od 76.000,00 DEM u kunskoj protuvrijednosti od 281.894,89 kn u gotovini, kako to proizlazi iz prateće bankarske dokumentacije blagajničkog dnevnika od 22. prosinca 1995. i isplatnog dokumenta zv. 'izdatak blagajne', koji je potpisan imenom tog od nepostojećeg klijenta banke J. J., te ovjeren pečatom banke sa dva potpisa, i to lijevog i desnog. Lijevi potpis je potpis radnika banke koji piše isplatni nalog, a desni potpis je potpis nadređene, odnosno odgovorne osobe za kontrolu takvog naloga. Za desni potpis, djelatnici banke svjedoci I. V. i A. K. prepoznali su potpis optuženika, kao direktora Filijale u Metkoviću, što je bilo i razlogom da je sud odbio dokazni prijedlog obrane za provođenjem grafološkog vještačenja.
Istovremeno iz ručno sačinjene preslike knjigovodstvene kartice na ime J. J. evidentirana je 22. prosinca 1995. godine isplata kredita u iznosima od 281.894,89 kn na blagajni banke cijelosti.
(...)
Stoga, ukoliko se navedena prateća bankarska dokumentacija ocjenjuje zajedno sa sadržajem iskaza svjedoka D. V., te svjedoka I. V., nedvojbeno proizlazi da odobreni kredit na ime nepostojećeg klijenta banke J. J., uz njegov falsificirani potpis, bez naznačenih instrumenata osiguranja, uz činjenicu da isti nije popraćen ugovorom o dugoročnom nenamjenskom kreditu s valutnom klauzulom na iznos od 76.100,00 DEM u kunskoj protuvrijednosti od 281.894,89 kn, već je uz njega pronađen antidatirani ugovor, također o dugoročnom nenamjenskom kreditu za iznos od 70.300,00 kn, koji glasi na svjedoka D. V., a sa nastalom razlikom odobren je kredit svjedokinji V. F., radi naplate ranije privatne pozajmice od strane optuženika, dolazi do zaključka da je optuženik zlouporabio svoja ovlaštenja za odobravanjem bankarskih kredita s ciljem da sebi pribavi znatna novčana sredstva.
Ovo stoga što prateća bankarska dokumentacija u vidu obrasca 'izdatak blagajne' ukazuje da je novac u označenom iznosu ispostavljen blagajni 22. prosinca 1995., te istovremeno odmah i isplaćen na blagajni.
Navedeno preuzimanje novca nije izvršio nepostojeći klijent J. J., a ni svjedok D. V., već je tim novcem jedino raspolagao optuženik, a da li ga je on osobno uzeo u fizičku aprehenziju, ili ga je stavio na poseban račun u banci, nije odlučna činjenica.
(...)
Isto tako nije osnovana ni žalba optuženika zbog povrede kaznenog zakona, jer je sud prvog stupnja na optuženika i njegovo djelo primijenio zakon koji je jedino mogao primijeniti, a to je onaj koji je bio važeći 'tempore acti' od 1. siječnja 1998. ('Narodne novine', broj 110/97 od 21. listopada 1997.). «
III. PRIGOVORI PODNOSITELJA
23. Podnositelj u ustavnoj tužbi ostaje kod žalbenih navoda te dalje ističe:
»Ta drugostupanjska presuda Vrhovnog suda Republike Hrvatske je donesena u postupku i na način koji predstavlja kršenje temeljnih ljudskih prava i sloboda, zajamčenih člankom 29. stavak 1. Ustava Republike Hrvatske, ...
A u postupku povodom žalbe tužitelja, podnesenoj protiv označene prvostupanjske presude Županijskog suda u Dubrovniku postupljeno je protivno mjerodavnim odredbama ZKP/97.
Naime, tužitelj je podneskom od 4.