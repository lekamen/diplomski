 europskih djela u svojem programu te pri tome sukcesivno svake godine mora povećati udio najmanje za 10 postotnih poena.
(2) Na odgovarajući način odredba ovog članka primjenjuje se na pružatelja audiovizualnih usluga na zahtjev.
Članak 6.
Odredbe ovoga Pravilnika primjenjuju se i na pružatelja audiovizualnih medijskih usluga specijaliziranoga kanala koji po svom sadržaju predstavlja iznimke od ubrajanja europskih djela prema članku 3. stavku 3. ovoga Pravilnika, odnosno primjenjuju se na dio programa koji ne pripada specijaliziranome programu.
Članak 7.
(1) Za postojeće pružatelje audiovizualnih medijskih usluga koji su dobili koncesiju na nacionalnoj i regionalnoj razini kao prva godina primjene ovoga Pravilnika utvrđuje se 2008. Za sve ostale pružatelje audiovizualnih medijskih usluga kao prva godina primjene Pravilnika utvrđuje se godina nakon one u kojoj su dobili koncesiju i/ili dopuštenje.
(2) Pružatelji audiovizualnih medijskih usluga dužni su do 31. ožujka tekuće godine dostaviti Vijeću za elektroničke medije podatke o europskim djelima objavljenima u prethodnoj godini. Vijeće za elektroničke medije zadržava pravo provjere ovih podataka ili traženja dodatnih podataka.
(3) Od obveze dostavljanja podataka iz stavka 2. ovog članka izuzeti su pružatelji audiovizualnih medijskih usluga koji su u prethodnoj godini imali udio u gledanosti 0,3% ili manji te koji su temeljem toga od Vijeća za elektroničke medije zatražili primjenu izuzeća.
(4) Izračun udjela gledanosti temelji se na prosječnom udjelu u gledanosti pojedinog kanala, emisije, ili vremenskog intervala od strane gledatelja koji u određenom trenutku gledaju televiziju (SHR – Share).
(5) Navedeno izuzeće ne oslobađa pružatelje audiovizualnih medijskih usluga od obveze udovoljavanja uvjetima iz članka 3. ovoga Pravilnika te Vijeće za elektroničke medije zadržava pravo svakodobne provjere udovoljavanja navedenim uvjetima.
Članak 8.
(1) Stupanjem na snagu ovoga Pravilnika prestaje vrijediti Pravilnik o kriterijima i načinu povećanja opsega udjela europskih djela (»Narodne novine« broj 43/10).
(2) Iznimno od odredbe članka 8. stavka 2. ovoga Pravilnika, pružatelji audiovizualnih medijskih usluga dužni su navedene podatke za 2014. godinu dostaviti do 30. srpnja 2015.
(3) Ovaj Pravilnik stupa na snagu osmog (8) dana od dana objave u »Narodnim novinama«.
Klasa: 612-12/15-01/0069
Urbroj: 567-02/01-15-04
Zagreb, 1. srpnja 2015.
VIJEĆE ZA ELEKTRONIČKE MEDIJE
Predsjednica Vijeća Mirjana Rakić, v. r.
