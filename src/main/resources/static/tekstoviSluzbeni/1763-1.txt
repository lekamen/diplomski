
Resorno ministarstvo prikuplja svu dokumentaciju i potrebne dokaze o ispunjavanju uvjeta iz točke II. ove Odluke te podnosi DUUDI-u prijedlog za provođenje postupka izbora odnosno imenovanja kandidata.
VI.
Imena predloženih kandidata objavit će se sukladno Kodeksu savjetovanja sa zainteresiranom javnošću u postupcima donošenja zakona, drugih propisa i akata (»Narodne novine«, broj 140/2009) i Smjernicama za primjenu Kodeksa savjetovanja sa zainteresiranom javnošću u postupcima donošenja zakona, drugih propisa i akata, radi informiranja i savjetovanja, na internetskim stranicama DUUDI-a odnosno CERP-a.
VII.
DUUDI će uz mišljenje, prijedlog resornog ministarstva, svu dokumentaciju te dokaze o provedenom postupku iz točke VI. ove Odluke i izvješće o provedenom savjetovanju sa zainteresiranom javnošću dostaviti Povjerenstvu Vlade Republike Hrvatske za upravljanje strateškim trgovačkim društvima koje predlaže Vladi Republike Hrvatske kandidate za članove Nadzornih odbora.
VIII.
Nakon završetka postupka u kojem su izabrani odnosno imenovani članovi Nadzornih odbora te upisa podataka u sudski registar, DUUDI odnosno CERP su dužni podatke objaviti na svojim službenim stranicama, te ih proslijediti nadležnom tijelu zaduženom za vođenje javnog registra imenovanja.
IX.
Stupanjem na snagu ove Odluke prestaje važiti Odluka o određivanju uvjeta za kandidate za članove nadzornih, odnosno upravnih odbora, te uprava trgovačkih društava u kojima Republika Hrvatska ima dionice ili udjele (»Narodne novine«, broj 19/2012), u dijelu koji se odnosi na izbor kandidata za članove Nadzornih odbora.
Postupci započeti prije stupanja na snagu ove Odluke dovršit će se temeljem Odluke o određivanju uvjeta za kandidate za članove nadzornih, odnosno upravnih odbora, te uprava trgovačkih društava u kojima Republika Hrvatska ima dionice ili udjele (»Narodne novine«, broj 19/2012).
X.
Ova Odluka stupa na snagu osmoga dana od objave u »Narodnim novinama«.
Klasa: 022-03/15-04/338 Urbroj: 50301-09/06-15-2 Zagreb, 20. kolovoza 2015.
Predsjednik Zoran Milanović, v. r.
