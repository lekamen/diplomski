7 22.01.2016 Pravilnik o uvjetima za obavljanje ključne funkcije u društvu za osiguranje/društvu za reosiguranje
HRVATSKA AGENCIJA ZA NADZOR FINANCIJSKIH USLUGA
98
Na temelju članka 93. stavka 12. Zakona o osiguranju (»Narodne novine« broj 30/15), Hrvatska agencija za nadzor financijskih usluga na sjednici Upravnog vijeća održanoj 15. siječnja 2016. donosi
PRAVILNIK
O UVJETIMA ZA OBAVLJANJE KLJUČNE FUNKCIJE U DRUŠTVU ZA OSIGURANJE/DRUŠTVU ZA REOSIGURANJE
Uvodne odredbe
Članak 1.
Ovim Pravilnikom Hrvatska agencija za nadzor financijskih usluga (dalje u tekstu: Agencija) detaljnije propisuje uvjete koje moraju ispunjavati nositelji ključnih funkcija u društvu za osiguranje odnosno društvu za reosiguranje (dalje u tekstu: društvo) i dokumentaciju kojom se dokazuje ispunjavanje tih uvjeta.
Uvjeti za obavljanje ključne funkcije
Članak 2.
(1) Nositelji ključnih funkcija propisanih člankom 93. stavkom 1. Zakona o osiguranju (dalje u tekstu: Zakon) moraju, pri imenovanju na ključnu funkciju i za cijelo vrijeme obavljanja te funkcije, ispunjavati uvjete propisane: člankom 93. Zakona, člankom 273. Delegirane uredbe Komisije (EU) 2015/35 оd 10. listopada 2014. o dopuni Direktive 2009/138/EZ Europskog parlamenta i Vijeća o osnivanju i obavljanju djelatnosti osiguranja i reosiguranja (Solventnost II), Smjernicama EIOPA-e koje uređuju sustav upravljanja i ovim Pravilnikom.
(2) Društvo je dužno utvrditi postojanje uvjeta iz stavka 1. ovog članka prije donošenja odluke o imenovanju nositelja ključne funkcije, a u slučaju prestanka postojanja navedenih uvjeta razriješiti nositelja ključne funkcije.
(3) Nositelj ključne funkcije mora bez odgađanja o prestanku postojanja uvjeta iz stavka 1. ovoga članka o tome obavijestiti društvo.
Članak 3.
Nositelj ključne funkcije ispunjava uvjet znanja hrvatskog jezika, iz članka 93. stavka 5. točke 1. Zakona, ako poznaje hrvatski jezik u govoru i pismu za nesmetano obavljanje te funkcije.
Članak 4.
Nositelj ključne funkcije ispunjava uvjete iz članka 93. stavka 5. točke 2. Zakona potrebne za obavljanje povjerenih poslova pažnjom dobrog stručnjaka, ako ima:
1. završen preddiplomski i diplomski sveučilišni studij ili
– integrirani preddiplomski i diplomski sveučilišni studiji ili
– stručni studij i specijalistički diplomski stručni studij, čijim završetkom je stekao najmanje 300 ECTS bodova ili
– sveučilišni dodiplomski studij čijim završetkom je stekao visoku stručnu spremu ili
– stručni dodiplomski studij u trajanju od najmanje četiri godine čijim završetkom je stekao visoku stručnu spremu,
2. najmanje tri godine iskustva u rukovođenju ili obavljanju osigurateljnih poslova u društvu ili drugoj pravnoj osobi na odgovarajućim poslovima iz područja financija, bankarstva, prava, aktuaristike, revizije ili upravljanja rizicima, uključujući i više kratkoročnih ili privremenih poslova za koje se može utvrditi da je obavljajući takve poslove stekao to iskustvo.
Članak 5.
(1) Društvo je dužno kod procjene uvjeta iz članka 93. stavka 5. točke 3. Zakona za imenovanje nositelja ključne funkcije, uz ispunjavanja uvjeta iz članka 93. stavka 5. točke 6. i 7. Zakona, uzeti u obzir i sljedeće činjenice:
1. je li kandidatu zbog nepoštivanja propisa oduzeta odgovarajuća suglasnost ili odobrenje za obavljanje određenih poslova prema zakonima koji su u nadležnosti Agencije ili drugog nadležnog tijela, odnosno je li mu od strane inozemnog nadzornog tijela oduzeta suglasnost ili izrečena kakva mjera zabrane obavljanja odgovarajućih poslova u financijskom sektoru,
2. vodi li se protiv kandidata kazneni postupak ili je izrečena pravomoćna osuđujuća presuda za kaznena djela propisana Zakonom o tržištu vrijednosnih papira, Zakonom o kaznenim djelima protiv tržišta kapitala i Zakonom o trgovačkim društvima odnosno za kaznena djela iz zakona drugih država koja po svom opisu odgovaraju navedenim kaznenim djelima,
3. je li kandidatu izrečena mjera sigurnosti zabrane obavljanja zanimanja koje u potpunosti ili djelomično obuhvaćeno