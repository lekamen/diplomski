 otvaranja vrata ormarića, dva manometra s redukcijskim ventilima i mjeračima protoka kisika te nastavkom za primjenu kisika preko crijeva za nosni kateter i maske za primjenu kisika, mjerač protoka kisika sa sustavom ovlaživanja, sve mjerače protoka kisika s maksimalnim kapacitetom od najmanje 15 l/min. i sa ventilom za regulaciju protoka te alat za priključivanje boca na sustav za primjenu kisika.
f) Sustav za grijanje infuzijskih otopina
Sustav za grijanje infuzijskih otopina mora biti smješten tako da su infuzijske otopine dostupne za vrijeme transporta pacijenta, veličine dovoljne za smještaj četiri vrećice infuzijskih otopina (zapremine od 500 ml), s mogućnošću zagrijavanja infuzijskih otopina na 37 °C te održavanja postignute temperature, s regulatorom temperature i s mogućnošću priključka na 12 V i 220 V napajanje.
g) Ormarići za smještaj opreme
Ormarići za smještaj opreme moraju biti izrađeni od materijala otpornog na upijanje krvi i tjelesnih tekućina te upotrebu dezinfekcijskih sredstava uz mogućnost jednostavnog čišćenja i održavanja te imati plastične i/ili prozirne poklopce s otvaranjem preklopno prema gore s ugrađenim mehanizmom koji ih drži u otvorenom položaju ili pomično otvaranje s mogućnošću učvršćivanja u otvorenom/zatvorenom položaju.
h) Spremnik za odlaganje inertnog medicinskog otpada (komunalni)
Spremnik za odlaganje inertnog medicinskog otpada mora biti izrađen od materijala otpornog na mehanička oštećenja, dezinfekcijska sredstva i sredstva za čišćenje te jednostavnog za čišćenje i održavanje, biti postavljen i učvršćen na mjestu koje je dostupno za vrijeme transporta pacijenta bez da se mora naginjati preko tijela pacijenta, imati zaštitni poklopac s mogućnošću otvaranja/zatvaranja bez upotrebe ruku, biti tako učvršćen da se može osloboditi i isprazniti bez upotrebe alata te imati natpis: OTPAD.
i) Spremnik za odlaganje infektivnog otpada
Spremnik za odlaganje infektivnog otpada mora biti izrađen od materijala otpornog na mehanička oštećenja, dezinfekcijska sredstva i sredstva za čišćenje te jednostavnog za čišćenje i održavanje, biti postavljen i učvršćen na mjestu koje je dostupno za vrijeme transporta pacijenta bez da se mora naginjati preko tijela pacijenta, imati zaštitni poklopac sa mogućnošću otvaranja/zatvaranja za vrijeme transporta pacijenta bez upotrebe ruku, biti tako učvršćen da se može osloboditi i isprazniti bez upotrebe alata te imati natpis: INFEKTIVNI OTPAD/NIJE ZA OŠTRE PREDMETE.
j) Spremnik za odlaganje oštrih predmeta
Spremnik za odlaganje oštrih predmeta mora biti neprobojan za sadržaj (nepropustan i otporan na ubode na dnu i stranicama) pri normalnim uvjetima postupanja i napravljen tako da je onemogućeno ispadanje sadržaja ili ozljeđivanje i prijenos infekcija na osobe koje upotrebljavaju spremnik ili postupaju s otpadom, biti izrađen od materijala otpornog na mehanička oštećenja, dezinfekcijska sredstva i sredstva za čišćenje te jednostavnog za čišćenje i održavanje, biti postavljen i učvršćen na mjestu koje je dostupno bez da se mora naginjati preko tijela pacijenta po mogućnosti u blizini mjesta gdje se oštri predmeti upotrebljavaju te imati natpis: ZA OŠTRE PREDMETE.
k) Sustav za grijanje, hlađenje, klimatizaciju i prozračivanje
Sustav za grijanje, hlađenje, klimatizaciju i prozračivanje mora biti dizajniran tako da hladni ili topli zrak nije usmjeren na medicinsko osoblje ili pacijenta, ali da se može usmjeriti ako to pacijentovo stanje zahtjeva. Rad i upravljanje sustavom za grijanje, hlađenje, klimatizaciju i prozračivanje odjeljka za pacijenta mora biti neovisan od sustava u vozačevu odjeljku.
Sustav za grijanje, hlađenje, klimatizaciju i prozračivanje mora imati sustav za prozračivanje, sustav za grijanje, sustav za klimatizaciju, krovni dvosmjerni ventilator sa automatskim preklopnikom i stropno puhanje hladnog zraka (AC) preko više difuzora.
Sustav za prozračivanje mora ispunjavati zahtjeve HRN EN 1789:2011. – 4.5.4.1., odnosno slijednice iste norme. Upravljački