9 26.01.2015 Odluka Ustavnog suda Republike Hrvatske broj: U-III-6745/2014 od 11. prosinca 2014.
USTAVNI SUD REPUBLIKE HRVATSKE
203
Ustavni sud Republike Hrvatske, u Drugom vijeću za odlučivanje o ustavnim tužbama, u sastavu sutkinja Snježana Bagić, predsjednica Vijeća, te suci Mato Arlović, Davor Krapac, Ivan Matija, Duška Šarin i Miroslav Šeparović, članovi Vijeća, u postupku koji je ustavnom tužbom pokrenula Jasminka Jelić, koju zastupa Zdravko Dumančić, odvjetnik u Osijeku, na sjednici održanoj 11. prosinca 2014. jednoglasno je donio
ODLUKU
I. Ustavna tužba se usvaja.
II. Ukida se:
– presuda Upravnog suda u Osijeku broj: UsI-705/14-9 od 14. kolovoza 2014.
III. Predmet se vraća Upravnom sudu u Osijeku na ponovni postupak.
IV. Ova odluka objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Jasminka Jelić iz Osijeka (u daljnjem tekstu: podnositeljica), koju u postupku pred Ustavnim sudom zastupa Zdravko Dumančić, odvjetnik u Osijeku, podnijela je ustavnu tužbu kojom osporava presudu Upravnog suda u Osijeku broj: UsI-705/14-9 od 14. kolovoza 2014.
Osporenom presudom podnositeljici je kao neosnovan odbijen tužbeni zahtjev za poništenje rješenja drugostupanjskog tijela kojim je tražila priznavanje statusa člana obitelji poginulog hrvatskog branitelja iz Domovinskog rata i prava na obiteljsku invalidninu ili vraćanje predmeta na ponovni postupak.
1.1. Za potrebe ustavnosudskog postupka, a na temelju članka 69. alineje 3. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon) Ustavni sud je zatražio i izvršio uvid u spis Upravnog suda u Osijeku broj: UsI-705/14.
II. ČINJENICE I OKOLNOSTI SLUČAJA
2. Uvidom u sudski spis, utvrđeno je sljedeće:
– podnositeljica je bila u braku sa Jerkom Bukićem, smrtno stradalim hrvatskim braniteljem iz Domovinskog rata (preminuo 9. srpnja 1991.) u kojem je rođena zajednička kći Ivana Bukić;
– pravomoćnim Rješenjem Ureda za obranu Osijek klasa: UP/I-562-01/94-108/928, ur.broj: 512-144-04-94-1/VDK od 13. srpnja 1994. (u daljnjem tekstu: Rješenje 1.) podnositeljici je prestalo pravo na sukorisnički dio obiteljske invalidnine zbog sklapanja braka sa drugom osobom;
– podnositeljičin je drugi brak razveden 21. svibnja 2003.;
– podnositeljica je 21. siječnja 2013. ponovno podnijela zahtjev za priznavanje statusa člana obitelji smrtno stradalog hrvatskog branitelja iz Domovinskog rata i pravo na obiteljsku invalidninu;
– nepravomoćnim Rješenjem Ureda državne uprave u Osječko-baranjskoj županiji, klasa: UP/I-562-02/13-14/12, ur.broj: 2158-02-02/01-13-4 od 7. veljače 2013. (u daljnjem tekstu: Rješenje 2.) podnositeljici je priznat status člana obitelji smrtno stradalog hrvatskog branitelja iz Domovinskog rata te joj je jednako kao i kćeri Ivani Bukić priznato pravo na obiteljsku invalidninu kao sukorisnicima u jednakim dijelovima;
– rješenjem Ministarstva branitelja klasa: UP/II-562-02/13-0004/182, ur.broj: 522-04/1-1-2-13-3 od 21. lipnja 2013. (u daljnjem tekstu: Rješenje Ministarstva 1.) po službenoj dužnosti je poništeno Rješenje 2. kao i suglasnost Ministarstva branitelja klasa: UP/II-562-02/13-0004/182, ur.broj: 522-01/1-3-13-2 od 13. ožujka 2013.;
– rješenjem Ureda državne uprave u Osječko-baranjskoj županiji klasa: UP/I-562-02/13-14/57, ur.broj: 2158-02-02/01-13-2 od 5. srpnja 2013. (u daljnjem tekstu: Rješenje 3.) odbijen je zahtjev podnositeljice za priznavanje statusa člana obitelji smrtno stradalog hrvatskog branitelja iz Domovinskog rata i pravo na obiteljsku invalidninu, dok je potvrđen takav status i pravo na obiteljsku invalidninu za kći Ivanu Bukić;
– rješenjem Ministarstva branitelja klasa: UP/II-562-02/13-0004/548, ur.broj: 522-04/1-1-2-13-2 od 28. kolovoza 2013. (u daljnjem tekstu: Rješenje Ministarstva 2.) je prekinut postupak kod tog drugostupanjskog tijela po žalbi podnositeljice zbog rješavanja upravnog spora pred Upravnim sudom u Osijeku u predmetu broj: