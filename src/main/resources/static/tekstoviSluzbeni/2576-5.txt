 propisani za epilepsiju.
4) Vozači i kandidati za vozače koji nisu imali napade osim napada bez gubitka svijesti uz sposobnost reagiranja (ne narušavaju ni svijest niti funkciju) mogu biti ocijenjeni sposobnima za vožnju nakon isteka godine dana bez napada uz uvjet da lijekovi (ako ih vozač ili kandidat za vozača uzima kao terapiju) u terapijskim dozama nisu kontraindicirani za sigurno upravljanje vozilom. Nakon isteka godine dana bez ovakvoga napada, specijalist neurolog obvezan je odrediti vrijeme ponovnog redovitog pregleda kod ove skupine vozača. Ako se kod vozača ili kandidata za vozača koji je imao ovu vrstu napada, javi napad druge vrste, vrijede uvjeti propisani za epilepsiju.
5) Nakon provedene kirurške terapije epilepsije vrijede isti zahtjevi kao kod epilepsije.
d) drugi gubici svijesti
1) Kod izoliranog ili prvog napada ili gubitka svijesti vozač ili kandidat za vozača nije sposoban upravljati vozilom dok specijalist neurolog ne utvrdi da je sposoban ili ponovno sposoban upravljati vozilom. Specijalist neurolog je obvezan odrediti vrijeme ponovnog redovitog pregleda.
2) Vozač ili kandidat za vozača koji je imao provocirani epileptički napad poznatog uzroka (alkohol i dr.), a nije vjerojatno da će se taj uzrok pojaviti tijekom vožnje, može biti ocijenjen sposobnim za vožnju isključivo temeljem nalaza i mišljenja specijalista neurologa.
3) Kod prvog ili jedinog neprovociranog napada vozač ili kandidat za vozača može biti ocijenjen sposobnim za vožnju u pravilu nakon isteka razdoblja od šest mjeseci bez napada uz obavezan nalaz i mišljenje specijalista neurologa. Iznimno, kada to utvrdi specijalist neurolog vozač i kandidat za vozača može se proglasiti sposobnim i prije isteka razdoblja od šest mjeseci.
f) bolesti i stanja organa vida
1) prirođene i stečene bolesti, stanja i anomalije organa vida koje utječu na sigurno upravljanje vozilom, ako nisu medicinski uspješno korigirane,
2) za binokularni vid oštrina vida oba oka nekorigirana ili korigirana manja od 0,5 (ne u zbroju!) uz uredno vidno polje,
3) ako osoba ima samo jedno oko, ili se koristi samo jednim okom, oštrina vida tog oka nekorigirana ili korigirana mora biti najmanje 0,5 uz uredno vidno polje, ako specijalista oftalmolog potvrdi da to stanje monokularnog vida postoji dovoljno dugo (najmanje šest mjeseci) da je došlo do prilagodbe i da je vidno polje na tom oku uredno,
4) ako je suženje vidnog polja temporalno, a širina manja od 120 stupnjeva, uz eliminaciju utjecaja monokularnih skotoma te urednu oštrinu vida oba oka,
5) ostale bolesti i stanja organa vida koja imaju utjecaj na sigurno upravljanje vozilom.
Specijalisti oftalmolozi obvezni su, na traženje specijalista medicine rada/sporta, i/ili izabranog doktora utvrditi da li je zdravstveno stanje vozača ili kandidata za vozača ili terapija koju uzima zbog liječenja bolesti iz kruga bolesti ili stanja iz područja okulistike zapreka za sigurno upravljanje vozilom.
6) kada je ustanovljeno progresivno oštećenje vida specijalist medicine rada/sporta ili izabrani doktor obvezan je uputiti pregledanu osobu na pregled specijalistu oftalmologu.
7) nakon svake novonastale diplopije ili gubitka jednog oka vozač ili kandidat za vozača ne smije upravljati vozilom najmanje šest mjeseci, nakon čega mora pristupiti izvanrednom zdravstvenom pregledu u čijem sastavu mora sudjelovati i specijalist oftalmolog, koji je obvezan dati ocjenu o sposobnosti za sigurno upravljanje vozilom.
g) bolesti i stanja organa sluha i ravnoteže
1) prirođene i stečene bolesti, stanja i anomalije organa sluha i ravnoteže koje utječu na sigurno upravljanje vozilom, a koje se ne mogu medicinski uspješno korigirati,
2) bolesti vestibularnog aparata i poremećaj ravnoteže koje se ne mogu medicinski uspješno korigirati,
3) ostale bolesti i stanja organa sluha i ravnoteže koja imaju utjecaj na sigurno upravljanje vozilom.
Specijalisti otorinolaringolozi dužni su, na traženje specijalista medicine rada/sporta, izabranog doktora i/ili psihologa