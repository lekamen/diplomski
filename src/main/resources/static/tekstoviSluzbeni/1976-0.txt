102 25.09.2015 Uredba o mjesečnom iznosu naknade za ugroženog kupca energenata, načinu sudjelovanja u podmirenju troškova energenata korisnika naknade i postupanju nadležnih centara za socijalnu skrb
VLADA REPUBLIKE HRVATSKE
1977
Na temelju članka 94.a stavka 4. Zakona o socijalnoj skrbi (»Narodne novine«, br. 157/13, 152/14 i 99/15), Vlada Republike Hrvatske je na sjednici održanoj 24. rujna 2015. godine donijela
UREDBU
O MJESEČNOM IZNOSU NAKNADE ZA UGROŽENOG KUPCA ENERGENATA, NAČINU SUDJELOVANJA U PODMIRENJU TROŠKOVA ENERGENATA KORISNIKA NAKNADE I POSTUPANJU NADLEŽNIH CENTARA ZA SOCIJALNU SKRB
I. OPĆE ODREDBE
Članak 1.
Ovom Uredbom propisuje se visina naknade za ugroženog kupca energenata, način sudjelovanja u podmirenju troškova energenata korisnika prava na naknadu za ugroženog kupca energenata te postupanje nadležnih centara za socijalnu skrb vezano uz priznanje prava na naknadu za ugroženog kupca energenata.
II. VISINA NAKNADE ZA UGROŽENOG KUPCA ENERGENATA
Članak 2.
(1) Naknada za ugroženog kupca energenata određuje se u iznosu do najviše 200,00 kuna mjesečno.
(2) Na temelju utvrđenog statusa ugroženog kupca, korisniku prava na naknadu za ugroženog kupca energenata pripada pravo na sufinanciranje troškova električne energije u mjesečnoj visini koja je određena stavkom 1. ovoga članka.
(3) Pravo na sufinanciranje troškova električne energije iz stavka 2. ovoga članka ostvaruje se na način propisan ovom Uredbom, a temeljem rješenja o priznanju prava na naknadu za ugroženog kupca energenata (u daljnjem tekstu: Rješenje), koje donosi nadležni centar za socijalnu skrb.
(4) Rješenje obvezno sadrži i osobni identifikacijski broj korisnika prava na naknadu za ugroženog kupca energenata.
III. NAČIN SUDJELOVANJA U PODMIRENJU TROŠKOVA ELEKTRIČNE ENERGIJE
Članak 3.
Korisniku prava na naknadu za ugroženog kupca energenata nadležni centar za socijalnu skrb uz Rješenje izdaje kupon za subvencioniranje troškova električne energije za mjesec u kojem mu je priznato pravo na naknadu za ugroženog kupca energenata.
Članak 4.
Na temelju Rješenja korisnik prava na naknadu za ugroženog kupca energenata ima pravo na subvencioniranje troškova električne energije svaki sljedeći mjesec, sve dok mu nadležni centar za socijalnu skrb rješenjem ne utvrdi prestanak prava na naknadu za ugroženog kupca energenata, i to na način da mu nadležni centar za socijalnu skrb izdaje kupon za subvenciju troškova električne energije najkasnije 20-tog u mjesecu za tekući mjesec.
Članak 5.
(1) Korisnik prava na naknadu za ugroženog kupca energenata dužan je u nadležnom centru za socijalnu skrb preuzeti Rješenje i kupon iz članka 3. ove Uredbe te kupon za svaki sljedeći mjesec sukladno članku 4. ove Uredbe.
(2) Iznimno od stavka 1. ovoga članka, ako za to postoje opravdani razlozi, centar za socijalnu skrb dostavu Rješenja i kupona iz članka 3. ove Uredbe te kupona za svaki sljedeći mjesec sukladno članku 4. ove Uredbe izvršit će na drugi prikladan način sukladno zakonu kojim se uređuje opći upravni postupak.
(3) Centar za socijalnu skrb dužan je za svaki mjesec voditi evidenciju o preuzetim i dostavljenim kuponima za subvenciju troškova električne energije.
Članak 6.
(1) Kupon za subvenciju troškova električne energije može se iskoristiti prilikom plaćanja računa za troškove električne energije u poslovnicama Financijske agencije u roku od šest mjeseci od isteka mjeseca na koji se kupon odnosi.
(2) Kupon za subvenciju troškova električne energije može se iskoristi za plaćanje troškova električne energije za mjesec u kojem je izdan ili troškova električne energije za bilo koji drugi mjesec.
(3) Iskorišteni kupon za subvenciju troška električne energije preuzima i poništava poslovnica Financijske agencije u kojoj je uplata izvršena.
Članak 7.
(1) Nadležni centri za socijalnu skrb putem ministarstva nadležnog za poslove socijalne skrbi dostavljat će u elektronskom obliku svakog prvog dana u mjesecu, počevši od 1. listopada 2015. godine, Financijskoj agenciji podatke o