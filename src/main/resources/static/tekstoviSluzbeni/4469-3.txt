 trijažni proces kod djece
2. pokazati metode procjene kod djece
3. pokazati način određivanja glavne tegobe kod djeteta
4. pokazati načine određivanja kliničke hitnosti prema fiziološkim razlikama djece
5. pokazati način odabira odgovarajuće kategorije trijaže kod djece.
16. TRIJAŽA U MASOVNIM NESREĆAMA
Završetkom ove tematske cjeline polaznik će objasniti i demonstrirati proces trijaže u masovnim nesrećama u bolničkim uvjetima.
Znanja
Na kraju ove cjeline polaznik će:
1. definirati masovnu nesreću
2. razlikovati specifičnosti trijaže masovnih nesreća u bolnici i na terenu
3. objasniti algoritam trijaže masovnih nesreća.
Vještine
Na kraju ovog dijela polaznik će:
1. demonstrirati trijažu masovnih nesreća prema scenariju
2. razlikovati specifičnosti trijaže masovnih nesreća u bolnici i na terenu
3. koristiti algoritam za masovne nesreće.
ZAVRŠNE ODREDBE
Članak 9.
Hrvatski zavod za hitnu medicinu provodi nadzor nad provođenjem edukacijskog programa osnovnih edukacijskih vježbi za radnike koji provode trijažu u djelatnosti hitne medicine.
Članak 10.
Hrvatski zavod za hitnu medicinu vodi Registar radnika sa završenom edukacijom u djelatnosti hitne medicine u Republici Hrvatskoj.
Članak 11.
Ovaj edukacijski program stupa na snagu osmog dana od dana objave u »Narodnim novinama«.
Klasa: 510-10/16-02/07
Urbroj: 386-01-16-07
Zagreb, 31. kolovoza 2016.
Ravnateljica Hrvatskog zavoda za hitnu medicinu prim. mr. Maja Grba-Bujević, dr. med., v. r.
PRILOG 1.
UPUTE ZA ORGANIZACIJU I ODRŽAVANJE OSNOVNIH EDUKACIJSKIH VJEŽBI ZA RADNIKE KOJI PROVODE TRIJAŽU U DJELATNOSTI HITNE MEDICINE
1. Za provođenje edukacijskog programa potrebno je osigurati dva nacionalna instruktora za grupu do 10 polaznika. Za grupu veću od 10 polaznika potrebno je osigurati 2 nacionalna instruktora na prvih 10 polaznika i za svaku slijedeću grupu do 10 polaznika najmanje jednog nacionalnog instruktora.
2. Najkasnije trideset dana prije edukacije organizator je dužan Hrvatskom zavodu za hitnu medicinu dostaviti zamolbu za izdavanje rješenja za provođenje edukacije sa popisom privitaka: uredno ispunjenim obrascem (Prilog 2.) i programom edukacije sa satnicom te rasporedom instruktora. Zamolbu potpisuje odgovorna osoba organizatora
3. Voditelj edukacije dužan je dostaviti pitanja za pismeni ispit (30 pitanja sa ponuđena 4 odgovora od koji je jedan točan) te tri scenarija za praktični ispit.
4. Hrvatski zavod za hitnu medicinu će po primitku zamolbe sa propisanim privicima i ispitnim materijalima izdati rješenje za provođenje edukacije, imenovati osobu za nadzor i dostaviti organizatoru anketne listiće, obrazac završnog izvješća i Etički kodeks. Organizator je dužan dostaviti voditelju edukacije anketne listiće, obrazac završnog izvješća i Etički kodeks.
5. O svakoj promjeni prije početka održavanja edukacije organizator je dužan obavijestiti Hrvatski zavod za hitnu medicinu.
6. Prije početka edukacije instruktori su dužni upoznati polaznike s Etičkim kodeksom.
7. Za uspješan prolaz na pismenom ispitu potrebno je ostvariti najmanje 70% točnih odgovora. Pismeni ispit traje 45 minuta. U praktičnom ispitu svaki polaznik odabire jedan od ponuđenih pitanja/scenarija, provodi trijažnu procjenu i određuje kategoriju trijaže. Pri tome ispunjava trijažni obrazac, te ga po završetku predaje ispitivaču. Potrebna znanja i vještine definirane su obrascem praktičnog dijela ispita, a odluku o uspješnosti na praktičnom ispitu donose ispitivači temeljem zadanih kriterija određenih na obrascu.
8. Po završetku edukacije voditelj edukacije dužan je ispuniti obrazac završnog izvješća i zajedno sa ispunjenim anketnim listićima dostaviti Hrvatskom zavodu za hitnu medicinu, najkasnije u roku 10 dana od dana završetka edukacije.
9. Hrvatski zavod za hitnu medicinu će po završnom izvješću voditelja edukacije izvršiti provjeru dostavljene dokumentacije i izdati potvrdnice polaznicima koji uspješno završe edukaciju, te ih upisati u Registar radnika sa završenom edukacijom u djelatnosti hitne medicine u