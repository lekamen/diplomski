27 25.03.2016 Zakon o dopuni Zakona o obrani
HRVATSKI SABOR
785
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O DOPUNI ZAKONA O OBRANI
Proglašavam Zakon o dopuni Zakona o obrani, koji je Hrvatski sabor donio na sjednici 21. ožujka 2016. godine.
Klasa: 011-01/16-01/06
Urbroj: 71-06-01/1-16-2
Zagreb, 23. ožujka 2016.
Predsjednica Republike Hrvatske Kolinda Grabar-Kitarović, v. r.
ZAKON
O DOPUNI ZAKONA O OBRANI
Članak 1.
U Zakonu o obrani (»Narodne novine«, br. 73/13. i 75/15.) iza članka 62. dodaje se članak 62.a koji glasi:
»Članak 62.a
(1) Oružane snage mogu pružati potporu policiji u zaštiti državne granice u skladu sa zakonom kojim se uređuje nadzor državne granice.
(2) Odluku o pružanju potpore Oružanih snaga policiji iz stavka 1. ovoga članka donosi Vlada, na prijedlog ministra obrane i uz prethodnu suglasnost Predsjednika Republike.«.
Članak 2.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/16-01/15
Zagreb, 21. ožujka 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
