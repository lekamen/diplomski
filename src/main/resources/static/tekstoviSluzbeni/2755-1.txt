 programa, Agencija neće provesti obrazovni program.
(8) U slučaju iz prethodnog stavka obrazovni program, uz prethodnu suglasnost Agencije mogu organizirati i druge institucije.
(9) Pohađanje obrazovnog programa nije uvjet za pristupanje Dodatnim ispitima.
(10) Agencija će održati ispitni rok i u slučaju da nije proveden obrazovni program.
Uvjeti za pristupanje Dodatnim ispitima
Članak 5.
(1) Dodatnim ispitima može pristupiti osoba koja je podnijela zahtjev za polaganje ispita i uplatila naknadu za pristup ispitima te priložila sljedeću dokumentaciju:
1. presliku osobne iskaznice ili putovnice, a osoba koja nije hrvatski državljanin prilaže presliku putovnice,
2. presliku diplome, a u slučaju inozemne isprave, dokument o priznavanju inozemne visokoškolske kvalifikacije u svrhu zapošljavanja ili nastavka obrazovanja izdan od nadležnog tijela u Republici Hrvatskoj, kao dokaz o završenom:
– preddiplomskom i diplomskom sveučilišnom studiju ili integriranom preddiplomskom i diplomskom sveučilišnom studiju ili stručnom studiju i specijalističkom diplomskom stručnom studiju, čijim završetkom je stekla najmanje 300 ECTS bodova, ili
– o završenom sveučilišnom dodiplomskom studiju, čijim završetkom je stekla visoku stručnu spremu, odnosno o završenom stručnom dodiplomskom studiju u trajanju od najmanje četiri godine čijim završetkom je stekla visoku stručnu spremu,
3. potvrdu izdanu od Prirodoslovno-matematičkog fakulteta – Matematički odsjek Sveučilišta u Zagrebu o položenim ispitima navedenim u članku 2. stavku 1. točki 1. ovoga Pravilnika odnosno potvrdu Prirodoslovno-matematičkog fakulteta – Matematički odsjek Sveučilišta u Zagrebu o istovrsnosti položenih ispita s programom poslijediplomskog specijalističkog studija aktuarske matematike za osobe koje su uspješno obavile provjeru stručnih znanja u skladu s programom o izobrazbi navedenom u članku 2. stavku 1. točki 1. ovoga Pravilnika u drugoj instituciji,
4. izvornik ili presliku potvrde poslodavca o najmanje tri godine radnog iskustva u obavljanju aktuarskih poslova,
5. izjavu s potpisom kandidata ovjerenim kod javnog bilježnika ne stariju od tri mjeseca, da nije pravomoćno osuđena za kaznena djela propisana Kaznenim zakonom (»Narodne novine« broj 125/11 i 144/12) iz:
– glave XXIII. – kaznena djela protiv imovine (osim za kazneno djelo neovlaštene uporabe tuđe pokretne stvari i kazneno djelo oštećenja tuđe stvari), kod kojih se kazneni postupak pokreće po službenoj dužnosti
– glave XXIV. – kaznena djela protiv gospodarstva
– glave XXVI. – kaznena djela krivotvorenja – kaznena djela iz Kaznenog zakona (»Narodne novine« broj 110/97, 27/98, 50/00, 129/00, 51/01, 111/03, 190/03 – Odluka Ustavnog suda Republike Hrvatske, 105/04, 84/05, 71/06, 110/07, 152/08, 57/11 i 143/12) i to:
– glave XVII. – kaznena djela protiv imovine (osim za kazneno djelo oduzimanja tuđe pokretne stvari i kazneno djelo uništenja i oštećenja tuđe stvari) kod kojih se kazneni postupak pokreće po službenoj dužnosti
– glave XXI. – kaznena djela protiv sigurnosti platnog prometa i poslovanja
– glave XXIII. – kaznena djela protiv vjerodostojnosti isprava te
– za kaznena djela iz zakona drugih država članica i trećih država koja po svom opisu odgovaraju kaznenim djelima iz točke 5. ovoga stavka i
6. da joj dosad nije oduzeto ovlaštenje za obavljanje poslova ovlaštenog aktuara u Republici Hrvatskoj, drugoj državi članici Europske unije ili Europskog gospodarskog prostora ili stranoj državi.
(2) Dokumentacija propisana odredbama ovoga članka dostavlja se na hrvatskom jeziku, preslike isprava dostavljaju se ovjerene kod javnog bilježnika odnosno u skladu sa zakonom koji propisuje legalizaciju isprava u međunarodnom prometu i međunarodnim propisima (Apostille – Haška Konvencija o ukidanju potrebe legalizacije stranih javnih isprava, od 5. listopada 1961. godine), a isprave na stranom jeziku dostavljaju se prevedene od ovlaštenog sudskog tumača.
(3) Dostavljena dokumentacija se ne vraća.
Podnošenje zahtjeva za polaganje