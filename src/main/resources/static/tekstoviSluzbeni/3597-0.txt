33 15.04.2016 Odluka o izmjenama i dopunama Odluke o uvjetima za otvaranje i funkcioniranje PM računa u sustavu TARGET2-HR
HRVATSKA NARODNA BANKA
946
Na temelju članka 120. stavka 1. Zakona o platnom prometu (»Narodne novine«, br. 133/2009. i 136/2012.) i članka 42. stavka 3. točke 13. Zakona o Hrvatskoj narodnoj banci (»Narodne novine«, br. 75/2008. i 54/2013.) Savjet Hrvatske narodne banke donosi
ODLUKU
O IZMJENAMA I DOPUNAMA ODLUKE O UVJETIMA ZA OTVARANJE I FUNKCIONIRANJE PM RAČUNA U SUSTAVU TARGET2-HR
Članak 1.
U Odluci o uvjetima za otvaranje i funkcioniranje PM računa u sustavu TARGET2-HR (»Narodne novine«, br. 136/2015.) u članku 3. točka 32. mijenja se i glasi:
»32) »odobrenje za izravno terećenje« znači opća instrukcija platitelja njegovu SB-u kojom se ovlašćuje i obvezuje taj SB da tereti platiteljev račun nakon što primi valjanu instrukciju za izravno terećenje od primatelja plaćanja«
Članak 2.
1. U članku 34. stavku 1. na kraju teksta dodaje se sljedeća rečenica:
»Za potrebe ovog stavka primjena instrumenta sanacije u smislu zakona kojim je uređena sanacija kreditnih institucija i investicijskih društava na imatelja PM računa ne smatra se sama po sebi otvaranjem postupka zbog insolventnosti.«
2. Stavak 4. točka (a) mijenja se i glasi:
»(a) U slučaju da Hrvatska narodna banka privremeno ili trajno isključi imatelja PM računa iz sudjelovanja u sustavu TARGET2-HR prema stavcima 1. ili 2. ovog članka, Hrvatska narodna banka odmah obavješćuje tog imatelja PM računa, druge središnje banke i druge imatelje PM računa i imatelje namjenskih novčanih računa u svim komponentama sustava TARGET2 o tom privremenom ili trajnom isključenju preko ICM poruke ili T2S poruke. Uzima se da je takvu poruku poslao SB imatelja PM računa odnosno imatelja DCA računa koji primi takvu poruku.«
3. Točka (b) briše se, a točka (c) postaje točka (b).
Članak 3.
U članku 38. stavak 1. mijenja se i glasi:
»1. Hrvatska narodna banka čuva kao povjerljive sve osjetljive ili tajne informacije, uključujući one informacije koje se odnose na plaćanje, tehničke ili organizacijske informacije koje pripadaju sudioniku, sudionicima iz iste grupe ili sudionikovim klijentima, osim ako su sudionik ili njegov klijent dali svoj pisani pristanak za razotkrivanje ili je takvo razotkrivanje dopušteno ili obvezno na temelju zakona.«
Članak 4.
Ova Odluka objavljuje se u »Narodnim novinama« i stupa na snagu 15. travnja 2016.
O. br. 813/2016.
Zagreb, 13. travnja 2016.
Predsjednik savjeta Hrvatske narodne banke guverner Hrvatske narodne banke prof. dr. sc. Boris Vujčić, v. r.
