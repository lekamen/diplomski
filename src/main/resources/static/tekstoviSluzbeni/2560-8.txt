 izračunava se za zadnji dan u mjesecu primjenom sljedeće formule:
ukupnu imovinu pomnožiti sa 0,27‰ (tisućinki) i podijeliti s 12.
(3) Izračunati iznos naknade za Agenciju ne tereti imovinu fonda osnovanog posebnim zakonom.
Leasing-društva
Članak 11.
(1) Leasing-društva iz članka 2. stavka 1. točke 8. ovog Pravilnika dužna su Agenciji platiti naknadu od 0,2‰ (tisućinki) računano od vrijednosti ukupne imovine leasing društava.
(2) Naknada iz stavka 1. ovog članka obračunava se na temelju podataka o vrijednosti ukupne imovine iskazane u godišnjim financijskim izvještajima leasing-društva (Izvještaj o financijskom položaju) sa stanjem na zadnji dan prethodne godine.
(3) Leasing-društva naknadu izračunavaju primjenom sljedeće formule:
Vrijednost ukupne imovine pomnožiti sa 0,2‰ (tisućinki) i podijeliti sa 4 tromjesečja
(4) Izračunata naknada iz stavka 3. ovog članka tromjesečni je iznos obveze plaćanja naknade Agenciji.
(5) Leasing-društva naknadu Agenciji uplaćuju u roku od 30 dana od završetka tromjesečja.
(6) Leasing društvo iz treće države i leasing društvo države članice iz članka 46. stavka 2. ZOL-a koje obavlja poslove leasinga na području Republike Hrvatske preko podružnice sukladno članku 48. ZOL-a, kao i leasing društvo države članice iz članka 46. stavka 1. ZOL-a koje obavlja poslove leasinga na području Republike Hrvatske preko podružnice dužno je Agenciji platiti godišnju naknadu u iznosu od 10.000,00 kn.
(7) Osobe iz stavka 6. ovog članka naknadu Agenciji plaćaju polugodišnje, u roku od tri mjeseca od završetka polugodišta.
(8) Polugodišnji iznos obveze naknade za plaćanje iz stavka 6. ovoga članka izračunava se na način da se iznos godišnje naknade podijeli s 2.
Faktoring-društva
Članak 12.
(1) Faktoring-društva i pravne osobe koje obavljaju poslove faktoringa iz članka 2. stavka 1. točke 9. ovog Pravilnika dužna su Agenciji platiti naknadu od 0,2‰ (tisućinki) računano od vrijednosti ukupne imovine faktoring društva.
(2) Naknada iz stavka 1. ovog članka obračunava se na temelju podataka o vrijednosti ukupne imovine iskazane u godišnjim financijskim izvještajima faktoring društava i pravnih osoba koje obavljaju poslove faktoringa (Statističko izvješće factoring društva) sa stanjem na zadnji dan prethodne godine.
(3) Faktoring-društva i pravne osobe koje obavljaju poslove faktoringa naknadu izračunavaju primjenom sljedeće formule:
Vrijednost ukupne imovine pomnožiti sa 0,2‰ (tisućinki) i podijeliti sa 4 tromjesečja
(4) Izračunata naknada iz stavka 3. ovog članka tromjesečni je iznos obveze plaćanja naknade Agenciji.
(5) Faktoring-društva i pravne osobe koje obavljaju poslove faktoringa naknadu Agenciji uplaćuju u roku od 30 dana od završetka tromjesečja.
(6) Faktoring-društvo iz treće države i faktoring-društvo iz druge države članice iz članka 59. stavka 2. ZOF-a koja obavljaju poslove faktoringa na području Republike Hrvatske putem podružnice sukladno članku 61. ZOF-a kao i faktoring-društvo iz druge države članice iz članka 59. stavka 1. ZOF-a koje obavlja poslove faktoringa na području Republike Hrvatske preko podružnice dužno je Agenciji platiti godišnju naknadu u iznosu od 10.000,00 kn.
(7) Osobe iz stavka 6. ovog članka naknadu Agenciji plaćaju polugodišnje, u roku od tri mjeseca od završetka polugodišta.
(8) Polugodišnji iznos obveze naknade za plaćanje iz stavka 6. ovoga članka izračunava se na način da se iznos godišnje naknade podijeli s 2.
Mirovinska osiguravajuća društva
Članak 13.
(1) Mirovinska osiguravajuća društva iz članka 2. stavka 1. točke 10. ovog Pravilnika dužna su Agenciji platiti naknadu u visini od 0,3‰ (tisućinki) računano od vrijednosti ukupne imovine mirovinskog osiguravajućeg društva.
(2) Naknada iz stavka 1. ovog članka obračunava se na temelju podataka o vrijednosti ukupne imovine iskazane u godišnjim financijskim izvještajima mirovinskih osiguravajućih društava (Izvještaj o financijskom položaju) sa stanjem na zadnji dan prethodne godine.
(3) Mirovinska osiguravajuća društva naknadu