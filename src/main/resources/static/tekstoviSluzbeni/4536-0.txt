86 26.09.2016 Odluka Ustavnog suda Republike Hrvatske broj: SuS-2/2016 od 26. rujna 2016.
USTAVNI SUD REPUBLIKE HRVATSKE
1885
Na temelju članka 125. alineje 9. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.), članka 87. alineje 1. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst) i članka 96. Zakona o izborima zastupnika u Hrvatski sabor (»Narodne novine« broj 66/15. – pročišćeni tekst i 104/15. – odluka i rješenje Ustavnog suda broj: U-I-1397/2015 od 24. rujna 2015.), Ustavni sud Republike Hrvatske u sastavu Miroslav Šeparović, predsjednik, te suci Andrej Abramović, Ingrid Antičević Marinović, Mato Arlović, Snježana Bagić, Branko Brkić, Mario Jelušić, Lovorka Kušan, Josip Leko, Davorin Mlakar, Rajko Mlinarić, Antun Palarić i Miroslav Šumanović, na sjednici održanoj 26. rujna 2016. donio je
ODLUKU
I.
Na temelju Odluke predsjednice Republike Hrvatske o raspisivanju prijevremenih izbora za zastupnike u Hrvatski sabor, klasa: 013-03/16-02/01, urbroj: 71-06-01/1-16-1 od 16. srpnja 2016. (»Narodne novine« broj 70/16.) izbori za zastupnike u 9. saziv Hrvatskog sabora održani su 10. i 11. rujna 2016.
II.
Izbori iz točke I. ove odluke provedeni su u skladu s Ustavom Republike Hrvatske, Ustavnim zakonom o Ustavnom sudu Republike Hrvatske i Zakonom o izborima zastupnika u Hrvatski sabor.
III.
Ova odluka stupa na snagu danom donošenja, a objavit će se u istom broju »Narodnih novina« u kojem će Državno izborno povjerenstvo Republike Hrvatske objaviti konačne službene rezultate izbora iz točke I. ove odluke.
Broj: SuS-2/2016 Zagreb, 26. rujna 2016.
Predsjednik dr. sc. Miroslav Šeparović, v. r.
