120 02.11.2015 Pravilnik o naknadama u postupku ispitivanja i žigosanja predmeta od plemenitih kovina
DRŽAVNI ZAVOD ZA MJERITELJSTVO
2285
Na temelju članka 15. stavka 6., članka 19. stavka 4., članka 23. stavka 5., članka 28. stavka 2. i članka 29. stavka 4. Zakona o nadzoru predmeta od plemenitih kovina (»Narodne novine«, broj 36/15), ravnatelj Državnog zavoda za mjeriteljstvo donosi
PRAVILNIK
O NAKNADAMA U POSTUPKU ISPITIVANJA I ŽIGOSANJA PREDMETA OD PLEMENITIH KOVINA
Članak 1.
(1) Ovim Pravilnikom propisuju se naknade za obavljanje poslova u postupku ispitivanja i žigosanja predmeta od plemenitih kovina:
cijena (kn/kom) 1. Ispitivanje i žigosanje predmeta od zlata: za pojedinačni predmet od zlata mase do 3 g 3,00 za pojedinačni predmet od zlata mase 3 g i veće 6,70 2. Ispitivanje i žigosanje predmeta od srebra: za pojedinačni predmet od srebra mase do 3 g 1,00 za pojedinačni predmet od srebra mase 3 g i veće 2,70 3. Ispitivanje i žigosanje predmeta od platine: za pojedinačni predmet od platine bez obzira na masu 8,00 4. Certifikat o žigosanju*: Istovjetno naplati kao pod 1, 2 i 3. 5. Utiskivanje drugih dodatnih oznaka (poput CCM*): Istovjetno naplati kao pod 1., 2. i 3. 6. Utiskivanje drugih dodatnih oznaka (oznaka čistoće i sl.) za pojedinačni predmet bez obzira na masu 1,50 7. Poništavanje već utisnutih oznaka za pojedinačni predmet bez obzira na masu 1,50 8. Kvalitativna metoda – XRF ispitivanje po jednom uzorku 75,00 9. Kvantitativna kemijska analiza – kupelacija zlata po jednom uzorku 450,00 10. Kvantitativna kemijska analiza – potenciometrijska titracija srebra po jednom uzorku 200,00 11. Dodjeljivanje znaka proizvođača po rješenju 500,00 12. Dodjeljivanje znaka dobavljača po rješenju 500,00 13. Izvještaja o ispitivanju (Izvještaj o analizi) po jednoj analizi 150,00 14. Slika državnih žigova po komadu 30,00 15. Naknada za ostale poslove Cijena (radni sat) po započetom radnom satu 150,00
* provodi se kvantitativna kemijska analiza
(2) Naknade iz stavka 1. ovoga članka plaća proizvođač, dobavljač, vlasnik odnosno imatelj predmeta od plemenitih kovina (u daljnjem tekstu: podnositelj zahtjeva).
Članak 2.
Naknade za poslove iz članka 1. ovoga Pravilnika podnositelj zahtjeva uplaćuje na račun državnog proračuna Republike Hrvatske.
Članak 3.
(1) Ako se ispitivanje i žigosanje predmeta od plemenitih kovina obavlja izvan prostorija Zavoda, propisana naknada za obavljanje poslova ispitivanja i žigosanja predmeta od plemenitih kovina umanjuje se za 15%.
(2) Ako se ispitivanje i žigosanje predmeta od plemenitih kovina obavlja izvan prostorija Zavoda, a podnositelj zahtjeva nije pripremio predmete i opremu za ispitivanje i žigosanje zbog čega službenik Zavoda mora čekati, naknada za vrijeme čekanja plaća se po cijeni radnog sata.
(3) Ako se ispitivanje i žigosanje predmeta od plemenitih kovina obavlja izvan prostorija Zavoda, putne troškove i troškove dnevnica službenika koji obavljaju ispitivanje i žigosanje snosi podnositelj zahtjeva.
Članak 4.
(1) Ako se predmet od plemenitih kovina sastoji od slitina različitih plemenitih kovina, naknada za ispitivanje i žigosanje obračunava se prema ukupnoj masi predmeta kao da je izrađen od plemenite kovine čija je masa u tom predmetu najviše zastupljena.
(2) Ako se predmet od plemenitih kovina sastoji od slitina različitih plemenitih kovina u jednakom omjeru, naknada za ispitivanje i žigosanje obračunava se prema ukupnoj masi predmeta kao da je izrađen od plemenite kovine najnižeg stupnja plemenitosti.
(3) Ako se predmet od plemenitih kovina sastoji od slitine plemenite kovina i drugih kovina ili je predmet sastavljen od plemenite kovine i drugih materijala poput dragog kamena, bisera ili drugih materijala, naknada za ispitivanje i žigosanje obračunava se prema ukupnoj masi predmeta.
Članak 5.
Ako podnositelj zahtjeva za ispitivanje predmeta od plemenitih kovina zatraži izdavanje izvještaja o ispitivanju (izvještaj o analizi) dužan je platiti i iznos propisane naknade za izdavanja