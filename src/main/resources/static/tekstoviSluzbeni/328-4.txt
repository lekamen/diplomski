 HAMAG-BICRO-a da u svakom trenutku imaju pravo na posjet lokaciji izvršenja projekta za čije izvršenje se odobrio kredit.
XII. PRAĆENJE I KONTROLA NAMJENSKOG KORIŠTENJA KREDITA TE NADZOR
HAMAG-BICRO odobrava namjenske kredite. Prihvatljiva namjena kredita utvrđena je u ovom Kreditnom programu.
U ugovoru o kreditu utvrđuje se namjena i pripadajući iznosi.
HAMAG-BICRO ima pravo kontrole namjenskog korištenja kredita kod krajnjeg korisnika tijekom trajanja Ugovora o kreditu ili do povrata cjelokupnog iznosa glavnice uvećanog za pripadajuće kamate. Poduzetnik ne može bez suglasnosti HAMAG-BICRO-a rashodovati nabavljenu imovinu koja je bila predmet odobravanja Ugovora o kreditu.
Korisnik kredita u obvezi je namjenski koristiti kredit, kao i dostaviti HAMAG-BICRO-u dokumentaciju o iskorištenju kredita, temeljem čega HAMAG-BICRO utvrđuje namjensko korištenje. Način dostave, kontrolu i vrstu dokumentacije o iskorištenju kredita propisuje HAMAG-BICRO u ugovoru sa subjektom malog gospodarstva.
U slučaju nenamjenskog korištenja kredita HAMAG-BICRO ima pravo otkazati ugovor o kreditu i zatražiti povrat cjelokupnog potraživanja po kreditu, uvećan za pripadajuću zakonsku zateznu kamatu.
Nadzor
U svrhu provođenja kontrole namjenskog korištenja sredstava HAMAG-BICRO je ovlašten izvršiti provjeru korištenja odobrenih kredita obilaskom korisnika i njegovih poslovnih objekata, te uvidom u dokumentaciju na temelju koje je odobren kredit.
Korisnicima kod kojih se prilikom kontrole utvrdi nenamjensko trošenje sredstava, bit će otkazan ugovor o kreditu te cijeli iznos kredita istovremeno dospijeva na naplatu, a korisnika će se uvrstiti na popis korisnika koji nisu namjenski koristili sredstva.
Ukoliko korisnici ne izvrše sve obveze preuzete Ugovorom o kreditu, Zahtjevom za kredit, programom i dokumentacijom koja je sastavni dio programa ili ne izvrše povrat nenamjenski odnosno neopravdano iskorištenih sredstava, HAMAG-BICRO ima pravo podnijeti na prisilnu naplatu zadužnicu.
XIII. RASKID ILI OTKAZ UGOVORA O KREDITU
HAMAG-BICRO može otkazati ili raskinuti ugovor o kreditu u slučajevima koji su predviđeni Zakonom o obveznim odnosima (nenamjensko korištenje kredita, insolventnost korisnika kredita, prestanak pravne osobe, smrt korisnika i dr.), ugovorom o kreditu i sporazumom o osiguranju tražbine HAMAG INVEST-a, a i u svakom od sljedećih slučajeva:
• Kašnjenja u ispunjenju (smatra se da je nastupilo kašnjenje u ispunjavanju obveza po kreditu u slučaju neplaćene 2 uzastopne rate kredita s pripadajućim kamatama) ili neispunjenja bilo koje obveze iz ugovora o kreditu,
• Dostavljanja neistinite dokumentacije kod odobrenja kredita ili tijekom kreditnog odnosa,
• Onemogućavanja obavljanja nadzora i namjenske kontrole korištenja kredita,
• Povrede obveze obavještavanja o promjenama koje se upisuju u sudski i obrtni registar, karton deponiranih potpisa,
• Nepridržavanja bilo koje obveze ili odredbe iz ugovora o kreditu ili ovog kreditnog programa ili nekorištenja sredstava kredita za ugovorene namjene i na način predviđen poslovnim planom.
HAMAG-BICRO je ovlašten otkazati daljnje korištenje kredita, odnosno tražiti povrat danog, odnosno preostalog dijela kredita u slučaju otvaranja postupka predstečajne nagodbe, stečaja, redovne likvidacije, odnosno duže nelikvidnosti korisnika kredita.
XIV. ZAVRŠNE ODREDBE
Odnosi HAMAG-BICRO-a s korisnikom kredita reguliraju se ugovorom. Uprava HAMAG-BICRO-a donosi provedbene akte i tumačenje pojedinih točaka programa.
XV. ROK VAŽENJA KREDITNOG PROGRAMA
Kreditni program važi do 31. prosinca 2015. godine.
Predsjednik Upravnog odbora Dražen Pros, v. r.
