 sredstava Ministarstvo će zatražiti zaštitu svojih prava putem nadležnog suda.
Evidencija
Članak 12.
Uprava ribarstva vodi evidenciju svih zaprimljenih, odobrenih, isplaćenih i zahtjeva koji nisu ušli u daljnju obradu.
Inspekcijski nadzor
Članak 13.
(1) Inspekcijski nadzor provodi ribarska inspekcija.
(2) Inspekcijskim nadzorom tijekom jedne godine mora biti obuhvaćeno najmanje pet posto od svih korisnika kojima je odobren Zahtjev, odnosno isplaćena potpora.
(3) U slučaju nepravilnosti utvrđenih tijekom inspekcijskog nadzora, a na temelju Zapisnika o inspekcijskom nadzoru, Ministarstvo može zatražiti povrat čitavog ili dijela isplaćenih novčanih sredstava, u skladu s člankom 11. stavkom 1. točkom b. ovoga Pravilnika.
(4) Inspekcijskim nadzorom na terenu kontrolira se sljedeće:
a) da li je korisnik vlasnik/ovlaštenik povlastice za gospodarski ribolov na moru,
b) dostava izvješća/očevidnika,
c) obračun iznosa tržišne kompenzacije za određeno obračunsko razdoblje u skladu s priloženim obrascima,
d) računi za prodane i isporučene količine i otpremnice uz račune koji moraju biti ovjereni potpisom i žigom kupca uz čitljivo ispisano velikim pisanim slovima ime i prezime kupca odnosno primatelja isporučene količine, ako su proizvodi stavljeni u promet putem veleprodaje,
e) popis stanja robe u odobrenom/registriranom objektu i kontrola knjiga izdanih računa odnosno isprave na temelju kojih se može nedvojbeno spoznati poslovni događaj u skladu s posebnim propisima,
f) podaci o prvoj prodaji,
g) sljedivost proizvoda ribarstva za koje se traži potpora, od ulova do krajnjeg proizvoda.
Objava korisnika potpore
Članak 14.
Popis korisnika kojima je isplaćena tržišna kompenzacija bit će objavljen na službenim internetskim stranicama Uprave ribarstva pod nazivom tvrtke/obrta s pripadajućim isplaćenim iznosom potpore na temelju ovoga Pravilnika,
V. PRIJELAZNE I ZAVRŠNE ODREDBE
Članak 15.
Svi Zahtjevi koji se odnose na 4. obračunsko razdoblje (listopad – prosinac 2015. godine) definirano člankom 7. stavkom 1. podstavkom 1. ovoga Pravilnika, i koji su podneseni su u skladu s Pravilnikom o dodjeli tržišne kompenzacije u ribarstvu (»Narodne novine«, broj 8/2015 i 17/2015) i u skladu s ovim Pravilnikom, obrađivat će se temeljem ovoga Pravilnika.
Članak 16.
Danom stupanja na snagu ovoga Pravilnika prestaju važiti odredbe Pravilnika o dodjeli tržišne kompenzacije u ribarstvu (»Narodne novine«, broj 8/2015 i 17/2015).
Članak 17.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-02/16-01/11
Urbroj: 525-13/0823-16-1
Zagreb, 19. travnja 2016.
Ministar prof. dr. sc. Davor Romić, v. r.
Obrazac I. – Obrazac III.

