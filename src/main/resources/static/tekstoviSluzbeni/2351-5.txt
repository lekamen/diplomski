 katastarske čestice
− adresi
− načinu uporabe
− ukupnoj površini i površini dijelova različitih načina uporabe
(4) Popis komasiranih čestica sadrži podatke o:
− broju iskaza zemljišta
− broju komasirane čestice
− adresi
− načinu uporabe
− ukupnoj površini i površini dijelova različitih načina uporabe
(5) Nacrt izreke rješenja ili tehnički dio rješenja o komasaciji sadrži podatke o:
− imenu, prezimenu, prebivalištu, odnosno nazivu, sjedištu i OIB-u sudionika komasacije i drugih stranaka
− zemljištu koje je svaki sudionik komasacije unio u komasacijsku gromadu i koje ima na komasacijskom području te podatke o dodijeljenom zemljištu
− odredbi o naknadi u novcu
− odredbi da se kod isplate naknade u novcu umjesto dodijeljenih nekretnina iz komasacijske gromade za nekretnine koje su ušle u komasacijsku gromadu, a bile su opterećene hipotekama, naknada isplaćuje vjerovniku, uz suglasnost vlasnika zemljišta
− odredbi o posebnim pravima i dužnostima pojedinih sudionika komasacije
− odredbi o upisu novoosnovanih tereta, služnosti i ograničenja prava vlasništva
− odredbi o troškovima komasacije iskazanim odvojeno za stručne geodetske poslove te radove na vodnim građevinama za melioracije i druge radove
− odredbi o dodjeli nove putne i kanalske mreže određenim pravnim osobama
− odredbi o upisima u katastar nekretnina i zemljišne knjige.
(6) Pregledni planovi/karte o stanju prije i nakon komasacije izrađuje se u analognom i digitalnom obliku u prikladnom mjerilu sa sadržajem digitalnog katastarskog plana prije odnosno nakon komasacije. Pregledni plan/karta poslije komasacije sadrži i prikaz podjele na detaljne listove katastarskog plana, podjelu na skice izmjere komasacijskog područja, granice i brojeve komasacijskih tabli.
(7) Tehničko izvješće sadrži detaljnije opise svih stručnih geodetskih poslova iz članka 2. ovoga Pravilnika, kao i osnovne podatke o komasacijskom području, izvoditeljima radova, geodetskoj osnovi i statističke podatke vezane za provedbu komasacije.
Sastavljanje nacrta rješenja o komasaciji
Članak 19.
(1) Izvođač stručnih geodetskih poslova za sve sudionike komasacije izrađuje prijedlog nacrta rješenja o komasaciji, koji se sastoji od uvodnog dijela, izreke rješenja o komasaciji koje sadrži podatke iz članka 18. stavka 5. ovoga Pravilnika i obrazloženja.
(2) Županijsko komasacijsko povjerenstvo objavljuje rješenje o komasaciji na javni uvid i nakon toga dostavlja izvadak iz rješenja o komasaciji svakom sudioniku komasacije.
DIO TREĆI ZAVRŠNA ODREDBA
Članak 20.
Ovaj Pravilnik stupa na snagu osmog dana od objave u »Narodnim novinama«.
Klasa: 011-01/15-01/17 Urbroj: 541-03-04/1-15-6 Zagreb, 28. listopada 2015.
Ravnatelj dr. sc. Danko Markovinović, v. r.
