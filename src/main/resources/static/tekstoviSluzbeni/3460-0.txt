28 30.03.2016 Odluka o dopuštenoj visini tehnoloških manjkova u procesima proizvodnje, prerade, manipulacije, skladištenja i transporta nafte, prirodnog plina, proizvoda prerade nafte i plina, plinskog kondenzata, sirovina za proizvodnju maziva i naftnih derivata i distribuciju prirodnog plina
HRVATSKA GOSPODARSKA KOMORA
809
Na temelju Zakona o porezu na dodanu vrijednost (»Narodne novine« br. 73/13, 148/13,143/14; Rješenje USRH 99/13, 153/13), članka 26. stavka 3. Pravilnika o porezu na dodanu vrijednost (»Narodne novine« br. 79/13, 85/13 – ispravak, 160/13, 35/14, 157/14, 130/15) te članka 30. stavka 2. točka 5. Zakona o trošarinama (»Narodne novine« br. 22/13, 32/13 – ispravak, 81/13, 100/15, 120/15 – ispravak) te članka 14. Pravilnika o trošarinama (»Narodne novine« br. 131/15) i članka 26. Statuta Hrvatske gospodarske komore (»Narodne novine« br. 11/94 – pročišćeni tekst, 108/95 i 19/96, 64/01, 142/11, 9/14 i 129/15), Upravni odbor Hrvatske gospodarske komore na 31. sjednici dana 22. ožujka 2016. donosi
ODLUKU
O DOPUŠTENOJ VISINI TEHNOLOŠKIH MANJKOVA U PROCESIMA PROIZVODNJE, PRERADE, MANIPULACIJE, SKLADIŠTENJA I TRANSPORTA NAFTE, PRIRODNOG PLINA, PROIZVODA PRERADE NAFTE I PLINA, PLINSKOG KONDENZATA, SIROVINA ZA PROIZVODNJU MAZIVA I NAFTNIH DERIVATA I DISTRIBUCIJU PRIRODNOG PLINA
Članak 1.
Odlukom o dopuštenoj visini tehnoloških manjkova u procesima proizvodnje, prerade, manipulacije, skladištenja i transporta nafte, prirodnog plina, proizvoda prerade nafte i plina, plinskog kondenzata, sirovina za proizvodnju maziva i naftnih derivata, distribucije prirodnog plina (u daljnjem tekstu: Odluka) utvrđuje se dopuštena visina tehnoloških manjkova u procesima proizvodnje, prerade, manipulacije, skladištenja i transporta nafte, prirodnog plina, proizvoda prerade nafte i plina, plinskog kondenzata, sirovina za proizvodnju maziva i naftnih derivata i distribuciju prirodnog plina koji prema članku 26. stavak 3. Pravilnika o porezu na dodanu vrijednost, zatim članku 30. stavak 2. točka 5. Zakona o trošarinama te članku 14. Pravilnika o trošarinama ne podliježe oporezivanju.
Članak 2.
Pod dopuštenim tehnološkim manjkovima u smislu ove Odluke, ovisno o vrsti procesa u kojem se isti javlja, podrazumijevaju se tehnološki gubici i manjkovi, nastali u procesima proizvodnje, prerade, manipulacije, skladištenja i transporta nafte, prirodnog plina, proizvoda prerade nafte i plina, plinskog kondenzata, sirovina za proizvodnju maziva i naftnih derivata, distribucije prirodnog plina, kao posljedica procesa i dopuštene greške mjerila, svojstava proizvoda, i prirodnih utjecaja.
Tehnološki manjkovi nastali utjecajem više sile i nepredvidljivih događaja nisu predmet ove Odluke.
Tehnološki gubitak zbog fizikalno-kemijskih značajki ugljikovodika nastaje uslijed isparavanja, radnji izvršenih tijekom punjenja, pražnjenja i dreniranja spremnika i cjevovoda, radom sigurnosnog sustava, uslijed pokretanja i zaustavljanja postrojenja, tijekom transporta i distribucije prirodnog plina, čišćenja spremnika i sustava za obradu otpadnih voda te uslijed prividnog gubitka kao posljedica sadržaja neugljikovodika u nafti.
Članak 3.
Tehnološki manjak izražava se u % mase (% m/m), % obujma (% v/v na +15 °C), % energije (E/E) ili % komada (% kom/kom) ovisno o obračunskoj jedinici, u odnosu na osnovicu za obračun propisanu člankom 4. ove Odluke. Obujmi koji ulaze u obračun svode se na istu temperaturu i isti tlak.
Članak 4.
Dopušteni tehnološki manjak utvrđen sukladno pravilima struke i važećim međunarodnim standardima*, u obračunskom razdoblju od jedne kalendarske odnosno poslovne godine sukladno Zakonu o računovodstvu (»Narodne novine« br. 78/15) i ostalim mjerodavnim propisima, može iznositi do:
* Poput standarda Energy Institute/Instituta za energiju iz Londona – »HM 31 Guide to Hydrocarbon Management in Petroleum Refinery Operations / HM 31 Vodič za upravljanje ugljikovodicima u procesima rafinerijske prerade nafte«, koji se odnosi na procese prerade nafte i ostale 