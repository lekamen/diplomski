122 06.11.2015 Odluka o kriterijima i mjerilima za utvrđivanje bilančnih prava za financiranje minimalnog financijskog standarda javnih potreba srednjih škola i učeničkih domova u prvom tromjesečju 2016. godine
VLADA REPUBLIKE HRVATSKE
2316
Na temelju članka 143. Zakona o odgoju i obrazovanju u osnovnoj i srednjoj školi (»Narodne novine«, br. 87/08, 86/09, 92/10, 105/10, 90/11, 16/12, 86/12, 94/13 i 152/14), Vlada Republike Hrvatske je na sjednici održanoj 5. studenoga 2015. godine donijela
ODLUKU
O KRITERIJIMA I MJERILIMA ZA UTVRĐIVANJE BILANČNIH PRAVA ZA FINANCIRANJE MINIMALNOG FINANCIJSKOG STANDARDA JAVNIH POTREBA SREDNJIH ŠKOLA I UČENIČKIH DOMOVA U PRVOM TROMJESEČJU 2016. GODINE
I.
Ovom Odlukom utvrđuju se ukupna bilančna prava u prvom tromjesečju 2016. godine za financiranje minimalnog financijskog standarda javnih potreba srednjih škola i učeničkih domova i kriteriji i mjerila za utvrđivanje bilančnih prava županijama i Gradu Zagrebu za:
– materijalne i financijske rashode,
– rashode za materijal i dijelove za tekuće i investicijsko održavanje i usluge tekućeg i investicijskog održavanja (u daljnjem tekstu: tekuće i investicijsko održavanje),
– rashode za nabavu proizvedene dugotrajne imovine i dodatna ulaganja na nefinancijskoj imovini.
MATERIJALNI I FINANCIJSKI RASHODI
II.
Županijama i Gradu Zagrebu priznaju se bilančna prava za financiranje materijalnih i financijskih rashoda srednjih škola i učeničkih domova u visini koja osigurava minimalni financijski standard srednjih škola i učeničkih domova.
Obračun ovih prava izvršen je prema kriterijima i mjerilima iz ove Odluke, a sredstva se mogu koristiti samo za financiranje materijalnih i financijskih rashoda i naknada (prema ekonomskoj klasifikaciji) nužnih za realizaciju nastavnog plana i programa javnih potreba srednjoškolskog odgoja i obrazovanja.
Kriterij za utvrđivanje iznosa ukupnih bilančnih prava za financiranje materijalnih i financijskih rashoda u prvom tromjesečju 2016. godine je iznos bilančnih prava za 2015. godinu, sukladno članku 42. Zakona o proračunu i Uputama Ministarstva financija za izradu proračuna jedinica lokalne i područne (regionalne) samouprave za razdoblje 2016. – 2018.
Rashodi za tekuće i investicijsko održavanje, sukladno Računskom planu za proračunsko računovodstvo, odnose se na odjeljak 3224 – Materijal i dijelovi za tekuće i investicijsko održavanje i odjeljak 3232 – Usluge tekućeg investicijskog održavanja.
Županijama i Gradu Zagrebu dodijeljeni rashodi za tekuće i investicijsko održavanje planirani su i osigurani na osnovi prosječnih kalkulativnih cijena kako slijedi: po učeniku 12,83 kuna tromjesečno, po razrednom odjelu 299,73 kuna tromjesečno, po školskoj zgradi 3.516,76 kuna tromjesečno za srednje škole i 106,34 kuna tromjesečno po učeniku za učeničke domove.
Kriterij za utvrđivanje bilančnih prava za sufinanciranje pomoći smještaja i prehrane učenika u učeničkim domovima po županijama i Gradu Zagrebu je broj učenika upisanih 2014./2015. Mjerilo je prosječna cijena od 1.890,00 kuna po učeniku za I. – IV. razred.
PRIKAZ BILANČNIH PRAVA ZA MATERIJALNE I FINANCIJSKE RASHODE I RASHODE ZA TEKUĆE I INVESTICIJSKO ODRŽAVANJA SREDNJIH ŠKOLA U PRVOM TROMJESEČJU 2016. GODINE
– u kunama –
Red. br. Nositelj financiranja Materijalni i financijski rashodi bez rashoda za tekuće i investicijsko održavanje Rashodi za i tekuće i investicijsko održavanje UKUPNO 0 1 2 3 4=3+2 ŽUPANIJE 1. Zagrebačka 2.604.342 290.233 2.894.575 2. Krapinsko-zagorska 2.136.550 188.528 2.325.078 3. Sisačko-moslavačka 2.637.821 236.949 2.874.770 4. Karlovačka 2.731.878 201.207 2.933.085 5. Varaždinska* 4.672.730 324.009 4.996.739 6. Koprivničko-križevačka 2.027.943 155.595 2.183.538 7. Bjelovarsko-bilogorska 2.287.442 246.289 2.533.731 8. Primorsko-goranska 4.686.151 479.142 5.165.293 9. Ličko-senjska 767.349 88.605 855.954 10. Virovitičko-podravska 1.558.446 154.173 1.712.619 11. Požeško-slavonska 1.450.047 155.795 1.605.842 12. Brodsko-posavska 2.853.979 250.923 3.104.902