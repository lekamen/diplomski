 obvezni su imati oznake za onu vrstu tvari za koju se zahtijeva označavanje s najvećim brojem plavih svjetala ili plavih konusa.
(7) Bilo koje plovilo koje nije dužno isticati oznake iz stavaka 1., 2. ili 3. ovoga članka, ali kojem je izdan certifikat u skladu s odjeljkom 8.1.8 ADN-a ili privremeni certifikat u skladu s odjeljkom 8.1.9 ADN-a, a koje je u skladu sa sigurnosnim odredbama za plovila iz stavka 1. ovoga članka, može prilikom približavanja prevodnici isticati oznake iz stavka 1. ovoga članka kada žele proći kroz prevodnicu s plovilom koje je dužno isticati oznake iz stavka 1. ovoga članka.
(8) Jačina plavih svjetala propisanih u ovom članku mora biti barem jednaka jačini običnog plavog svjetla.
Članak 3.15 – Obilježavanje plovila na kojima je dozvoljen prijevoz više od 12 putnika i čija maksimalna dužina trupa iznosi manje od 20 m
Plovila kojima je dozvoljen prijevoz više od 12 putnika čija je maksimalna dužina trupa manja od 20 m, moraju imati:
Danju:
žuti dvostruki konus smješten na pogodnom mjestu i na takvoj visini da se vidi sa svih strana.
Članak 3.16 – Obilježavanje skela za vrijeme plovidbe
(1) Skele koje ne plove slobodno moraju imati:
Noću:
a) jedno jasno bijelo svjetlo vidljivo sa svih strana, postavljeno na visini od najmanje 5 m,
b) jedno jasno zeleno svjetlo vidljivo sa svih strana i postavljeno na oko 1 m iznad svjetla navedenog u točki a) ovoga stavka.
Danju:
zeleni balon na visini ne manjoj od 5 m.
Jasno bijelo svjetlo i zeleni balon mogu se postaviti na manju visinu ukoliko je dužina skele manja od 20 m.
(2) Čeoni čamac ili plovak skele s uzdužnim užetom noću mora imati jasno bijelo svjetlo vidljivo sa svih strana postavljeno na visinu od najmanje 3 m iznad površine vode.
(3) Skele koje plove slobodno moraju imati:
Noću:
a) jedno jasno bijelo svjetlo, vidljivo sa svih strana, na način propisan u stavku 1. točki a) ovoga članka,
b) jedno jasno zeleno svjetlo, vidljivo sa svih strana, na način propisan u stavku 1. točki b) ovoga članka,
c) bočna svjetla i krmeno svjetlo, na način propisan u članku 3.08 stavku 1. točki b) i c) ovoga Pravilnika;
Danju:
zeleni balon na način propisan u stavku 1. ovoga članka.
Članak 3.17 – Dodatno obilježavanje plovila koja imaju prednost prolaza
Plovila kojima su nadležna tijela odobrila pravo prednosti prolaza na mjestima gdje je redoslijed prolaza reguliran propisom nadležnih tijela, moraju, uz druge oznake propisane ovim Pravilnikom, imati:
Danju:
crveni plamenac istaknut na pramcu i dovoljno visoko da bude jasno vidljiv.
Članak 3.18 – Dodatno obilježavanje plovila nesposobnih za manevar
(1) Svako plovilo nesposobno za manevriranje mora, kad je to potrebno, osim svjetala propisanih drugim odredbama ovoga Pravilnika, pokazivati:
Noću:
crveno svjetlo kojim se maše; kod čamaca se crveno svjetlo može zamijeniti bijelim
ili
dva crvena svjetla postavljena na oko 1 m jedno iznad drugog, postavljena na pogodnom mjestu i dovoljno visoko tako da su vidljiva sa svih strana.
Danju:
crvenu zastavu kojom se maše;
ili
dva crna balona postavljena na oko 1 m jedan iznad drugoga, na pogodno mjesto i na takvu visinu da budu vidljivi sa svih strana.
(2) Kad je potrebno, takvo plovilo osim navedenoga, mora davati i propisane zvučne znakove.
Članak 3.19 – Obilježavanje plutajućih tijela i plutajućih objekata za vrijeme plovidbe
Bez povrede drugih posebnih uvjeta koji mogu biti postavljeni u okviru članka 1.21 ovoga Pravilnika, plutajuća tijela i plutajući objekti moraju imati:
Noću:
dovoljan broj jasnih bijelih svjetala, vidljivih sa svih strana, radi označavanja svojih kontura.
ODJELJAK B OBILJEŽAVANJE ZA VRIJEME STAJANJA
Članak 3.20 – Obilježavanje plovila za vrijeme stajanja
(1) Sva plovila osim onih navedenih u članku 3.22 i 3.25 ovoga Pravilnika moraju, za vrijeme stajanja imati:
Noću:
jedno obično bijelo svjetlo vidljivo sa svih strana, postavljeno na visini od najmanje 3 m. Ovo svjetlo može se zamijeniti jednim običnim bijelim svjetlom na pramcu i istim takvim svjetlom na krmi,