 osoba s javnim ovlastima sa sjedištem u Zagrebu i posluje pod nazivom: »Hrvatska komora arhitekata«, a može se koristiti i skraćenim nazivom: »HKA«.
(2) Engleski naziv Hrvatske komore arhitekata je: »Croatian Chamber of Architects«, skraćeno: »CCA«.
(3) Komora se upisuje u sudski registar Trgovačkog suda.
Znak i pečat Komore
Članak 5.
(1) Komora ima svoj znak. Izgled znaka Komore utvrđuje Upravni odbor. Znak Komore je zaštićen.
(2) Pečati i žigovi Komore okruglog su oblika, promjera 38 mm, s natpisom: »Hrvatska komora arhitekata«, napisanim velikim početnim slovom, brojem pečata, odnosno žiga, znaka u sredini kružnice i imena: »Zagreb«, napisanim velikim početnim slovom.
(3) Za pečate koji se otiskuju u tinti, može se koristiti crna, tamnoplava i ljubičasta tinta.
(4) Žig izrađen od kovine otiskuje se u crvenom vosku.
(5) Komora ima i suhi žig.
(6) Oblik i sadržaj pečata i žiga, osobe zadužene za njihovo čuvanje, te način korištenja znaka, pobliže utvrđuje Skupština Komore općim aktom.
II. JAVNE OVLASTI
Članak 6.
(1) Rad Komore je javan.
(2) Komora obavlja javne ovlasti koje su utvrđene Zakonom.
(3) Akti koje Komora izdaje u obavljanju javnih ovlasti jesu javne isprave.
(4) Na potvrde i druge javne isprave koje izdaje Komora u obavljanju javnih ovlasti može se izjaviti pravni lijek, sukladno aktima Komore.
(5) Komora izdaje potvrde, uvjerenja, izvatke iz upisnika, evidencija, registara i slično, o činjenicama o kojima vodi evidenciju.
III. ZADACI I POSLOVI KOMORE
Članak 7.
Komora pored javnih ovlasti obavlja i sljedeće:
1. čuva ugled struke, čast i prava ovlaštenih arhitekata, ovlaštenih krajobraznih arhitekata, ovlaštenih arhitekata urbanista, ovlaštenih voditelja građenja arhitektonske struke, ovlaštenih voditelja građenja krajobrazne struke, ovlaštenih voditelja radova arhitektonske struke, ovlaštenih voditelja radova krajobrazne struke (u daljnjem tekstu: članovi Komore), te stranih osoba s poslovnim nastanom u Republici Hrvatskoj, koji obavljaju poslove regulirane profesije arhitektonske struke u svojstvu odgovorne osobe; unaprjeđuje i osigurava uvjete za pravilno obavljanje poslova i utvrđuje temeljna načela i pravila ponašanja u obavljanju i ispunjavanju obveza prema društvu, struci, naručiteljima i svojim zaposlenicima; skrbi da članovi Komore savjesno i u skladu sa zakonom obavljaju svoje poslove, te ujedno promiče i njihove materijalne interese, a štiti i materijalne interese naručitelja usluga organiziranjem obveznog osiguranja od profesionalne odgovornosti,
2. provodi stalno stručno usavršavanje svojih članova, te s tim u vezi uspostavlja i unaprjeđuje razne oblike stručne, znanstvene i poslovne suradnje sa znanstvenim ustanovama, fakultetima, državnim i upravnim tijelima, te odgovarajućim pravnim i fizičkim osobama,
3. surađuje s Ministarstvom graditeljstva i prostornoga uređenja (u daljnjem tekstu: Ministarstvo) i drugim državnim tijelima u postupku izrade propisa i davanja mišljenja na propise iz područja graditeljstva i prostornoga uređenja, javne nabave, zaštite okoliša i drugih pitanja od utjecaja na kvalitetu izgrađenog okoliša, kroz sudjelovanje u radu radnih skupina za izradu zakona i podzakonskih akata, daje mišljenja, prijedloge i primjedbe na prijedloge zakona i podzakonskih akata, te upućuje inicijativu za donošenje novih propisa od javnog interesa i interesa za članove Komore,
4. prati i proučava odnose i pojave, uključujući i stanje u graditeljstvu, od interesa za uređenje, položaj i rad članova Komore, te unaprjeđuje kvalitetu arhitektonske djelatnosti i izgrađenog okoliša,
5. razvija strukovnu etiku,
6. promiče druge interese članova Komore,
7. nadzire članove Komore, samostalne urede, zajedničke urede i druge pravne osobe u kojima rade članovi Komore, te obavljaju li svoje poslove u skladu sa zakonom i aktima Komore,
8. izvješćuje Hrvatski sabor, Ministarstvo, državna, te predstavnička tijela jedinica lokalne samouprave i uprave, na vlastiti poticaj ili na njihov zahtjev, o stanju i problemima,