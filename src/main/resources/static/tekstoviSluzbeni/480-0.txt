23 27.02.2015 Odluka o izmjeni Odluke o utvrđivanju Liste dionica i poslovnih udjela u trgovačkim društvima u vlasništvu Republike Hrvatske i provedbi posljednje Javne dražbe za pokriće kapitalnih izdataka
VLADA REPUBLIKE HRVATSKE
481
Na temelju članka 75. Zakona o upravljanju i raspolaganju imovinom u vlasništvu Republike Hrvatske (»Narodne novine«, broj 94/2013), u vezi s točkom VII. Odluke Vlade Republike Hrvatske o utvrđivanju Liste dionica i poslovnih udjela u trgovačkim društvima u vlasništvu Republike Hrvatske i provedbi posljednje javne dražbe za pokriće kapitalnih izdataka (»Narodne novine«, broj 61/2014), Vlada Republike Hrvatske je na sjednici održanoj 26. veljače 2015. godine donijela
ODLUKA
O IZMJENI ODLUKE O UTVRĐIVANJU LISTE DIONICA I POSLOVNIH UDJELA U TRGOVAČKIM DRUŠTVIMA U VLASNIŠTVU REPUBLIKE HRVATSKE I PROVEDBI POSLJEDNJE JAVNE DRAŽBE ZA POKRIĆE KAPITALNIH IZDATAKA
I.
U Odluci o utvrđivanju Liste dionica i poslovnih udjela u trgovačkim društvima u vlasništvu Republike Hrvatske i provedbi posljednje javne dražbe za pokriće kapitalnih izdataka (»Narodne novine«, broj 61/2014) Lista dionica i poslovnih udjela trgovačkih društava u vlasništvu Republike Hrvatske namijenjena organizaciji posljednje javne dražbe za pokriće kapitalnih izdataka zamjenjuje novom Listom.
Nova Lista iz stavka 1. ove točke pod nazivom »Lista dionica i poslovnih udjela u trgovačkim društvima u vlasništvu Republike Hrvatske, namijenjena organizaciji posljednje javne dražbe za pokriće kapitalnih izdataka« utvrđuje se s izmjenama i dopunama u izričaju i materijalnom obujmu kako je predloženo Zaključkom Upravnog vijeća Centra za restrukturiranje i prodaju, klase: 024-04/15-04/40, urbroja: 360-01/08-2015-2, od 6. veljače 2015. godine.
Nova Lista iz stavka 1. ove točke nalazi se u prilogu ove Odluke i čini njezin sastavni dio.
Nova Lista iz stavka 1. ove Odluke utvrđuje se radi promjena koje su nastupile u međuvremenu, a odnose se na stečajeve, likvidacije, predstečajne nagodbe, rezervacija i sl. društava u vlasništvu Republike Hrvatske, a na koje Centar za restrukturiranje i prodaju nije mogao utjecati. U Listi iz ove Odluke, u odnosu na Listu utvrđenu Odlukom Vlade Republike Hrvatske (»Narodne novine«, broj 61/2014), izmijenjen je utvrđeni iznos dionica i poslovnih udjela 86 trgovačkih društava, ukupne nominalne vrijednosti 147.935.254.00 kuna, tako da glasi na dionice i poslovne udjele 94 trgovačka društva, ukupne nominalne vrijednosti 133.620.697,00 kuna.
II.
Ovlašćuje se Centar za restrukturiranje i prodaju da u slučaju nastupa okolnosti na koje nije mogao utjecati, kao što su stečajevi, likvidacije, predstečajne nagodbe, rezervacije i sl., može izmijeniti i/ili dopuniti Listu iz stavka I. ove točke do održavanja Javne dražbe za pokriće kapitalnih izdataka, te da prijedlog nove Liste dostavi Vladi Republike Hrvatske.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/68
Urbroj: 50301-09/09-15-2
Zagreb, 26. veljače 2015.
Predsjednik Zoran Milanović, v. r.
LISTA DIONICA I POSLOVNIH UDJELA U TRGOVAČKIM DRUŠTVIMA U VLASNIŠTVU REPUBLIKE HRVATSKE NAMIJENJENA ORGANIZACIJI POSLJEDNJE JAVNE DRAŽBE ZA POKRIĆE KAPITALNIH IZDATAKA
Red. br. DRUŠTVO Broj dionica/udjela Nominalna vrijednost dionice/ udjela UKUPNA nominalna vrijednost dionica/udjela % od ukupnog broja izdanih dionica/udjela Početna cijena po dionici/ udjelu u PRAVIMA Ukupna početna cijena U PRAVIMA Korak po dionici/udjelu 1 Bimont d.o.o., Kukuljanovo 218 300 kn 65.400 kn 0,60% 75,00 16.350,00 3,00 2 Birotehnik d.o.o., Oroslavje 1 351.200 kn 351.200 kn 4,95% 87.800,00 87.800,00 3.512,00 3 Brodospas d.d., Split paktet 1 3.238 80 kn 259.040 kn 0,87% 20,00 64.760,00 0,80 4 Brodospas d.d., Split paktet 2 3.238 80 kn 259.040 kn 0,87% 20,00 64.760,00 0,80 5 Cetra d.d., Zagreb 299 380 kn 113.620 kn 0,89% 95,00 28.405,00 3,80 6 Chemcolor d.d., Zagreb 3.439 50 kn 171.950 kn 2,14% 12,50 42.987,50 0,50 7 Ciglana IGM d.o.o., Sladojevci 5.596 100