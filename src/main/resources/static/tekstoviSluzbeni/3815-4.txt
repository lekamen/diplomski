veličine 100 cm × 50 cm, a postavlja se na nosač na visini 1 m od razine tla na svim putovima kojima je moguć pristup radilištu.
Članak 23.
Obilježavanje putova i prostora iz članka 21. ovog Pravilnika provodi se na visini od najmanje 1 m iznad razine tla kolcima koji se označavaju trakama bijele boje na kojima crnom bojom piše MINE.
Obilježavanje početne linije provodi se crvenom trakom bez natpisa.
Članak 24.
Prilikom razminiranja ručnom detekcijom mina pirotehničar je dužan obilježiti početnu točku, obilježiti pretraženi dio radne staze i mjesto pronalaska MES-a, NUS-a i njihovih dijelova.
Ukoliko se unutar radne staze pronađu metalni predmeti koji nisu MES, NUS i njihovi dijelovi pirotehničar ih je dužan vidno odlagati na mjesto obilježeno fiksiranim komadićem bijele trake dužine najmanje 20 cm.
Pronađene metalne predmete iz stavka 1. ovog članka pirotehničar je dužan odložiti na obilježena mjesta unutar svoje dnevno pregledane površine.
Obilježavanje početne točke provodi se istostraničnom trokutastom oznakom dužine stranica 15 cm, crvene boje s bijelim natpisom STOP, koja se postavlja na visini od najmanje 30 cm od razine tla.
Pirotehničar je dužan provesti obilježavanje radne staze obostrano pomoću zastavica s crvenim vrhom koje se postavljaju duž pravca razminiranja radilišta na razmaku od 1 m do 5 m ili crvenom trakom, koja se fiksira za čvrstu podlogu svakih 1 do 3 metra sukladno odluci voditelja radilišta, ovisno o konfiguraciji zemljišta i minskoj situaciji.
Pronađeni MES, NUS i njihovi dijelovi obilježavaju se istostraničnom trokutastom oznakom dužine stranica 15 cm, crvene boje s bijelim natpisom MINE koju pirotehničar postavlja 30 cm ispred pronađenog MES-a, NUS-a i njihovih dijelova na visini od najmanje 30 cm od razine tla.
MES, NUS i njihovi dijelovi pronađeni tijekom obavljanja poslova razminiranja ovlaštena pravna osoba i/ili obrtnik je dužan uništiti na način propisan Zakonom, a ukoliko se uništavanje obavlja na radilištu voditelj radilišta je dužan najkasnije dva sata prije započinjanja uništavanja obavijestiti nadležnu policijsku upravu.
Članak 25.
HCR je dužan izraditi poseban Idejni plan razminiranja na temelju prethodno provedenog dopunskog općeg izvida i/ili tehničkog izvida u cilju preciznijeg utvrđivanja zagađenosti MES-om, NUS-om i njihovim dijelovima nastalih eksplozijom skladišta MES-a i NUS-a.
Na području i/ili građevini koja je obuhvaćena posebnim idejnim planom iz stavka 1. ovog članka ovlaštena pravna osoba i/ili obrtnik dužni su u postupku pronalaženja MES-a, NUS-a i njihovih dijelova primijeniti postupak vizualnog pregleda područja i/ili građevine i metodu ručne detekcije mina.
Osim postupka i metode navedene u stavku 2. ovog članka ovlaštena pravna osoba i/ili obrtnik mogu primijeniti pse za detekciju mina i/ili slojevito pretraživanje područja ručno i/ili strojevima sa zaštićenom kabinom za koju je izdana ocjena o sukladnosti.
Iznimno od stavaka 2. i. 3. ovog članka, mogu se koristiti i druga sredstva i oprema koju je HCR prihvatio i odobrio u izvedbenom planu.
Voditelj radilišta dužan je prilikom pronalaska MES-a, NUS-a i njihovih dijelova, ovisno o tome u kakvom se tehničkom stanju pronađena sredstva nalaze, odlučiti da li ga je moguće ukloniti odnosno premjestiti bez opasnosti za život i zdravlje ljudi i imovinu te bez ugrožavanja okoliša.
Članak 26.
Na područjima i/ili građevinama na kojima se utvrdi velika zagađenost metalnim predmetima (okućnice, smetlišta, područjima odlaganja građevinskog otpada i sl.) voditelj radilišta je dužan takva područja obilježiti trakama plave boje i obavijestiti pirotehničara za kontrolu kvalitete odnosno HCR da je na obilježenom području moguć ostanak zaostalih metalnih predmeta nakon obavljene ručne detekcije mina.
Na područjima i/ili građevinama iz stavka 1. ovog članka ovlaštena pravna osoba i/ili obrtnik dužni su u postupku pronalaženja MES-a, NUS-a i njihovih dijelova primijeniti postupak vizualnog pregleda područja i/ili građevine i metodu ručne 