 postupka od tri godine ni u kojem slučaju ne mogu postojati opravdani razlozi. ...
(...)
Zaključno, podnositelj ističe kako iz predmetnog rješenja Općinskog građanskog suda u Zagrebu, koje je potvrdio Županijski sud, proizlazi da je zahtjev podnositelja odbijen zapravo zbog proteka vremena u kojem je dijete razvilo siguran attachment prema majci, obzirom je od oca zbog protupravnog postupanja B. bilo razdvojeno više od dvije godine, tako da su stvoreni uvjeti iz čl. 13. st. 1. toč. B Haške konvencije – postojanje opasnosti da bi kod djeteta mogla nastupiti psihička trauma zbog povratka u D. ... a do čega je, uzimajući da je mišljenje vještakinje točno, došlo isključivo zbog propusta državnih tijela RH da odluku donesu u roku koji propisuje Haška konvencija, a nikako zbog postupanja podnositelja. Dakle, premda na strani podnositelja nisu postojali nikakvi uvjeti za odbijanje njegovog zahtjeva (po čl. 13. st. 1. toč. B Haške konvencije), isti je zbog postupanja državnih tijela odbijen, dakle protivno načelu pravne sigurnosti i vladavini prava.«
8.1. Podnositelj u ustavnoj tužbi dalje navodi:
Podnositelj je već detaljno iznio u činjeničnom opisu o tome kako mu je onemogućeno pravo na ravnopravno participiranje u postupku. Naime, iako ga je sud u ponovljenom postupku redovito obavještavao odnosno dostavljao mu podneske protivne strane, nije ga obavijestio o provođenju najznačajnijeg dokaza – vještačenju/opservaciji djeteta, koju je sam predlagao te koja bi, da ga je sud obavijestio i na taj mu način omogućio sudjelovanje u vještačenju/opservaciji, možda drugačije tekla, odnosno rezultirala drugačijim nalazom.
Također se ističe kako je povrijeđeno i pravo podnositelja na provođenje usmene rasprave. Naime, neposredna i usmena rasprava jedan je od temelja poštenog suđenja, ne samo prema domaćim propisima, već i prema Europskoj konvenciji o ljudskim pravima te kao standard prihvaćena u svim suvremenim pravnim sustavima. Na takav način u svojim odlukama rezonira i Europski sud za ljudska prava.
(...)
Naposljetku, ističe se i da se povreda prava na pošteno suđenje očituje u arbitrarnom postupanju, kako prvostupanjskog tako i drugostupanjskog suda. Naime, iz obrazloženja rješenja prvostupanjskog suda vidljivo je da je isti odluku utemeljio na manjkavom nalazu vještaka te na pogrešnoj predodžbi o preraspodjeli tereta dokazivanja, odnosno navodeći kako podnositelj nije učinio nespornim i dokazao da bi majci mlt. C. bio osiguran nesmetan povratak u D., stan i posao, odnosno uvjeti njezine socijalne i financijske samostalnosti za siguran život s mlt. C. u D.
Iz navedenoga proizlazi da bi podnositelj, usprkos utvrđenju suda o tome da je zadržavanje mlt. C. od strane majke bilo protupravno, čime je ona povrijedila podnositeljevo pravo na brigu, da bi mogao ostvariti svoje pravo prema Haškoj konvenciji, B. trebao osigurati stan, posao i financijsku neovisnost u D. Podnositelj ističe da je ovakav zaključak suda više nego apsurdan.«
IV. MJERODAVNO PRAVO
9. Članci 3., 11., 12., 13. i 14. HKoGAMoD-a glase:
»Član 3.
Odvođenje ili zadržavanje djeteta smatrat će se nezakonitim:
a) ako predstavlja povredu prava na brigu što ga je dobila osoba, institucija ili bilo koje drugo tijelo, kolektivno ili pojedinačno, po zakonu države u kojoj je dijete bilo stalno nastanjeno prije odvođenja ili zadržavanja;
b) ako su se u vrijeme odvođenja ili zadržavanja ta prava ostvarivala kolektivno ili pojedinačno, ili bi se bila ostvarivala da nije došlo do odvođenja ili zadržavanja.
(...)«
»Član 11.
Sudski ili upravni organi država ugovornica hitno će provesti postupak za povratak djeteta.
Ako odgovarajući sudski ili upravni organi ne donesu odluku u roku od šest tjedana od dana pokretanja postupka, podnositelj molbe ili centralni izvršni organ države kojoj je poslan zahtjev, na vlastitu inicijativu ili na zahtjev,centralnoga izvršnog organa države koja upućuje zahtjev, ima pravo tražiti obrazloženje zbog odgode. Ako odgovor dobije centralni izvršni organ države kojoj 