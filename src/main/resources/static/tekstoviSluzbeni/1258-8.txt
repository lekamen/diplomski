 predviđen njihovim statutom ili posebnom odlukom donesenom na temelju statuta odustati od te liste najkasnije 48 sati nakon što je bila objavljena od strane izbornog povjerenstva izborne jedinice. Za neovisnu listu odluku o odustajanju donosi osoba ovlaštena za zastupanje liste.
Odredbom članka 24. stavka 1. ZIDZIZHDS »Narodne novine«, br. 53/03.,koji je stupio na snagu 2. travnja 2003., riječju: »Sabor« zamijenjene su riječi: »Zastupnički dom Sabora, odnosno županijske liste za izbor zastupnika u Županijski dom Sabora«, a riječi: »odnosno županijskog izbornog povjerenstva« brisane su.
Odredbom članka 17. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., djelomično izmijenjen stavak 1.
Pisana obavijest o odustanku mora prispjeti izbornom povjerenstvu izborne jedinice u roku iz stavka 1. ovoga članka.
Odredbom članka 24. stavka 2. ZIDZIZHDS »Narodne novine«, br. 53/03., koji je stupio na snagu 2. travnja 2003., brisane su riječi: »odnosno županijskom izbornom povjerenstvu«.
Odredbom članka 17. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., u stavku 2. dodan dio teksta.
Odustanak jednog ili više kandidata s liste nije dopušten nakon prihvaćanja liste na kojoj su navedeni, te se odustanak nekog od kandidata neće uvažiti i takova će lista ostati pravovaljanom s imenima svih objavljenih kandidata.
Članak 26.
Najkasnije 48 sati nakon što je prihvaćena i objavljena lista, od kandidature za zastupnika u Sabor u izbornim jedinicama gdje se biraju zastupnici nacionalnih manjina može odustati:
– kandidat grupe birača pisanim očitovanjem ovjerovljenim po javnom bilježniku,
Odredbom članka 18. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25., veljače 2015., djelomično izmijenjen podstavak 1.
– kandidat kojeg je predložila politička stranka uz pisanu suglasnost političke stranke i
– politička stranka koja je predložila kandidata.
Odredbom članka 25. ZIDZIZHDS »Narodne novine«, br. 53/03., koji je stupio na snagu 2. travnja 2003., riječju: »Sabor« zamijenjene su riječi: »Zastupnički dom Sabora«.
Odustanak kandidata iz stavka 1. ovoga članka odnosi se i na njihove zamjenike.
Članak 27.
Ako neki od kandidata na listama za izbor zastupnika u Sabor odnosno kandidat ili zamjenik u izbornim jedinicama gdje se biraju zastupnici nacionalnih manjina umre u vremenu od dana objave liste kandidata, politička stranka, odnosno stranke ili udruge nacionalnih manjina koje su kandidirale tog zastupnika mogu umjesto njega predložiti novog kandidata, odnosno zamjenika, bez posebnih uvjeta za valjanost kandidature propisanih ovim Zakonom, sve do 10 dana prije održavanja izbora.
Odredbom članka 26. ZIDZIZHDS »Narodne novine«, br. 53/03., koji je stupio na snagu 2. travnja 2003., u stavku 1. i 2. riječju: »Sabor« zamijenjene su riječi: »Zastupnički dom sabor, odnosno kandidat ili zamjenik na županijskim listama za izbor zastupnika u Županijski dom Sabora«, a riječ: »autohtonih« u stavku 1. brisana je. Također, odredbom članka 8. ZIDZIZHS »Narodne novine«, br. 145/10., koji je stupio na snagu 1. siječnja 2011., brisane su u stavku 1. riječi: »ili udruge nacionalnih manjina«, no navedeni članak 8. ZIDZIZHS »Narodne novine«, br. 145/10., ukinut je Odlukom Ustavnog suda Republike Hrvatske, od 29. srpnja 2011. »Narodne novine«, br. br. 93/11.
Odredbom članka 19. Zakona o izmjenama i dopunama Zakona o izborima zastupnika u Hrvatski sabor »Narodne novine«, br. 19/15., stupio na snagu 25. veljače 2015., djelomično izmijenjen stavak 1.
Ako neki od kandidata na listama za izbor zastupnika u Sabor umre nakon roka iz stavka 1. ovoga članka, na odgovarajući način primijenit će se odredba članka 42. ovoga Zakona.
Odredbom članka 19. Zakona o izmjenama i dopunama Zakona o izborima zastupnika u Hrvatski sabor »Narodne