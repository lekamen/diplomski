100 18.09.2015 Uredba o dražbi određenih drvnih sortimenata
VLADA REPUBLIKE HRVATSKE
1942
Na temelju članka 6. stavka 3. Zakona o trgovini (»Narodne novine«, br. 87/08, 116/08, 76/09, 114/11, 68/13 i 30/14), Vlada Republike Hrvatske je na sjednici održanoj 17. rujna 2015. godine donijela
UREDBU
O DRAŽBI ODREĐENIH DRVNIH SORTIMENATA
Članak 1.
(1) Uredbom o dražbi određenih drvnih sortimenata propisuje se postupak prodaje robe putem dražbe i to za ogrjevno drvo višemetrica (VM) i neobrađeno drvo, neovisno o tome ima li skinutu koru ili bjeliku i da li je grubo učetvoreno ili ne, sukladno tarifnim oznakama 4401 i 4403 Kombinirane nomenklature Europske unije, a na temelju javne objave putem javnog nadmetanja (u daljnjem tekstu: nadmetanje) koje se obavlja na određenom mjestu i u određeno vrijeme.
(2) Trgovačko društvo Hrvatske šume d.o.o. utvrđuje vrste i količine drvnih sortimenata koje će objaviti na nadmetanju, porijeklom iz šuma kojima gospodari, a sukladno operativnim godišnjim planovima.
(3) Trgovačko društvo Hrvatske šume d.o.o. provodi putem nadmetanja prodaju drvnih sortimenata iz tarifnih oznaka iz stavka 1. ovoga članka, porijeklom iz šuma kojima gospodari trgovačko društvo Hrvatske šume d.o.o. i šuma u vlasništvu Republike Hrvatske kojima ne gospodari trgovačko društvo Hrvatske šume d.o.o.
Članak 2.
U nadmetanju mogu sudjelovati pravne i fizičke osobe registrirane za obavljanje djelatnosti trgovine na jedinstvenom tržištu Europske unije, tržištu Europskog gospodarskog prostora te državama izvan Europske unije i Europskoga gospodarskog prostora ili njihovi zastupnici.
Natječaj
Članak 3.
(1) Trgovačko društvo Hrvatske šume d.o.o. objavljuje nadmetanje drvnih sortimenata iz članka 1. ove Uredbe na internetskim stranicama trgovačkog društva Hrvatske šume d.o.o.
(2) Objava o drvnim sortimentima iz stavka 1. ovoga članka sadržava sljedeće podatke:
1. Naziv vlasnika
2. Grupa – redni broj
3. Upravu šuma, podružnicu
4. Šumariju
5. Stovarište ili gospodarsku jedinicu, odjel, odsjek
6. Mjesto prodaje – paritet (franco: pomoćno stovarište, glavno stovarište, na panju, kraj panja oboreno, kraj panja izrađeno)
7. Vrstu drva
8. Kvalitetu drvnih sortimenata
9. Količinu i jedinicu mjere (m3, t)
10. Iskličnu jediničnu cijenu po jedinici (kn/m3, t)
11. Početnu vrijednost (kuna)
12. Mjesto i vrijeme pregleda
13. Rok za podnošenje ponuda
14. Uvjete plaćanja
15. Mjesto gdje će se obaviti nadmetanje, datum i sat otvaranja ponuda
16. Utvrđivanje mogućnosti sudjelovanja kod otvaranja ponuda
17. Web portal za dostavu ponuda: https://prodaja.hrsume.hr.
(3) Dokumentacija za prodaju drvnih sortimenata putem nadmetanja mora biti jasna, razumljiva i nedvojbena te mora sadržavati specifikaciju drvnih sortimenata razvrstanih po vrstama, kvaliteti i izračunu vrijednosti drvnih sortimenata za početnu cijenu nadmetanja.
(4) Drvni sortimenti na mjestima prodaje pomoćno stovarište, glavno stovarište i kraj panja izrađeno moraju biti obilježeni sukladno važećem Pravilniku o doznaci stabala, obilježavanju drvnih sortimenata, popratnici i šumskom redu.
(5) Za drvne sortimente na mjestima prodaje na panju i kraj panja oboreno objavit će se planske količine i kvaliteta iz operativnog godišnjeg plana, dok će se obilježavanje obaviti prilikom preuzimanja. Prema utvrđenoj kvaliteti i količini ispostavljat će se popratnice i računi.
(6) Početnu cijenu drvnih sortimenata čini važeća cijena po cjeniku trgovačkog društva Hrvatske šume d.o.o. uvećana za troškove do mjesta prodaje i naknadu za korištenje šumskih cesta.
(7) Početna cijena ne može se naknadno mijenjati niti dopunjavati.
Ponuda
Članak 4.
(1) Pri izradi ponude, ponuditelj se mora pridržavati zahtjeva i uvjeta objavljenih u dokumentaciji za nadmetanje.
(2) Pri izradi ponude ponuditelj ne smije mijenjati i nadopunjavati tekst dokumentacije za nadmetanje.
Članak 5.
(1) Ponuda se podnosi putem web portala: https://prodaja.hrsume.hr.
(2) Ponude se evidentiraju prema redoslijedu zaprimanja putem web portala iz