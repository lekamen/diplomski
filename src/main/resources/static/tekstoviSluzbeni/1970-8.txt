 nezaposlenosti iznosi više od 20 %, prema podacima Državnog zavoda za statistiku za proteklu godinu, odobrit će se bespovratna novčana potpora za opravdane troškove otvaranja novih radnih mjesta povezanih s ulaganjem u visini do 30 % prihvatljivih troškova za otvaranje novog radnog mjesta, u maksimalnom iznosu protuvrijednosti kuna do 9000,00 eura po novootvorenom radnom mjestu.
(4) Ako korisnik potpore ne ispuni uvjet otvaranja minimalnog broja novih radnih mjesta sukladno članku 6. točki 1. ovoga Zakona, odnosno ne zadrži nova radna mjesta na određenom području utvrđena stavcima 1. – 3. ovoga članka najmanje pet godina od njihova prvog popunjavanja za velike poduzetnike, odnosno tri godine za mikro, male i srednje poduzetnike, ali ne kraće od razdoblja korištenja potpora iz ovoga Zakona za koje je to radno mjesto preduvjet, prestaje mu pravo korištenja bespovratnih novčanih potpora za novo radno mjesto, kao i usavršavanje uz obvezu povrata novčanih sredstava ostvarenih korištenjem odobrenih potpora uvećanih za iznos osnovne referentne stope, koja se određuje i objavljuje na temelju pravila o državnim potporama, uvećane za 100 baznih bodova.
(5) Ukupan iznos bespovratnih novčanih potpora iz ovoga članka, poreznih i drugih poticaja koje korisnik potpore može iskoristiti tijekom razdoblja korištenja potpora, određuje se u apsolutnom iznosu, poštujući maksimalni dopušteni iznos ukupnih poticaja navedenih u članku 6. točki 13. ovoga Zakona.
(6) Visinu iznosa potpore za opravdane troškove novih radnih mjesta povezanih s projektom ulaganja, kao i kriterije za određivanje konkretne visine iznosa potpore iz stavaka 1. – 3. ovoga članka propisuje Vlada Republike Hrvatske uredbom iz članka 17. stavka 8. ovoga Zakona.
4. Potpore za opravdane troškove usavršavanja povezanih s projektom ulaganja
Članak 11.
(1) Korisniku potpore odobrit će se bespovratna novčana potpora za usavršavanje radnika na novim radnim mjestima povezanim s projektom ulaganja. Potpore se ne dodjeljuju za usavršavanje koje poduzetnici provode radi osiguravanja sukladnosti s obveznim nacionalnim normama o usavršavanju.
(2) Bespovratna novčana potpora za troškove usavršavanja povezanih s projektom ulaganja dodjeljivat će se sukladno pravilima o državnim potporama za usavršavanje.
(3) Prihvatljivi troškovi su sljedeći:
– troškovi predavača, za sate tijekom kojih su predavači sudjelovali u usavršavanju
– troškovi poslovanja povezani s predavačima i polaznicima, koji su izravno povezani s projektom usavršavanja, poput putnih troškova, troškova materijala i potrošne robe izravno povezanih s projektom, amortizacija alata i opreme, ako se koriste isključivo za projekt usavršavanja; troškovi smještaja su isključeni
– troškovi savjetodavnih usluga povezanih s projektom usavršavanja
– troškovi osoblja polaznika usavršavanja i opći neizravni troškovi (administrativni troškovi, najam, režijski troškovi) za sate koje polaznici usavršavanja provedu u usavršavanju.
Intenzitet potpore ne premašuje 50 % prihvatljivih troškova, a može se povećati do 70 % prihvatljivih troškova iz ovoga članka kako slijedi:
– za 10 postotnih bodova ako se usavršavanje provodi za radnike s invaliditetom i
– za 10 postotnih bodova ako se potpora dodjeljuje srednjem poduzetniku i
– za 20 postotnih bodova ako se potpora dodjeljuje malom i mikropoduzetniku.
(4) Potpore za usavršavanje iz stavaka 1. – 3. ovoga članka dodjeljuju se sukladno člancima 1. – 12. i članku 31. Uredbe Komisije (EU) br. 651/2014 od 17. lipnja 2014.
5. Potpore za razvojno-inovacijske aktivnosti, aktivnosti poslovne podrške i aktivnosti usluga visoke dodane vrijednosti
Članak 12.
(1) Za investicije u razvojno-inovacijske aktivnosti, aktivnosti poslovne podrške i aktivnosti usluga visoke dodane vrijednosti dodatne potpore odobravat će se za sljedeće projekte ulaganja:
a) RAZVOJNO-INOVACIJSKE AKTIVNOSTI – koje utječu na razvoj novih i znatno unapređenje postojećih:
– proizvoda
– proizvodnih serija
– proizvodnih procesa
– proizvodnih