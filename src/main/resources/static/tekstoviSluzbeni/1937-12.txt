je proveden nadzor iz stavka 2. ovoga članka.
(7) Ako se pri nadzoru motornih vozila, plovnih objekata, plovila, drugih motora ili strojeva utvrdi da se označena plinska ulja iz članka 87. ovoga Zakona koriste u druge svrhe osim u svrhe i na način propisan člankom 88. ovoga Zakona, ovlašteni carinski službenik će osobi koja je nezakonito postupala naložiti da u roku od pet dana od dana kada je proveden nadzor ili u duljem roku koji odredi službena osoba ovisno o okolnostima slučaja izvrši istakanje energenta koji je predmet nezakonitog postupanja i čišćenje spremnika pogonskog goriva te da o tome dostavi pisani dokaz nadležnoj ustrojstvenoj jedinici Carinske uprave. Troškove istakanja energenta i čišćenje spremnika pogonskog goriva snosi osoba koja je nezakonito postupala.
(8) Ako osoba koja je nezakonito postupala ne postupi u skladu s nalogom iz stavka 7. ovoga članka, Carinska uprava može poduzeti sve mjere, uključujući oduzimanje motornog vozila, plovnog objekta, plovila ili drugog stroja ili motora u čijem se spremniku nalazio energent koji je predmet nezakonitog postupanja. Carinska uprava poduzima mjere iz ovoga stavka donošenjem rješenja.
(9) Neovisno o stavku 8. ovoga članka, Carinska uprava će rješenjem oduzeti motorno vozilo, plovni objekt, plovilo ili drugi stroj ili motor u kojem je ugrađen ili korišten poseban spremnik ili je postojeći preinačen radi zlouporabe energenata ili izbjegavanja nadzora nad namjenskom uporabom energenata.
(10) Predmeti i sredstva iz stavaka 8. i 9. ovoga članka oduzet će se i kada nisu vlasništvo osobe koja je nezakonito postupala. Oduzimanje predmeta i sredstava iz stavaka 8. i 9. ovoga članka ne utječe na prava trećih osoba za naknadu štete od osobe od koje su ti predmeti i sredstva oduzeti.
(11) Ako postoji opasnost da će osoba kojoj je ovlašteni carinski službenik naložio istakanje energenta koji je predmet nezakonitog postupanja i čišćenje spremnika pogonskog goriva izbjeći izvršenje naloga, Carinska uprava može, ako je to razmjerno svrsi koja se želi postići rješenjem, privremeno zabraniti uporabu motornih vozila, plovnih objekata i plovila za druge svrhe, osim za izvršenje tog naloga. Rješenje se izvršava pečaćenjem motornih vozila, plovnih objekata i plovila ili na drugi pogodan način.
(12) Žalba na rješenje iz stavaka 8., 9. i 11. ovoga članka ne odgađa izvršenje rješenja.
(13) Radi utvrđivanja zakonitosti i namjenskog korištenja plinskih ulja koja se koriste kao gorivo za namjenu grijanja, odnosno kao gorivo za namjene korisnika prava iz članka 92. ovoga Zakona Carinska uprava je ovlaštena nadzirati i provjeravati udovoljava li korisnik svim uvjetima za ostvarivanje prava na njihovo korištenje. U provedbi nadzora ovlašteni carinski službenici mogu pregledavati poljoprivredno zemljište, ulaziti i pregledavati poslovne i proizvodne prostore te objekte, pregledavati uređaje, strojeve, motore, prijevozna sredstva, plovila, plovne objekte, robu, usjeve, nasade, poslovnu dokumentaciju i druge stvari kod nadziranih korisnika.
(14) Ministar financija pravilnikom propisuje posebnosti provedbe ovoga članka.«.
Članak 35.
Iza članka 91. dodaju se članci 91.a, 91.b i 91.c koji glase:
»Članak 91.a
(1) Energenti iz tarifnih oznaka KN 2710 19 91 i 2710 19 99 te proizvodi iz tarifne oznake KN 3826 00 90 kada im namjena nije pogon ili grijanje podliježu posebnim mjerama nadzora proizvodnje, prerade, skladištenja i kretanja. Posebne mjere nadzora kretanja odnose se na komercijalni prijevoz u rasutom stanju energenta iz tarifnih oznaka KN 2710 19 91 i 2710 19 99 te proizvoda iz tarifne oznake KN 3826 00 90 (kada im namjena nije pogon ili grijanje). Komercijalni prijevoz u rasutom stanju podrazumijeva nezapakirani proizvod koji se prevozi u kontejnerima kao sastavnom dijelu prijevoznog sredstva (kamion cisterna, vagon cisterna ili tanker) ili u ISO spremnicima, uključujući i nezapakirane proizvode koji se prevoze u drugim kontejnerima zapremnine veće od 210 litara.
(2) Svaka pravna ili fizička