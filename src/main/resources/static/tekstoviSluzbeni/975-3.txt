 (»Narodne novine«, broj 53/2014).
(6) Lista dozvoljenih troškova tiskana je u Prilogu I. ovog Pravilnika i njegov je sastavni dio.
VI. NEPRIHVATLJIVE AKTIVNOSTI I TROŠKOVI
Članak 12.
(1) Neprihvatljivim aktivnostima smatraju se:
a) Jednostavna zamjena, odnosno uobičajena obnova vinograda koji su došli do kraja svog prirodnog životnog vijeka u smislu ponovne sadnje iste sorte na istoj parceli u skladu s istim sustavom uzgoja vinove loze sukladno članku 6. Uredbe Komisije (EZ) br. 555/2008 i članku 46. Uredbe Europskog Parlamenta i Vijeća (EU) br. 1308/2013 ili svakodnevni poslovi u vinogradu, budući da je cilj ove mjere poboljšanje proizvodnje kroz provođenje strukturnih promjena u postojećem vinogradu u smislu povećanja konkurentnosti i prilagodbe zahtjevima tržišta;
b) Postavljanje sustava za zaštitu od štete od divljači kao što su izgradnja ograda, aktivna zaštita koja uključuje zvučne repelente i slično;
c) Uspostava sustava za zaštitu od ptica kao što je pokrivanje redova u vinogradu sa zaštitnim mrežama za grožđe, razni uređaji za plašenje ptica, aktivna zaštita koja uključuje zvučne repelente i slično;
d) Postavljanje zaštite od tuče pokrivanjem redova sa zaštitnim mrežama za grožđe;
e) Izgradnja vjetrobrana ili zidova za zaštitu od vjetra;
f) Izgradnja/održavanje putova u vinogradu ili onih koji vode do vinograda;
g) Izgradnja dizala u vinogradu;
h) Kupnju poljoprivrednih vozila.
(2) Neprihvatljivim troškovima smatraju se:
– PDV (kod Podnositelja/Korisnika koji su u sustavu PDV-a),
– sredstva izdvojena za buduće gubitke ili dugovanja,
– bankovni troškovi, bankovne kamate i premije osiguranja,
– troškovi gubitka na tečaju valute,
– administrativni troškovi i troškovi osoblja Korisnika (sukladno članku 19. Uredbe Europskog Parlamenta i Vijeća (EU) br. 1306/2013),
– troškovi koji nisu dio projekta,
– troškovi krčenja površine od zatečenog nasada i/ili raslinja koji nisu prihvatljiv trošak kod pripreme tla za podizanje novog nasada vinograda.
(3) Neprihvatljivim troškovima smatraju se i svi oni troškovi koji nisu navedeni u stavku 2. ovoga članka i u Listi dozvoljenih troškova iz članka 11. stavka 6. ovoga Pravilnika.
VII. NATJEČAJ
Članak 13.
(1) Agencija za plaćanja raspisuje natječaj za provedbu mjere Restrukturiranje (u daljnjem tekstu: Natječaj) jednom ili više puta tijekom financijske godine u ovisnosti o raspoloživosti sredstava.
(2) Natječaj iz stavka 1. ovoga članka objavljuje se u Narodnim novinama i na službenim internetskim stranicama Ministarstva poljoprivrede (www.mps.hr) (u daljnjem tekstu: internetskim stranicama Ministarstva) i službenim internetskim stranicama Agencije za plaćanja (www.apprrr.hr) (u daljnjem tekstu: internetskim stranicama Agencije za plaćanja).
(3) Natječajem iz stavka 1. ovog članka određuju se uvjeti i rokovi za podnošenje prijava za dodjelu sredstava iz Nacionalnog programa za mjeru Restrukturiranje (u daljnjem tekstu. Prijava) te obrasci za njegovu provedbu.
(4) Obrasci iz stavka 3. ovoga članka i upute za njihovo popunjavanje objavljuju se na internetskim stranicama Agencije za plaćanja.
VIII. POSTUPANJE S PRIJAVOM
Članak 14.
(1) Nakon objave Natječaja iz članka 13. ovoga Pravilnika, Podnositelj podnosi Prijavu zajedno s propisanom dokumentacijom isključivo preporučenom poštom s povratnicom na adresu objavljenu u Natječaju.
(2) Podnositelj je dužan dokazati da u vrijeme podnošenja Prijave ima podmirene/regulirane obveze prema Državnom proračunu i proračunu jedinice lokalne samouprave u kojoj je sjedište Podnositelja.
(3) Podnositelj je dužan ažurirati sve podatke vezane uz Prijavu u Upisniku poljoprivrednih gospodarstava i u Vinogradarskom registru.
(4) Radi provjere ispunjavanja uvjeta prihvatljivosti Podnositelja, Agencija za plaćanja će podatke iz Prijave provjeriti uvidom u Upisnik poljoprivrednih gospodarstava, Vinogradarski registar te ostale javno dostupne registre.
(5) Temeljem podataka iz Prijave Agencija za plaćanja će utvrditi i provjeriti podatke primjenjive za rangiranje