
d) osnovnu infrastrukturu aerodroma, vizualna sredstava za navigaciju (oznake, znakovi i svjetla)
e) aerodromski priručnik, posebno poglavlje koje se odnosi na poslove građevinskog održavanja
f) plan za slučaj izvanrednog događaja na aerodromu
g) pravila kretanja i/ili vožnje na operativnoj površini
h) postupke za obavljanje govorne komunikacije
i) NOTAM procedure
j) postupke i način pregledavanja infrastrukture aerodroma te izvješćivanje rezultata pregleda i
k) siguran rad na objektima i pripadajućim površinama operativne površine uključujući i ljudske čimbenike.
(2) Program stručnog osposobljavanja za rad na poslovima organiziranja i koordiniranja održavanja u zimskim uvjetima mora najmanje sadržavati:
a) organizaciju i koordiniranje održavanja u zimskim uvjetima
b) način međusobne komunikacije sudionika održavanja u zimskim uvjetima
c) pregled objekata i operativne površine i mjerenje koeficijenta trenja i
d) način izvješćivanja o stanju objekata i operativne površine.
(3) Program stručnog osposobljavanja za rad na poslovima održavanja u zimskim uvjetima mora najmanje sadržavati:
a) način održavanja objekata i operativne površine
b) kontrolu ispravnosti i osnove preventivnog održavanja opreme namijenjene održavanju u zimskim uvjetima
c) rukovanje opremom i sredstvima namijenjenim održavanju u zimskim uvjetima
d) čišćenje i odleđivanje konstruktivnih kolnika operativne površine
e) obvezne postupke prije i nakon korištenja opreme i sredstava namijenjenih održavanju u zimskim uvjetima i
f) obvezne radnje nakon iznenadnog kvara opreme i sredstava namijenjenih održavanju u zimskim uvjetima na operativnoj površini.
Prevencija od upada divljih životinja na aerodrom i sudara divljih životinja sa zrakoplovima na aerodromu
Članak 33.
Program stručnog osposobljavanja za rad na poslovima prevencije od upada divljih životinja na aerodrom i sudara divljih životinja sa zrakoplovima na aerodromu mora minimalno sadržavati:
a) važeće propise koji se odnose na poslove prevencije od upada divljih životinja na aerodrom i sudara divljih životinja sa zrakoplovima na aerodromu.
b) osnovnu infrastrukturu aerodroma
c) osnovu zrakoplova, uključujući vrste zrakoplova, dizajn motora zrakoplova i utjecaj sudara divljih životinja na sustave zrakoplova
d) komunikaciju s kontrolom leta
e) vizualna sredstava za navigaciju (oznake, znakovi i svjetla)
f) aerodromski priručnik, posebno poglavlje koje se odnosi na mjere i postupke u cilju prevencije od upada divljih životinja na aerodrom i sudara divljih životinja sa zrakoplovima na aerodromu
g) vrstu ptica i drugih životinja koji se pojavljuju na aerodromu
h) vrstu sredstava i opreme za rastjerivanje i njihovo korištenje
i) način evidencije provođenja pojedinih mjera sigurnosti zračnog prometa od divljih životinja, evidencije sudara divljih životinja sa zrakoplovom
j) plan za slučaj izvanrednog događaja na aerodromu
k) pravila kretanja i/ili vožnje na operativnoj površini i
l) siguran rad na objektima i pripadajućim površinama operativne površine uključujući i ljudske čimbenike.
Sustav upravljanja sigurnošću na aerodromu
Članak 34.
Program stručnog osposobljavanja za rad na poslovima upravljanja sustavom sigurnosti na aerodromu, mora minimalno sadržavati:
a) važeće propise iz područja aerodroma i njihovog održavanja, pružanja zemaljskih usluga i sigurnosti zračnog prometa
b) osnovnu infrastrukturu aerodroma
c) vizualna sredstava za navigaciju
d) aerodromski priručnik kao cjeloviti dokument, a posebno poglavlja koja se odnose na:
1. sustav upravljanja sigurnošću
2. mjere i postupke u cilju sigurne provedbe procesa prihvata i otpreme zrakoplova, putnika, predane prtljage, tereta i pošte
3. prihvat i otpremu opasne robe
4. održavanje svih najvažnijih objekata aerodroma na kojima se organiziraju i provode prihvat i otprema zrakoplova, putnika, predane prtljage, tereta i pošte te opasne robe
5. prevenciju upada divljih životinja na aerodrom i sudara zrakoplova i divljih životinja na aerodromu
6. plan za slučaj