18 26.02.2016 Odluka o izmjenama i dopunama Odluke o nazivima i uvjetima za radna mjesta, poslovima koji se na njima obavljaju te koeficijentima složenosti poslova u Ustavnom sudu Republike Hrvatske
USTAVNI SUD REPUBLIKE HRVATSKE
493
Na temelju članka 17. stavka 2. točke 1. Poslovnika Ustavnog suda Republike Hrvatske (»Narodne novine« broj 181/03., 16/06., 30/08., 123/09., 63/10., 121/10., 19/13., 37/14., 83/14. – pročišćeni tekst i 2/15.), a u vezi s člankom 2. stavkom 3. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst), dana 23. veljače 2016. godine, donosim
ODLUKU
O IZMJENAMA I DOPUNAMA ODLUKE O NAZIVIMA I UVJETIMA ZA RADNA MJESTA, POSLOVIMA KOJI SE NA NJIMA OBAVLJAJU TE KOEFICIJENTIMA SLOŽENOSTI POSLOVA U USTAVNOM SUDU REPUBLIKE HRVATSKE
I.
U Odluci o nazivima i uvjetima za radna mjesta, poslovima koji se na njima obavljaju te koeficijentima složenosti poslova u Ustavnom sudu Republike Hrvatske (»Narodne novine«, broj 102/14. i 117/14.) u Prilogu 1. Nazivi radnih mjesta u Ustavnom sudu, potrebni stručni uvjeti za raspored na radna mjesta, broj potrebnih savjetnika i drugih službenika i namještenika te koeficijenti složenosti poslova, u rednom broju A.2., u stupcu »Opći i posebni stručni uvjeti« iza točke 5) dodaje se točka 6) koja glasi: »6) položen stručni ispit za stručnjaka zaštite na radu«, a u stupcu »Koeficijent složenosti«, broj »2,991« zamjenjuje se brojem »3,150«.
U rednom broju B.a.1.2., stupcu »Broj izvršitelja«, broj 22 zamjenjuje se brojem 24.
U rednom broju B.a.4.6., stupcu »Opći i posebni stručni uvjeti«, iza točke 3) dodaje se točka 4) koja glasi: »4) znanje engleskog ili francuskog jezika«.
II.
U Prilogu 2. Nazivi radnih mjesta u Ustavnom sudu s opisom poslova i zadaća, u rednom broju A.2., stupcu »Opis poslova i zadaća«, iza riječi: »izvješće;« dodaju se riječi: »poslovi stručnjaka zaštite na radu«.
U rednom broju B.a.4.2., stupcu »Opis poslova i zadaća«, iza riječi: »engleski jezik;« dodaju se riječi: »izrada godišnjeg izdanja »Izbora odluka Ustavnog suda«;«.
III.
Ova odluka stupa na snagu osmog dana od dana objave u »Narodnim novinama«.
Broj: SuT-A-3/2016
Zagreb, 23. veljače 2016.
Predsjednica prof. dr. sc. Jasna Omejec, v. r.
