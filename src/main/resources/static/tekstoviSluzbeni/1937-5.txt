 proizvoda.
(9) U slučaju iz stavka 8. ovoga članka, Carinska uprava će rješenjem brisati trošarinskog obveznika iz registra trošarinskih obveznika. Trošarinski obveznik koji bude izbrisan iz registra trošarinskih obveznika može se ponovno upisati u registar ako u trenutku podnošenja prijave za upis nema evidentiranih dospjelih dugova s naslova javnih davanja te ako ne postoje razlozi iz stavka 4. ovoga članka zbog kojih se trošarinskom obvezniku može privremeno zabraniti daljnje obavljanje djelatnosti.
(10) Žalba izjavljena protiv rješenja iz stavka 9. ovoga članka ne odgađa izvršenje rješenja.
(11) Carinska uprava će rješenjem pravnoj ili fizičkoj osobi privremeno zabraniti daljnje obavljanje djelatnosti ako:
1. ne dopusti ili onemogućava provedbu poreznog ili trošarinskog nadzora
2. proizvodi trošarinske proizvode, posluje ili obavlja djelatnost s trošarinskim proizvodima na području Republike Hrvatske bez upisa u sudski ili drugi odgovarajući registar i/ili bez upisa u registar trošarinskih obveznika
3. poduzima radnje koje imaju obilježja zlouporabe prava u kretanju trošarinskih proizvoda
4. u prometu na području Republike Hrvatske prodaje, kupuje, skladišti, posjeduje ili na drugi način raspolaže s trošarinskim proizvodima protivno uvjetima propisanim ovim Zakonom
5. oglašava prodaju ili ponudu trošarinskih proizvoda čiji promet prema odredbama ovoga Zakona nije dopušten.
(12) Žalba izjavljena protiv rješenja iz stavka 11. ovoga članka ne odgađa izvršenje rješenja.
(13) Rješenje iz stavka 11. ovoga članka izvršava se odgovarajućom primjenom stavka 6. ovoga članka i privremenim oduzimanjem trošarinskih proizvoda, uređaja i druge opreme za proizvodnju, preradu, prijevoz, prodaju, oglašavanje i skladištenje trošarinskih proizvoda, o čemu je ovlašteni carinski službenik dužan izdati potvrdu.
(14) Zabrana iz stavka 11. ovoga članka traje do uklanjanja razloga zbog kojih je zabrana izrečena, a najkraće 30 dana od dana izdavanja rješenja.
(15) Ako se u slučajevima iz stavka 11. ovoga članka utvrdi neovlašteno raspolaganje ili obavljanje djelatnosti s trošarinskim proizvodima Carinska uprava može radi pravilnog uređenja postupanja s trošarinskim proizvodima i ako je to razmjerno svrsi koje se želi postići poduzeti sve mjere, uključujući oduzimanje te prodaju ili uništenje trošarinskih proizvoda, uređaja i druge opreme za proizvodnju, preradu, prijevoz, prodaju, oglašavanje i skladištenje trošarinskih proizvoda. Neovlaštenim raspolaganjem ili obavljanjem djelatnosti s trošarinskim proizvodima smatra se svaka proizvodnja, prerada, prevoženje, prenošenje, kupnja, prodaja, posjedovanje ili skladištenje trošarinskih proizvoda protivno odredbama ovoga Zakona.
(16) Iznimno i ako je to razmjerno svrsi koja se želi postići, u slučajevima iz stavka 4. ovoga članka Carinska uprava može, umjesto donošenja rješenja kojim se trošarinskom obvezniku privremeno zabranjuje daljnje obavljanje djelatnosti, rješenjem u pisanom ili usmenom obliku narediti otklanjanje nadzorom utvrđenih nedostataka i odrediti primjereni rok u kojem nedostatke treba otkloniti.
(17) U smislu ovoga članka trošarinskim proizvodom smatra se i duhanska sirovina te energenti iz članka 83. ovoga Zakona neovisno o namjeni korištenja.
(18) Ministar financija pravilnikom propisuje posebnosti provedbe ovoga članka.«.
Članak 20.
Članak 50. mijenja se i glasi:
»(1) Radi provedbe poreznog nadzora i provjere, trošarinski obveznik dužan je čuvati izdane i primljene račune, prateće trošarinske dokumente, carinske deklaracije, dokumente temeljem kojih je ostvario oslobođenje od plaćanja trošarine, dnevne obračune trošarine, izvješća i sve druge knjigovodstvene dokumente koji se na bilo koji način odnose na proizvodnju, skladištenje, uvoz, unos, izvoz i iznos trošarinskih i drugih proizvoda koji su predmet uređenja ovoga Zakona, a koji su bitni za obračunavanje i plaćanje trošarine, u roku utvrđenom posebnim propisima, a najduže deset godina nakon isteka godine na koju se ti dokumenti