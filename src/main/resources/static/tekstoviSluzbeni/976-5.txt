 programa,
f) ukoliko po završenoj administrativnoj kontroli Agencija utvrdi da odobreni iznos potpore za pojedini projekt iznosi manje od minimalnog iznosa propisanog u članku 6. ovog Pravilnika.
(2) Ako u tijeku obrade Prijave Podnositelj odustane od iste, Agencija za plaćanja izdaje Odluku o odbacivanju prijave.
VIII. ODLUKA O ODOBRENJU PROJEKTA
Članak 17.
(1) Agencija za plaćanja nakon obrade prijava Podnositelju donosi Odluku o odobrenju projekta iz mjere Investicija u slučaju:
a) ispunjavanja uvjeta i kriterija propisanih ovim Pravilnikom i Natječajem i
b) prihvatljivosti ulaganja i/ili troškova utvrđenih u Listi dozvoljenih troškova.
(2) Odlukom o odobrenju projekta utvrđuju se:
a) maksimalni iznos potpore za prihvatljive aktivnosti,
b) prihvatljivi troškovi projekta,
c) neprihvatljivi troškovi projekta,
d) rok završetka projekta, (rok završetka projekta u pravilu je godinu dana, a iz opravdanih razloga može se odobriti produljenje roka po jednu godinu).
(3) Odlukom o odobrenju projekta utvrđuju se sljedeća prava i obveze Korisnika:
a) obveza Korisnika da će u svakom trenutku osigurati nesmetani pristup i kontrolu na terenu koja se odnosi na odobrenu potporu, te obveza davanja na uvid sve dokumentacije vezane uz sufinancirane aktivnosti djelatnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF),
b) obveza Korisnika da dostavlja potrebna izvješća Agenciji za plaćanja,
c) obveza Korisnika da osigura da svi podaci i informacije dostavljeni Agenciji za plaćanja budu točni,
d) obveza Korisnika da dostavi Agenciji za plaćanja ili osigura dostupnost za sve potrebne podatke vezane uz odobrena ulaganja koje Agencija za plaćanja zatraži,
e) obveza Korisnika da prijavi Agenciji za plaćanja prije ili neposredno nakon njihovog nastanka sve promjene o statusu gospodarstva kao i sve promjene koje se odnose na kriterije prihvatljivosti,
f) obveza Korisnika da izvijesti Agenciju za plaćanja u pisanom obliku o bilo kojoj situaciji mogućeg sukoba interesa od dana zaprimanja Odluke o odobrenju projekta i tijekom sljedećih pet godina od datuma konačne isplate od strane Agencije za plaćanja,
g) zabrana prekoračenja najvećeg dozvoljenog iznosa potpore,
h) obveza Korisnika da osigura izvođenje projekta u skladu s opisom navedenim u skraćenom planu projekta priloženom uz Prijavu,
i) obveza Korisnika da tijekom trajanja provedbe projekta osigura prihvatljivost troškova i udovoljavanje propisanim kriterijima,
j) pravo Korisnika, obveze i rokovi vezani uz isplatu predujma,
k) pravo Korisnika, obveze i rokovi za podnošenje Zahtjeva za isplatu,
l) obveza Korisnika da vidljivo obilježi ulaganje sukladno Naputku koji je tiskan u Prilogu II. ovoga Pravilnika i njegov je sastavni dio,
m) obveza Korisnika o čuvanju dokumentacije koja se odnosi na vrijeme od zaprimanja Odluke o odobrenju projekta i tijekom pet godina od datuma konačne isplate Agencije za plaćanja,
n) druga prava ili obveze Korisnika ukoliko su vezana uz specifičnost ulaganja prema pojedinom projektu.
(4) U slučaju da Korisnik ne poštuje obveze propisane ovim Pravilnikom, Natječajem ili Odlukom o odobrenju projekta, Agencija za plaćanja će sukladno odredbama ovoga Pravilnika poništiti Odluku o odobrenju projekta.
Članak 18.
(1) Odluke iz članaka 16. i 17. ovoga Pravilnika Agencija za plaćanja donosi u roku od devedeset dana od dana zaprimanja potpune Prijave ili od isteka krajnjeg roka za dostavu dopune, te šalje Podnositelju preporučenom poštom s povratnicom.
(2) Odobreno ulaganje predviđeno projektom ne smije biti započeto prije zaprimanja Odluke o odobrenju projekta.
(3) Iznimno od odredbe stavka 2. ovoga članka izuzete su aktivnosti započete u tekućoj godini prije podnošenja Prijave, koje se odnose na pripremu projekta i opće troškove projektanta/konzultanta iz članka 8. stavka 3. ovoga