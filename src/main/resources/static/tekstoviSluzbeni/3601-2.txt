 tijekom jednog podatkovnog prometa tužitelja 13. rujna 2013. koji je okončan u 2:19:26 sati unutar kojeg je ujedno ostvario i dvostruko prekoračenje prosječne potrošnje. Budući da iz tehnoloških razloga nije bilo moguće o prekoračenju potrošnje tužitelja obavijestiti tijekom podatkovnog prometa, već nakon njegovog okončanja, Tele 2 je taj podatkovni promet obračunao tužitelju.
Međutim, tužitelj ukazuje da je nakon podatkovnog prometa koji je ostvario 13. rujna 2013. u 2:19:26 sati bio od strane Tele 2 obaviješten da još nije iskoristio ugovoreni iznos tarifnog paketa.
Odredbom članka 27. stavka 3. istog Pravilnika propisano je da operatori javnih komunikacijskih usluga u pokretnim elektroničkim komunikacijskim mrežama obvezni su svoje krajnje korisnike pravovremeno i besplatno obavijestiti o iskorištenosti ugovorenog iznosa tarifnog paketa, tarifnog modela i tarifne opcije sukladno onome što su krajnji korisnici ugovorili.
Imajući na umu da je tužitelju umanjen iznos računa koji se odnosio na potrošnju od trenutka kada su se ispunili uvjeti za obavješćivanje tužitelja o njegovom prekoračenju ugovorenog iznosa tarifnog paketa odnosno nakon okončanja podatkovnog prometa 13. rujna 2013. u 2:19:26 sati, nije povrijeđen zakon na njegovu štetu.
Stoga je sud na temelju članka 57. stavka 1. ZUS-a odbio tužbeni zahtjev kao neosnovan.
O trošku upravnog spora, sud je odlučio na temelju odredbe članka 79. ZUS-a prema kojoj u upravnim sporovima svaka stranka podmiruje svoje troškove iz čega proizlazi kako nema zakonskog osnova udovoljiti zahtjevu tužitelja za nadoknadu troškova upravnog spora. Stoga je sud odlučio kao u točki II. izreke ove presude.
Odluka u točki III. izreke ove presude o objavi presude u Narodnim novinama temelji se na odredbi članka 14. stavka 8. Zakona o elektroničkim komunikacijama.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog suda, u dovoljnom broju primjeraka za sud i sve stranke u sporu, u roku od 15 dana od dana dostave ove presude.
Broj: UsI-1494/14-9
Zagreb, 18. veljače 2016.
Sutkinja Kristina Senjak Krunić, v. r.
