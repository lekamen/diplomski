 je dužan dostaviti traženu dokumentaciju preporučenom pošiljkom ili osobno u Agenciju za plaćanja u roku od pet radnih dana od dana zaprimanja zahtjeva za dopunu/obrazloženje/ispravak. Ako tražena dokumentacija ne bude poslana u zadanom roku smatrat će se da je korisnik odustao od dijela iznosa potpore za koji dokumentacija nije dostavljena.
(9) Vremenom zaprimanja zahtjeva za dopunu/obrazloženje/ispravak smatra se dan kada korisnik zaprimi preporučenu pošiljku.
(10) Ako korisnik nije preuzeo zahtjev za dopunu/obrazloženje/ispravak prilikom prve dostave, dostava preporučene pošiljke biti će ponovljena još jednom.
(11) Ako korisnik ne preuzme zahtjev za dopunu niti nakon ponovljene dostave, zahtjev za dopunu će se objaviti na oglasnoj ploči u sjedištu Agencije za plaćanja te će se dostava smatrati obavljenom istekom osmoga dana od dana stavljanja zahtjeva za dopunu na oglasnu ploču.
(12) Za plaćanja izvršena u stranoj valuti u svrhu odobrenja zahtjeva za isplatu obračunat će se:
– protuvrijednost u kunama po tečaju Europske komisije (u daljnjem tekstu: ECB), u mjesecu zaprimanja zahtjeva za financiranje iskazanom na šest decimala (navedeni tečaj se može dobiti na http://ec.europa.eu/budget/inforeuro/) i
– u slučaju da je korisnik kupio strana sredstva plaćanja po nižem tečaju od ECB u mjesecu zaprimanja zahtjeva za financiranje iskazanom na šest decimala, isplata potpore temeljit će se na ostvarenom tečaju.
(13) Ako se administrativnom kontrolom zahtjeva za financiranje utvrdi neprihvatljiv izdatak, zatraženi iznos iz zahtjeva za financiranje umanjuje se za iznos nepravilnog izdatka.
(14) Dio administrativne kontrole je i posjeta ulaganju prije financiranja koju provode djelatnici Agencije za plaćanja.
Donošenje odluka
Članak 28.
(1) Nakon provjere zahtjeva za financiranje s pripadajućom dokumentacijom Agencija za plaćanja će donijeti:
– odluku o isplati ili
– odluku o odbijanju zahtjeva za financiranje.
(2) Odluka o odbijanju zahtjeva za financiranje donosi se zbog:
– neispunjavanja uvjeta propisanih ovim Pravilnikom
– neprihvatljivosti svih aktivnosti i/ili svih troškova navedenih u zahtjevu za financiranje
– sufinanciranja aktivnosti koja je predmet potpore drugim sredstvima proračuna EU
– dostavljanja zahtjeva za financiranje nakon propisanog roka
– nedostavljanja dokumentacije navedene u članku 27. stavku 8. u roku propisanom Pravilnikom ako se dopuna/obrazloženje/ispravak odnosi na zahtjev za financiranje u cijelosti
– onemogućavanja posjeta ulaganju
– utvrđene nepravilnosti kod koje je utvrđena i sumnja na prijevaru, a provedbeno tijelo će zbog sumnje na prijevaru izvijestiti Državno odvjetništvo Republike Hrvatske kako bi se pokrenuo postupak pred nadležnim sudom
– ukoliko je korisnik proveo postupak javne nabave, a Agencija za plaćanje utvrdi da dokumentacija iz provedenog postupka javne nabave nije dostavljena Agenciji za plaćanja i/ili postupak nije proveden sukladno važećim propisima kojima se uređuje postupak javne nabave i/ili
– nedostavljanja dokumentacije vezane uz postupak javne nabave zatražen zahtjevom za dopunu/obrazloženje/ispravak.
V. POVRAT SREDSTAVA, PRIGOVORI I STUPANJE NA SNAGU
Povrat sredstava
Članak 29.
(1) Agencija za plaćanja će odlukom o povratu sredstava od korisnika zahtijevati:
1. povrat utvrđenog nepravilnog iznosa ako se nakon financiranja utvrdi administrativna greška
2. povrat utvrđenog nepravilnog iznosa ako se nakon financiranja utvrde nepravilno isplaćeni troškovi
3. povrat ukupno isplaćenih sredstava potpore ako se nakon financiranja utvrdi nepravilnost koja ujedno predstavlja sumnju na prijevaru
4. povrat ukupno isplaćenih sredstava potpore ako se utvrdi da su troškovi za koje je podnesen zahtjev za financiranje financirani drugim sredstvima proračuna EU
5. povrat isplaćenih sredstava ako je korisnik nezakonito ostvario pravo na financiranje
6. povrat isplaćenih sredstava ako sklopljeni ugovor nije izvršen na način kako je ugovoreno poštujući propise koji uređuju postupak javne