dobiti nedvojbenu potvrdu od korisnika da pristaje na sklapanje ugovora na daljinu.
(3) U slučaju sklapanja ugovora na daljinu, operator mora korisniku bez odgode dostaviti pisanu potvrdu o sklopljenom ugovoru na kućnu adresu, odnosno adresu sjedišta za korisnika koji je pravna osoba ili potvrdu elektroničkim putem, ukoliko se radi o postojećem pretplatniku i to na adresu elektroničke pošte koju koristi za komunikaciju s operatorom, a koja osobito mora sadržavati:
– uvodnu obavijest kojom se korisnika obavještava da je na određeni datum i na koji način dogovorio sklapanje novog i/ili izmjenu postojećeg ugovora i s kojim operatorom, kao i da je tom prilikom dogovoreno sklapanje ugovora daljinskim putem, za valjanost kojeg nije potreban potpis korisnika sukladno odredbi posebnog zakona kojim je uređena zaštita potrošača
– informacije o vrsti ugovorene javne komunikacijske usluge i točan naziv ugovorene usluge i tarife
– informaciju o dokumentima koji čine pretplatnički ugovor te gdje ih korisnik može zatražiti i pogledati
– informaciju o trajanju ugovora
– informaciju o trajanju i posljedicama isteka promotivnog razdoblja, ukoliko ga ima, kao i načinima otkazivanja ugovorene usluge prije isteka promotivnog razdoblja
– jasno istaknutu naznaku da ukoliko podaci o ugovorenoj usluzi nisu u skladu sa zahtjevom korisnika i/ili smatra da je došlo do prijevare ili zlouporabe njegovih podataka te ne želi sklopiti ugovor s operatorom ima pravo, ne navodeći razloge, na raskid ugovora bez plaćanja naknade u roku 14 dana od dana primitka potvrde o sklopljenom ugovoru
– informaciju o načinima na koje se može podnijeti zahtjev za raskid ugovora, koji uključuju i raskid elektroničkim putem te koji su podaci potrebni za realizaciju raskida
– kontakt broj na koji se korisnik može obratiti ukoliko ima dodatnih pitanja u svezi s ugovorenom uslugom
– sve informacije iz obrasca zahtjeva sukladno članku 8. stavku 4. ovog Pravilnika
– informaciju da u slučaju povrata robe (uređaja), korisnik mora u roku 90 dana od povrata robe (uređaja) dostaviti operatoru podatke (broj računa, adresu za poštansku uputnicu) temeljem kojih mu operator može izvršiti povrat plaćenog iznosa, a protekom kojeg operator neće biti odgovoran za neizvršavanje povrata novčanih sredstava.
(4) Operator je obvezan pisanu potvrdu iz stavka 3. ovog članka i uređaj koji se dostavlja korisniku uz sklapanje ugovora, dostaviti isključivo na kućnu adresu korisnika koji je ugovorio uslugu, odnosno adresu sjedišta za korisnika koji je pravna osoba. Operator javne komunikacijske usluge u nepokretnoj elektroničkoj komunikacijskoj mreži može uređaj potreban za pružanje usluge poslati na adresu različitu od adrese dostave potvrde. Potvrda mora biti dostavljena fizički odvojeno od ambalaže u kojoj se dostavlja uređaj ili na vidljivom mjestu na ambalaži.
(5) Ugovor sklopljen na daljinu smatra se sklopljenim danom kada je korisnik primio potvrdu o sklapanju ugovora, a rok za raskid ugovora teče od dana sklapanja ugovora.
(6) U slučaju aktiviranja dodatnih opcija unutar postojećeg ugovora u pokretnoj elektroničkoj komunikacijskoj mreži, a kojima se ne mijenja trajanje postojećeg pretplatničkog ugovora niti vrsta ugovorene komunikacijske usluge, operator korisniku upućuje SMS poruku kao potvrdu aktivacije opcije, a koja sadrži informaciju o aktivaciji opcije, cijeni, trajanju i načinu otkazivanja opcije. Za aktivaciju opcija ne primjenjuje se pravo korisnika na raskid u roku od 14 dana od aktivacije.
(7) Operator se mora pridržavati uobičajenih postupaka za provjeru identiteta korisnika usluga i to prilikom sklapanja ugovora putem internetske stranice operatora, prilikom telefonskog razgovora, kao i prilikom dostave terminalne opreme i/ili mobilnog uređaja.
Članak 5.
Dodaje se novi članak 9 a koji glasi:
Sklapanje ugovora izvan poslovnih prostora
Članak 9.a
(1) Ugovor sklopljen izvan poslovnih prostora smatra se sklopljenim na dan potpisa dokumentacije od strane korisnika, a rok za raskid ugovora