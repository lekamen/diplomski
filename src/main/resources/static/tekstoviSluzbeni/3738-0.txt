41 02.05.2016 Pravilnik o strukturi i sadržaju godišnjih financijskih izvještaja središnjeg klirinškog depozitarnog društva
HRVATSKA AGENCIJA ZA NADZOR FINANCIJSKIH USLUGA
1087
Na temelju članka 518. stavaka 2. i 3. Zakona o tržištu kapitala (»Narodne novine« broj 88/08, 146/08, 74/09, 54/13, 159/13, 18/15 i 110/15) te članka 19. stavka 6. Zakona o računovodstvu (»Narodne novine« broj 78/15 i 134/15), Hrvatska agencija za nadzor financijskih usluga uz prethodnu suglasnost ministra financija (klasa: 401-01/16-01/19, urbroj: 513-06-03-16-4 od 21. travnja 2016.) i Odbora za standarde financijskog izvještavanja (Odluka od 31. ožujka 2016.), na sjednici Upravnog vijeća održanoj 21. travnja 2016. donosi
PRAVILNIK
O STRUKTURI I SADRŽAJU GODIŠNJIH FINANCIJSKIH IZVJEŠTAJA SREDIŠNJEG KLIRINŠKOG DEPOZITARNOG DRUŠTVA
UVODNE ODREDBE
Članak 1.
Ovim Pravilnikom propisuju se struktura i sadržaj godišnjih financijskih izvještaja kojima Središnje klirinško depozitarno društvo izvještava Hrvatsku agenciju za nadzor financijskih usluga (dalje: Agencija) o izvještaju o financijskom položaju, izvještaju o sveobuhvatnoj dobiti, novčanim tokovima i promjenama kapitala, kao i način izvještavanja Agencije.
PRAVNA OSNOVA
Članak 2.
Središnje klirinško depozitarno društvo dužno je voditi poslovne knjige, sastavljati knjigovodstvene isprave, vrednovati imovinu i obveze te sastavljati financijske izvještaje sukladno Zakonu o tržištu kapitala i Zakonu o računovodstvu, poštujući pritom računovodstvene i financijske standarde i načela te opće računovodstvene pretpostavke.
STRUKTURA I SADRŽAJ GODIŠNJIH FINANCIJSKIH IZVJEŠTAJA
Članak 3.
(1) Godišnje financijske izvještaje Središnjeg klirinškog depozitarnog društva čine:
– Izvještaj o financijskom položaju,
– Izvještaj o sveobuhvatnoj dobiti,
– Izvještaj o novčanom toku,
– Izvještaj o promjenama kapitala,
– Bilješke uz financijske izvještaje.
(2) Središnje klirinško depozitarno društvo prilikom sastavljanja Izvještaja o novčanom toku iz stavka 1. ovog članka može koristiti ili direktnu ili indirektnu metodu.
(3) Godišnji financijski izvještaji iz stavka 1. ovoga članka moraju biti revidirani od strane revizora.
(4) Pored izvještaja iz stavka 1. ovoga članka Agencija može od Središnjeg klirinškog depozitarnog društva zahtijevati dodatne podatke, informacije i objašnjenja za pojedine stavke u godišnjim financijskim izvještajima.
Članak 4.
(1) Središnje klirinško depozitarno društvo dužno je sastavljati godišnje financijske izvještaje navedene u članku 3. stavku 1. alinejama 1. do 4. ovoga Pravilnika sukladno strukturi i sadržaju koji su propisani u tehničkoj uputi Agencije.
(2) Godišnje financijske izvještaje revidirane od strane revizora Središnje klirinško depozitarno društvo dužno je također dostaviti i sukladno strukturi i sadržaju koji su definirani na obrascima u Prilogu 1. ovog Pravilnika zajedno s revizorskim izvješćem te godišnjim izvješćem, u pisanom obliku, poštom.
(3) Bilješke uz financijske izvještaje iz članka 3. stavka 1. alineje 5. ovoga Pravilnika sastavljaju se u skladu s odredbama standarda financijskog izvještavanja na način da pružaju:
– dodatne i dopunske informacije koje nisu prezentirane u izvještaju o financijskom položaju, izvještaju o sveobuhvatnoj dobiti, izvještaju o novčanim tokovima i izvještaju o promjenama kapitala, te
– informacije o dodatnim podacima koji nisu prezentirani drugdje u financijskim izvještajima, ali su potrebni za razumijevanje bilo kojeg sastavnog dijela financijskih izvještaja.
NAČINI I ROKOVI IZVJEŠTAVANJA
Godišnji financijski izvještaji i godišnje izvješće
Članak 5.
(1) Središnje klirinško depozitarno društvo dužno je dostaviti Agenciji godišnje financijske izvještaje i godišnje izvješće zajedno s revizorskim izvješćem u roku od petnaest dana od dana zaprimanja revizorskog izvješća, a najkasnije u roku od četiri mjeseca od zadnjeg dana poslovne godine.
(2) Središnje klirinško depozitarno društvo dužno je dostaviti Agenciji godišnje financijske izvještaje u