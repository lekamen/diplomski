 Prvi korak u poduzetništvo«, potpora male vrijednosti dodjeljuje se krajnjim korisnicima kredita kroz poticajnu kamatnu stopu.
Potpora male vrijednosti predstavlja razliku između referentne kamatne stope koja se utvrđuje pojedinačno za svakog krajnjeg korisnika kredita i odobrene poticajne kamatne stope krajnjem korisniku kredita (efektivna kamatna stopa), a koja je u visini manjoj od referentne kamatne stope. Referentna kamatna stopa koja se primjenjuje u izračunu objavljena je na webu Agencije za zaštitu tržišnog natjecanja.
Potpora u obliku poticajne kamatne stope koja je niža od referentne kamatne stope za pojedinog krajnjeg korisnika kredita odobrava se sukladno važećim propisima o potporama male vrijednosti i može se odobriti samo onom krajnjem korisniku kredita koji već nije iskoristio najviši dopušteni iznos državne potpore za iste opravdane troškove, odnosno dopušteni iznos potpore male vrijednosti.
Mikro krediti na temelju ovog Kreditnog programa odobravaju se sukladno važećim propisima o potporama male vrijednosti (Uredba Komisije (EU) br. 1407/2013 оd 18. prosinca 2013. o primjeni članaka 107. i 108. Ugovora o funkcioniranju Europske unije na de minimis potpore) te su podnositelji prijave dužni uz prijavu priložiti Izjavu o korištenim potporama male vrijednosti, koja je sastavni dio Skupne izjave.
Na temelju važećih propisa o potporama male vrijednosti (Uredba Komisije (EU) br. 1407/2013 оd 18. prosinca 2013. o primjeni članaka 107. i 108. Ugovora o funkcioniranju Europske unije na de minimis potpore) maksimalan iznos svih potpora male vrijednosti, koje poduzetniku mogu biti dodijeljene tijekom razdoblja od tri fiskalne godine ne smije biti veći od 200.000 eur odnosno veći od 100.000 eur u slučaju poduzetnika koji obavlja djelatnost cestovnog prijevoza.
Bruto novčana protuvrijednost potpore unutar dodijeljenog mikro kredita računa se prilikom odobravanja svakog pojedinog mikro kredita. HAMAG-BICRO prije odobravanja mikro kredita provjerava ukupni iznos dodijeljenih potpora male vrijednosti u protekle 3 fiskalne godine.
Prilikom dodjele potpore unutar mikro kredita, HAMAG-BICRO poduzetnika pismeno obavješćuje o predviđenom iznosu potpore izraženom u obliku bruto novčane protuvrijednosti potpore, kao i tome da je riječ o potpori male vrijednosti, izričito se pozivajući na Uredbu Komisije (EU) br. 1407/2013 od 18. prosinca 2013. o primjeni članaka 107. i 108. Ugovora o funkcioniranju Europske unije na de minimis potpore te navodeći njezin naziv i podatke o objavi u Službenom listu Europske unije.
VI. NAKNADE
Naknada za obradu kreditnog zahtjeva za krajnjeg korisnika
– 0,25% jednokratno na iznos odobrenog kredita
– naplaćuje se prije isplate kredita.
Naknada za prijevremenu otplatu kredita
Ne naplaćuje se.
VII. INSTRUMENTI OSIGURANJA
Instrumenti osiguranja: zadužnice (zadužnica subjekta malog gospodarstva, na istoj zadužnici uz istodobnu izjavu vlasnika kao jamca a u slučaju više vlasnika uzimaju se zadužnice svih vlasnika razmjerno njihovom udjelu u vlasništvu).
Vrijednost zadužnice mora biti najmanje u visini iznosa odobrenog kredita.
Sve troškove u svezi pribavljanja instrumenata osiguranja i provedbe osiguranja te brisanja i povrata provedenih osiguranja snosi korisnik kredita.
VIII. POSTUPAK OBRADE KREDITNOG ZAHTJEVA
Zahtjev za kredit podnosi i potpisuje subjekt malog gospodarstva na propisanom obrascu Zahtjev za kredit, uz prilog ostale obvezne pripadajuće dokumentacije.
Postupak obrade kreditnog zahtjeva sastoji se od sljedećih koraka:
• Administrativna provjera – Zaprimanje, evidentiranje i provjera formalne ispravnosti zahtjeva,
• Postupak odobravanja kredita.
HAMAG-BICRO ima mogućnost donošenja odluke o stavljanju kredita u mirovanje ili reprogramu kreditne obveze po odobrenom kreditu.
Administrativna provjera
U slučaju nepotpunosti dokumentacije i/ili postojanja nedostataka u zahtjevu za kredit (bilo u odnosu na sam zahtjev, bilo u odnosu na potrebne priloge zahtjevu), kao i neudovoljavanju osnovnim