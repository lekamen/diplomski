 (zadržavaju se u prostoru i iste se mogu rekonstruirati/sanirati prema posebnim uvjetima nadležnih službi.
(2) Manje sakralne građevine (kapelice, raspela), civilna obilježja i spomenike moguće je postavljati na površinama izvan naselja, osim u zoni stroge zaštite (zona I).
(3) Građevine iz stavka 2. ovoga članka mogu se graditi kao samostalne građevine tlocrtne površine maks. 10 m2, najveće visine 4,0 metra, a u skladu s tradicijskim oblikovanjem i vizualnim uklapanjem u krajolik, uporabom tradicijskih materijala.
8.3.1. Ostale građevine u funkciji posjećivanja
Članak 134.
Ostale građevine u funkciji posjećivanja su: planinarski domovi, planinarske kuće, izletišta i skloništa za izletnike, promatračnice, vidikovci, odmorišta i sl. Mogu se graditi izvan građevinskog područja prema posebnim propisima i uz posebne suglasnosti nadležnih tijela iz područja zaštite prirode.
Članak 135.
(1) Postojeći Planinarski domovi su građevine zatečene u prostoru, a to su: Planinarski dom pod Vošcem i Planinarski dom/šumarska kuća Kaoci. Postojeći planinarski domovi nalaze se u zoni korištenja (zona III) – podzoni posjetiteljske infrastrukture (podzona 3b). Uvjeti gradnje i prostorni pokazatelji definirani su člankom 110. i 113. ovoga Plana.
(2) Novi planinarski domovi mogu se graditi na površinama izvan naselja u zoni usmjerene zaštite (zona II) – podzoni očuvanja staništa (2a) i u zoni korištenja (zona III) – podzoni posjetiteljske infrastrukture (podzona 3 b), prema posebnim propisima i uz posebne suglasnosti nadležnih tijela iz područja zaštite prirode.
(3) Maksimalna tlocrtna površina novog planinarskog doma je 60 m2, katnosti Pr+1, maksimalne visine vijenca 6,0 metara s kosim krovištem do 35°. Izgradnja novih planinarskih domova moguća je prema sljedećim uvjetima:
– U prizemlju planinarskog doma nalazi se prostorija za okupljanje (dnevni boravak) koja je minimalne površine do 30 m2. Uz ovaj prostor nalazi čajna kuhinja koja može biti povezana s glavnim prostorom (dnevnim boravkom), sanitarni prostori i spremišta (za planinarsku opremu) i drvarnica. U glavnoj prostoriji za okupljanje obavezna je izrada manjeg ložišta ili peći na kruto gorivo (drvo). U sklopu planinarskog doma potrebno je planirati i zimsku sobu. To je prostor koji je u svakom trenutku dostupan slučajnim prolaznicima posebno u trenucima kada je planinarska dom zatvoren. Zimska soba je prostor površine od 8 – 12 m2 koja mora imati ložište i klupe za sjedenje
– Na katu planinarskog doma planirana je izgradnja spavaonica
– U sklopu uređenja okućnice planinarskog doma obavezna je postava najmanje dva stola s pripadajućim klupama od prirodnih materijala (drvo ili kamen). Oko stolova potrebno je osigurati prirodnu zaštitu od sunca sadnjom stabala ili izraditi drvenu sjenicu. Prostor oko građevine potrebno je hortikulturno urediti, bez većih građevinskih zahvata koji bi dodatno narušili prirodni krajolik
– U sklopu građevine potrebno je izgraditi cisternu za vodu i omogućiti prikupljanje kišnice s krova. Odvodnja otpadnih voda građevina mora biti riješena sabirnom jamom ili biološkim uređajima (II stupanj pročišćenja) manjih kapaciteta za pojedinačnu građevinu ili skupinu građevina
– Kod izgradnje planinarskog doma i uređenja okoliša zabranjuje se upotreba umjetnih materijala koji nisu izgledom sukladni okolišu u kojem se nalaze (limovi, plastični pokrov ili obloge, metalne nosive konstrukcije, velike staklene površine koje nisu opravdane projektnim rješenjem ili druge reflektirajuće površine i sl.)
– Novi planinarski domovi ne mogu se graditi na istaknutim planinskim uzvišenjima.
(4) Postojeći planinarski domovi prikazani su na kartogramu br. C.3. Planinarske staze, putevi i objekti koji je sastavni dio Obrazloženja Plana.
Članak 136.
(1) Planinarske kuće: Pod Sv. Jurom, »Slobodan Ravlić« – Lokva, Podgorska kuća – Podglogovik, Kačka Glavica (bivša lovačka kuća) – Kaoci, Bukovac, »Akademik Josip Roglić – Čulija«, »Toni Roso« – Vošac i Krajska kuća – Čikeši su građevine zatečene u