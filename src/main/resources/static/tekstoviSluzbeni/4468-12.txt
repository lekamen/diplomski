 dobi djeteta
2. pokazati postupak otvaranja dišnog puta metodom potiskivanja donje čeljusti prema naprijed kod djece
3. pokazati postupak postavljanja orofaringealnog tubusa kod djece
4. pokazati postupak postavljanja nazofaringealnog tubusa kod djece
5. pokazati ventilaciju maskom sa samoširećim balonom i spremnikom kod djece.
4. POROD
Završetkom ove tematske cjeline polaznik će opisati fiziološki tijek poroda, asistirati pri normalnom porodu, zbrinuti majku nakon poroda, procijeniti i zbrinuti novorođenče.
Znanja
Na kraju ove tematske cjeline polaznik će:
1. navesti postupke procjene rodilje
2. opisati fiziološki tijek i postupak asistiranja pri normalnom porodu
3. navesti postupak procjene majke nakon poroda
4. opisati postupak procjene novorođenčeta
5. objasniti postupak zbrinjavanja novorođenče.
Vještine:
Na kraju ove tematske cjeline polaznik će:
1. demonstrirati postupak asistencije pri normalnom porodu na modelu za porod
2. demonstrirati postupak procjene i zbrinjavanja novorođenčeta.
IV. Edukacijski program za vozače u timu izvanbolničke hitne medicinske službe
Članak 13.
Edukacijski program za vozače u timu izvanbolničke hitne medicinske službe obuhvaća edukacijske vježbe za vozače izvanbolničke hitne medicinske službe i edukacijske vježbe obnove znanja i vještina za vozače izvanbolničke hitne medicinske službe koje vozačima omogućuju stjecanje i održavanje kompetencija kako bi doprinijeli timskom radu u zbrinjavanju hitnog pacijenta.
Vozači u timu izvanbolničke hitne medicinske službe obvezni su obnoviti stečena znanja i vještine prije isteka roka od tri godine od datuma izdavanja potvrdnice koju izdaje Hrvatski zavod za hitnu medicinu nakon uspješno završenog edukacijskog programa.
Članak 14.
Trajanje edukacijskih vježbi je 13 školskih sati prema Planu i programu edukacijskih vježbi za vozače izvanbolničke hitne medicinske službe sukladno Prilogu 9. Trajanje edukacijskih vježbi obnove znanja i vještina je 10 školskih sati prema Planu i programu edukacijskih vježbi obnove znanja i vještina za vozače izvanbolničke hitne medicinske službe sukladno Prilogu 10.
Popis opreme potrebne za provođenje edukacijskih vježbi nalazi se u Prilogu 11. Oprema za provođenje edukacijskih vježbi vozača izvanbolničke hitnem medicinske službe.
Na završetku edukacijskih vježbi za vozače izvanbolničke hitne medicinske službe i edukacijskih vježbi obnove znanja i vještina za vozače izvanbolničke hitne medicinske službe polaznik pristupa pismenoj i praktičnoj provjeri znanja.
Članak 15.
Očekivani ishodi učenja po tematskim cjelinama su sljedeći:
1. POZNAVANJE OPREME
Završetkom ove tematske cjeline polaznik će poznavati nazivlje i način korištenja opreme koja se koristi pri zbrinjavanja pacijenata u izvanbolničkoj hitnoj medicinskoj službi.
Znanje
Na kraju ove tematske cjeline polaznik će:
1. nabrojati i razlikovati opremu koja se koristi u izvanbolničkoj hitnoj medicinskoj službi
2. objasniti postupak zamjene boce za kisik
3. navesti način izračuna količine kisika potrebne u produženom trajanju transporta.
Vještine
Na kraju ove tematske cjeline polaznik će:
1. pokazati opremu koja se koristi u izvanbolničkoj hitnoj medicinskoj službi
2. odabrati potrebnu opremu na zahtjev liječnika ili medicinske sestre – tehničara
3. demonstrirati rukovanje s bocom za kisik
4. demonstrirati zamjenu boce za kisik
5. izračunati količinu kisika potrebnu u produženom trajanju transporta.
2. TRAUMA
Završetkom ove tematske cjeline polaznik će aktivno asistirati liječniku i medicinskoj sestri – tehničaru pri trauma pregledu, skidanju kacige ozlijeđenoj osobi i imobilizaciji ozlijeđenog s različitim imobilizacijskim sredstvima.
2.1 Asistencija pri pregledu pacijenta
Znanja
Na kraju ove tematske cjeline polaznik će:
1. navesti zaštitnu opremu
2. opisati svoju ulogu kao člana tima pri pregledu pacijenta
3. razlikovati opremu koja je potrebna pri pregledu pacijenta na zahtjev liječnika ili medicinske sestre – tehničara
4. definirati različitost pristupa ozlijeđenom