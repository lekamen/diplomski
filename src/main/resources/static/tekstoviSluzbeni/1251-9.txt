 disciplinu skupnih likovnih skokova (FS).
(3) Uvjeti za stjecanje ovlaštenja nastavnik padobranstva i AFF nastavnik padobranstva su:
a) potvrda o završenom osposobljavanju, i
b) provjera praktične osposobljenosti.
Osposobljavanje
Članak 47.
(1) Teorijsko osposobljavanje za stjecanje ovlaštenja nastavnik padobranstva i AFF nastavnik padobranstva mora obuhvatiti sljedeće predmete:
a) temeljna znanja o odgoju i obrazovanju (pedagogija),
b) didaktiku i umijeća nastavnika,
c) psihologiju poučavanja i učenja,
d) metodiku osposobljavanja,
e) organizaciju i sigurnost padobranskih skokova, i
f) ljudske mogućnosti i ograničenja.
(2) Dodatno, teorijsko osposobljavanje za stjecanje ovlaštenja AFF nastavnik padobranstva mora obuhvatiti sljedeće predmete:
a) prinudni postupci u izvanrednim situacijama pri izvođenju AFF skokova padobranom, i
b) tehnika i način izvođenja AFF skokova padobranom.
(3) Praktično osposobljavanje mora sadržavati:
a) metodski sat iz teorijskih predmeta osposobljavanja učenika,
b) priprema i rad s kandidatom za stjecanje dozvole kategorije A,
c) organizacija i provedba padobranskih skokova, i
d) simulacija postupka u slučaju nezgode ili nesreće.
(4) Dodatno, praktično osposobljavanje za stjecanje ovlaštenja AFF nastavnik padobranstva mora obuhvatiti najmanje 10 skokova s AFF nastavnikom padobranstva kao učenikom.
Produženje i obnova valjanosti ovlaštenja
Članak 48.
(1) Za produženje valjanosti ovlaštenja nastavnik padobranstva moraju biti ispunjena najmanje dva od tri sljedeća uvjeta:
a) dostaviti potvrdu organizacije za osposobljavanje da je u periodu valjanosti ovlaštenja nadzirao najmanje 50 skokova učenika padobranaca u ulozi nastavnika padobranstva,
b) prisustvovati seminaru obnove znanja za nastavnika padobranstva unutar 12 mjeseci prije datuma isteka valjanosti ovlaštenja, ili
c) položiti provjeru stručnosti za produženje valjanosti ovlaštenja nastavnik padobranstva sa ispitivačem unutar 90 dana prije datuma isteka valjanosti ovlaštenja.
(2) Za produženje valjanosti ovlaštenja AFF nastavnik padobranstva moraju biti ispunjena najmanje dva od tri sljedeća uvjeta:
a) u periodu valjanosti ovlaštenja ostvariti najmanje 20 AFF skokova u ulozi AFF nastavnika padobranstva, od čega najmanje 5 skokova u zadnjih 12 mjeseci prije isteka valjanosti ovlaštenja,
b) prisustvovati seminaru obnove znanja za AFF nastavnika padobranstva unutar 12 mjeseci prije datuma isteka valjanosti ovlaštenja, ili
c) položiti provjeru stručnosti za produženje valjanosti ovlaštenja AFF nastavnik padobranstva sa ispitivačem unutar 90 dana prije datuma isteka valjanosti ovlaštenja.
(3) Za obnovu valjanosti ovlaštenja nastavnik padobranstva ili AFF nastavnik padobranstva kandidat mora unutar 12 mjeseci prije podnošenja zahtjeva ispuniti sljedeće uvjete:
a) prisustvovati seminaru obnove znanja za nastavnika padobranstva ili AFF nastavnika padobranstva, i
b) položiti provjeru stručnosti za obnovu valjanosti ovlaštenja nastavnik padobranstva ili AFF nastavnik padobranstva s ispitivačem.
Seminar obnove znanja za nastavnika padobranstva ili AFF nastavnika padobranstva
Članak 49.
(1) Seminar obnove znanja smije provoditi organizacija za osposobljavanje ovlaštena za provođenje osposobljavanja za stjecanje ovlaštenja nastavnik padobranstva ili AFF nastavnik padobranstva.
(2) Seminar mora biti u trajanju ne manjem od 6 školskih sati i mora obuhvatiti najmanje sljedeće cjeline:
a) sigurnost izvođenja skokova, i
b) metodika padobranske obuke.
(3) Organizacija za osposobljavanje je obavezna izdati potvrdu svakom sudioniku seminara nakon provedenog seminara obnove znanja.
Odjeljak 2. Ovlaštenje tandem pilota
Uvjeti za stjecanje ovlaštenja
Članak 50.
(1) Prije početka osposobljavanja za stjecanje ovlaštenja tandem pilot, padobranac mora:
a) biti star najmanje 18 godina,
b) posjedovati valjanu dozvolu kategorije D, i
c) ostvariti najmanje 4 sata slobodnog pada.
(2) Uvjeti za stjecanje ovlaštenja tandem pilot su:
a) potvrda o završenom osposobljavanju, i
b)