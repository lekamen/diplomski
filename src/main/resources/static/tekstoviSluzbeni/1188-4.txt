 poništiti te podnijeti zahtjev za opoziv certifikata.
(6) Poslovi izdavanja osobnih iskaznica moraju se obavljati u skladu s odredbama zakona kojim je uređen elektronički potpis i provedbenih propisa donesenih na temelju tog zakona te internog akta o postupcima certificiranja koji donosi davatelj usluga certificiranja.
(7) Osam dana prije početka izdavanja osobnih iskaznica davatelj usluga certificiranja mora biti upisan u evidenciju ministarstva nadležnog za poslove gospodarstva kao davatelj usluga certificiranja koji obavlja usluge izdavanja kvalificiranih certifikata.
Članak 15.
(1) Osobna iskaznica prestaje važiti i prije isteka roka na koji je izdana ako je:
1. osoba umrla
2. osobi prestalo hrvatsko državljanstvo
3. osoba odjavila prebivalište u Republici Hrvatskoj
4. osoba odjavljena po službenoj dužnosti iz zbirke podataka o prebivalištu i boravištu u Republici Hrvatskoj.
(2) Osoba mora osobnu iskaznicu vratiti policijskoj upravi odnosno policijskoj postaji koja ju je izdala odmah nakon nastupanja razloga iz stavka 1. točaka 2. i 3. ovoga članka, a kod nastupanja razloga iz stavka 1. točke 4. ovoga članka u roku od osam dana od dana izvršnosti rješenja o odjavi po službenoj dužnosti iz zbirke podataka o prebivalištu i boravištu u Republici Hrvatskoj.
(3) Punoljetni član kućanstva umrle osobe iz stavka 1. točke 1. ovoga članka dužan je osobnu iskaznicu umrle osobe vratiti policijskoj upravi odnosno policijskoj postaji koja ju je izdala u roku od 15 dana od dana smrti osobe.
(4) Ako osoba odnosno punoljetni član kućanstva umrle osobe ne vrati osobnu iskaznicu u roku iz stavka 3. ovoga članka, policijska uprava odnosno policijska postaja će joj evidentirati status nevažeće osobne iskaznice u evidenciji osobnih iskaznica.
(5) Nakon što se osobnoj iskaznici koja je prestala važiti zbog razloga iz stavka 1. ovoga članka evidentira status nevažeće osobne iskaznice u evidenciji osobnih iskaznica, automatski se pokreće zahtjev za opoziv certifikata.
Članak 16.
(1) Punoljetna osoba dužna je imati kod sebe osobnu iskaznicu i dati je na uvid osobama koje su na temelju posebnih propisa u obavljanju poslova iz svoje nadležnosti ovlaštene izvršiti uvid u osobnu iskaznicu radi utvrđivanja ili provjere identiteta nositelja osobne iskaznice.
(2) Punoljetna osoba ne smije dati osobnu iskaznicu drugome da se njome služi kao svojom niti se služiti tuđom osobnom iskaznicom kao svojom.
Članak 17.
(1) Osoba je dužna bez odgode prijaviti nestanak, sumnju u zlouporabu ili pronalazak osobne iskaznice najbližoj policijskoj upravi odnosno policijskoj postaji.
(2) Ako je osobna iskaznica nestala ili pronađena u inozemstvu, osoba je dužna njezin nestanak ili pronalazak prijaviti najbližoj diplomatskoj misiji ili konzularnom uredu Republike Hrvatske koji je o tome dužan bez odgode obavijestiti policijsku upravu odnosno policijsku postaju koja je izdala osobnu iskaznicu.
(3) Službena osoba u policijskoj upravi odnosno policijskoj postaji kojoj je prijavljen nestanak ili pronalazak osobne iskaznice dužna je podatak o nestanku bez odgode upisati u službene evidencije te se na temelju tog podatka u evidenciji osobnih iskaznica koja se vodi u informacijskom sustavu Ministarstva nestaloj osobnoj iskaznici evidentira status nevažeće osobne iskaznice.
(4) Nakon što se nestaloj osobnoj iskaznici evidentira status nevažeće osobne iskaznice, automatski se pokreće zahtjev za suspenziju certifikata.
Članak 18.
(1) Nestanak osobne iskaznice ili sumnja u zlouporabu, u svrhu suspenzije certifikata, može se prijaviti korištenjem elektroničke usluge davatelja usluga certificiranja iz članka 2. stavka 5. ovoga Zakona.
(2) Kod prijave nestanka ili sumnje u zlouporabu osobne iskaznice korištenjem elektroničke usluge iz stavka 1. ovoga članka certifikati će biti suspendirani ako je tijekom provjere pristupnih podataka za Portal elektroničke osobne iskaznice prethodno potvrđen identitet osobe koja prijavljuje nestanak.
(3) Osoba iz stavka 2. ovoga članka dužna je naknadno,