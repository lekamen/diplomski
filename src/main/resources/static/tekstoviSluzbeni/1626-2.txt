 smetnji koja nije u domeni tužitelja) pri tome H1 ne znajući o kakvom se kvaru/smetnji radi, mora pretplatniku umanjiti račun zbog ne pružanja usluge. Da je tužitelj bio dužan na vrijeme obavijestit H1 o kvaru/smetnji nisu u domeni tužitelja proizlazi i prema članku 59. stavku 2. Pravilnika o načinu i uvjetima obavljanja djelatnosti elektroničkih komunikacijskih mreža i usluga, kojim operatori i infrastrukturni operatori obavljaju poslove utvrđivanja mjesta i uzroka smetnji i kvarova u svojem sustavu te poduzimanja mjera za njihovo uklanjanje, pri čemu osobito moraju voditi računa o brzini i djelotvornosti uklanjanja smetnji i kvarova. S obzirom na navedeno tuženik ističe da H1 ima pravo na naknadu za kašnjenje u otklonu kvarova (za uslugu izdvojenog pristupa lokalnoj petlji i uslugu veleprodajnog širokopojasnog pristupa) koji nisu u domeni odgovornosti tužitelja, jer je tužitelj propustio na vrijeme obavijestiti H1 o toj okolnosti. Što se tiče smetnji koje tužitelj nije mogao otkloniti zbog nemogućnosti pristupa lokaciji u vlasništvu treće strane, za koje tužitelj navodi da bi se mogle tumačiti kao viša sila, tuženik ističe da ne postoji posebna odredba važeće Standardne ponude kojom se vrijeme nemogućnosti pristupa lokaciji korisnika ne bi uračunavalo u vrijeme potrebno za otklanjanje smetnji. Dakle, što se tiče obrazloženja tužitelja da smetnje nisu u njegovoj odgovornosti (npr. kućne instalacije, modem krajnjeg korisnika) tuženik ističe da takvi navodi nisu točni jer prema Standardnoj ponudi za uslugu veleprodajnog širokopojasnog pristupa koja je bila u primjeni od 1. listopada 2013. jasno proizlazi obveza HT-a i operatora korisnika međusobno se obavještavati o smetnjama u tehničkim parametrima i posljedicama koje navedene smetnje mogu imati na uslugu te obveze aktivnog surađivanja na otklonu smetnji te je isto tako propisano da ukoliko HT-e ne otkloni kvar/smetnju unutar roka obvezan je operatoru korisnika za svaki dan kašnjenja isplatiti naknadu koja je propisana člankom 8.2.3. Standardne ponude za usluge veleprodajnog širokopojasnog pristupa.
Tuženik ističe da izreka rješenja nije neodređena budući da su parametri jasno određeni, kako u izreci tako i u obrazloženju rješenja koja se tumači zajedno s izrekom pa slijedom izloženog predlaže da se tužba odbije kao neosnovana.
Iz odgovora na tužbu zainteresirane osobe H1 Telekom d.d. proizlazi da je tuženik nadležan za rješavanje navedenog spora. Smatra da tužitelj korištenjem izraza »ugovorna kazna« nastoji dovesti sud u zabludu te dovesti u pitanje nadležnost tuženog za odlučivanje. S tim u vezi navodi kako je veza između predmeta i spora i obveza iz ZEK-a neposredna određena i konkretna pa je tuženik donio pobijano rješenje u granicama svojih ovlasti. Također navodi da je visina naknade koje je tužitelj dužan plaćati operatorima za kašnjenje u pružanju usluga određena od strane tuženog kao regulatornog tijela u okviru regulatorne obveze pristupa i korištenja posebnih dijelova mreže, što je kao obvezujuće tužitelj ugradio u svoju standardnu ponudu, također govori u prilog nadležnosti tuženika za odlučivanje u sporovima u vezi navedenih naknada. U odnosu na naknade za kašnjenje otklanjanja kvarova/smetnji za usluge veleprodajnog širokopojasnog pristupa zainteresirana osoba ističe kako je upravo tuženik nadležno tijelo koje kroz analize tržišta a kasnije i kroz Standardne ponude određuje operatorima na tržištu način, uvjete i rokove temeljem kojih su operatori dužni postupati, a posebno operatori koji imaju značajnu tržišnu snagu. Zainteresirana osoba ističe kako su rokovi za otklanjanje kvarova/smetnji izričito propisani te je tužitelj bio dužan pridržavati se zakonom propisanih rokova. Pozivanje tužitelja na nemogućnost otklona kvara/smetnje u zakonom propisanom roku je apsurdno i ne može imati uporište u tvrdnji da je tužitelj u nemogućnosti pristupiti lokaciji na kojoj se treba otkloniti kvar/smetnja. Posebno naglašava kako se događa da istu vrstu kvara na istoj lokaciji