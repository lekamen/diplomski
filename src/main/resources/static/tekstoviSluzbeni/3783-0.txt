43 05.05.2016 Presuda Visokog upravnog suda Republike Hrvatske broj: Usoz-26-16-3 od 29. ožujka 2016. 42
VISOKI UPRAVNI SUD REPUBLIKE HRVATSKE
1132
PRESUDA
Visoki upravni sud Republike Hrvatske u vijeću sastavljenom od sudaca toga suda Ane Berlengi Fellner, predsjednice vijeća, mr.sc Inge Vezmar Barlek, Marine Kosović Marković, Arme Vagner Popović i Mirjane Čačić, članica vijeća, te sudske savjetnice Ivane Mamić Vuković, zapisničarke, u postupku ocjene zakonitosti općeg akta po službenoj dužnosti, na sjednici vijeća održanoj 29. ožujka 2016.
presudio je
Ukida se odredba članka 6. alineja 1. Odluke o komunalnom doprinosu Općine Bol (Službeni glasnik Općine Bol, broj 7/10., 9/11. i 8/12.) u dijelu u kojem glasi: »što se potvrđuje potvrdom nadležne policijske postaje«.
Obrazloženje
Odlučujući o žalbi protiv presude Upravnog suda u Osijeku, broj: UsI-832/15-8 od 19. listopada 2015. sud je utvrdio sadržaj Odluke o komunalnom doprinosu Općine Bol.
Odredba članka 6. ove Odluke nalazi se u Glavi V. – Oslobađanje od plaćanja komunalnog doprinosa i glasi:
»Ovom Odlukom Općina Bol oslobađa od plaćanja (dijela) komunalnog doprinosa fizičke osobe, investitore koji su obveznici komunalnog doprinosa, ako ispunjavaju kumulativno sljedeće uvjete:
da posljednjih 15 godina imaju neprekidno prijavljeno prebivalište i boravište na području Općine Bol, što se potvrđuje potvrdom nadležne policijske postaje, ...«.
Postupak ocjene zakonitosti navedene odredbe općeg akta ovaj Sud pokrenuo je po službenoj dužnosti na temelju odredbe članka 83. stavka 2. Zakona o upravnim sporovima (»Narodne novine«, broj 20/10., 143/12. i 152/14.).
Odluku o komunalnom doprinosu donijelo je predstavničko tijelo Općine Bol pozivom na odredbu članku 31. stavka 7. Zakona o komunalnom gospodarstvu (»Narodne novine«, broj 26/03. – pročišćeni tekst, 82/04. i 111/04.) Odluka je objavljena u Službenom glasniku Općine Bol, broj 7/10. Tom Odlukom je kao jedan od uvjeta koji trebaju biti kumulativno ispunjeni radi mogućnosti djelomičnog oslobođenja od plaćanja komunalnog doprinosa bilo propisano da fizičke osobe, investitori koji su obveznici komunalnog doprinosa imaju neprekidno prijavljeno prebivalište i boravište na području Općine Bol posljednjih 10 godina što se dokazuje potvrdom nadležne policijske postaje. Izmjenama ove Odluke koje su objavljene u Službenom glasniku Općine Bol, broj 9/11. odredba članka 6. nije mijenjana, dok je Odlukom o izmjenama i dopunama Odluke o komunalnom doprinosu koja je objavljena u Službenom glasniku Općine Bol, broj 8/12., odredba članka 6. alineja 1. izmijenjena na način da je propisani uvjet neprekidno prijavljenog prebivališta i boravišta na području Općine Bol produžen na posljednjih 15 godina, što se potvrđuje potvrdom nadležne policijske postaje.
Prema odredbi članka 31. Zakona o komunalnom gospodarstvu (»Narodne novine«, broj 36/95., 70/97., 128/99., 57/00., 129/00., 59/01., 26/03. – pročišćeni tekst, 82/04., 110/04., 178/04., 38/09., 79/09., 153/09., 49/11., 84/11., 90/11., 144/12., 94/13., 153/13., 147/14. i 36/15.) komunalni doprinosi su novčana javna davanja koja se plaćaju za građenje i korištenje objekata i uređaja komunalne infrastrukture i to javnih površina, nerazvrstanih cesta, groblja i krematorija i javne rasvjete. Komunalni doprinos je prihod jedinice lokalne samouprave, a obveznik plaćanja komunalnog doprinosa je vlasnik građevne čestice na kojoj se gradi građevina, odnosno investitor. Odredbom stavka 7. ovog članka Zakona propisano je da predstavničko tijelo jedinice lokalne samouprave donosi odluku o komunalnom doprinosu kojom se obvezno utvrđuju područja zone u gradu, odnosno općini, ovisno o pogodnosti položaja određenog područja i stupnju opremljenosti objektima i uređajima komunalne infrastrukture; jedinična vrijednost komunalnog doprinosa po vrsti objekata i uređaja komunalne infrastrukture i po pojedinim zonama, određena u kunama po m3 građevine; način i rokovi plaćanja komunalnog doprinosa; opći uvjeti i razlozi zbog