zainteresirane osobe) i tražila obustavu ovih poziva navodeći da je spremna odmah platiti potrošnju od 10. prosinca 2013. Kako su se ti pozivi nastavili, isto je zatražila i u prostorijama operatora u Splitu gdje joj je rečeno da se ti pozivi ne mogu obustaviti prije završetka mjeseca. Operator (ovdje zainteresirana osoba) da joj je prouzročio neimovinsku štetu jer je navedenim ponavljajućim pozivanjima uznemiravana iako je teškog zdravstvenog stanja, onemogućena u postizanju potrebne koncentracije za obavljanje poslovnih obveza te joj je narušen mir božićnih blagdana. Račun za prosinca 2013. da isprva nije htjela podmiriti jer je povrijeđena ovakvim postupanjem operatora (ovdje zainteresirane osobe) i nezadovljna njegovim odgovor na prigovor i pritužbu, ali taj račun da je zbog uskrate usluge odlaznih poziva u ožujku 2014. podmirila nakon čega joj je ta usluga ponovno uspostavljena. Tvrdi da je operator (ovdje zainteresirana osoba) uveo novi broj govornog automata preko kojeg je, za razliku od ranijeg broja govornog automata s kojeg je prosinca 2013. ponavljano pozivana, moguće uspostaviti povratni poziv, zbog čega smatra da je uvođenjem ove mogućnosti operator unaprijedio uslugu idejom koju mu je ona sugerirala te da joj operator duguje isplatu nagrade s tog osnova.
Tužbenim zahtjevom, kako je preciziran na ročištu 29. svibnja 2015., traži se poništenje osporene odluke te vraćanje predmeta na ponovni postupak.
U tužbi je tužiteljica spram operatora (ovdje zainteresirane osobe) istaknula zahtjev radi isplate naknade neimovinske štete u iznosu 11.000,00 kuna i zahtjev radi isplate nagrade za korištenje njene ideje u poboljšanju usluge u iznosu 20.000,00 kuna.
Tuženik u odgovoru na tužbu u bitnome ističe kako se u konkretnom slučaju radilo o postupanju operatora (ovdje zainteresirane osobe) u ispunjavanju obveze iz članak 24. stavak 1. Pravilnika o načinu i uvjetima obavljanja djelatnosti elektroničkih komunikacijskih mreža i usluga.
U tom smislu izlaže i zainteresirana osoba u odgovoru na tužbu, dodatno ističući kako joj kao operatoru za neizvršavanje predmetne obveze upozorenja iz prethodno navedene odredbe Pravilnika o načinu i uvjetima obavljanja djelatnosti elektroničkih komunikacijskih mreža i usluga prijeti prekršajna odgovornost, te da se radi o pozivanjima kojima se korisnika ne uznemirava nego je svrha istih baš zaštita korisnika, a do ponavljanja ovih pozivanja da je došlo zbog toga što se tužiteljica nije javljala odnosno nije odslušala govornu poruku do kraja.
U podnesku zaprimljenom u ovom sudu 9. srpnja 2015. tuženik je ostao kod navoda iz odgovora na tužbu i dotadašnjeg tijeka ovog spora, dodatno pojašnjavajući kako se u konkretnom slučaju ne radi o prigovoru na iznos računa za prosinac 2013. jer tužiteljica taj iznos niti ne osporava pa da nije bilo mjesta primjeni zabrane isključenja pretplatničke linije iz članka 50. stavak 5. Zakona o elektroničkim komunikacijama.
U sporu je održana rasprava. Na ročištu 29. svibnja 2015. tužiteljica je precizirala da tužbenim zahtjevom traži poništenje osporene odluke i vraćanje predmeta na ponovni postupak, a u ostalom je izlagala kao i u tužbi, a službena osoba tuženika je izlagala kao u tuženikovom odgovoru na tužbu. Ročište 16. srpnja 2015. je održano bez prisutnosti uredno pozvanog tuženika, koji je opravdao izostanak i predložio to ročište održati bez njegove prisutnosti, i uredno pozvane zainteresirane osobe, koja nije opravdala izostanak s tog ročišta, a tužiteljica je na tom ročištu navela da ostaje kod ranije iznijetih navoda tijekom ovog upravnog spora te da nema daljnjih dokaznih prijedloga i predlaže zaključiti raspravljanje.
Sud je izveo dokaze uvidom u dokumentaciju koja se nalazi u spisu predmeta upravnog postupka u kojem je donesena osporena odluka, te u spisu ovog spora.
Stranke nisu imale drugih dokaznih prijedloga.
Na temelju razmatranja svih činjeničnih i pravnih pitanja, ovaj sud ocjenjuje da tužbeni zahtjev nije osnovan.
Prema članku 51. stavak 1.