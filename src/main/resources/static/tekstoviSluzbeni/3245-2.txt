 normama ili drugim tehničkim specifikacijama koje su navedene u EU izjavi o sukladnosti vage.
(6) Kada proizvođač to smatra prikladnim s obzirom na rizike koje predstavlja vaga namijenjena za uporabu u svrhe navedene u članku 3. stavku 2. točkama a) do f) uzima uzorke vaga koje su već stavljene na raspolaganje na tržištu, provodi ispitivanja i, prema potrebi, vodi knjigu pritužbi i registar nesukladnih i opozvanih vaga. O svakom takvom praćenju mora obavijestiti distributere.
(7) Proizvođač je obvezan osigurati da vaga koju je stavio na tržište nosi broj tipa, šarže ili serije ili bilo koji drugi element koji omogućuje njezinu identifikaciju na način kako je propisano u Dodatku III. ovoga Pravilnika.
Za vage namijenjene za uporabu u svrhe navedene u članku 3. stavku 2. točkama a) do f), proizvođač je obvezan staviti natpise navedene u točki 1. Dodatka III. ovoga Pravilnika.
Za vage koje nisu namijenjene za uporabu u svrhe navedene u članku 3. stavku 2. točkama a) do f), proizvođač je obvezan staviti natpise navedene u točki 2. Dodatka III. ovoga Pravilnika.
(8) Kada su na vagu koja je namijenjena za uporabu u bilo koju svrhu navedenu u članku 3. stavku 2. točkama a) do f) pričvršćeni uređaji i/ili je vaga priključena na uređaje koji se ne upotrebljavaju ili nisu namijenjeni za uporabu u svrhe navedene u članku 3. stavku 2. točkama a) do f), na svaki od tih uređaja proizvođač je obvezan staviti oznaku ograničenja uporabe kako je predviđeno člankom 20. te točkom 3. Dodatka III. ovoga Pravilnika.
(9) Proizvođač je obvezan na vagi navesti svoje ime, registrirani trgovački naziv ili registriranu trgovačku oznaku i adresu na kojoj je dostupan. Adresa mora označavati jedinstveno mjesto na kojem je proizvođač dostupan. Kontakt podaci moraju biti na hrvatskom jeziku.
(10) Proizvođač je obvezan osigurati da su uz vagu namijenjenu za uporabu u svrhe navedene u članku 3. stavku 2. točkama a) do f) priložene upute i informacije sastavljene na hrvatskom jeziku. Sve upute i informacije te svako označavanje mora biti jasno, razumljivo i lako shvatljivo.
(11) Ako proizvođač smatra ili ima razloga vjerovati da vaga koju je stavio na tržište nije sukladna s propisanim zahtjevima ovoga Pravilnika, mora bez odgode poduzeti popravne radnje kako bi se vagu uskladilo ili, prema potrebi povuklo s tržišta ili opozvalo. Ako vaga predstavlja rizik, proizvođač o tome bez odgode mora obavijestiti Državni zavod za mjeriteljstvo (u daljnjem tekstu: središnje tijelo državne uprave nadležno za mjeriteljstvo) kao i nadležna nacionalna tijela onih država članica u kojima je stavio vagu na raspolaganje na tržištu navodeći podatke, posebno o nesukladnosti vage i o svim poduzetim popravnim radnjama.
(12) Proizvođač je obvezan na opravdan zahtjev središnjeg tijela državne uprave nadležnog za mjeriteljstvo, osigurati sve podatke i dokumente, u papirnatom ili elektroničkom obliku, nužne za dokazivanje sukladnosti vage s odredbama ovoga Pravilnika na hrvatskom jeziku ili na nekom drugom jeziku lako razumljivom tom tijelu. Proizvođač mora na zahtjev središnjeg tijela državne uprave nadležnog za mjeriteljstvo surađivati na svakoj poduzetoj radnji kako bi se uklonili rizici koje predstavlja vaga koju je stavio na tržište.
Obveze ovlaštenog zastupnika
Članak 9.
(1) Proizvođač može na temelju pisanog ovlaštenja ovlastiti fizičku ili pravnu osobu osnovanu u Europskoj uniji za svog ovlaštenog zastupnika.
Obveze iz članka 8. stavka 1. ovoga Pravilnika i obveza sastavljanja tehničke dokumentacije iz članka 8. stavka 2. ovoga Pravilnika ne mogu biti sadržane u pismenom ovlaštenju.
(2) Ovlašteni zastupnik je obvezan provoditi zadaće specificirane u ovlaštenju koje mu je dao proizvođač. Tim se ovlaštenjem mora omogućiti ovlaštenom zastupniku najmanje sljedeće:
– da drži EU izjavu o sukladnosti i tehničku dokumentaciju na raspolaganju mjeriteljskoj inspekciji središnjeg tijela državne uprave nadležnog za mjeriteljstvo u razdoblju od deset (10) godina od dana stavljanja vage na