 Priloga 2 ovoga Pravilnika.
(4) Bilješke uz financijske izvještaje koje su sastavni dio polugodišnjih financijskih izvještaja trebaju obuhvaćati samo značajne poslovne događaje i promjene računovodstvenih politika u odnosu na zadnje objavljene godišnje financijske izvještaje.
(5) UAIF je dužan u Bilješkama uz godišnje financijske izvještaje iz članka 4. stavka 1. alineje 5. ovog Pravilnika objaviti podatke iz članka 57. stavka 9. Zakona.
(6) UAIF prilikom sastavljanja izvještaja o novčanim tokovima može koristiti direktnu ili indirektnu metodu.
(7) Pored podataka iz financijskih izvještaja iz članka 4. stavka 1. i izvještaja iz članka 5. ovoga Pravilnika Agencija može od UAIF-a zatražiti dodatne podatke, informacije i objašnjenja pojedinih stavki u izvještajima.
ROKOVI I NAČIN DOSTAVE
Članak 7.
(1) UAIF je dužan polugodišnje financijske izvještaje iz članka 6. stavka 1. ovog Pravilnika dostaviti u roku od dva mjeseca po proteku izvještajnog razdoblja.
(2) UAIF je dužan revidirane godišnje financijske izvještaje iz članka 6. stavka 2. ovog Pravilnika dostaviti u roku od četiri mjeseca po proteku izvještajnog razdoblja.
(3) UAIF je dužan revidirane konsolidirane godišnje financijske izvještaje iz članka 6. stavka 3. ovog Pravilnika dostaviti u roku od šest mjeseci po proteku izvještajnog razdoblja.
Članak 8.
(1) UAIF dostavlja Agenciji izvještaje iz članka 6. stavka 1. ovog Pravilnika u elektroničkom obliku potpisane naprednim elektroničkim potpisom u skladu s tehničkom uputom Agencije.
(2) Smatra se da je UAIF dostavilo izvještaje iz stavka 1. ovog članka u trenutku kada je izvještaj prihvaćen na poslužitelju Agencije za zaprimanje izvještaja.
(3) U opravdanim slučajevima nemogućnosti dostave na način propisan stavkom 1. ovoga članka, UAIF je dužan izvještaje dostaviti u pisanom obliku, neposredno ili poštom u svrhu pravodobnog izvješćivanja. UAIF je dužan dostaviti izvještaje na način propisan stavkom 1. ovog članka čim prestanu razlozi nemogućnosti dostave, a najkasnije u roku od osam dana od isteka roka za dostavu izvještaja.
(4) UAIF je dužan godišnje financijske izvještaje iz članka 6. stavka 2. ovog Pravilnika dostaviti u pisanom obliku zajedno s revizorskim izvješćem o obavljenoj reviziji godišnjih financijskih izvještaja i godišnjim izvješćem.
(5) UAIF je dužan godišnje konsolidirane financijske izvještaje iz članka 6. stavka 3. ovog Pravilnika dostaviti u pisanom obliku zajedno s revizorskim izvješćem o obavljenoj reviziji konsolidiranih godišnjih financijskih izvještaja i godišnjim izvješćem.
OBJAVA FINANCIJSKIH IZVJEŠTAJA
Članak 9.
(1) UAIF je dužan objaviti revidirane godišnje financijske izvještaje na svojim internetskim stranicama, u rokovima istovjetnim rokovima iz članka 7. stavka 2. i 3. ovog Pravilnika.
(2) UAIF je dužan na svojim internetskim stranicama imati objavljene financijske izvještaje iz stavka 1. ovog članka najmanje za zadnjih 5 poslovnih godina ili kraće ako UAIF posluje kraće od pet godina.
Članak 10.
(1) Ovaj Pravilnik stupa na snagu osmoga dana od dana objave u »Narodnim novinama«, a prvi put se primjenjuje na polugodišnje financijske i dodatne izvještaje sa stanjem na dan 30. lipnja 2016. godine.
(2) Danom početka primjene ovog Pravilnika prestaje važiti Pravilnik o strukturi i sadržaju godišnjih i polugodišnjih financijskih izvještaja i drugih izvještaja društva za upravljanje alternativnim investicijskim fondovima (»Narodne novine«, broj 142/13, 81/14 i 28/15).
Klasa: 011-02/16-02/03
Urbroj: 326-01-440-16-1
Zagreb, 21. travnja 2016.
Predsjednik Upravnog vijeća Petar-Pierre Matek, v. r.
PRILOG 1 – PRILOG 3
