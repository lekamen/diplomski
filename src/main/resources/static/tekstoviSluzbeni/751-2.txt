 predloženih izmjena i dopuna radi usklađenja s pravilima o državnim potporama, Ministarstvo će postupiti po zahtjevu davatelja državne potpore i neispravljeni prijedlog prijaviti Europskoj komisiji bez odgode te o istome obavijestiti davatelja državne potpore.
(12) Ako davatelj državne potpore koju je Ministarstvo prijavilo Europskoj komisiji odustane od namjere dodjele državne potpore, o tome će bez odgode izvijestiti Ministarstvo, te će Ministarstvo povući već podnesenu prijavu, osim ako Europska komisija već nije donijela odluku o prijavljenoj državnoj potpori.
(13) Davatelj državne potpore ne može dodijeliti državnu potporu prije odobrenja Europske komisije.
(14) Mišljenje Ministarstva iz stavka 3. ovoga članka o usklađenosti prijedloga državne potpore s pravilima o državnim potporama savjetodavne su prirode i ne dovode u pitanje isključivu ovlast Europske komisije odobravati državne potpore.
III. POSTUPAK DODJELE DRŽAVNE POTPORE IZUZETE OD PRIJAVE – POTPORE O SKUPNOM IZUZEĆU I POTPORE MALE VRIJEDNOSTI
a) Prijava prijedloga državne potpore o skupnom izuzeću i davanje mišljenja
Članak 5.
(1) Davatelj državne potpore dostavlja Ministarstvu prijedlog državne potpore – potpore o skupnom izuzeću radi davanja mišljenja o usklađenosti sadržaja prijedloga s Uredbom Komisije (EU) br. 1388/2014, osim u slučaju kada je davatelj državne potpore Ministarstvo koje će izraditi prijedlog državne potpore o skupnom izuzeću i uputiti ga čelniku tijela na odobrenje.
(2) Uz prijedlog državne potpore o skupnom izuzeću iz stavka 1. ovoga članka davatelj državne potpore dužan je Ministarstvu dostaviti i popunjeni Obrazac prijave potpore o skupnom izuzeću koji se nalazi u Prilogu II. ovog Pravilnika i njegov je sastavni dio, a preuzima se u elektroničkom obliku na internetskoj stranici Ministarstva, Uprave ribarstva – www.mps.hr/ribarstvo.
(3) Ako Ministarstvo utvrdi da je dostavljen prijedlog državne potpore o skupnom izuzeću potpun i usklađen s pravilima o državnim potporama o skupnom izuzeću, daje pozitivno mišljenje o usklađenosti prijavljenog prijedloga državne potpore o skupnom izuzeću u roku od 30 dana od primitka prijedloga.
(4) Ako Ministarstvo utvrdi da prijedlog državne potpore kojim se dodjeljuje potpora o skupnom izuzeću nije potpun ili nije u cijelosti ili djelomično usklađen s pravilima državne potpore, zatražit će pisanim zahtjevom u roku od 30 dana od davatelja državne potpore izmjene i dopune dostavljenog prijedloga državne potpore o skupnom izuzeću radi dopune ili postizanja usklađenosti.
(5) Davatelj državne potpore dužan je tražene izmjene i dopune iz stavka 4. ovoga članka dostaviti Ministarstvu u roku od 30 dana od dana zaprimanja zahtjeva za usklađivanje.
(6) Ako davatelj državne potpore ne dostavi Ministarstvu predložene izmjene i dopune prijedloga državne potpore o skupnom izuzeću u roku iz stavka 5. ovoga članka ili dostavljene izmjene i dopune i dalje nisu usklađene ili u dovoljnoj mjeri usklađene s pravilima državne potpore, Ministarstvo davatelju državne potpore ponovno upućuje zahtjev iz stavka 4. ovoga članka.
(7) Ako nakon ponovljenog zahtjeva iz stavka 6. ovoga članka davatelj državne potpore ne dostavi zatražene izmjene i dopune prijedloga državne potpore o skupnom izuzeću, smatrat će se da je davatelj državne potpore odustao od prijedloga iz stavka 1. ovoga članka.
(8) Davatelj državne potpore ne može dodijeliti državne potpore o skupnom izuzeću bez pozitivnog mišljenja Ministarstva o usklađenosti prijedloga s pravilima o potporama o skupnom izuzeću.
(9) Ako davatelj državne potpore pisanim putem zatraži da se prijedlog izuzete državne potpore prijavi Europskoj komisiji, Ministarstvo će postupiti po zahtjevu davatelja državne potpore i prijedlog izuzete državne potpore bez odgode prijaviti Europskoj komisiji.
(10) Ako je zatražena i izvršena prijava iz stavka 9. ovoga članka, davatelj državne potpore ne može dodijeliti izuzetu državnu potporu prije odobrenja Europske komisije.
b) Prijava prijedloga državne