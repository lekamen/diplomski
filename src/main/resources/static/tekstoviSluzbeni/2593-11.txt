i donje svjetlo trebaju se nalaziti na istoj visini kao ona propisana u stavku 1. točki a) ovoga članka.
Danju:
cilindar propisan u stavku 1. ovoga članka.
Ako se neko plovilo ili plutajući objekt premješta s više motornih plovila, tada se ovo pravilo primjenjuje na svako motorno plovilo.
(3) Plovila u tegljenom sastavu koja tegle plovila iz stavaka 1. ili 2. ovoga članka moraju imati
Noću:
jasno bijelo svjetlo vidljivo sa svih strana i postavljeno na visinu od najmanje 5 m. Ova visina može se smanjiti na 4 m za plovila koja nisu duža od 40 m.
Danju:
žuti balon postavljen na pogodnom mjestu i na takvu visinu da bude vidljiv sa svih strana.
Iznimno:
a) Ako je dio tegljenog sastava duži od 110 m, tada taj dio mora imati dva takva svjetla; jedno na prednjem i jedno na zadnjem dijelu.
b) Ako se dio tegljenog sastava sastoji od reda plovila u kojem su bokom uz bok čvrsto povezana više od dva plovila, samo dva vanjska plovila moraju imati takva svjetla ili balon.
Oznake na svim tegljenim plovilima u sastavu moraju biti, koliko je to moguće, na istoj visini iznad površine vode.
(4) Plovilo ili plovila koja čine zadnji red nekog tegljenog sastava, moraju imati:
Noću:
krmeno svjetlo koje odgovara odredbama iz članka 3.08 stavka 1. točka c) ovoga Pravilnika.
Međutim, ako se zadnji red sastava sastoji od tri ili više plovila vezana bokom uz bok, samo dva vanjska plovila u redu moraju imati ovo svjetlo. Ako se posljednji red sastava sastoji od čamaca, na njih se ne primjenjuju odredbe ovoga članka.
(5) Bez teksta
(6) Odredbe ovoga članka ne primjenjuju se na čamce koji samo vuku druge čamce i na tegljenje čamaca.
Članak 3.10 – Obilježavanje potiskivanih sastava za vrijeme plovidbe
(1) Potiskivani sastavi moraju imati:
Noću:
a) kao jarbolna svjetla
(i) tri jarbolna svjetla na pramcu vodećeg plovila ili na plovilu koje je na uzdužnoj osi sastava i na čelu sastava. Navedena svjetla trebaju biti raspoređena u obliku istostraničnog trokuta s vodoravnom osnovom u ravni okomitoj na uzdužnu os sastava. Vršno svjetlo mora biti na visini ne manjoj od 5 m. Dva niža svjetla moraju biti 1,25 m udaljena jedno od drugoga i oko 1,10 m ispod vršnog svjetla,
(ii) jarbolno svjetlo na pramcu svakog plovila čija je puna širina vidljiva od naprijed. Ovo svjetlo mora, koliko je to moguće, biti postavljeno oko 3 m ispod vršnog svjetla navedenog u stavku 1. točki a) ovoga članka.
Jarboli koji nose ova svjetla moraju biti postavljen u uzdužnu os plovila na kojem se nalaze,
b) bočna svjetla propisana u članku 3.08 stavku 1. točki b) ovoga Pravilnika. Ova svjetla moraju biti postavljena na najširem dijelu sastava, što bliže potiskivaču, najviše 1 m udaljena od bokova sastava i na visinu od najmanje 2 m,
c) kao krmena svjetla
(i) tri krmena svjetla na potiskivaču propisana u članku 3.08 stavku 1. točki c) ovoga Pravilnika, postavljena na crti koja je okomita na uzdužnu os potiskivača, udaljena oko 1,25 m jedno od drugog i dovoljno visoko da ne budu zaklonjena drugim plovilom iz sastava,
(ii) krmeno svjetlo na svakom plovilu čija je puna širina vidljiva sa krmene strane sastava. Međutim, kada su više od dva plovila, osim potiskivača, vidljiva s krmene strane, ovo svjetlo moraju imati samo dva vanjska plovila u sastavu.
(2) Odredbe stavka 1. ovoga članka primjenjuju se i na potiskivane sastave pred kojima se nalazi jedno ili više motornih plovila koja služe kao ispomoć, ali, u tom slučaju, svjetla iz stavka 1. točka c) podtočka (i) ovoga članka gore moraju biti žuta umjesto bijela.
Kada se danju ispred potiskivanog sastava nalazi jedno ili više motornih plovila koja služe kao ispomoć, potiskivač mora imati žuti balon iz članka 3.09 stavka 3. ovoga Pravilnika.
(3) Kod potiskivanih sastava s dva potiskivača vezanih bok uz bok, noću svjetla iz stavka 1. točka c) podtočka (i) ovoga članka mora imati potiskivač koji osigurava glavni potisak. Drugi potiskivač mora imati krmeno svjetlo navedeno u stavku 1. točki c) podtočki (ii) ovoga članka.
(4) Prilikom primjene ove glave