42 15.04.2015 Izmjene i dopune Statuta Hrvatske komore socijalnih radnika
HRVATSKA KOMORA SOCIJALNIH RADNIKA
857
Na temelju članka 28. stavka 2. Zakona o djelatnosti socijalnog rada (»Narodne novine«, broj 124/2011 i 120/2012), članka 16. i članka 46. Statuta Hrvatske komore socijalnih radnika (»Narodne novine«, broj 114/2013 i 41/2014), Skupština Hrvatske komore socijalnih radnika na svojoj sjednici održanoj 17. 12. 2014. godine donijela je
IZMJENE I DOPUNE STATUTA
HRVATSKE KOMORE SOCIJALNIH RADNIKA
Članak 1.
U Statutu Hrvatske komore socijalnih radnika (»Narodne novine«, broj 114/2013 i 41/2014), u članku 3. stavak 4. mijenja se i glasi:
»Sjedište Komore nalazi se u Zagrebu, Ilica 35.«.
Članak 2.
u članku 4. iza stavka 2. dodaje se novi stavak 3., koji glasi:
»Komora se upisuje u sudski registar.«.
Članak 3.
U članku 8. stavku 2. podstavak 2. briše se, a u podstavku 19. riječ: »pruža« zamjenjuje se riječima: »brine za«.
Članak 4.
U članku 12. stavku 1. podstavku 1. dodaju se riječi: »a posebice Etičkog kodeksa socijalnih radnika,«, a podstavak 2. se mijenja i glasi: »pridržavanje Statuta Komore te poštivanje svih tijela Komore i njihovih odluka«.
Članak 5.
U članku 13. stavak 3. mijenja se i glasi:
»Mandat svih tijela Komore traje četiri godine. Članovi tijela Komore mogu biti ponovno birani i imenovani u tijela Komore.«.
Članak 6.
Članak 15. mijenja se i glasi:
»Skupština je najviše tijelo Komore i čine je svi članovi Komore.
Skupština odlučuje u skladu s ovlaštenjima danim Zakonom o djelatnosti socijalnog rada i ovim Statutom.«
Članak 7.
U članku 16. stavku 1. podstavku 1. riječi: »nadležnog ministarstva« zamjenjuju se riječima: »ministra nadležnog za poslove socijalne skrbi«, a iza podstavka 13. briše se točka i dodaje se podstavak 14. koji glasi: »14. donosi Program rada Komore.«.
U istom članku iza stavka 1. dodaje se novi stavak 2. koji glasi:
»Za donošenje Statuta i njegovih izmjena i dopuna i za izbor tijela Komore potrebna je većina nazočnih članova na Skupštini Komore.«.
Članak 8.
U članku 17. iza stavka 1. dodaje se novi stavak 2., koji glasi:
»Skupština Komore iz reda svojih članova bira i zamjenika predsjednika Skupštine odnosno Komore, koji zamjenjuje predsjednika Komore u slučaju njegove spriječenosti.«, a dosadašnji stavci 2., 3., 4. i 5. i postaju stavci 3., 4., 5. i 6.
Članak 9.
U članku 20. u stavku 1. iza riječi: »zamjenika predsjednika« dodaju se riječi: »Skupštine odnosno Komore«, a iza stavka 2. dodaju se novi stavci 3. i 4. koji glase:
»Razrješenje predsjednika i zamjenika predsjednika Skupštine odnosno predsjednika i zamjenika predsjednika Komore te članova Upravnog i Nadzornog odbora Komore, provodi Skupština Komore u postupku i na način koji je propisan za njihov izbor.«.
Prije donošenja odluke o razrješenju iz stavka 2. ovog članka, tajnik Komore mora obavijestiti predsjednika i zamjenika predsjednika Skupštine odnosno Komore te člana Upravnog i Nadzornog odbora Komore o razlozima za njegovo razrješenje i dati mu mogućnost da se o njima izjasni.«.
Članak 10.
U članku 23. u stavku 1.:
– u podstavku 7. iza riječi: »opće akte Komore,« dodaju se riječi: »za koje nije nadležna Skupština ili drugo tijelo Komore,«,
– podstavci 22., 23. i 25., brišu se,
– u podstavku 29. riječi: »o prigovorima na pojedinačne isprave donesene u izvršavanju javnih ovlaštenja i«, brišu se,
– podstavak 31. mijenja se i glasi:
»31. odlučuje u drugom stupnju o žalbama na odluke stalnih povjerenstava Komore, ako nije drugačije propisano ovim Statutom i općim aktima Komore,«.
Članak 11.
U članku 28. u stavku 1.:
– u podstavku 2. riječ: »donosi« zamjenjuje se riječju: »predlaže«;
– podstavci 9. i 10. brišu se.
Članak 12.
U članku 29. stavak 7. briše se.
Članak 13.
Članak 31. mijenja se i glasi:
»O disciplinskoj odgovornosti magistara socijalnog rada, magistara socijalne politike i sveučilišnih prvostupnika socijalnog rada odlučuje Disciplinski sud Komore, u skladu s općim aktima Komore.
Disciplinski sud Komore prvog stupnja i