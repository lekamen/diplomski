u minuti i rezolucijom od najmanje 600x600 dpi
– pristup mrežnim stranicama
– priključak na govornu uslugu iz pokretne ili nepokretne elektroničke komunikacijske mreže.
Zahtjev za davanje dozvole za obavljanje poslova savjetovališta
Članak 6.
(1) Zahtjev za obavljanje poslova savjetovališta podnosi se ministarstvu nadležnom za poslove pravosuđa (u daljnjem tekstu: Ministarstvo).
(2) Uz zahtjev iz stavka 1. ovoga članka potrebno je priložiti potvrdu pružatelja platnih usluga kod koje je otvorio žiro račun.
(3) Pregled prostora i opreme obavlja tročlano Povjerenstvo Ministarstva (u daljnjem tekstu: Povjerenstvo), koje imenuje ministar na vrijeme od dvije godine.
(4) Troškove rada Povjerenstva snosi podnositelj zahtjeva, a visinu troškova određuje ministar.
(5) Povjerenstvo nakon pregleda prostora i opreme daje mišljenje o tome ispunjavaju li uvjete propisane ovim Pravilnikom.
Mišljenje Povjerenstva
Članak 7.
(1) Ako prostor i oprema ne ispunjavaju uvjete propisane ovim Pravilnikom, Povjerenstvo će u zapisniku o pregledu prostora i opreme utvrditi nedostatke predloženog prostora i opreme te ostaviti podnositelju zahtjeva mogućnost da u roku od 30 dana osigura drugi odgovarajući prostor i opremu, odnosno otkloni nedostatke predloženog prostora i opreme.
(2) Ako podnositelj zahtjeva u ostavljenom roku ne osigura drugi odgovarajući prostor i opremu, odnosno ne otkloni nedostatke predloženog prostora i opreme, Povjerenstvo daje mišljenje da oprema i prostor ne ispunjavaju uvjete propisane ovim Pravilnikom.
(3) Ako podnositelj zahtjeva u ostavljenom roku osigura drugi odgovarajući prostor i opremu, odnosno otkloni nedostatke predloženog prostora i opreme, Povjerenstvo daje mišljenje da oprema i prostor ispunjavaju uvjete propisane ovim Pravilnikom.
Radno vrijeme
Članak 8.
(1) Poslove savjetovališta ustrojstvene jedinice Financijske agencije obavljaju radnim danom od 8 do 16 sati, a druge osobe poslove savjetovališta mogu obavljati u drugo vrijeme ili dvokratno, ali ne manje od šest sati tijekom jednoga radnog dana.
(2) U radno vrijeme u prostoru savjetovališta mora biti osigurana prisutnost najmanje jednog posrednika upisanog u očevidnik posrednika.
(3) Obavijest o radnom vremenu mora biti istaknuta na ulazu u prostor savjetovališta i objavljena na mrežnoj stranici.
Članak 9.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-01/15-01/152
Urbroj: 514-04-15-1
Zagreb, 4. siječnja 2016.
Ministar Orsat Miljenić, v. r.
