71 03.08.2016 Pravilnik o izmjenama i dopuni Pravilnika o sestrinskoj dokumentaciji u bolničkim zdravstvenim ustanovama
MINISTARSTVO ZDRAVLJA
1698
Na temelju članka 17. stavka 3. Zakona o sestrinstvu (»Narodne novine«, broj 121/03, 117/08 i 57/11), na prijedlog Hrvatske komore medicinskih sestara ministar zdravlja donosi
PRAVILNIK
O IZMJENAMA I DOPUNI PRAVILNIKA O SESTRINSKOJ DOKUMENTACIJI U BOLNIČKIM ZDRAVSTVENIM USTANOVAMA
Članak 1.
U Pravilniku o sestrinskoj dokumentaciji u bolničkim zdravstvenim ustanovama (»Narodne novine«, broj 79/11 i 131/12) u članku 3. stavku 3. brojke: »5. – 13.« zamjenjuju se brojkama: »5. – 14«.
Članak 2.
U članku 5. stavku 1. brojke: »7. – 12.« zamjenjuju se brojkama: »7. – 13«.
Iza podstavka 7. točka se zamjenjuje zarezom i dodaje se podstavak 8. koji glasi:
»Prilog 14. – Obrazac primarna procjena pacijenta – opservacija u Objedinjenom hitnom bolničkom prijamu s Uputama za primjenu sestrinske dokumentacije u opservaciji Objedinjenog hitnog bolničkog prijama.«.
Članak 3.
Prilog 14. nalazi se u Dodatku ovoga Pravilnika i čine njegov sastavni dio.
Članak 4.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-06/76 Urbroj: 534-02-1-2/2-16-03 Zagreb, 27. srpnja 2016.
Ministar doc. dr. sc. Dario Nakić, dr. med., v. r.
Prilog 14.

UPUTE ZA PRIMJENU SESTRINSKE DOKUMENTACIJE U OPSERVACIJI OBJEDINJENOG HITNOG BOLNIČKOG PRIJAMA (OHBP) (Uz Prilog 14.)
Uvod
Po završenoj primarnoj trijaži, kada pacijent ostaje na opservaciji u objedinjenom hitnom bolničkom prijamu (u daljnjem tekstu: OHBP), medicinska sestra popunjava sestrinsku dokumentaciju (Prilog 14. Pravilnika), radi praćenja stanja pacijenta u opservaciji OHBP.
Sestrinsku dokumentaciju u Prilogu 14. čine:
– stranica 1. – primarne procjene pacijenta – opservacija
– stranica 2. i 3. – trajno praćenje stanja pacijenta
– stranica 4. – osobne stvari/vrijednosti i otpust pacijenta iz OHBP-a.
Pomoć u određivanju prioriteta za pružanje zdravstvene skrbi tijekom opservacije u OHBP su VAS skala, Glasgow koma skor, revidirani Trauma skor.
Primarni ciljevi opservacije su:
– upozoravanje na novonastale promjene tijekom opservacije,
– brza identifikacija stanja koja ugrožavaju život i započinjanje zbrinjavanja pacijenta, odnosno utvrđivanje potrebe za brzom intervencijom koja bi smanjila ugroženost života i patnju te poboljšala ishod liječenja,
– poboljšanje komunikacije unutar multidisciplinarnog tima,
– smanjenje na najmanju mjeru subjektivne procjene prioriteta u zbrinjavanju pacijenta na razinu i kvalitetu skrbi temeljenu na objektivnim pokazateljima tijekom opservacije,
– praćenje rizičnih pacijenata koji zahtijevaju povećanu razinu skrbi,
– primjena opservacije pacijenta sukladno njegovim potrebama,
– poboljšanje sigurnosti pacijenata odgovarajućim praćenjem,
– osiguravanje nacionalnih standarda opservacije pacijenta.
Opservacija pacijenta nakon trijažne odluke je složeno kliničko praćenje koje često zahtijeva brzo donošenje odluka i podrazumijeva veliku odgovornost. Iz tog razloga medicinska sestra mora znati prepoznati pacijentove tegobe, procijeniti promjenu njegovog stanja i eventualnu promjenu trijažne kategorije.
Odluke koje se donose tijekom opservacije temelje se na promatranju općeg izgleda, fokusirane kliničke anamneze i mjerenja vitalnih parametara.
Promatranje pacijenta je prvi korak u tom procesu, od temeljne važnosti za skrb pacijenta i jedna od najznačajnijih kliničkih vještina koje izvodi medicinska sestara.
Načini prikupljanja podataka o pacijentu su:
1. Gledanje/promatranje
2. Slušanje i razgovor/komunikacija
3. Osjećanje
4. Palpiranje
5. Mjerenje.
Prikupljene podatke nužno je sistematizirati u svrhu određivanja intervencija. Rano prepoznavanje pogoršanja zdravstvenog stanja rezultira boljim ishodima skrbi. U tu svrhu potrebno je koristiti se sustavom kontrole predloženih parametara i provesti detekciju onih parametara koji zahtijevaju hitnu intervenciju ili koji ukazuju na veliku mogućnost