 aktivnostima prije, u tijeku i nakon provjere na licu mjesta; vođenje baze podataka o planiranim i provedenim provjerama na licu mjesta; sudjelovanje u uočavanju eventualnih nepravilnosti i poduzimanju odgovarajućih mjera za njihovo otklanjanje u suradnji sa nadležnim jedinicama Uprave; praćenje provedbe projekata; sudjelovanje u pripremi smjernica za korisnike i provođenju savjetodavnih mjera za korisnike; sudjeluje u izradi priručnika o internim procedurama iz nadležnosti Odjela; osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga kao i druge poslove u okviru svoga djelokruga.
9. UPRAVA ZA PRORAČUN I FINANCIJE
Članak 148.
Uprava za proračun i financije obavlja stručne poslove koji se odnose na izradu strateškog plana i prijedloga financijskog plana Ministarstva za trogodišnje razdoblje, kao dijela državnog proračuna i izradu financijskog plana po mjesecima za cijelu proračunsku godinu s planiranim dospijećem obveza, obavlja administrativne poslove u svezi izvršavanja državnog proračuna, vodi evidenciju obveza Ministarstva preuzimanjem podataka o izvršenim rezervacijama, izdanim narudžbenicama, započetim postupcima nabave i sklopljenim ugovorima iz sustava za provedbu postupaka javne nabave, evidentira dokumente kojima su stvorene obveze Ministarstva izvan sustava nabave, putem integracijskog programa prosljeđuje dokumente kojima su stvorene obveze u sustav Državne riznice, gdje oni, nakon kontrole ispravnosti podataka i raspoloživosti proračunskih sredstava, postaju rezervacije sredstava po pojedinoj proračunskoj stavci, sastavlja, analizira i podnosi izvješća o trošenju proračunskih sredstava sukladno namjeni i planiranoj dinamici. Povezuje kompletirane, likvidirane i u poslovnim knjigama Ministarstva evidentirane dokumente plaćanja (naloge za plaćanje i fakture) s rezervacijama sredstava, prosljeđuje ih u sustav državne riznice i promjenom statusa pretvara u zahtjeve za plaćanje, evidentira naplatu prihoda prema izvorima financiranja i korištenje sredstava za pokriće planiranih rashoda. Obavlja i stručne poslove vezane za propise iz područja računovodstva i obračuna plaća, obavlja poslove evidencije financijskih promjena u Glavnoj knjizi i pomoćnim knjigama, izrađuje propisana financijska, statistička i ostala izvješća sukladno zakonima i ostalim propisima, provodi pravodobno i zakonito knjiženje svih poslovnih događaja, brine o rokovima plaćanja svih obveza, izrađuje preglede po vrstama troškova sukladno odredbama zakona i ostalih propisa te vodi knjige ulaznih i izlaznih računa, knjigu nefinancijske imovine. Prati primjenu propisa koji se odnose na obračun plaća i naknada, vrši obračun i isplatu plaća i ostalih naknada zaposlenika, naknada po ugovorima o djelu i ugovorima o autorskim honorarima, te drugih dohodaka na temelju odluke ili rješenja nadležne osobe, te vodi propisane evidencije u svezi navedenih obračuna i isplata. Sudjeluje, s ostalim ustrojstvenim jedinicama, u pripremi projekata, pregovora i ostalih poslova u svezi ugovaranja zajmova što ih međunarodne institucije odobravaju Republici Hrvatskoj a u nadležnosti su Ministarstva, sudjeluje u pripremi izvješća, analiza i prijedloga, te pripremi ugovora. Koordinira poslove planiranja, dodjele i praćenja državnih potpora, za koje je davatelj Ministarstvo putem svojih ustrojstvenih jedinica te obavlja analizu učinkovitosti danih državnih potpora, koordinira aktivnosti prikupljanja podataka o financijskom poslovanju trgovačkih društava iz nadležnosti Ministarstva. Obavlja poslove koordinacije uspostave i razvoja financijskog upravljanja i kontrola u ustrojstvenim jedinicama Ministarstva; priprema prijedlog godišnjeg plana uspostave i razvoja financijskog upravljanja i kontrola i godišnjeg plana rada, izrađuje naputke i upute za potrebe financijskog upravljanja i kontrola, organizira i održava radionice vezano uz provedbu važećih propisa i internih pisanih uputa u vezi s razvojem financijskog upravljanja i