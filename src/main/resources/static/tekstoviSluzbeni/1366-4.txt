 koja je u arhiviranom spisu poduzeta nakon arhiviranja.
Dužnosti druge osobe ovlaštene od predsjednika suda za rad u sustavu JCMS
Članak 18.
Druga osoba koju godišnjim rasporedom poslova određuje predsjednik suda dužna je i odgovorna u sustavu JCMS postupati na način propisan za obavljanje poslova na koji je raspoređena, koristeći pri tomu isključivo svoje dodijeljeno korisničko ime i lozinku.
Službena osoba ovlaštena za uvid u podatke sustava JCMS određenog suda
Članak 19.
(1) Službena osoba ovlaštena za uvid u podatke sustava JCMS određenog suda je zaposlenik tog ili drugog suda, koji nije ovlašten za unos i promjene podataka o predmetima, ali ima ovlaštenje za uvid u podatke na temelju ovlaštenja predsjednika suda te dodijeljene uloge i ovlaštenja u sustavu JCMS.
(2) Osoba iz stavka 1. ovog članka ovlaštena je za uvid u podatke sustava JCMS bez mogućnosti promjene podataka.
Službena osoba ovlaštena za uvid u podatke sustava JCMS
Članak 20.
(1) Službena osoba ovlaštena za uvid u podatke sustava JCMS je ovlašteni službenik ministarstva nadležnog za poslove pravosuđa koji u okviru djelokruga svojih poslova ima obvezu obavljati nadzor i pratiti rad sudova koji rade u sustavu JCMS.
(2) Osoba iz stavka 1. ovog članka ovlaštena je za uvid u podatke sustava JCMS bez mogućnosti promjene podataka.
Vanjski korisnik sustava JCMS
Članak 21.
(1) Vanjski korisnik sustava JCMS je osoba koja ima pravo na ograničen uvid u podatke sustava JCMS u spisu u kojem učini vjerojatnim postojanje opravdanog interesa.
(2) Osoba iz stavka 1. ovog članka ovlaštena je za uvid u podatke sustava JCMS bez mogućnosti promjene podataka.
III. NADLEŽNOST MINISTARSTVA NADLEŽNOG ZA POSLOVE PRAVOSUĐA ZA SUSTAV JCMS
Članak 22.
(1) Ministarstvo nadležno za poslove pravosuđa ovlašteno je provoditi nadzor nad primjenom i korištenjem sustava JCMS na sudovima.
(2) Ministarstvo nadležno za poslove pravosuđa osigurava potrebne tehničke preduvjete za:
1. provedbu mjera osiguranja, pohranjivanja i zaštite podataka cjelokupnog sustava JCMS,
2. funkcioniranje sustava,
3. razvijanje i održavanje sustava JCMS,
4. sigurnost i pohranu podataka u skladu s propisanim procedurama i standardima struke,
5. izdavanje skupova podataka iz središnjeg sustava vanjskim korisnicima putem elektroničkih komunikacija ili prenosivih magnetskih i optičkih medija,
6. izradu redovnih statističkih izvješća,
7. objavu uputa o korištenju novih funkcionalnosti u sustavu JCMS na internom korisničkom portalu »jcms.pravosudje.hr«.
(3) Ministarstvo nadležno za poslove pravosuđa određuje program, metode i organizaciju osposobljavanja sudaca i sudskih službenika za korištenje sustava JCMS.
IV. STALNO VERIFIKACIJSKO TIJELO
Članak 23.
(1) Stalno verifikacijsko tijelo daje mišljenja o prijedlozima korisnika koji se odnose na bitne promjene u sustavu JCMS, predlaže promjene sustava JCMS uzrokovane izmjenama propisa, verificira šifrarnike i predloške, predlaže izmjene i dopune šifrarnika te kao savjetodavno tijelo sudjeluje u razvoju predloženih rješenja.
(2) Članove Stalnog verifikacijskog tijela imenuje ministar nadležan za poslove pravosuđa na vrijeme od četiri godine.
(3) Stalno verifikacijsko tijelo ima pet članova od kojih je jedan sudac Visokog prekršajnog suda Republike Hrvatske, dva suca prekršajnih sudova i dva predstavnika ministarstva nadležnog za poslove pravosuđa.
(4) Predsjednik Stalnog verifikacijskog tijela je sudac Visokog prekršajnog suda Republike Hrvatske koji je imenovan za člana Stalnog verifikacijskog tijela.
(5) Ministar nadležan za poslove pravosuđa imenovat će u roku od 30 dana od stupanja na snagu ovog Pravilnika članove Stalnog verifikacijskog tijela i donijeti Poslovnik o njegovom radu u roku od 30 dana od imenovanja članova.
V. GODIŠNJI RASPORED POSLOVA
Članak 24.
(1) Godišnji raspored poslova mora sadržavati:
1. matricu ovlaštenja,
2. osobe određene za admistratore sustava JCMS u sudu,
3. osobe određene za ključne korisnike sustava JCMS u sudu.
(2) Godišnji raspored poslova može