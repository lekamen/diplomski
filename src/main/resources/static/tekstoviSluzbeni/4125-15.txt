 ustavnosudskog postupka nije vlasništvo podnositeljica Jasne Crkvenčić Bojić i Željke Guttman na poslovnim prostorima (svakoj u 1/8 dijela) koje potječe od njihove majke, prijašnje vlasnice Vere Šporiš/Štimac rođ. Žerjav, kao ni vlasništvo podnositelja Senke Žerjav i Viktora Žerjava (svakom u 1/8 dijela) koje potječe od njihovog supruga odnosno oca, prijašnjeg vlasnika pok. Ivana Žerjava. To vlasništvo je nesporno.
Sporan je preostali suvlasnički dio na poslovnim prostorima (2/4) koji potječe od prijašnje vlasnice Olge Žerjav (»sporni suvlasnički dio/O.Ž.«), a koji je rješenjem o povratu/1998 također »dan« (»vraćen«) u vlasništvo u odgovarajućim dijelovima podnositeljicama Jasni Crkvenčić Bojić i Željki Guttman te pok. Ivanu Žerjavu.
44.1. U složenim upravnim stvarima poput ove uvijek je riječ o tzv. izoliranim pojedinačnim slučajevima sa specifičnim i jedinstvenim obilježjima zbog kojih u pravilu ne postoji mogućnost s uspjehom se pozivati na njih u drugim slučajevima. Stoga odluka koje se u vezi s takvim slučajem donese u ustavnosudskom postupcku u kojem se odlučuje o zaštiti ustavnih prava po prirodi stvari nema ni prirodu precedenta ni prirodu odluke koja je u praksi ESLJP-a poznata kao »načelna presuda (judgment of principle) koja kreira jurisprudenciju«. Ovaj predmet očito pripada u tu skupinu izoliranih pojedinačnih slučajeva koji nemaju ni precedentnu prirodu ni prirodu »načelne presude«.
a) Pravomoćno rješenje o povratu/1998 i njegovi učinci
45. Ispitivanje povreda vlasničkih prava podnositelja u ovom ustavnosudskom postupku treba započeti s pravomoćnim rješenjem o povratu/1998 kojim se »dalo« (»vratilo«) u vlasništvo šest (6) poslovnih prostora pok. Ivanu Žerjavu (u 2/4 dijela), odnosno Jasni Crkvenčić Bojić (u 1/4 dijela) i Željki Guttman (u 1/4 dijela). Upisom u zemljišne knjige, podnositeljice ustavne tužbe postale su zemljišnoknjižne vlasnice, kao što je to postao i danas pokojni Ivan Žerjav, na svih šest (6) poslovnih prostora u navedenim dijelovima.
46. Prodajom triju (3) poslovnih prostora neposredno nakon uknjižbe svoga vlasništva u zemljišnim knjigama, podnositelji su ostali zemljišnoknjižni vlasnici u neizmijenjenim udjelima na preostala tri (3) poslovna prostora površina 145,90 m², 23,73 m² i 23,00 m². Novi vlasnici Galiot Josip, Anton Kačinari i Široka Genoveva upisali su se u zemljišne knjige, svaki na svome poslovnom prostoru stečenom na temelju kupoprodajnih ugovora s podnositeljima ustavne tužbe.
b) Obnova postupka
47. U povodu prihvaćanja prijedloga jednog zakupca za obnovu postupka zbog toga što nije sudjelovao u postupku, postupak okončan pravomoćnim rješenjem o povratu/1998 obnovljen je u cijelosti.
48. Ustavni sud u tom smislu podsjeća da nije nadležan za odlučivanje o navodnim povredama prava na pravično suđenje, zajamčenima člankom 29. Ustava i člankom 6. Konvencije, u postupku u kojem se odlučuje o tome hoće li se ponoviti ili obnoviti pojedini postupak. To stoga što pravo na ponavljanje ili obnovu postupka nije pravo na koje se odnose jamstva pravičnog suđenja u smislu članka 29. stavka 1. Ustava i članka 6. stavka 1. Konvencije.
c) Obnovljeni postupak i njegovi učinci
49. Gotovo 16 godina nakon pravomoćnosti rješenja o povratu/1998 postalo je pravomoćno drugo rješenje u istoj pravnoj stvari, kojim je poništeno prvo rješenje o povratu/1998, a podnositeljima je oduzet dio »dane« (»vraćene«) imovine.
Sada im je u vlasništvo »dano« (»vraćeno«) svih šest (6) poslovnih prostora, i to Senki Žerjav i Viktoru Žerjavu, nasljedicima Ivana Žerjava, u 2/8 dijela, te Jasni Crkvenčić Bojić u 1/8 dijela i Željki Guttman u 1/8 dijela.
50. Preostale 4/8 suvlasničkog dijela na svih šest (6) poslovnih prostora – to jest sporni suvlasnički dio/O.Ž. – danas potražuje Republika Hrvatska. Konkretno, ODO Zagreb, Građansko-upravni odjel, podnio je nadležnom gradskom upravnom tijelu Grada Zagreba »zahtjev za donošenje rješenja kojim će se utvrditi vlasništvo Republike Hrvatske na nekretnini u Zagrebu, Preradovićeva