 isplaćuju unaprijed iz proračunskih sredstava suda upisuju se u sustav eSpis.
(2) Ako privatni tužitelj u kaznenom predmetu u kojem se kazneni postupak pokreće po privatnoj tužbi prethodno položi predujam za isplatu troškova postupka, podaci o položenom predujmu za isplatu troškova postupka, isplate troškova iz položenog predujma, obračun troškova postupka i vraćanje viška polagatelju upisuju se u sustav eSpis.
(3) Ako je privatni tužitelj iz stavka 2. ovog članka oslobođen od plaćanja troškova kaznenog postupka, u sustav eSpis upisat će se navedena činjenica.
Članak 134.
Zapisnik i potvrda o oduzetim predmetima unosi se u sustav eSpis kao podnesak.
Članak 135.
Predsjednik vijeća naredbu za pozivanje sudaca porotnika evidentira u sustavu eSpis, a provodi je ovlašteni sudski službenik odabirom iz kartice »Imenovani sudionici – suci porotnici«.
Članak 136.
(1) Predsjednik suda će odluku o imenovanju sudaca porotnika dostaviti administratoru sustava eSpis u sudu radi unosa u sustav eSpis.
(2) Sudac porotnik se dodjeljuje predmetu pomoću sustava eSpis izborom s liste sudaca porotnika.
2. Postupak u stečajnim predmetima
Članak 137.
(1) Rješavatelj predmeta pokreće algoritam sustava eSpis za izbor stečajnog upravitelja, privremenog stečajnog upravitelja i povjerenika sa liste stečajnih upravitelja, metodom slučajnog odabira kroz sustav eSpis.
(2) Iznimno od stavka 1. ovog članka, kada je posebnim zakonom tako propisano, rješavatelj predmeta upisuje u sustav eSpis imenovanog stečajnog upravitelja, privremenoga stečajnog upravitelja i povjerenika s liste stečajnih upravitelja.
XXVII. POSEBNE ODREDBE ZA DODJELU U RAD HITNIH PREDMETA
Članak 138.
(1) Za dodjelu u rad spisa kroz sustav eSpis u kojima je propisani rok za rješavanje kraći od 30 dana primjenjuju se posebna pravila.
(2) Rješavatelj predmeta iz stavka 1. ovog članka je dužan tri dana prije planiranog početka korištenja godišnjeg odmora ili planirane odsutnosti obavijestiti ured predsjednika o navedenim činjenicama.
(3) Rješavatelj iz stavka 2. ovog članka iznimkom u automatskoj dodjeli isključuje se iz dodjele hitnih spisa za vrijeme odsutnosti.
(4) Ured predsjednika suda dužan je obavijesti ovlaštenu osobu u sudu o predvidivoj odsutnosti rješavatelja.
(5) Ovlaštena osoba u sudu je dužna isključiti iz automatske dodjele hitnih predmeta rješavatelja za kojega mu je ured predsjednika dostavio obavijest o odsutnosti.
XXVIII. PRESTANAK RADA SUDSKE REFERADE
Članak 139.
(1) Rješavatelj koji prestaje s radom u sudu dužan je bez odgode pisanim putem obavijestiti ured predsjednika suda o datumu prestanka rada.
(2) Kada rješavatelj prestane raditi u sudu, njegova referada u sustavu eSpis se gasi, a u odnosu na sve predmete dodijeljene tom rješavatelju određuje se ponovljena automatska dodjela.
(3) Nakon primitka obavijesti iz stavka 1. ovog članka, predsjednik suda ili druga ovlaštena osoba u sudu dat će nalog administratoru sustava eSpis u sudu da razduži ovlasti rješavatelja za rad u sustavu eSpis te da pokrene automatsku dodjelu spisa na kojima je potrebno nastaviti rad.
XXIX. POSLOVANJE S POŠTOM
Članak 140.
Predaja pošiljaka generira se iz sustava eSpis.
XXX. e-OGLASNA PLOČA
Članak 141.
(1) Pismena i odluke koje je potrebno objaviti na e-Oglasnoj ploči dostavljaju se putem sustava eSpis.
(2) Naredba za dostavu na e-Oglasnu ploču evidentira se u sustavu eSpis.
XXXI. RAD SA STRANKAMA I DRUGIM OSOBAMA
Članak 142.
(1) Stranke, njihovi punomoćnici i zastupnici te druge osobe kojima je odobren uvid u spis u papirnatom obliku mogu izvršiti uvid u spis i putem sustava eSpis. Uvid mogu izvršiti u pisarnici suda ili pisarnici stalne službe, uz prisutnost ovlaštenoga sudskog službenika.
(2) Dozvolu za uvid u spis u sustavu eSpis daje predsjednik suda u obliku naredbe evidentirane u sustavu eSpis i upućene sudskoj pisarnici.
Članak 143.
Sve potvrde i naredbe koje se odnose na pojedini spis evidentirat će se u sustavu eSpis.
XXXII. PRIJELAZNE I ZAVRŠNE ODREDBE
Članak 144.
Ovaj Pravilnik objavit