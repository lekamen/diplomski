 povratu isplaćenih sredstava, i to u slučaju:
a) administrativne pogreške i pogrešne isplate;
b) ukoliko se kontrolom na terenu utvrdi nepravilnost koja nije uklonjena slijedom naloga za uklanjanje nepravilnosti ili neudovoljavanje uvjetima i kriterijima propisanim ovim Pravilnikom.
(2) Odluka o povratu iz stavka 1. ovoga članka je konačna.
(3) Na temelju Odluke iz stavka 1. ovoga članka korisnik je dužan izvršiti povrat sredstava u roku od 30 kalendarskih dana od dana primitka Odluke na račun koji je sastavni dio Odluke.
(4) U slučaju nepoštivanja roka za povrat sredstava Ministarstvo će zatražiti zaštitu svojih prava putem nadležnog suda.
Povjerenstvo za odlučivanje o prigovorima
Članak 20.
(1) Na Odluke donesene sukladno ovome Pravilniku, osim na Odluku o povratu potpore iz članka 19. ovoga Pravilnika, podnositelj Zahtjeva ili korisnik može uložiti prigovor Povjerenstvu za odlučivanje o prigovorima u roku od sedam kalendarskih dana od dana primitka Odluke.
(2) Povjerenstvo iz stavka 1. ovoga članka imenuje ministar.
(3) Odluke po prigovorima su konačne.
(4) Prigovor iz stavka 1. ovoga članka podnosi se Povjerenstvu na adresu Ministarstvo poljoprivrede, Uprava ribarstva, Planinska 2a, 10 000 Zagreb, uz naznaku: »Povjerenstvo za odlučivanje o prigovorima u okviru sufinanciranja investicija u ribarska plovila«.
(5) U roku od deset kalendarskih dana po donošenju Odluke o prihvaćanju prigovora, Zahtjev temeljem kojeg je uložen prigovor obradit će se ponovo te će se donijeti nova Odluka o dodjeli potpore iz članka 16. ovoga Pravilnika.
(6) Ukoliko Povjerenstvo utvrdi da je prigovor neopravdan, donijet će Odluku o odbijanju prigovora te Odluka o odbijanju Zahtjeva ostaje na snazi.
Kontrola na terenu
Članak 21.
(1) Kontrolu na terenu provodi Uprava ribarstva, vodeći računa da kontrolu na terenu ne obavljaju isti djelatnici koji su obavljali administrativnu kontrolu određenih Zahtjeva.
(2) Kontrola na terenu provodi se u periodu od 5 godina nakon datuma isplate potpore na uzorku od najmanje 5% korisnika.
(3) U slučaju nepravilnosti utvrđenih tijekom kontrole na terenu, a na temelju Zapisnika o izvršenoj kontroli odobrenih Zahtjeva Ministarstvo može zatražiti uklanjanje utvrđenih nepravilnosti nalogom za uklanjanje nepravilnosti u određenom roku.
(4) Ukoliko korisnik ne postupi sukladno nalogu iz stavka 3. ovoga članka, Ministarstvo može zatražiti povrat čitavog ili dijela isplaćenih novčanih sredstava, sukladno članku 19. stavku 1. točki b) ovoga Pravilnika.
(5) Kontrolom na terenu provjerava se sljedeće:
a) da li je korisnik vlasnik/ovlaštenik povlastice za gospodarski ribolov na moru i u povlasticu su upisani ribolovni alati, oprema i strojevi koji su predmet sufinanciranja temeljem ovoga Pravilnika;
b) poslovna i računovodstvena dokumentacija dostavljena uz Zahtjev kroz usporedbu sa stvarnim zatečenim stanjem na terenu;
c) obveza čuvanja dokumentacije i predmeta potpore sukladno Odluci o dodjeli potpore.
(6) Uprava ribarstva propisat će procedure i obrasce za provedbu kontrole na terenu.
Evidencija i objava korisnika potpore
Članak 22.
(1) Uprava ribarstva vodi evidenciju svih zaprimljenih i odobrenih Zahtjeva te ostale dokumentacije propisane ovim Pravilnikom.
(2) Podaci o korisnicima – naziv tvrtke/obrta te ukupno dodijeljen iznos sufinanciranja ulaganja, bit će objavljeni na službenim mrežnim stranicama Ministarstva (www.mps.hr/ribarstvo).
III. ZAVRŠNE ODREDBE
Članak 23.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-02/16-01/19
Urbroj: 525-13/0823-16-1
Zagreb, 30. svibnja 2016.
Ministar prof. dr. sc. Davor Romić, v. r.
DODATAK I. – DODATAK II.

