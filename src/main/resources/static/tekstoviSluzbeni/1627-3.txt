 znatno kompleksni te je u tom području primjena ZUP-a u donošenju odluka prilagođena tome području. S obzirom na to, imajući u vidu svu složenost činjeničnih i pravnih pitanja koja se ukazuju u rješavanju sporova proizašlih iz primjene ZEK-a, Sud ocjenjuje da se analiza mjerodavnog tržišta može uzeti kao dio odluke. Iako, konkretno, predmetna analiza u znatnom dijelu stvarno sadrži podatke stručne studije na kojem se odluka temelji, u svom dijelu (strane 75 – 114) određuje i precizira način provođenja utvrđenih regulatornih obveza u točki II. izreke osporene odluke.
U odnosu na prigovore tužbe o nedostatno utvrđenom činjeničnom stanju s obzirom na navodno zastarjele podatke Sud ocjenjuje da je tijekom upravnog postupka, a zatim i navodima stranaka u sudskom postupku potvrđeno da se predmetna analiza ne temelji samo na tim podacima već i na naknadno dostavljenim podacima i očitovanjima stranaka i pozvanih operatora o čemu postoje podaci u spisu predmeta upravnog postupka.
Nadalje, javna rasprava u ovoj stvari je sukladno odredbi članka 22. stavka 2. ZEK-a trajala od 26. rujna 2011. do 27. listopada 2011., te je omogućeno svim zainteresiranim stranama iznošenje mišljenja, primjedbi i prijedloga, te je tuženi obrazloženo odgovorio na zaprimljene komentare društava koji djeluju na mjerodavnom tržištu o čemu postoje prilozi B) i D) analizi tržišta. S obzirom da predmetna analiza tržišta sadrži detaljno obrazloženje predmeta i tijeka postupka, utvrđenih činjenica, te odlučujućih razloga Sud nalazi da prigovori u pogledu nepotpuno utvrđenog činjeničnog stanja nisu osnovani.
Pri tome Sud naglašava da je i prije predmetne analize tužitelj bio utvrđen operatorom sa značajnom tržišnom snagom na tržištu iznajmljenih elektroničkih komunikacijskih vodova samo su njegove obveze bile utvrđene na tri mjerodavna tržišta.
Sud ne nalazi osnovanim ni prigovore pogrešne primjene materijalnog propisa. Naime, iz sadržaja spisa predmeta proizlazi da je odlukom tuženoga klasa: UP/I-344-01/10-01/437, urbroj: 376-11/11-10 od 7. rujna 2011. utvrđeno da je tržište veleprodajnih prijenosnih segmenata iznajmljenih vodova – nekonkurentne relacije tržište podložno prethodnoj regulaciji s obzirom da je utvrđena prisutnost visokih i trajnih zapreka za ulazak na tržište strukture prirode, da je struktura tržišta takva da ne teži razvoju djelotvornog tržišnog natjecanja unutar odgovarajućeg vremenskog okvira te da primjena mjerodavnog propisa o zaštiti tržišnog natjecanja sama po sebi ne omogućuje na odgovarajući način otklanjanje nedostataka na tržištu. Prema podacima kojima Sud raspolaže, navedena odluka nije osporena u upravnom sporu što govori o pravilnosti provedenog testa tri mjerila a time predstavlja argument više u prilog pravilnosti predmetne odluke.
Stoga je tuženik prišao utvrđivanju mjerodavnog tržišta te je temeljem provedene analize utvrdio da je tužitelj operator sa značajnom tržišnom snagom na navedenome tržištu, te je na temelju prepreka razvoju tržišnog natjecanja koji se mogu pojaviti na tržištu odredio regulatorne obveze kao u točki II. izreke odluke. Tako je određena regulatorna obveza pristupa i korištenja posebnih dijelova mreže u smislu odredbe članka 61. ZEK-a koja se može odrediti osobito ako se smatra da bi uskraćivanje pristupa ili koje drugo neprihvatljivo uvjetovanje ili ograničenje sličnog učinka spriječilo održivo tržišno natjecanje na maloprodajnoj razini ili bi bilo protivno interesima krajnjih korisnika usluga. Prema stavku 3. članka 61. Agencija može od operatora zatražiti određene obveze, a prema stavku 4. istog članka ZEK-a Agencija može odrediti i dodatne uvjete koji se odnose na ispunjavanje načela pravičnosti, razumnosti i pravodobnosti. S obzirom na navedenu odredbu tužitelju su određeni rokovi u kojima mora pružiti određene usluge svojim operatorima korisnicima i u tu svrhu i obveza plaćanja naknade za kašnjenje koja upravo ide za tim da se osigura pravodobno pružanje navedenih usluga, pa time Sud ocjenjuje da nisu