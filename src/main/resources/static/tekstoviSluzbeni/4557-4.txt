 članka.
(11) Korisnik mora provoditi mjere informiranja i promidžbe sukladno članku 119. i Prilogu V. Uredbe (EU) br. 508/2014 te odredbama Provedbene uredbe Komisije (EU) br. 763/2014 оd 11. srpnja 2014. o utvrđivanju pravila za primjenu Uredbe (EU) br. 508/2014 Europskog parlamenta i Vijeća o Europskom fondu za pomorstvo i ribarstvo u pogledu tehničkih obilježja mjera informiranja i promidžbe i uputa za izradu amblema Unije (SL L 209, 16. 7. 2014.). Pravila i upute za provedbu mjera informiranja i promidžbe nalaze se u Prilogu II. Pravilnika i njegov su sastavni dio.
(12) Ukoliko je korisnik obveznik provedbe postupka javne nabave, isti je dužan za nabavu roba i/ili radova i/ili usluga koje su predmet potpore obvezno provesti postupak javne nabave sukladno Zakonu o javnoj nabavi.
(13) Ukoliko korisnik nije obveznik provedbe nabave sukladno Zakonu o javnoj nabavi ili ukoliko je obveznik javne nabave, ali ima nabavu ispod pragova propisanih Zakonom o javnoj nabavi, obvezan je postupati sukladno postupcima definiranim Natječajem.
(14) Korisnik je dužan obavijestiti Ministarstvo poljoprivrede, Upravu ribarstva o primopredaji opreme od dobavljača ukoliko istu nije moguće provjeriti u kasnijoj fazi kontrole i o provođenju »skrivenih radova«, odnosno radova koji ne mogu biti provjereni u kasnijoj fazi, najkasnije sedam radnih dana prije provođenja navedenih radova odnosno datuma isporuke opreme, putem elektroničke pošte: eufondovi.ribarstvo@mps.hr.
(15) Korisnik za kojeg je utvrđeno da je sredstva potpore ostvario na temelju lažnih podataka i/ili izjava ili da nije postupao u skladu s odredbama ovoga Pravilnika i uvjetima Natječaja, dužan je sva primljena sredstva vratiti u državni proračun Republike Hrvatske uključujući zakonske zatezne kamate od dana kada je ta sredstva primio.
III. PRIHVATLJIVI I NEPRIHVATLJIVI TROŠKOVI
Prihvatljiva ulaganja
Članak 6.
(1) Prihvatljiva ulaganja su:
a) ulaganja u plovilo s ciljem smanjenja emisija onečišćivača ili stakleničkih plinova te povećanja energetske učinkovitosti ribarskih plovila, ulaganja u ribolovne alate i ribolovnu opremu su prihvatljiva ako se njima ne dovodi u pitanje selektivnost tog ribolovnog alata;
b) revizije i sustavi energetske učinkovitosti;
c) studije za ocjenu doprinosa alternativnih pogonskih sustava i dizajna oplate energetskoj učinkovitosti plovila.
(2) Prihvatljiva ulaganja iz stavka 1. točke a) ovoga obuhvaćaju ulaganja u poboljšanje hidrodinamike trupa plovila i pogonskog sustava plovila te u smanjenje potrošnje električne i termalne energije.
Prihvatljivi troškovi povezani s hidrodinamikom trupa plovila
Članak 7.
(1) Za ulaganja u poboljšanje hidrodinamike trupa plovila iz članka 6. stavka 1. točke a) ovoga Pravilnika, prihvatljivi su:
a) troškovi nabave mehanizama za stabilnost kao što su ljuljna kobilica i gomoljasti pramac kojima se pridonosi poboljšanju pomorstvenosti i stabilnosti plovila;
b) troškovi vezani uz upotrebu netoksičnih proizvoda za suzbijanje obrastanja, kao što je bakreni premaz radi smanjenja trenja;
c) troškovi vezani uz kormilarski uređaj, kao što su sustavi za kontrolu kormilarskog uređaja i višestruka kormila za smanjenje aktivnosti kormila ovisno o vremenskim uvjetima i stanju mora;
d) troškovi testiranja rezervoara kao osnova za poboljšanje hidrodinamike.
(2) Prihvatljivi su i troškovi koji su nužni i izravno povezani s ugradnjom/postavljanjem predmeta/opreme/sustava iz stavka 1. ovoga članka.
(3) Troškovi povezani s osnovnim održavanjem trupa plovila nisu prihvatljivi temeljem ovoga članka.
Prihvatljivi troškovi povezani s poboljšanjem pogonskog sustava plovila
Članak 8.
(1) Za ulaganja u poboljšanje pogonskog sustava plovila iz članka 6. stavka 1. točke a) ovoga Pravilnika, prihvatljivi su troškovi nabave:
a) energetski učinkovitih propelera, uključujući pogonska vratila;
b) katalizatora;
c) energetski učinkovitih generatora kao što su generatori koji upotrebljavaju vodik ili prirodni plin;
d) pogonskih elemenata koji upotrebljavaju