 Uredbe
7. osiguravanja međusobne suradnje u provedbi svih mjera i standarda informacijske sigurnosti prilikom zajedničkog korištenja iskaza svjedoka te obrade podataka i druge dokumentacije iz članka 13. ove Uredbe te u odnosima s trećim zemljama, u skladu s nacionalnim propisima
8. organiziranja, ako je potrebno, odgovarajućeg osposobljavanja za pojedine istražitelje
9. razvijanja suradnje s istražnim tijelima trećih zemalja i s međunarodnim organizacijama za istraživanje pomorskih nesreća iz područja primjene ove Uredbe
10. pružanja svih korisnih informacija istražnim tijelima koja provode sigurnosne istrage
11. drugim pitanjima važnim za međusobnu suradnju, uključujući i pokriće troškove.
PRAVEDNO POSTUPANJE PREMA POMORCIMA
Članak 28.
Agencije je dužna tijekom provedbe sigurnosnih istraga pomorskih nesreća i nezgoda iz područja primjene ove Uredbe pridržavati se smjernica IMO-a o pravednom postupanju prema pomorcima u slučaju pomorske nesreće.
PRIJELAZNE I ZAVRŠNE ODREDBE
Članak 29.
Ministar nadležan za pomorstvo će u roku od šest mjeseci od dana stupanja na snagu ove Uredbe, donijeti pravilnik iz članka 13. ove Uredbe.
Članak 30.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/98
Urbroj: 50301-05/16-15-4
Zagreb, 5. studenoga 2015.
Predsjednik Zoran Milanović, v. r.
DODATAK I.
OBLIK I SADRŽAJ IZVJEŠĆA POMORSKE SIGURNOSNE ISTRAGE
Predgovor
U izvješću pomorske sigurnosne istrage neće se navoditi pretpostavke o mogućoj odgovornosti ili krivnji, niti će izvješće biti sastavljeno na način da može poslužiti u svrhu utvrđivanja bilo kakve pravne odgovornosti. U ovom izvješću zabranjeno je identificiranje svjedoka.
1. Sažetak
Ovaj dio sadrži osnovne činjenice pomorske nesreće; što se dogodilo, kada, gdje i kako se dogodila nesreća; također se navodi je li bilo poginulih, ozlijeđenih, oštećenja broda, tereta, šteta nanesenih trećim stranama ili onečišćenja okoliša, kao posljedice nesreće.
2. Objektivni podaci (činjenice)
Ovaj dio izvješća sadrži istinite činjenice utvrđene od strane istražitelja, i to najmanje sljedeće podatke:
a) Podaci o brodu:
– zastava/registar,
– identifikacija,
– glavne karakteristike,
– vlasnik/kompanija,
– konstrukcijski detalji,
– najmanji broj članova posade,
– dozvoljeni teret.
b) Podaci o putovanju:
– luke boravka,
– vrsta putovanja,
– podaci o teretu,
– posada.
c) Podaci o pomorskoj nesreći ili nezgodi:
– vrsta pomorske nesreće ili nezgode,
– datum i vrijeme,
– lokacija pomorske nesreće ili nezgode,
– vanjski i unutarnji okoliš,
– operacije broda i dio putovanja,
– mjesto na brodu,
– podaci o ljudskim postupcima,
– posljedice (za ljude, brod, teret, okoliš, ostalo).
d) Uključenost obalne službe i spremnost za djelovanje u nuždi:
– tko je sudjelovao,
– korištena sredstva,
– brzina djelovanja,
– poduzete mjere,
– postignuti rezultat.
Osim što daje potrebne podatke i druge informacije, ovaj dio izvješća sadrži i rezultate bitnih pregleda ili testiranja, sigurnosnih mjera izvršenih u smislu sprječavanja budućih pomorskih nesreća.
3. Opis događaja (rekonstrukcija pomorske nesreće)
Ovaj dio rekonstruira pomorsku nesreću kroz sve segmente nesreće, u kronološkom tijeku događaja koji su prethodili nesreći i nastupili tijekom i nakon pomorske nesreće, te uključenost svih bitnih čimbenika – osoba, okoliša, opreme, vanjskih utjecaja.
Vrijeme koje je potrebno za rekonstrukciju pomorske nesreće ovisi o događajima koji su prethodili i doprinijeli pomorskoj nesreći ili nezgodi.
4. Analiza
Ovaj dio sadrži detaljnije obrađene elemente nesreće te daje analizu svakog događaja, dokumentiranu rezultatima testiranja i ispitivanja obavljenih tijekom vođenja istrage, s predloženim mjerama za sprječavanje budućih pomorskih nesreća.
Sljedeći dijelovi izvješća trebali bi obuhvatiti probleme poput:
– slučajnih događaja u svezi s okolišem,
– ljudski faktor, događaje u korelaciji s opasnim tvarima, utjecaj okoliša, pogreške na opremi, vanjske utjecaje.
5. Zaključci
U ovom dijelu