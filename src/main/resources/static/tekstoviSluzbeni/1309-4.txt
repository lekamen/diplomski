 mogu ostvariti bodove samo po jednoj osnovi iz navedenih stavaka.
Broj bodova za osvajanje nagrada i za uspjeh u srednjoškolskom obrazovanju i na studiju
Članak 10.
(1) Studenti koji prvi put upisuju prvu godinu studija, a položili su državnu maturu »A« razine (svi predmeti) te postigli rezultat u rješavanju obveznih ispita državne mature u ukupnom postotku:
– od 80 do 90% – 200 bodova;
– više od 90% – 400 bodova.
(2) Studenti koji prvi put upisuju prvu godinu studija, a osvojili su neku od državnih nagrada na službenim natjecanjima iz područja koja su vezana uz nastavni program (jedno od prvih triju mjesta) tijekom srednjoškolskoga obrazovanja – 300 bodova.
(3) Studenti koji prvi put upisuju prvu godinu studija, a osvojili su neku od međunarodnih nagrada iz područja koja su vezana uz nastavni program (jedno od prvih triju mjesta) tijekom srednjoškolskog obrazovanja – 400 bodova.
(4) Studenti dobitnici rektorove nagrade (nisu uključene posebne rektorove nagrade) – 400 bodova.
(5) Studenti dobitnici dekanove nagrade – 200 bodova.
(6) Studenti koji ostvaruju bodove na temelju 4. i 5. st. ovoga članka mogu iskoristiti bodove za svaku nagradu samo jedanput tijekom studija.
Bodovi za studij deficitarnih studijskih programa
Članak 11.
Studenti koji studiraju na studijskim programima u znanstvenim područjima koja se vode kao deficitarna na nacionalnoj razini pri Hrvatskome zavodu za zapošljavanje odnosno nalaze se u prvih 10 na listi deficitarnih zanimanja Hrvatskoga zavoda za zapošljavanje – 200 bodova.
Bodovi na temelju socijalno-ekonomskoga statusa
Članak 12.
(1) Studentu kojem je jedan roditelj umro, nestao ili nepoznat – 400 bodova.
(2) Studenti koji imaju brata ili sestru predškolske dobi ili na redovitom školovanju (do završetka srednjega obrazovanja, odnosno do završetka propisanog trajanja sveučilišnoga preddiplomskog, integriranoga preddiplomskog i diplomskoga studija, diplomskoga studija te završetka propisanog trajanja kratkoga stručnog studija, preddiplomskoga stručnog studija i specijalističkoga stručnoga diplomskog studija) – 150 bodova za svakoga brata ili sestru, uz uvjet da žive u zajedničkom kućanstvu.
(3) Studenti koji imaju brata ili sestru koji će upisati srednju školu ili početi studirati u školskoj odnosno akademskoj godini za koju se raspisuje natječaj, bodove ostvaruju isključivo na temelju potvrde o upisu brata ili sestre u srednju školu ili na studijski program na visokom učilištu.
(4) Studenti razvedenih roditelja (uključujući i djecu iz izvanbračnih zajednica), a koji žive u zajedničkom kućanstvu samo s jednim roditeljem – 150 bodova.
(5) Studenti koji imaju brata ili sestru s teškoćama u razvoju zbog kojih nisu obuhvaćeni sustavom redovitog školovanja, uz uvjet da žive u zajedničkom kućanstvu – 200 bodova za svakog brata ili sestru.
(6) Studenti koji imaju jednog ili oba roditelja s tjelesnim oštećenjem od 100% (osim tjelesnog oštećenja iz Domovinskoga rata koje je obuhvaćeno člankom 13.) – 200 bodova po roditelju.
(7) Studenti invalidi od 6. do 10. kategorije invalidnosti prema sljedećoj raspodjeli:
– 6. kategorija (50% tjelesnog oštećenja) – 400 bodova;
– 7. kategorija (40% tjelesnog oštećenja) – 320 bodova;
– 8. kategorija (30% tjelesnog oštećenja) – 250 bodova;
– 9. kategorija (20% tjelesnog oštećenja) – 200 bodova;
– 10. kategorija (10% tjelesnog oštećenja) – 150 bodova.
(8) Studenti čije zajedničko kućanstvo koristi zajamčenu minimalnu naknadu (stalnu pomoć za uzdržavanje prema propisima o socijalnoj skrbi, dokazuje se rješenjem i/ili potvrdom nadležne ustanove za socijalnu skrb) – 500 bodova. Ako student ostvari bodove po ovom stavku, ne može ostvariti bodove po stavku 10. ovoga članka.
(9) Studentici majci ili studentu ocu koji imaju malodobno dijete – 300 bodova za svako dijete.
(10) Studenti čiji ukupni mjesečni prihod po članu zajedničkog kućanstva (svi članovi koji su prijavljeni na istoj adresi) u prethodnoj kalendarskoj godini iznosi:
– do 500 kn – 500 bodova;
– od 500,01 do 700,00 kn –