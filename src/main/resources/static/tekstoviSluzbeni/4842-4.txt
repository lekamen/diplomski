 drugačije duljine trajanja konkretnog upravnog postupka.
Istovjetno pravno stajalište Ustavni sud izrazio je u svojoj odluci broj: U-IIIA-4885/2005 od 20. lipnja 2007. (»Narodne novine« broj 67/07.).
22. Slijedom navedenog, Ustavni sud ponovno ukazuje da pretpostavka za odlučivanje o ustavnoj tužbi u kojoj je istaknuta povreda prava na suđenje u razumnom roku je ta da je podnositelj prethodno koristio sva dopuštena pravna sredstva protiv nerazumne duljine postupka.
Kako podnositelj u ustavnoj tužbi nije dokazao da je u prethodnom postupku iskoristio sva dopuštena sredstva protiv nerazumne duljine postupka, ustavna tužba u dijelu koji se odnosi na žalbene predmete broj: VZ20130036 i VZ20130046, nije dopuštena.
23. Stoga je, na temelju članka 72. Ustavnog zakona, riješeno kao u izreci rješenja.
24. Objava ove odluke i rješenja temelji se na članku 29. Ustavnog zakona.
Broj: U-IIIA-2910/2015
Zagreb, 28. rujna 2016.
USTAVNI SUD REPUBLIKE HRVATSKE
Predsjednica Vijeća Ingrid Antičević Marinović, v. r.
