 zaprimio 21. rujna 2012.
Visoki trgovački sud o žalbi podnositelja protiv prvostupanjske presude broj: P-496/10 od 27. srpnja 2011. donio je odluku broj: Pž-5728/2012.
U trenutku odlučivanja o ustavnoj tužbi predmet se povodom izjavljene revizije protiv odluke Visokog trgovačkog suda broj: Pž-5728/2012 nalazi na Vrhovnom sudu gdje se vodi pod brojem: Revt-276/13.
U odnosu na dio presude suda prvog stupnja koji je ukinut odlukom Vrhovnog suda broj: Revt-118/10-2 od 3. srpnja 2012., postupak je nastavljen pred Trgovačkim sudom u Zadru pod brojem: P-342/12.
II. PRAVO VAŽNO ZA USTAVNOSUDSKI POSTUPAK
3. Mjerodavno pravo sadržano je u članku 29. stavku 1. Ustava.
Ustavna tužba je osnovana.
4. Svoju odluku Ustavni sud obrazlaže sljedećim utvrđenjima:
4.1. DULJINA SUDSKOG POSTUPKA
Postupak je pokrenut tužbom podnositelja pred Trgovačkim sudom u Splitu 13. listopada 1998.
Odlučujući o ustavnoj tužbi podnositelja, Ustavni sud je, kao pravno relevantno razdoblje, razmatrao razdoblje od donošenja odluke Vrhovnog suda u povodu zahtjeva za zaštitu prava na suđenje u razumnom roku, 31. siječnja 2007., pa do dana donošenja ove ustavnosudske odluke postupak je trajao osam (8) godina, pet (5) mjeseci i sedamnaest (17) dana.
4.2. POSTUPANJE NADLEŽNOG SUDA
Postupak se u pravno relevantnom razdoblju vodio pred Visokim trgovačkim sudom, koji je nakon donošenja odluke Vrhovnog suda broj: Gzp-256/06-5 od 31. siječnja 2007. postupio u skladu s točkom II. izreke i donio u ostavljenom roku, 29. svibnja 2007. presudu i rješenje broj: Pž-1426/06-3 protiv koje je podnositelj izjavio reviziju.
Vrhovni sud je donio presudu i rješenje broj: Revt-77/08-2 od 7. listopada 2008., koja je u cijelosti ukinuta odlukom Ustavnog suda broj: U-III-4808/2008 od 1. travnja 2010. Vrhovni sud je 3. srpnja 2012. ponovno donio presudu i rješenje broj: Revt-118/10-2 od 3. srpnja 2012.
Postupak se nakon ukidne odluke Visokog trgovačkog suda broj: Pž-1426/06 od 29. svibnja 2007., vodio pred Trgovačkim sudom u Zadru koji je donio presudu broj: P-496/10 od 27. srpnja 2011., protiv koje je Visoki trgovački sud odlučujući o žalbi podnositelja donio odluku broj: Pž-5728/2012. Protiv navedene odluke Visokog trgovačkog suda izjavljena je revizija i u odnosu na taj dio postupak se vodi pred Vrhovnim sudom pod brojem: Revt-276/13 i još nije okončan, dok se u odnosu na ukidni dio rješenja Vrhovnog suda broj: Revt-118/10-2 od 3. srpnja 2012. postupak ponovno vodi pred Trgovačkim sudom u Zadru kao sudom prvog stupnja pod brojem: P-342/12 i još nije okončan.
4.3. PONAŠANJE PODNOSITELJA USTAVNE TUŽBE (TUŽITELJA U SUDSKOM POSTUPKU)
Prema utvrđenju Ustavnog suda, podnositelj svojim ponašanjem nije pridonio duljini trajanja postupka.
4.4. SLOŽENOST SUDSKOG PREDMETA
Ocjena je Ustavnog suda da se u konkretnom slučaju radi o složenoj pravnoj stvari budući da se radi o većem broju tužbenih zahtjeva. Međutim neovisno o tomu Ustavni sud ocjenjuje da navedeno ne može opravdati vođenje ovoga postupka, koji u trenutku odlučivanja o ustavnoj tužbi ukupno traje preko šesnaest (16) godina.
III. OCJENA USTAVNOG SUDA
5. Ustavni sud utvrđuje da je od odluke o prethodnom zahtjevu podnositelja za zaštitu prava na suđenje u razumnom roku do dana donošenja ove ustavnosudske odluke proteklo preko osam (8) godina. Obzirom da je u konkretnom slučaju riječ o postupku pokrenutom još 1998. godine, bez obzira na činjenicu što je o pravu na suđenje u razumnom roku u ovom parničnom postupku već odlučeno rješenjem Vrhovnog suda broj: Gzp-256/06-5 od 31. siječnja 2007., Ustavni sud ocjenjuje da je daljnjim suđenjem ove pravne stvari, čije rješavanje još uvijek nije okončano, podnositelju povrijeđeno pravo da zakonom ustanovljeni neovisni i nepristrani sud u razumnom roku odluči o njegovim pravima i obvezama, koje je zajamčeno člankom 29. stavkom 1. Ustava.
Stoga je na temelju članka 63. stavka 2. Ustavnog zakona donesena odluka kao u točkama I. i II. izreke ove odluke.
6. Sukladno članku 63. stavku 3. Ustavnog zakona