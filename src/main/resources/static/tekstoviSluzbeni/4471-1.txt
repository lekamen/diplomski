 Kabinet za obranu i nacionalnu sigurnost obavlja i druge poslove po zapovijedi i nalogu Predsjednice Republike, uputama predstojnika Ureda i savjetnika za obranu i nacionalnu sigurnost.«.
Članak 6.
Naziv članka 17. mijenja se i glasi: »Vojni ured«.
Članak 17. mijenja se i glasi:
»U sastavu Kabineta za obranu i nacionalnu sigurnost djeluje Vojni ured koji se popunjava djelatnim vojnim osobama koje imenuje Predsjednica Republike u skladu sa Zakonom o obrani. Djelatne vojne osobe imenovane u Vojni ured prava i obveze ostvaruju u skladu s odredbama ove Odluke, Zakona o obrani i Zakona o službi u Oružanim snagama Republike Hrvatske.«.
Članak 7.
Članak 20. mijenja se i glasi:
»Tajništvo Ureda obavlja stručne, analitičke, tehničke, upravno-pravne i administrativne poslove koji se odnose na izvršavanje ustavnih i zakonskih ovlasti i odgovornosti Predsjednice Republike i Ureda; poslove usklađivanja rada unutarnjih ustrojstvenih jedinica Ureda; poslove koji se odnose na financijsko-planske potrebe Ureda; stručne, upravne i administrativne poslove u svezi s reguliranjem prava i obveza iz radnih odnosa dužnosnika, službenika i namještenika Ureda; poslove koji se odnose na planiranje i zapošljavanje novih zaposlenika te brine o upravljanju ljudskim potencijalima i njihovom razvoju; poslove vezane uz informacijsku potporu radu Ureda; poslove vezane uz predstavke i pritužbe građana, zamolbe za pomilovanjima i odlikovanjima; poslove investicijskog i tekućeg održavanja objekata i uredskih prostora kojima upravlja Ured te obavlja druge poslove po nalogu Predsjednice Republike i predstojnika Ureda. U okviru Tajništva ustrojavaju se sljedeće ustrojstvene jedinice:
– Služba za pravne i kadrovske poslove;
– Služba za materijalno-financijske poslove;
– Služba za informatičke tehnologije;
– Služba za odnose s građanima;
– Služba za tehničke i pomoćne poslove.«.
Članak 8.
Članak 22. mijenja se i glasi:
»Služba za materijalno-financijske poslove obavlja poslove planiranja i organizacije, financijskih i računovodstvenih poslova; poslove planiranja i izvršavanja proračuna; brine o pravilnom i racionalnom korištenju materijalno-financijskih sredstava i imovine; sudjeluje u donošenju prijedloga Državnog proračuna i rebalansa na razini Ureda; prati izvršenje Državnog proračuna u Uredu; obavlja računovodstvene, financijske te poslove vezane uz devizno poslovanje; obavlja poslove nadzora plaćanja svih obveza sukladno zakonskim propisima; brine o izradi planova i namjenskom trošenju sredstava po izvorima i namjenama; predlaže izmjene planova sukladno zakonskim propisima; pruža stručnu pomoć ustrojstvenim jedinicama u vezi s planiranjem i izvršenjem proračuna te obavlja ostale poslove po nalogu glavnog tajnika i predstojnika Ureda.«.
Članak 9.
Naziv članka 27. mijenja se i glasi: »Upravljanje ustrojstvenim jedinicama Ureda«.
Članak 27. mijenja se i glasi:
»Radom Kabineta Predsjednice Republike upravlja pročelnik Kabineta.
Radom kabineta u sastavu Savjetničkog vijeća upravljaju nadležni savjetnici.
Radom Tajništva Ureda upravlja glavni tajnik Ureda.
Radom Protokola Predsjednice Republike upravlja šef Protokola.
Radom Službe za odnose s javnošću upravlja glasnogovornik.
Radom službi u sastavu Tajništva upravljaju pomoćnici glavnog tajnika, u statusu državnih službenika, koji za svoj rad odgovaraju glavnom tajniku.«.
Članak 10.
U članku 28. stavak 1. mijenja se i glasi:
»Glavni tajnik Ureda koordinira i tehnički usklađuje rad unutarnjih ustrojstvenih jedinica u Tajništvu Ureda, neposredno upravlja Tajništvom Ureda, vodi brigu o stanju kadrova u Uredu, koordinira poslove vezane uz materijalno-financijsko poslovanje Ureda, informatizaciju Ureda, predstavke i pritužbe građana, zamolbe za pomilovanjima i odlikovanjima, investicijsko održavanje i nabavu, tehničke i pomoćne poslove te obavlja druge poslove po nalogu Predsjednice Republike i predstojnika Ureda.«.
Članak 11.
Naziv članka 31. mijenja se i glasi: »Imenovanje službenika u Kabinetu Predsjednice Republike«.