 trajno udovoljavati uvjetima pod kojima mu je Agencija izdala odobrenje za rad.
(2) Društvo za upravljanje obvezno je u roku od tri radna dana izvijestiti Agenciju o svakoj bitnoj promjeni podataka navedenih u zahtjevu za izdavanje odobrenja za rad.
Članak 29.
(1) Društvo za upravljanje ne smije imati kontrolu niti kvalificirani udjel u investicijskom društvu, kreditnoj instituciji koja pruža investicijske usluge i obavlja investicijske aktivnosti u skladu s odredbama zakona koji uređuje tržište kapitala odnosno koja obavlja odgovarajuće usluge u skladu s odredbama zakona koji uređuje osnivanje i poslovanje kreditnih institucija, društvu za osiguranje, društvu za reosiguranje, mirovinskom društvu za upravljanje obveznim ili dobrovoljnim mirovinskim fondovima, mirovinskom osiguravajućem društvu, faktoring-društvu ili leasing-društvu.
(2) Društvo za upravljanje ne smije imati dionice ili udjele u depozitaru.
(3) Društvo za upravljanje ne smije imati dionice ili udjele u osobi na koju je depozitar delegirao poslove iz članka 221. ovoga Zakona.
Članak 30.
Prije izdavanja odobrenja za rad društvu za upravljanje Agencija će konzultirati nadležno tijelo druge uključene države članice ako je to društvo za upravljanje:
a) ovisno društvo drugog društva za upravljanje, društva za upravljanje alternativnim investicijskim fondom, mirovinskog društva, investicijskog društva, kreditne institucije ili društva za osiguranje kojima je izdano odobrenje za rad u drugoj državi članici
b) ovisno društvo matičnog društva drugog društva za upravljanje, društva za upravljanje alternativnim investicijskim fondom, mirovinskog društva, investicijskog društva, kreditne institucije ili društva za osiguranje kojima je izdano odobrenje za rad u drugoj državi članici, ili
c) društvo koje je pod kontrolom istih fizičkih ili pravnih osoba koje kontroliraju drugo društvo za upravljanje, društvo za upravljanje alternativnim investicijskim fondom, mirovinsko društvo, investicijsko društvo, kreditnu instituciju ili društvo za osiguranje kojima je izdano odobrenje za rad u drugoj državi članici.
Prestanak važenja odobrenja za rad
Članak 31.
(1) Odobrenje za rad društva za upravljanje prestaje važiti:
1. ako društvo za upravljanje ne započne obavljati djelatnost upravljanja UCITS fondovima u roku od jedne godine od dana izdavanja odobrenja za rad, istekom navedenoga roka
2. ako društvo za upravljanje uzastopno tijekom šest mjeseci ne obavlja onu djelatnost za koju je odobrenje za rad izdano, istekom navedenoga roka, u odnosu na predmetnu djelatnost
3. u slučaju dobrovoljnog prestanka obavljanja djelatnosti u skladu s odredbama članaka 96. i 97. ovoga Zakona, prijenosom upravljanja UCITS fondova na drugo društvo za upravljanje ili dovršetkom likvidacije UCITS fondova kojima društvo za upravljanje upravlja
4. dostavom rješenja Agencije kojim se ukida odobrenje za rad
5. danom otvaranja stečajnog postupka nad društvom za upravljanje i/ili
6. zaključenjem postupka likvidacije društva za upravljanje.
(2) Ako nastupi razlog iz stavka 1. točaka 1., 2. ili 3. ovoga članka, Agencija će donijeti rješenje kojim se utvrđuje prestanak važenja izdanog odobrenja za rad.
(3) O prestanku važenja odobrenja za rad iz stavka 1. ovoga članka Agencija će obavijestiti depozitara.
Statusne promjene društva za upravljanje
Članak 32.
(1) Društvo za upravljanje koje namjerava pripojiti drugo društvo za upravljanje iz Republike Hrvatske ili izvan nje, odnosno drugu pravnu osobu iz Republike Hrvatske ili izvan nje, mora prije upisa pripajanja u sudski registar dobiti odobrenje Agencije za pripajanje.
(2) Društvo za upravljanje koje se namjerava pripojiti drugom društvu za upravljanje iz Republike Hrvatske ili izvan nje, dužno je prije upisa pripajanja u sudski registar, od Agencije dobiti odobrenje za pripajanje.
(3) Društvo za upravljanje koje se namjerava spojiti s drugim društvima za upravljanje iz Republike Hrvatske ili izvan nje, odnosno s drugim pravnim osobama iz Republike Hrvatske ili