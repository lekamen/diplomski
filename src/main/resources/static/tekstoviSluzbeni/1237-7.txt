 sigurnosnih provjera, sigurnosti podataka i poslovne suradnje. Obavlja poslove vezane za izradu Plana obrane Ministarstva, te prati stanje provođenja i izrade planova i prosudbi obrambenih priprema u pravnim osobama u nadležnosti Ministarstva. Obavlja poslove koji se odnose na zaštitu imovine i osoba u poslovnom objektu Ministarstva, poslove protupožarne zaštite, zaštite na radu, koordinira poslove zaštite i spašavanja na zahtjev Državne uprave za zaštitu i spašavanje, te obavlja i druge poslove iz djelokruga rada Odjela.
Za obavljanje poslova vezanih za zaštitu na radu ustrojava se posebna jedinica:
2.2.2.3.1. Pododsjek za zaštitu na radu i zaštitu od požara.
2.2.2.3.1. Pododsjek za zaštitu na radu i zaštitu od požara
Članak 22.
Pododsjek za zaštitu na radu i zaštitu od požara obavlja poslove u vezi provedbe zakona i podzakonskih propisa iz područja zaštite na radu i zaštite od požara, surađuje s tijelima inspekcije rada, specijalistima medicine rada, zavodom nadležnim za zaštitu zdravlja i sigurnosti na radu te drugim ovlaštenim pravnim osobama koje se bave poslovima zaštite na radu, sukladno propisanim obrascima prijavljuje ozljede na radu te vodi evidenciju o istima. Pododsjek koordinira provođenje i praćenje zaštite na radu u područnim jedinicama Ministarstva, daje prijedloge za unaprjeđenje zaštite na radu odboru za zaštitu na radu i postupa po zaključcima odbora te obavlja stručne, administrativne i tehničke poslove za odbor za zaštitu na radu. Pododsjek sudjeluje u izradi procjene rizika na radu te izrađuje i predlaže donošenje internih akata iz područja zaštite na radu i zaštite od požara, organizira provedbu osposobljavanja iz zaštite na radu i zaštite od požara te vodi propisane evidencije iz područja zaštite na radu i zaštite od požara.
3. UPRAVA POMORSKE I UNUTARNJE PLOVIDBE, BRODARSTVA, LUKA I POMORSKOG DOBRA
Članak 23.
Uprava pomorske i unutarnje plovidbe, brodarstva, luka i pomorskog dobra priprema nacrte prijedloga zakonskih i podzakonskih akata iz područja pomorskog brodarstva i prometa, unutarnje plovidbe, pomorskog dobra, morskih i riječnih luka, agencija pomorske i unutarnje plovidbe, priprema i izrađuje nacrte međunarodnih ugovora i drugih akata iz područja pomorstva i unutarnje plovidbe, sudjeluje u radu međunarodnih organizacija u području pomorstva i unutarnje plovidbe, sudjeluje u izradi i prati propise Europske unije u području pomorstva i unutarnje plovidbe, osigurava usklađivanje zakonodavstva Republike Hrvatske u području pomorstva i unutarnje plovidbe s pravnom stečevinom Europske unije, sudjeluje u izradi strateških dokumenata, te predlaže razvojnu politiku iz područja pomorstva i unutarnje plovidbe, vodi prvostupanjske i drugostupanjske upravne postupke iz područja pomorstva, brodarstva, pomorskog dobra i unutarnje plovidbe poduzima radnje u postupcima pred upravnim sudovima i Visokim upravnim sudom Republike Hrvatske, izrađuje odgovore na tužbe iz nadležnosti Uprave, daje mišljenja na zakonske prijedloge drugih nadležnih tijela, daje pravna mišljenja i tumačenja o pravnim pitanjima u području pomorstva i unutarnje plovidbe, obavlja poslove procjene učinka propisa iz svoga djelokruga, poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga, provodi upravni nadzor Agencije za obalni linijski pomorski promet, lučkih uprava te jedinica lokalne i područne (regionalne) samouprave, prati i analizira gospodarenje i upravljanje morskim resursima, prostorom uz morsku obalu i sustavom unutarnje plovidbe, prati i analizira stanje, poslovanje i razvoj morskih i riječnih luka, koordinira, nadzire i daje upute za rad lučkih uprava, prati rad Agencija za obalni linijski pomorski promet i Agencije za vodne putove, prati poslovanje pravnih osoba od interesa za Republiku Hrvatsku u području pomorstva, utvrđuje granice pomorskog dobra i vodi upisnik koncesija na pomorskom dobru za koje je davatelj koncesija Vlada Republike Hrvatske, obavlja sve