69 19.06.2015 Pravilnik o izmjenama i dopunama Pravilnika o provedbi izravne potpore poljoprivredi i IAKS mjera ruralnog razvoja
MINISTARSTVO POLJOPRIVREDE
1318
Na temelju članka 10. stavka 11., članka 16. stavka 1., članka 21. i članka 25. stavka 3. Zakona o poljoprivredi (»Narodne novine« broj 30/2015) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O PROVEDBI IZRAVNE POTPORE POLJOPRIVREDI I IAKS MJERA RURALNOG RAZVOJA
Članak 1.
U Pravilniku o provedbi izravne potpore poljoprivredi i IAKS mjera ruralnog razvoja (»Narodne novine« br. 35/2015 i 53/2015) u članku 15. stavak 4. mijenja se i glasi:
»(4) Poljoprivredne površine registrirane u ARKOD-u kao krški pašnjaci korisnik mora održavati napasivanjem s minimalno 0,1 uvjetnim grlom po hektaru, za kategorije životinja navedenih u točkama 1. do 4. Tablice 6. iz Priloga 1. koji je sastavni dio ovoga Pravilnika, ili košnjom.«
Članak 2.
U članku 17. stavak 7. mijenja se i glasi:
»(7) Sukladno članku 4. stavku 1. točki k. Uredbe (EU) br. 1307/2013, prihvatljive površine jesu i površine pod kulturama kratkih ophodnji iz članka 4. stavka 1. točke (k) Uredbe /EU) br. 1307/2103 s maksimalnim ciklusom žetve od 8 godina. To su: crna joha (Alnus glutinosa), breza (Betula sp.), grab (Carpinus sp.), kesten (Castanea sp), jasen (Fraxinus sp.), topola (Populus sp), bagrem (Robinia pseudoacacia) i vrba (Salix sp.).
Članak 3.
U članku 18. stavak 6. briše se.
Članak 4.
U članku 19. stavci 3. i 4. mijenjaju se i glase:
»(3) Razredi prihvatljivosti kontinentalnih travnjaka s obzirom na zastupljenost neprihvatljivih površina i pripadajući koeficijenti prihvatljivosti prikazani su u Tablici 4. u Prilogu 1. koji je sastavni dio ovoga Pravilnika.
(4) Prije dodjele koeficijenta prihvatljivosti za kontinentalne travnjake i krške pašnjake sve neprihvatljive površine veće od 500 m² koje se nalaze unutar parcele i homogene su cjeline izlučuju se iz ARKOD parcele.«
Članak 5.
Članak 20. mijenja se i glasi:
»(1) Krški pašnjak je ekstenzivni pašnjak na obalnom, priobalnom i planinsko-priobalnom području na kojem se, osim trave i niskog raslinja pogodnog za ispašu stoke, mogu nalaziti i neprihvatljiva obilježja krajobraza i elementi krša. Prihvatljiva površina određuje se umnoškom ukupne površine ARKOD parcele i koeficijenta prihvatljivosti.
(2) Razredi prihvatljivosti krških pašnjaka s obzirom na zastupljenost neprihvatljivih površina i pripadajući koeficijenti prihvatljivosti prikazani su u Tablici 5. u Prilogu 1. koji je sastavni dio ovoga Pravilnika.«
Članak 6.
U članku 23. iza stavka 8. dodaje se stavak 9. koji glasi:
»(9) Početni prijenos prava u 2015. godini moguć je i kod posrednog prijenosa poljoprivrednog zemljišta između dva aktivna poljoprivrednika, pri čemu se novom korisniku zemljišta koji je zakupac ili kupac zemljišta u 2015. godini prenose prava aktivnog poljoprivrednika koji je bio korisnik zemljišta kao zakupac u 2014. godini.«
Članak 7.
U članku 25. stavak 2. mijenja se i glasi:
»(2) Prioritet za dodjelu prava na plaćanje u okviru nacionalne rezerve sukladno navedenom redoslijedu imaju:
– mladi poljoprivrednici definirani u članku 30. stavku 11. točki a. Uredbe (EU) br. 1307/2013,
– novi poljoprivrednici definirani u članku 30. stavku 11. točki b. Uredbe (EU) br. 1307/2013 koji započinju obavljati svoju poljoprivrednu aktivnost,
– poljoprivrednici koji su stekli pravo korištenja poljoprivrednog zemljišta u vlasništvu Republike Hrvatske i poljoprivrednici koji obrađuju poljoprivredno zemljište razminirano tijekom godine koja prethodi godini podnošenja zahtjeva ukoliko je posebna nacionalna omotnica za razminirano zemljište iz članka 28. ovoga Pravilnika iskorištena,
– sukladno članku 30. stavku 7. točki b. Uredbe (EU) br. 1307/2013, poljoprivrednici čijih se najmanje 50% poljoprivrednih površina upisanih u ARKOD nalazi na područjima posebne državne skrbi, otocima i poluotoku Pelješac, brdsko-planinskim područjima te područjima s prirodnim ili ostalim posebnim