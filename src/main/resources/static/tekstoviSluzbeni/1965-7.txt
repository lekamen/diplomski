 dokaza ili okolnosti koje upućuju na umanjenje vrijednosti imovine, UAIF je dužan u pisanom obliku izraditi procjenu umanjenja vrijednosti imovine iz koje su vidljivi svi ulazni podaci koji su korišteni u izračunu kao i njihovi izvori.
(5) Procjene o postojanju dokaza ili okolnosti vezanih uz umanjenje vrijednosti i procjena umanjenja vrijednosti imovine iz stavaka 1. i 4. ovoga članka UAIF je dužan izraditi u skladu s MSFI i odredbama ovoga Pravilnika.
(6) Objektivni dokazi umanjenja vrijednosti financijske imovine uključuju sljedeće vidljive informacije:
a) značajne financijske teškoće izdavatelja ili dužnika, uključujući blokadu računa,
b) značajno pogoršanje financijskih pokazatelja iz odvojenih i/ili konsolidiranih financijskih izvještaja,
c) nepoštivanje ugovora, poput nepodmirenja obveza ili zakašnjenja plaćanja kamate ili glavnice po zajmovima i/ili izdanim vrijednosnim papirima, radi čega dolazi do prolongata plaćanja ili reizdanja vrijednosnih papira u svrhu podmirenja dospjelih obveza po nepodmirenim izdanjima,
d) pokretanje predstečajne nagodbe, otvaranje stečajnog ili likvidacijskog postupka, ili druge financijske reorganizacije i restrukturiranja,
e) nestanak aktivnog tržišta za vrijednosne papire zbog financijskih teškoća izdavatelja ili
f) produžen i kontinuiran pad cijene vrijednosnog papira.
(7) UAIF je dužan u proceduri AIF-a propisati situacije koje predstavljaju značajne financijske teškoće izdavatelja ili dužnika iz stavka 6. točke a) ovoga članka te kriterije za financijske pokazatelje koje upućuju na značajno financijsko pogoršanje iz stavka 6. točke b) ovoga članka, a koje će uzimati u obzir kod provjere umanjenja vrijednosti imovine AIF-a iz stavka 1. ovoga članka.
(8) UAIF može u proceduri AIF-a, osim informacija iz stavka 6. ovoga članka, propisati i dodatne informacije koje će uzimati u obzir kao objektivni dokaz umanjenja vrijednosti imovine UCITS fonda.
(9) Vlasnički vrijednosni papiri, čija cijena ne kotira na aktivnom tržištu, klasificirani kao financijska imovina raspoloživa za prodaju, čija se fer vrijednost ne može pouzdano izmjeriti, vrednuju se po trošku stjecanja, a podložni su procjenama o postojanju dokaza o umanjenju vrijednosti imovine iz stavka 1. ovoga članka i procjeni umanjenja vrijednosti imovine iz stavka 4. ovoga članka.
(10) Depozitar AIF-a dužan je provjeriti je li UAIF prilikom procjena iz stavaka 1. i 4. ovoga članka postupalo u skladu s stavcima 5., 7. i 8. ovoga članka i o tome je dužan voditi evidenciju.
Naknadno mjerenje ulaganja u nekretnine
Članak 13.
(1) Ulaganja u nekretnine se, nakon početnog priznavanja u poslovnim knjigama AIF-a, mjere metodom fer vrijednosti ili metodom troška (MRS 40 Ulaganja u nekretnine, dalje: MRS 40).
(2) UAIF je dužan u računovodstvenim politikama AIF-a izabrati koju će metodu iz stavka 1. ovoga članka primjenjivati prilikom naknadnog mjerenja ulaganja u nekretnine i dosljedno je primjenjivati za sva ulaganja u nekretnine.
(3) UAIF koji je izabrao metodu fer vrijednosti treba mjeriti sva ulaganja u nekretnine AIF-a po fer vrijednosti osim u slučajevima opisanim u MRS-u 40, točki 53. Dobit ili gubitak koji nastaje iz promjene fer vrijednosti ulaganja u nekretnine treba se priznati u dobiti ili gubitku u razdoblju u kojem je nastao.
(4) UAIF mora, najmanje jednom godišnje, angažirati ovlaštenog procjenitelja, radi procjene fer vrijednosti nekretnine. Ovlašteni procjenitelj ne smije biti povezana osoba s UAIF-om.
(5) Ako fer vrijednost ulaganja u nekretnine (osim ulaganja u nekretnine u izgradnji) nije moguće kontinuirano pouzdano odrediti, ulaganje se mjeri po modelu troška iz MRS-a 16 Nekretnine, postrojenja i oprema (dalje: MRS 16). Nakon početnog priznavanja, subjekt koji odabere model troška treba mjeriti sva svoja ulaganja u nekretnine u skladu sa zahtjevima MRS-a 16 koji se odnose na taj model.
Naknadno mjerenje ulaganja u ovisna društva i pridružena društva
Članak 14.
(1) Ulaganja u poslovne udjele/dionice trgovačkih društava u