postupanje. Vijeće navodi kako neznanje škodi, a nepoznavanje zakona ne može biti izgovor.
Također, Vijeće nije uvažilo navode stranaka kako su u konkretnom predmetu ispunjeni uvjeti iz članka 64. stavka 2. točke 4. ZZTN-a, odnosno članka 8. stavka 2. točaka d) i e) Uredbe o kriterijima za izricanje upravno-kaznene mjere, budući da nije utvrđeno postojanje suradnje stranaka s Agencijom u opsegu koji prelazi obveze utvrđene člankom 41. ZZTN-a, što isključuje i mogućnost primjene članka 64. stavka 4. točke 4. ZZTN-a odnosno članka 8. stavka 2. točke d) Uredbe o kriterijima za izricanje upravno-kaznene mjere.
Vijeće nije utvrdilo postojanje otegotnih okolnosti na strani bilo koje od stranaka.
Zaključno, Vijeće, osim u odnosu na HGK, nije uvažilo navode ostalih stranaka kako su u konkretnom slučaju ispunjeni uvjeti za primjenu članka 64. stavka 8. ZZTN-a i izricanje simbolične upravno-kaznene mjere, iz razloga što je riječ o najtežem obliku teškom narušavanja tržišnog natjecanja koje je obuhvaćalo 60% mjerodavnog tržišta računajući po prihodima sudionika predmetnog zabranjenog sporazuma s mjerodavnog tržišta.
Slijedom navedenog, razmatrajući sve okolnosti relevantne za utvrđivanje visine upravno-kaznene mjere, Vijeće je u odnosu na ACI donijelo odluku o izricanju upravno-kaznene mjere u iznosu od 1.117.000,00 kuna. u odnosu na Brodogradilište i marinu donijelo odluku o izricanju upravno-kaznene mjere u iznosu od 37.000,00 kuna, u odnosu na Iliriju donijelo odluku o izricanju upravno-kaznene mjere u iznosu od 197.000,00 kuna, u odnosu na Marinu Borik donijelo odluku o izricanju upravno-kaznene mjera u iznosu od 40.000,00 kuna, u odnosu na Marinu Dalmacija donijelo odluku o izricanju upravno-kaznene mjera u iznosu od 326.000,00 kuna, u odnosu na Marinu Hramina donijelo odluku o izricanju upravno-kaznene mjere u iznosu od 95.000,00 kuna, u odnosu na Marinu Punat donijelo odluku o izricanju upravno-kaznene mjere u iznosu od 190.000,00 kuna, u odnosu na Marinu Šibenik donijelo odluku o izricanju upravno-kaznene mjere u iznosu od 133.000,00 kuna i u odnosu na Tehnomont donijelo odluku o izricanju upravno-kaznene mjere u iznosu od 128.000,00 kuna.
Vijeće smatra kako će se izricanjem upravno-kaznenih mjera u navedenim iznosima postići cilj primjerenog kažnjavanja stranaka te njihovog odvraćanja od budućih postupanja kojima se narušava tržišno natjecanje, kao i odvraćanja drugih poduzetnika od narušavanja tržišnog natjecanja sklapanjem zabranjenih sporazuma.
Stoga je Agencija, na temelju odluke Vijeća, odlučila kao u točkama IV. i V. izreke ovoga rješenja.
11. IZVRŠENJE UPRAVNO-KAZNENE MJERE
Na temelju članka 70. stavka 2. ZZTN-a, upravno-kaznena mjera uplaćuje se po izvršnosti rješenja u slučaju da nije uložena tužba, odnosno po pravomoćnosti sudske odluke, pri čemu se u iznos upravno-kaznene mjere uračunavaju i zakonske zatezne kamate od dana dostave rješenja Agencije stranci do dana plaćanja.
Izrečeni iznos uplaćuje se u korist Državnog proračuna Republike Hrvatske na račun broj: HR1210010051863000160, model HR64, poziv na broj odobrenja: 6092-20833-(OIB uplatitelja).
Nakon izvršene uplate, obveznik uplate dužan je uplatnicu, kao dokaz o obavljenoj uplati upravno-kaznene mjere, dostaviti Agenciji žurno, a najkasnije po isteku roka od 15 (petnaest) dana od dana pravomoćnosti rješenja, s pozivom na broj klase: UP/I 034-03/13-01/047.
Sukladno članku 70. stavku 3. ZZTN-a, ako poduzetnik u roku ne uplati upravno-kaznenu mjeru, Agencija će obavijestiti Područni ured Porezne uprave Ministarstva financija na čijem je području njegovo sjedište, radi naplate upravno-kaznene mjere prisilnim putem prema propisima o prisilnoj naplati poreza. Upravno-kaznena mjera koju na zahtjev Agencije prisilno naplaćuje Porezna uprava uplaćuje se izravno u korist državnog proračuna.
Stoga je Agencija, na temelju odluke Vijeća, odlučila kao u točki VI. izreke ovoga rješenja.
12. OBJAVA RJEŠENJA U »NARODNIM NOVINAMA»
Sukladno odredbi članka 59. stavka 2. ZZTN-a, u 