 mjeseca od dana izdavanja odluke o dodjeli sredstava.«.
Članak 9.
Članak 22. mijenja se i glasi:
»(1) Potpora se korisniku isplaćuje temeljem zahtjeva za isplatu/zahtjeva za isplatu predujma.
(2) Korisnik može podnijeti zahtjev za isplatu jednokratno ili u ratama do najviše tri rate. Maksimalni iznos prve rate iznosi do 50% odobrenih sredstava javne potpore.
(3) Korisnik može putem zahtjeva za isplatu predujma tražiti predujam za ulaganje i to do 50% odobrenih sredstava javne potpore. Uvjet za isplatu predujma jest dostava zadužnice ili drugog odgovarajućeg jamstva u stopostotnoj vrijednosti iznosa predujma sukladno članku 63. stavku 1. Uredbe (EU) br. 1305/2013. Zadužnica ili drugo odgovarajuće jamstvo mora vrijediti od trenutka podnošenja zahtjeva za isplatu predujma do isteka šest mjeseci nakon krajnjeg roka za podnošenje zahtjeva za isplatu.
(4) Isplaćeni predujam iz stavka 3. ovoga članka opravdava se plaćenim računima/situacijama i dokumentacijom navedenom u članku 23. stavku 2. ovoga Pravilnika za odobrena ulaganja pri podnošenju zahtjeva za isplatu. Zbroj predujma i iznosa sredstava traženih zahtjevom za isplatu ne može biti veći od ukupno odobrenog iznosa potpore, odnosno od ukupno prihvatljivih troškova.
(5) Zadužnice ili druga odgovarajuća jamstva iz stavka 3. ovoga članka bit će vraćena korisniku po prihvaćanju opravdanosti odobrenih ulaganja temeljem odluke o odgovarajućem jamstvu.
(6) Zadužnice ili druga odgovarajuća jamstva iz stavka 3. ovoga članka bit će aktivirana radi povrata sredstava isplaćenog predujma u slučaju neispunjavanja uvjeta iz stavka 4. ovog članka temeljem odluke o odgovarajućem jamstvu.
(7) Korisnik je dužan dostaviti izvještaj o napretku projekta svakih šest mjeseci, računajući od dana donošenja odluke o dodjeli sredstava.
(8) Korisnik je nakon završenog projekta dužan neposredno ili preporučenom pošiljkom s povratnicom dostaviti zahtjev za isplatu na adresu Agencije za plaćanje. Zahtjev za isplatu ne može sadržavati samo račune kojima se pravda predujam.
(9) Uz zahtjev za isplatu/zahtjeva za isplatu predujma korisnik je dužan dostaviti svu dokumentaciju propisanu natječajem, pri čemu se kao vrijeme podnošenja smatra vrijeme slanja dokumentacije u slučaju slanja preporučenom pošiljkom s povratnicom odnosno vrijeme zaprimanja u Agenciju za plaćanja ako se dostavlja neposredno.«.
Članak 10.
U članku 23. stavak 1. mijenja se i glasi:
»(1) Uz zahtjev za isplatu rate potrebno je priložiti:
– izjave o očišćenosti od MES-a, NUS-a i njihovih dijelova
– završno izvješće razminiranja voditelja radilišta i/ili završna izvješća zamjenika voditelja radilišta za pojedine cjeline radilišta (ako je primjenjivo)
– rekapitulaciju zahtjeva izvoditelja za plaćanje
– sve plaćene račune u izvorniku sukladno odluci o dodjeli sredstava, a svi priloženi računi moraju biti plaćeni u cijelosti
– podatke nakon svakog stručnog nadzora nad obavljenim poslovima i konačne geodetske izmjere razminiranog područja u elektroničkom obliku na prijenosnom mediju (CD-u/DVD-u) u ESRI shapefile formatu (HTRS96/TM).«.
Stavak 2. mijenja se i glasi:
»(2) Uz zahtjev za konačnu isplatu potrebno je priložiti:
– izjave o očišćenosti od MES-a, NUS-a i njihovih dijelova
– završno izvješće razminiranja voditelja radilišta i/ili završna izvješća zamjenika voditelja radilišta za pojedine cjeline radilišta (ako je primjenjivo)
– rekapitulaciju zahtjeva izvoditelja za plaćanje
– zapisnik o završnoj kontroli kvalitete
– potvrdu o isključenju područja i/ili građevine iz MSP-a
– sve plaćene račune u izvorniku sukladno odluci o dodjeli sredstava, a svi priloženi računi moraju biti plaćeni u cijelosti
– podatke nakon svakog stručnog nadzora nad obavljenim poslovima i konačne geodetske izmjere razminiranog područja u elektroničkom obliku na prijenosnom mediju (CD-u/DVD-u) u ESRI shapefile formatu (HTRS96/TM).«.
Iza stavka 3. dodaje se novi stavak 4. koji glasi:
»(4) Ako korisnik u zahtjevu za isplatu navede iznos koji je viši od prihvatljivog iznosa