81 22.07.2015 Pravilnik o izmjenama i dopunama Pravilnika o ustrojstvu i upravljanju vršnom nacionalnom internetskom domenom
MINISTARSTVO ZNANOSTI OBRAZOVANJA I SPORTA
1560
Na temelju članka 79. stavka 2. Zakona o elektroničkim komunikacijama (»Narodne novine« br. 73/08, 90/11, 133/12, 80/13 i 71/14), na prijedlog Upravnog vijeća Hrvatske akademske i istraživačke mreže – CARNet, uz prethodnu suglasnost ministra mora, prometa i infrastrukture i ministra uprave, ministar znanosti obrazovanja i sporta donosi
PRAVILNIK
O IZMJENAMA I DOPUNAMA PRAVILNIKA O USTROJSTVU I UPRAVLJANJU VRŠNOM NACIONALNOM INTERNETSKOM DOMENOM
Članak 1.
U Pravilniku o ustrojstvu i upravljanju vršnom nacionalnom internetskom domenom (»Narodne novine«, broj 38/10) u članku 2. točka 12. mijenja se i glasi:
»registrar je pravna ili fizička osoba koja obavlja samostalnu djelatnost ovlaštena za registraciju i administraciju .hr domena u ime CARNeta u skladu s člankom 31. ovog Pravilnika«.
Točka 13. briše se, točka 14. postaje točka 13.
U dosadašnjoj točki 14. riječi i zarez »generičke domene,« brišu se.
Članak 2.
U članku 5. stavku 3. riječi: »generičkih domena i drugih« brišu se.
Članak 3.
U članku 7. stavak 2. mijenja se i glasi:
»CARNet ima pravo na registraciju i korištenje domena potrebnih za primjenu ovoga Pravilnika ili ostvarenje djelatnosti za koje je CARNet osnovan ili koje su mu stavljene u nadležnost.«
Članak 4.
U članku 13. stavku 4. riječ »osobni« briše se.
U stavku 4. točka se zamjenjuje točkom zarez te dodaje alineja šest koja glasi:
»– domenski poslužitelji nadležni za domenu.«
Stavak 5. mijenja se i glasi:
»Korisnici pri registraciji domene daju privolu za prikupljanje i obradu osobnih podataka potrebnih za jedinstvenu identifikaciju korisnika i održavanje domenskog prostora (porezni identifikacijski broj i sl.). Ti podaci smiju se koristiti samo u svrhu obavljanja poslova propisanih ovim Pravilnikom te se ne objavljuju, a trećim osobama može ih se dati samo uz izričitu pisanu privolu korisnika.«
Članak 5.
U članku 15. stavak 4. mijenja se i glasi:
»Iznimno od stavaka 1. do 3. ovog članka, može se dopustiti da uz plaćanje naknade u visini naknade predviđene za domene iz članka 17. stavak 1. točka 4. ovog Pravilnika, zahtjev za registracijom sekundarne domene može podnijeti strana pravna osoba koja ima registrirano predstavništvo, podružnicu ili drugi stalni organizacijski oblik u Republici Hrvatskoj ili pravne osobe koje svoje sjedište imaju u nekoj od država članica Europske unije.«.
Stavak 5. briše se.
Članak 6.
U članku 16. stavak 1. mijenja se i glasi:
»Naziv domene sastoji se od niza od najmanje jednog, a najviše 63 znaka koje čine:
– slova hrvatske i engleske abecede, pri čemu nema razlike između velikih i malih slova;
– brojevi od 0 do 9;
– znak crtice (-) pri čemu crtica ne smije biti ni prvi ni posljednji znak u nazivu, niti se smije pojavljivati na dva uzastopna mjesta.
Odlukom Upravnog vijeća CARNeta, na prijedlog Povjerenstva, propisat će se postupak i uvjeti registracije domena sastavljenih od jednog ili dva alfanumerička znaka te domena s dijakritičkim znakovima.«
Članak 7.
Članak 18. mijenja se i glasi:
»Podnositelj zahtjeva može istodobno registrirati i/ili koristiti veći broj dodatnih sekundarnih domena.«
Članak 8.
U članku 19. stavak 2. mijenja se i glasi:
»Naziv domene iz stavka 1. ovog članka mora sadržavati jednu od mogućnosti:
– registrirano ime ili
– registrirano skraćeno ime ili
– skraćenicu od početnih slova ili slogova višedijelnog registriranog imena.
Korisnik ima pravo ne koristiti dijakritičke znakove u nazivu domene.«
Članak 9.
U članku 20. stavak 2. mijenja se i glasi:
»Naziv domene iz stavka 1. ovog članka mora sadržavati jednu od mogućnosti:
– registrirano ime ili
– registrirano skraćeno ime ili
– skraćenicu od početnih slova ili slogova višedijelnog registriranog imena ili
– naznaku djelatnosti te ime, prezime ili ime i prezime.
Korisnik ima pravo ne koristiti dijakritičke znakove u nazivu domene.«
Članak 10.
U