22 25.02.2015 Odluka o prirezu porezu na dohodak Općine Hrvatska Dubica
OPĆINA HRVATSKA DUBICA
463
Na temelju članka 35., Zakona o financiranju jedinica lokalne i područne (regionalne) samouprave (»Narodne novine« broj 33/01., 60/01. – vjerodostojno tumačenje, 129/05., 109/07., 125/08., 36/09., 150/11., 144/12. i 19/13. – pročišćeni tekst), 30., 30a., i 95. Zakona o financiranju jedinica lokalne i područne (regionalne) samouprave (»Narodne novine«, br. 117/93., 69/97., 33/00., 73/00., 127/00., 59/01., 107/01.,117/01., 150/02., 147/03., 132/06., 26/07., 73/08., 25/12. i 147/14.) i članka 15. Statuta Općine Hrvatska Dubica (Službeni vjesnik« broj 7/13.) Općinsko vijeće Općine Hrvatska Dubica, na sjednici održanoj 5. veljače 2015. godine, donosi
ODLUKU
O PRIREZU POREZU NA DOHODAK
Članak 1.
Ovom Odlukom o prirezu poreza na dohodak (u nastavku: Odluka) utvrđuje se obveza plaćanja prireza porezu na dohodak, visini stope prireza porezu na dohodak, način obračuna i plaćanje istoga.
Članak 2.
Prirez porezu na dohodak plaća se po stopi od 3 % (tri posto).
Članak 3.
Prirez porezu na dohodak plaćaju fizičke osobe, rezidenti, obveznici poreza na dohodak od nesamostalnog rada, poreza na dohodak od samostalne djelatnosti, poreza na dohodak od imovine i imovinskih prava, porez na dohodak od kapitala, porez na dohodak od osiguranja i drugog dohotka koji imaju prebivalište ili uobičajeno boravište na području Općine Hrvatska Dubica, i nerezidenti koji su na području Općine Hrvatska Dubica ostvarili dohodak, a sve sukladno odredbama Zakona o porezu na dohodak i Pravilnika o porezu na dohodak, te ovoj Odluci.
Osnovica prireza poreza na dohodak je ukupan iznos obračunatog poreza na dohodak utvrđen sukladno Zakonu o porezu na dohodak i Pravilniku o porezu na dohodak.
Članak 4.
Prirez porezu na dohodak, utvrđen ovom Odlukom, obvezan je obračunati, obustaviti i na propisani uplatni račun uplatiti poslodavac istodobno s isplatom dohotka, sto znači da se isplata dohotka i uplata poreza i prireza na dohodak obavlja istoga dana.
Članak 5.
Prirez porezu na dohodak prihod je Općine Hrvatska Dubica, a uplaćuje se na prolazni račun poreza i prireza na dohodak broj HR 8210010051714912007, poziv na broj: HR1880-01129249076-15002.
Članak 6.
Poslove u svezi s utvrđivanjem i naplatom prireza porezu na dohodak obavlja Ministarstvo financija – Porezna uprava.
Članak 7.
Ova Odluka stupa na snagu osmi dan od dana objave u »Narodnim novinama« d.d., a objavit će i u »Službenom vjesniku«, službenom glasilu Općine Hrvatska Dubica.
Klasa: 410-01/15-01/01
Urbroj: 2176/10-02-15-02
Hrvatska Dubica, 5. veljače 2015.
Predsjednik Dario Abaza, mag. oec., v. r.
