101 04.11.2016 Odluka Agencije za elektroničke medije klasa: 612-12/10-02/0028, urbroj: 567-06-16-43 od 28. listopada 2016.
AGENCIJA ZA ELEKTRONIČKE MEDIJE
2169
Vijeće za elektroničke medije, u sastavu Mirjana Rakić, predsjednica Vijeća, Damir Hajduk, zamjenik predsjednice Vijeća te Suzana Kunac, Gordana Simonović i Robert Tomljenović kao članovi Vijeća, na temelju odredbe članka 67. stavka 1. i članka 69. stavka 1. podstavka 1. Zakona o elektroničkim medijima (»Narodne novine«, broj 153/09, 84/11, 94/13 i 136/13), članka 4. točke c) Zakona o koncesijama (»Narodne novine«, broj 125/08 i 90/11), članka 62. stavka 1. Zakona o koncesijama (»Narodne novine«, broj 143/12), članka 20. stavka 1. Pravilnika o sadržaju i postupku javnog natječaja za davanje koncesije za obavljanje djelatnosti televizije i radija (»Narodne novine«, broj 46/10. i 113/10.) i članka 21. stavka 1. točke 1. Statuta Agencije za elektroničke medije (»Narodne novine«, broj 90/10.), u postupku pokrenutom po službenoj dužnosti, radi davanja koncesije za obavljanje medijske djelatnosti televizije – emitiranje specijaliziranih televizijskih kanala u zemaljskoj mreži unutar Multipleksa D (3 kanala), postupajući po presudi Upravnog suda u Splitu poslovni broj: UsI-2850/13-12 od 12. rujna 2016., na 39-16 sjednici održanoj 27. listopada 2016., donosi
ODLUKU
I. Koncesija za obavljanje djelatnosti pružanja medijskih usluga televizije – emitiranje specijaliziranih televizijskih kanala u zemaljskoj mreži unutar Multipleksa D daje se ponuditeljima
a) trgovačkom društvu AUTOR d.o.o., OIB: 08987664793
b) trgovačkom društvu HOO TV d.o.o., OIB: 54294536626
II. Vrijeme trajanja koncesije je do 1. travnja 2026. godine.
III. Godišnja naknada za koncesiju plaća se u korist državnog proračuna Republike Hrvatske:
– u fiksnom iznosu od 43.500,00 kn (četrdeset tri tisuće i petsto kuna i nula lipa),
– u varijabilnom dijelu, ukoliko nakladnik ostvari ukupni godišnji bruto prihod od obavljanja djelatnosti pružanja medijskih usluga televizije iznad 5.000.000,00 kuna; varijabilni dio plaća se u iznosu od 0,15% od ukupnoga godišnjeg bruto prihoda koji je u prethodnoj godini ostvario obavljanjem djelatnosti pružanja medijskih usluga televizije. Iznos će biti određen temeljem godišnjeg financijskog izvješća za prethodnu godinu pribavljenog od Financijske agencije u dva jednaka obroka do 31. prosinca tekuće godine za prethodnu godinu.
IV. Odabrani ponuditelj je dužan u roku od 15 (petnaest) dana od dana objave Odluke u »Narodnim novinama« podnijeti Hrvatskoj regulatornoj agenciji za mrežne djelatnosti zahtjev za obavljanjem tehničkog pregleda radi utvrđivanja prostornih i tehničkih uvjeta.
V. Sukladno odredbi članka 22. stavka 5. Pravilnika o sadržaju i postupku obavijesti o namjeri davanja koncesije za obavljanje djelatnosti pružanja medijskih usluga televizije i radija Hrvatska regulatorna agencija za mrežne djelatnosti dužna je obaviti tehnički pregled u roku od 30 (trideset) dana, a ukoliko to nije u mogućnosti, dužna je pisano obavijestiti Vijeće za elektroničke medije.
VI. Rok za sklapanje ugovora o koncesiji je 60 (šezdeset) dana od dana objave Odluke u »Narodnim novinama«. Ako odabrani ponuditelji u tom roku ne sklopi ugovor o koncesiji Vijeće će poništiti odluku o davanju koncesije, a nakladnik nema pravo na naknadu štete.
VII. Pravo obavljanja djelatnosti pružanja medijske usluge televizije odabrani ponuditelji stječu na temelju ove Odluke i potpisanog ugovora o koncesiji.
VIII. Odabrani ponuditelji dužni su tijekom trajanja ugovora o koncesiji u potpunosti poštivati odredbe Zakona o elektroničkim medijima te odredbe ostalih pozitivnih pravnih propisa Republike Hrvatske, a davatelj koncesije tijekom trajanja ugovora o koncesiji provodit će nadzor nad provedbom odredbi o programskim načelima i obvezama utvrđenim ovim i posebnim zakonom kao i nadzor nad provedbom ostalih odredaba Zakona o elektroničkim medijima i drugih pravnih propisa.
IX. Ponuditelji kojima je dana koncesija za