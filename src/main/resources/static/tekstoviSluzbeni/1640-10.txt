 zapisnika i prijedloga iz stavka 5. ovoga članka donosi rješenje o uvjetnom odobrenju na rok od tri mjeseca, objektu se dodjeljuje odobreni broj te se upisuje u Upisnik odobrenih objekata u poslovanju s hranom životinjskog podrijetla. Uz rješenje o uvjetnom odobrenju, subjektu se dostavlja i izvod iz Upisnika odobrenih objekata u poslovanju s hranom životinjskog podrijetla.
(7) Prije isteka roka na koje je izdano uvjetno odobrenje stručno povjerenstvo na licu mjesta obavlja ponovni pregled objekta za vrijeme obavljanja odobrene djelatnosti i kontrolu provedbe sustava samokontrola subjekta u poslovanju s hranom.
(8) Uprava nadležna za poslove veterinarstva i sigurnosti hrane donosi rješenje o odobrenju na temelju zapisnika stručnog povjerenstva ako objekt udovoljava svim odredbama propisa o hrani.
(9) Ako je tijekom ponovnog pregleda utvrđeno da objekt udovoljava propisima o hrani, ali sustav samokontrola subjekta u poslovanju s hranom ne udovoljava u potpunosti propisima o hrani, Uprava nadležna za poslove veterinarstva i sigurnosti hrane donosi rješenje kojim se produžuje uvjetno odobrenje za rad na najviše još tri mjeseca.
(10) Kada objekt pri ponovnom pregledu ne udovoljava svim propisanim zahtjevima, osim u slučaju iz stavka 9. ovoga članka, Uprava nadležna za poslove veterinarstva i sigurnosti hrane ga na temelju zapisnika stručnog povjerenstva rješenjem briše iz Upisnika odobrenih objekata u poslovanju s hranom životinjskog podrijetla.
(11) Odredbe ovoga članka na odgovarajući se način primjenjuju i u slučaju dopune ili promjene djelatnosti u odobrenom objektu te rekonstrukcije objekta, uz iznimku da u slučaju rekonstrukcije objekta Uprava nadležna za poslove veterinarstva i sigurnosti hrane izdaje rješenje o odobrenju nakon samo jednog pregleda objekta.
Pregled objekta
Članak 29.
(1) Pregled objekta iz članka 28. ovoga Pravilnika u postupku odobravanja obuhvaća:
1. utvrđivanje ispunjavanja zahtjeva glede infrastrukture i opreme u objektu
2. pregled plana sustava samokontrola, vezano uz tehnološke postupke, koji će se obavljati u objektu.
(2) Za utvrđivanje usklađenosti sustava samokontrola subjekt u poslovanju s hranom mora predočiti dokumentaciju, koja sadrži barem:
1. plan čišćenja i dezinfekcije objekta i održavanja osobne higijene
2. plan kontrole štetočina
3. plan kontrole vode za piće
4. dokaze o zdravlju zaposlenika za osobe koje pri radu u proizvodnji i prometu s hranom dolaze u dodir s hranom
5. plan edukacije djelatnika
6. plan utvrđivanja ispunjavanja mikrobioloških i drugih propisanih kriterija
7. plan postupaka samokontrole razvijen u skladu s načelima sustava HACCP-a, u skladu s posebnim propisom
8. plan utvrđivanja/provođenja sljedivosti sirovine i hrane
9. plan rukovanja s nusproizvodima koje objekt zaprimi ili koji nastanu u njemu.
(3) Planovi iz stavka 2. ovoga članka moraju sadržavati opis rada i postupaka, učestalost provođenja i korektivne mjere u slučaju utvrđenih nesukladnosti tijekom procesa proizvodnje.
Podaci u Upisniku odobrenih objekata u poslovanju s hranom životinjskog podrijetla
Članak 30.
(1) U Upisniku odobrenih objekata u poslovanju s hranom životinjskog podrijetla vode se najmanje sljedeći podaci:
1. ime/naziv i adresa/sjedište subjekta u poslovanju s hranom
2. adresa odobrenog objekta
3. odobreni broj
4. odobrene djelatnosti.
(2) Subjekt u poslovanju s hranom mora u roku od 30 dana od nastale promjene koja se odnosi na neki od podataka iz točke 1. stavka 1. ovoga članka podnijeti Upravi nadležnoj za poslove veterinarstva i sigurnosti hrane zahtjev za upis promjene podataka koje se vode u Upisniku odobrenih objekata u poslovanju s hranom životinjskog podrijetla i o tome dostaviti odgovarajuće dokaze odnosno dokumentaciju. Dokaze može dostaviti u neovjerenom presliku ili neovjerenom ispisu elektroničke isprave.
(3) Zahtjev iz stavka 2. ovoga članka sadrži najmanje sljedeće podatke:
1. ime/naziv i adresa/sjedište subjekta u poslovanju s hranom
2. adresa odobrenog objekta
3. odobreni