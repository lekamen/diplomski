obuhvaćaju:
a) Krv: sedimentacija eritrocita, KKS, biokemijske pretrage: – šećer u krvi, urea, kreatinin, bilirubin (ukupni – patološki nalaz se dalje raščlanjuje), jetrene probe (AST, ALT, GGT), kolesterol (ukupni – patološki nalaz se dalje raščlanjuje), trigliceridi, acidum uricum
b) Urin: kompletan pregled
c) Određivanje krvne grupe i Rh faktora – prihvaća se valjani prethodni nalaz krvne grupe i Rh faktora. Kada ne postoji valjani prethodni nalaz, određivanje se obavlja samo pri prvom izvanrednom zdravstvenom pregledu prije upućivanja u operaciju potpore miru. Podaci se službeno pohranjuju u zdravstvenom kartonu izvršitelja pregleda.
2.4. Mikrobiološke pretrage
Provode se po indikaciji prilikom upućivanja i po povratku kandidata i sudionika operacija potpore miru i po potrebi tijekom provedbe drugih zdravstvenih pregleda, a obuhvaćaju:
– uzimanje uzorka stolice na parazite i bakterije
– dodatne virusološke, serološke i druge pretrage po indikaciji.
2.5. EKG
Snimanje standardnih i prekordijalnih odvoda.
Ostala ispitivanja funkcija srca i pluća obavljaju se po indikacijama.
2.6. Spirometrija
2.7. Funkcionalno ispitivanje vida
Obuhvaća: ispitivanje oštrine vida na daljinu i blizinu, forije, fuzije, stereoskopski vid, razlikovanje boja, noćni vid, tonus, vidno polje po indikaciji i ovisno o zahtjevima ustrojbenog mjesta/skupine dužnosti/specijalnosti i pregled oftalmologa.
2.8. Funkcionalno ispitivanje sluha i ravnoteže
Funkcionalno ispitivanje sluha u tihoj sobi naizmjenično na oba uha na frekvencijama od 500, 1000, 2000, 4000 Hz, a po indikaciji i na ostalim frekvencijama. Vestibulogram se provodi po indikaciji i ovisno o zahtjevima ustrojbenog mjesta/skupine dužnosti/specijalnosti. Pregled otorinolaringologa uključuje uzimanje ORL statusa u okviru kojega se provodi i ispitivanje vestibularnih sposobnosti testovima ortostatike po indikaciji.
2.9. Pregled specijalista fizijatra – po indikaciji
Ispitivanje funkcionalnog statusa koštano-mišićnog sustava (stupnjevi pokretljivosti ramenih zglobova, lakatnih zglobova, ručnih zglobova, kukova, koljena, nožnih zglobova, kralježnice).
2.10. Pregled specijalista psihijatra – po indikaciji.
2.11. Kratki pregled doktora dentalne medicine
Utvrđuje se status zubi i usne šupljine.
2.12. Pregled specijalista ginekologa
Pregled je indiciran u slučaju kada pripadnica Oružanih snaga prilikom pristupa zdravstvenom pregledu nije podnijela na uvid nalaz i mišljenje prethodno izvršenog ginekološkog pregleda.
2.13. Pregled specijalista medicine rada
Nakon obavljenog pregleda po potrebi indicira specijalističke preglede, te objedinjava svu zdravstvenu dokumentaciju, nalaze i mišljenja specijalista drugih grana medicine i donosi zaključno mišljenje na temelju obavljenih pregleda.
2.14. Pregled kandidata i povratnika iz operacije potpore miru i drugih aktivnosti u inozemstvu
Osim navedenog u točkama od 2.1. do 2.13. pregled kandidata za operaciju potpore miru i druge aktivnosti u inozemstvu obuhvaća i dodatne pretrage i preglede čiji sadržaj i opseg je u skladu s člankom 41. ovoga Pravilnika uređen na temelju pravilnika kojim se uređuje postupak i ovlasti u ostvarivanju prava na zdravstvenu zaštitu i prava na zdravstveno osiguranje pripadnika Oružanih snaga, ovisno o zemlji u koju se kandidat upućuje. Pregled specijalista epidemiologa provodi se nakon ostalih navedenih pretraga i pregleda. Sastavni dio pregleda čini epidemiološka anketa koja obuhvaća anamnezu i heteroanamnezu djelatnika, a u svrhu dobivanja podataka potrebnih za provedbu imunizacije i drugih mjera zdravstvene zaštite kandidata ovisno o misiji ili operaciji. Prikupljeni podaci službeno se pohranjuju u zdravstvenom kartonu izvršitelja pregleda. Epidemiološku anketu mogu obaviti i drugi doktori medicine izvršitelja pregleda.
Specijalist epidemiolog ili specijalist druge grane medicine postavlja indikacije za provedbu specifičnih seroloških i srodnih pretraga kandidata i povratnika iz operacije potpore miru.
Kandidati za operacije potpore