 obrazovanju podrazumijeva se da su sva djeca imala jednake mogućnosti učiti sadržaje koji se vrednuju elementima i kriterijima, odnosno da su pri upisu u srednje škole u formalno i sadržajno istoj situaciji, što, zbog činjenice da dolaze iz različitih obrazovnih sustava, ne mora biti slučaj.
Inkluzivno obrazovanje ... temelji se na pravu svih ljudi na kvalitetno obrazovanje i usmjerava se posebno na ranjive skupine. Inkluzivno obrazovanje je zapravo proces koji se odvija kroz promjene u pristupu podučavanju i u obrazovnom sadržaju, ali i u samoj strukturi i strategijama obrazovnog sustava. Krajnji cilj inkluzivnog obrazovanja je povećanje sudjelovanja u učenju i smanjenje isključenosti unutar ili zbog obrazovanja. Sve mjere moraju se provoditi u ranijim fazama obrazovanja kako bi djelovale na sprečavanje napuštanja obrazovanja ili neuspjeha u obrazovanju te na poticanje nastavka obrazovanja sve do visokog obrazovanja.«
6. Pravobraniteljica za djecu u očitovanju broj: DPR-004-01/14-0018-2 od 26. rujna 2014. navodi:
»Konvencija o pravima djeteta, u članku 28. stavku 1. obvezuje države stranke da priznaju svakom djetetu pravo na odgoj i obrazovanje i da u tu svrhu, postupno i na temelju jednakih mogućnosti, potiču razvoj različitih oblika srednjeg obrazovanja, uključujući opće i strukovno obrazovanje, učine ih dostupnim i raspoloživim svakomu djetetu te poduzmu odgovarajuće mjere, primjerice uvedu besplatno obrazovanje i prema potrebi osiguraju materijalnu podršku. Članak 3. Konvencije o pravima djeteta sadrži zahtjev da u svim aktivnostima koje se odnose na djecu, bez obzira poduzimaju li ih javne ili privatne ustanove socijalne skrbi, sudovi, državna uprava ili zakonodavna tijela, najbolji interes djeteta mora imati prednost. Navedeno znači, između ostalog, da se pri donošenju zakona ili drugih propisa prvenstveno treba rukovoditi najboljim interesom djeteta. Pobliže obrazloženje značenja ove odredbe Konvencije o pravima djeteta sadržano je u Općem komentaru Odbora za prava djeteta UN-a br. 14 (2013.) o pravu djeteta da njegov ili njezin najbolji interes bude od primarnog značaja (General Comment No. 14 (2013) on the right of the child to have his or her best interests taken as a primary consideration (art. 3. para. 1), dostupnom na internetskoj stranici United Nations Human Rights, Office of the High Commissioner for Human Rights (http://tbinternet.ohchr.org/layouts/treatybodyexternal/TBSearch.aspx?Lang=en&TreatyID=5&DocTypeID=11). Odbor za prava djeteta UN-a navodi da u slučaju sukoba interesa djeteta s ostalim interesima (druge djece, javnosti, roditelja i dr.), predstavnici vlasti i donositelji odluka moraju analizirati i odmjeravati prava svih uključenih, imajući na umu da pravo djeteta da njegov najbolji interes bude od primarnog značaja, znači da djetetov interes ima visok prioritet i nije samo jedna od okolnosti koja se uzima u obzir te u tom smislu, veću težinu mora imati ono što je najbolje za dijete.
U odnosu na adresate na koje se odnosi dužnost poštivanja tog načela, Odbor za prava djeteta UN-a u Općem komentaru br. 5: Opće mjere za primjenu Konvencije o pravima djeteta (članak 4., 42. i 44., stavak 6.) (General Comment No. 5 (2003) General Measures of Implementation of the Convention on The Rights of the Child), navodi da se odredba o načelu najboljeg interesa djeteta (članak 3. stavak 1. Konvencije) odnosi na aktivnosti koje poduzimaju ‘javne ili privatne ustanove socijalne skrbi, sudovi, administrativna tijela ili zakonodavna tijela. Ovo načelo zahtijeva da se poduzimaju mjere na razini države, parlamenta i sudskih tijela. Svako zakonodavno, administrativno i sudsko tijelo ili institucija dužni su primijeniti načelo najboljeg interesa tako što će sistematski razmotriti na koji način su ili mogu biti ugrožena prava i interesi djeteta njihovim odlukama ili aktivnostima, recimo, nekim postojećim ili predloženim zakonom ili politikom, administrativnom mjerom ili sudskom odlukom, uključujući i one koje se ne odnose 