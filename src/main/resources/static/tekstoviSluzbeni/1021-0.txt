52 13.05.2015 Pravilnik o izmjenama i dopunama Pravilnika o provedbi Provedbene Uredbe Komisije (EU) br. 680/2014
HRVATSKA AGENCIJA ZA NADZOR FINANCIJSKIH USLUGA
1022
Na temelju odredbi članka 15. točke 1. Zakona o Hrvatskoj agenciji za nadzor financijskih usluga (»Narodne novine« br. 140/05 i 12/12), članka 216. stavka 2. te članka 279.b stavka 4. Zakona o tržištu kapitala (»Narodne novine« br. 88/08, 146/08, 74/09, 54/13, 159/13 i 18/15), Hrvatska agencija za nadzor financijskih usluga na sjednici Upravnog vijeća održanoj 8. svibnja 2015. donosi
PRAVILNIK
O IZMJENAMA I DOPUNAMA PRAVILNIKA O PROVEDBI PROVEDBENE UREDBE KOMISIJE (EU) BR. 680/2014
Članak 1.
U Pravilniku o provedbi Provedbene Uredbe Komisije (EU) br. 680/2014 (»Narodne novine« br. 109/14) u članku 1. stavku 1. iza točke 1. dodaje se točka 1a. koja glasi:
»1a. primjena obrazaca o opterećenosti imovine investicijskih društava u skladu s člankom 100. Uredbe (EU) br. 575/2013,.«
Članak 2.
Članak 2. stavak 1. točka 1. mijenja se i glasi:
»1. investicijskog društva koje pruža ili obavlja jednu ili više investicijskih usluga ili aktivnosti iz članka 5. stavka 1. točaka 1., 2., 4. i 5., a nema odobrenje za pružanje pomoćne usluge iz članka 5. stavka 2. točke 1. Zakona i koje nije ovlašteno držati novac i/ili financijske instrumente klijenta,.«
Iza stavka 3. dodaje se stavak 4. koji glasi:
»(4) Za potrebe izračuna zaštitnih slojeva kapitala koji su propisani člankom 279.b Zakona i izvještavanja o istima, mala i srednja investicijska društva definiraju se kao investicijska društva koja kumulativno ispunjavaju sljedeće uvjete:
– prosječni iznos imovine na kraju prethodne tri poslovne godine iskazan u revidiranim financijskim izvještajima manji je od dvjesto milijuna kuna i
– prosječni ukupni prihodi za prethodne tri poslovne godine iskazani u revidiranim financijskim izvještajima manji su od pedeset milijuna kuna.«
Članak 3.
U članku 4. stavku 3. mijenja se točka a) koja glasi:
»a) informacije o regulatornom kapitalu i kapitalnim zahtjevima, kako je navedeno u obrascima 1. – 5. u Prilogu I., tromjesečno prema uputama iz Priloga II. dijela II. točke 1. Provedbene Uredbe Komisije (EU) br. 680/2014,.«
U stavku 4. mijenja se točka a) koja glasi:
»a) informacije iz članka 3. stavka 1. ovoga Pravilnika učestalošću koja je ondje propisana,.«
Članak 4.
Iza članka 4. dodaje se naslov iznad članka i članak 4a. koji glasi:
»Izvještavanje o opterećenosti imovine na pojedinačnoj i konsolidiranoj osnovi
Članak 4a.
(1) Za potrebe izvještavanja o opterećenosti imovine u skladu s člankom 100. Uredbe (EU) br. 575/2013 na pojedinačnoj i konsolidiranoj osnovi, investicijska društva dostavljaju informacije navedene u Prilogu XVI., u skladu s uputama iz Priloga XVII. Provedbene Uredbe Komisije (EU) br. 680/2014, koja je izmijenjena Provedbenom Uredbom Komisije (EU) br. 79/2015.
(2) Informacije iz stavka 1. dostavljaju se u skladu sa sljedećim odredbama:
(a) informacije iz Priloga XVI. dijelova A, B i D tromjesečno;
(b) informacije iz Priloga XVI. dijela C godišnje;
(c) informacije iz Priloga XVI. dijela E polugodišnje.
(3) Investicijska društva nisu obvezna dostaviti informacije iz Priloga XVI. dijela B, C ili E ako ispunjavaju svaki od sljedećih kriterija:
(a) ukupna imovina investicijskog društva, izračunana u skladu s Prilogom XVII. odjeljkom 1.6 točkom 10., manja je od 30 milijardi EUR;
(b) razina opterećenosti imovine investicijskog društva, izračunana u skladu s Prilogom XVII. odjeljkom 1.6 točkom 9., manja je od 15%.
(4) Investicijska društva su obvezna dostaviti informacije iz Priloga XVI. dijela D samo ako izdaju obveznice iz članka 250. stavka 1. članka 7. Zakona o otvorenim investicijskim fondovima s javnom ponudom (»Narodne novine« br. 16/13 i 143/14).«
Prijelazne i završne odredbe
Članak 5.
(1) Ovaj Pravilnik stupa na snagu osmog dana od dane objave u »Narodnim novinama«.
(2) Informacije o kojima se treba izvijestiti u skladu s člankom 4. važeće na datume 31. prosinca 2014. i 31.