79 02.09.2016 Uredba o obrascu i načinu vrednovanja Gospodarskog programa korištenja poljoprivrednog zemljišta u vlasništvu Republike Hrvatske
VLADA REPUBLIKE HRVATSKE
1799
Na temelju članka 29. stavka 10. Zakona o poljoprivrednom zemljištu (»Narodne novine«, br. 39/13 i 48/15), Vlada Republike Hrvatske je na sjednici održanoj 31. kolovoza 2016. godine donijela
UREDBU
O OBRASCU I NAČINU VREDNOVANJA GOSPODARSKOG PROGRAMA KORIŠTENJA POLJOPRIVREDNOG ZEMLJIŠTA U VLASNIŠTVU REPUBLIKE HRVATSKE
I. OPĆE ODREDBE
Članak 1.
Ovom se Uredbom propisuje obrazac Gospodarskog programa korištenja poljoprivrednog zemljišta u vlasništvu Republike Hrvatske (u daljnjem tekstu: Gospodarski program), koji je sastavni dio ponude sudionika javnog poziva kojim se poljoprivredno zemljište u vlasništvu Republike Hrvatske (u daljnjem tekstu: države) daje u zakup i zakup za ribnjake, te način vrednovanja Gospodarskog programa.
II. OBRAZAC GOSPODARSKOG PROGRAMA
Članak 2.
Obrazac Gospodarskog programa (u daljnjem tekstu: Obrazac) koji ispunjavaju sudionici javnog poziva kojim se poljoprivredno zemljište u vlasništvu države daje u zakup i zakup za ribnjake propisan je Prilogom I. koji je sastavni dio ove Uredbe.
Popunjeni Obrazac (Prilog I. OGP br. 1 – 3) sastavni je dio ponude sudionika javnog poziva za zakup te ugovora o zakupu poljoprivrednog zemljišta.
Popunjeni Obrazac (Prilog I. OGPŠR br. 1 – 3, za šaranske ribnjake i Prilog I. OGPPR br. 1 – 3, za pastrvske ribnjake) sastavni je dio ponude sudionika javnog poziva za zakup za ribnjake, te ugovora o zakupu za ribnjake.
Članak 3.
Sudionici javnog poziva ispunjavaju Obrazac na računalu, šalju elektronički, te ispisane obrasce potpisuju i šalju poštom kao sastavni dio ponude za zakup i zakup za ribnjake.
Način elektroničkog slanja, odnosno adresa elektroničke pošte na koju se šalje ponuda za zakup i zakup za ribnjake bit će navedena u javnom pozivu.
U javnom pozivu bit će navedena i dokumentacija koju su sudionici javnog poziva dužni dostaviti uz Obrazac, kao sastavni dio ponude za zakup i zakup za ribnjake.
III. VREDNOVANJE GOSPODARSKOG PROGRAMA
Članak 4.
Tablica vrednovanja Gospodarskog programa (u daljnjem tekstu: Tablica vrednovanja) propisana je Prilogom II.a za zakup, Prilogom II.b za zakup šaranskih ribnjaka i Prilogom II.c za zakup pastrvskih ribnjaka, koji su sastavni dijelovi ove Uredbe.
Članak 5.
Sudionik na javnom pozivu za zakup može ostvariti bodove samo po jednoj od sastavnica čija je vrijednost i težina propisana Prilogom II.a kao specifični bodovi, a koju odabire kod ispunjavanja Obrasca.
Ukoliko sudionik kod ispunjavanja Obrasca ne izabere sastavnicu iz stavka 1. ovoga članka, neće ostvariti specifične bodove propisane Prilogom II.a.
Najveći broj specifičnih bodova koje sudionik na javnom pozivu može ostvariti za sastavnicu iz stavka 1. ovoga članka jest 40 bodova.
Članak 6.
Sudionik na javnom pozivu za zakup može ostvariti bodove po svakoj od sastavnica čija je vrijednost i težina propisana Prilogom II.a kao opći bodovi.
Najveći broj općih bodova koje sudionik na javnom pozivu može ostvariti po sastavnicama iz stavka 1. ovoga članka, jest 20 bodova.
Članak 7.
Specifični bodovi iz članka 5. ove Uredbe i opći bodovi iz članka 6. ove Uredbe se zbrajaju i čine vrijednost i ocjenu Gospodarskog programa svakoga pojedinog sudionika na javnom pozivu za zakup.
Najveći broj bodova iz stavka 1. ovoga članka koje sudionik na javnom pozivu za zakup može ostvariti na temelju Gospodarskog programa jest 60 bodova.
Članak 8.
Sudionik na javnom pozivu za zakup za ribnjake može ostvariti bodove po sastavnicama čija je vrijednost i težina propisana Prilogom II.b za zakup šaranskih ribnjaka i Prilogom II.c za zakup pastrvskih ribnjaka.
Najveći broj bodova koje sudionik na javnom pozivu za zakup za ribnjake može ostvariti na temelju Gospodarskog programa jest 60 bodova.
Članak 9.
Obrazloženje pojedine sastavnice Gospodarskog programa za zakup, te Tablice pripadajućeg iznosa uvjetnih grla po pojedinoj vrsti