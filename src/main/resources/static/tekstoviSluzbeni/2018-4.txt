 imenuje i razrješava Upravno vijeće, u dogovoru s UNEP-ovim Mediteranskim akcijskim planom i uz suglasnost Vlade RH.
Protiv odluke o razrješenju Ravnatelj ima pravo tužbom tražiti sudsku zaštitu prava, zbog bitnih povreda postupka ili ako smatra da nisu postojali razlozi za razrješenje. Tužba se podnosi nadležnom sudu u roku od 30 dana od primitka odluke o razrješenju.
VI. FINANCIJSKO POSLOVANJE CENTRA
Članak 28.
Financijsko poslovanje Centra obavlja se na način propisan zakonom i drugim propisima donesenim na temelju istih, ovim Statutom, općim aktima Centra te u skladu s financijskim propisima UNEP-a.
Članak 29.
Centar ostvaruje prihode:
– iz državnog proračuna Republike Hrvatske temeljem ugovora između osnivača i UNEP-a o Centru,
– iz Fonda,
– obavljanjem poslova sukladno članku 5. stavku 2. ovog Statuta
– te iz drugih izvora u skladu sa zakonom i posebnim propisima.
Članak 30.
Ako Centar u obavljanju svoje djelatnosti ostvari dobit, ta se dobit upotrebljava isključivo za obavljanje i razvoj djelatnosti Centra, sukladno zakonu i ovom Statutu.
Članak 31.
Vođenje računovodstvenog i knjigovodstvenog poslovanja, evidencija financijskog poslovanja i sredstava Centra, obavlja se u skladu sa zakonom te u skladu s financijskim propisima UNEP-a kada se radi o sredstvima koja osigurava UNEP.
Članak 32.
Naredbodavac za izvršenje godišnjeg proračuna i svih drugih financijskih sredstava je Ravnatelj Centra.
Računovodstvenu i knjigovodstvenu dokumentaciju, sukladno ovlaštenju, potpisuje djelatnik ovlašten od Ravnatelja za obavljanje računovodstvenih poslova.
Članak 33.
Financijska sredstva za obavljanje stručnih, organizacijskih i tekućih poslova koji se odnose na provedbu zaključaka i preporuka Ugovornih strana Barcelonske konvencije odnosno na obavljanje djelatnosti prema programu Mediteranskog akcijskog plana, osiguravaju Ugovorne strane Barcelonske konvencije kao posebna sredstva Centra, iz Fonda.
Financijska sredstva koja se odnose na rad Centra i suradnju s međunarodnim organizacijama i institucijama Ujedinjenih naroda i međunarodnim agencijama, posebna su sredstva Centra koja se koriste za obavljanje poslova prema programu Mediteranskog akcijskog plana.
Financijska sredstva za održavanje hladnog pogona Centra osiguravaju se u državnom proračunu Republike Hrvatske, a na temelju ugovora između osnivača Centra i UNEP-a.
Iznos sredstava iz stavka 3. ovog članka odredit će se za svako proračunsko razdoblje posebno.
Članak 34.
Za obavljanje drugih poslova zaštite okoliša, prijenos znanja i iskustava u korištenju suvremenih tehnoloških dostignuća, a na zahtjev ministarstava, državnih upravnih organizacija ili institucija, financijska sredstva se osiguravaju na temelju posebnog ugovora.
Sredstva za izvršenje poslova zaštite okoliša za potrebe drugih pravnih osoba, organizacija ili institucija osiguravaju se neposrednim ugovaranjem.
VII. OPĆI AKTI CENTRA
Članak 35.
Opći akti Centra su Statut, pravilnici i drugi akti koje donese Upravno vijeće Centra.
Centar ima sljedeće akte:
– Statut,
– Poslovnik o radu Upravnog vijeća,
– Pravilnik o unutarnjem ustrojstvu
– Pravilnik o radu,
– Pravilnik o plaćama, naknadama plaće i ostalim materijalnim pravima radnika,
– druge opće akte koji se donose sukladno zakonu i ovom Statutu.
Opće akte iz stavka 2. ovog članka donosi Upravno vijeće Centra.
Izmjene i dopune općih akata donose se na način i po postupku za njihovo donošenje.
Članak 36.
Inicijativu za izmjene i dopune Statuta ili drugih općih akata mogu dati tri člana Upravnog vijeća ili Ravnatelj.
Inicijativa iz stavka 1. ovoga članka upućuje se Upravnom vijeću. Ako Upravno vijeće inicijativu prihvati, određuje rok za izradu nacrta izmjena i dopuna Statuta ili drugih općih akata i način rada.
Članak 37.
Opći akti Centra objavljuju se na oglasnoj ploči, a Statut i u »Narodnim novinama«.
Opći akti, osim Statuta, stupaju na snagu osmog dana od dana objave na oglasnoj ploči Centra.
VIII. JAVNOST RADA
Članak 38.
Rad Centra je javan.
O javnosti rada skrbi 