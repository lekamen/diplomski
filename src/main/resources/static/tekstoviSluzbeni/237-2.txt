 Pravilnika prvi puta dostaviti Agenciji sa stanjem na dan 30. rujna 2015. godine.
Klasa: 011-02/15-06/01
Urbroj: 326-01-550-15-1
Zagreb, 23. siječnja 2015.
Predsjednik Upravnog vijeća Petar-Pierre Matek, v. r.
Prilog broj 1.
IZVJEŠTAJ O IZRAČUNU KAPITALA FAKTORING DRUŠTVA – IIKFD

Prilog broj 2.
UPUTA ZA IZRAČUN KAPITALA FAKTORING DRUŠTVA
Ovom Uputom pobliže se propisuje sadržaj i oblik izvještaja o izračunu kapitala te način sastavljanja i popunjavanja izvještaja o izračunu kapitala koje je faktoring društvo dužno dostavljati Agenciji.
Pozicije od 1. do 12. odnose se na stavke kapitala koje s pozitivnim ili s negativnim predznakom čine kapital faktoring društva.
1. Temeljni kapital:
1.1. Uplaćeni poslovni udjeli: za faktoring društvo osnovano kao društvo s ograničenom odgovornošću upisati nominalnu vrijednost uplaćenog i upisanog poslovnog udjela koji čini temeljni kapital faktoring društva.
1.2. Uplaćene redovne dionice: za faktoring društvo osnovano kao dioničko društvo upisati nominalnu vrijednost uplaćenih i upisanih redovnih dionica koje čine temeljni kapital faktoring društva,
1.3. Uplaćene nekumulativne povlaštene dionice: za faktoring društvo osnovano kao dioničko društvo upisati nominalnu vrijednost uplaćenih (i upisanih) nekumulativnih povlaštenih dionica koje čine kapital faktoring društva.
2. Rezerve formirane iz dobiti nakon oporezivanja: upisati matematički zbroj rezervi koje se odnose na:
2.1. zakonske rezerve – iznos neto dobiti koji je raspoređen u ovu vrstu rezervi uvažavajući odredbe članaka 220. i 222. Zakona o trgovačkim društvima (ukoliko je faktoring društvo ustrojeno kao dioničko društvo),
2.2. statutarne rezerve ili rezerve predviđene društvenim ugovorom – iznos neto dobiti koji je raspoređen u rezerve sukladno statutu faktoring društva uvažavajući odredbe članaka 220. i 222.a Zakona o trgovačkim društvima ili društvenom ugovoru uvažavajući odredbu članka 406.a Zakona o trgovačkim društvima,
2.3. rezerve za otkup vlastitih dionica ili rezerve za vlastite poslovne udjele – iznos neto dobiti koji je raspoređen u rezerve uvažavajući odredbe članaka 220. i 222a. Zakona o trgovačkim društvima ili odredbu članka 406.a Zakona o trgovačkim društvima,
2.4. ostale rezerve – iznos neto dobiti koji je raspoređen u rezerve formirane sukladno odredbama članaka 220. i 222a. Zakona o trgovačkim društvima ili odredbi članka 406.a Zakona o trgovačkim društvima.
3. Rezerve kapitala: upisati dio uplaćenog iznosa za koji se izdaju dionice koji prelazi nominalnu vrijednost dionica (redovne i nekumulativne povlaštene), a ako su predmetne dionice izdane bez nominalne vrijednosti upisuje se onaj iznos koji prelazi knjigovodstveni iznos temeljnog kapitala koji se odnosi na navedene rodove dionica (ukoliko je faktoring društvo ustrojeno kao dioničko društvo). Upisati dio uplaćenih iznosa za koje se izdaju poslovni udjeli koji prelazi nominalne iznose udjela (ukoliko je faktoring društvo ustrojeno kao društvo s ograničenom odgovornošću). Rezerve kapitala obuhvaćaju i dodatne uplate članova ili dioničara faktoring društva u kapital (članak 222. (406. a) Zakona o trgovačkim društvima).
4. Zadržana dobit: upisati iznos zadržane dobiti prethodnih godina, iskazane u financijskom izvještaju, koja je utvrđena na osnovi revidiranih godišnjih financijskih izvještaja (neopterećena bilo kojim budućim obvezama) i usvojena od članova ili dioničara faktoring društva, odnosno raspoređena sukladno odluci glavne skupštine faktoring društva. U financijskim izvještajima za prvo tromjesečje tekuće godine faktoring društvo može uključiti i dio dobitka iz prethodne godine (stavka dobit prethodne godine) ako je faktoring društvo odlučilo ovaj dio dobiti zadržati uz odobrenje odluke od strane članova ili dioničara ili nadzornog odbora faktoring društva.
5. Dobit tekuće godine: upisati iznos dobiti tekuće godine koja je utvrđena na osnovi revidiranih godišnjih financijskih izvještaja (neopterećena bilo kojim budućim obvezama – umanjena za isplaćene