 Skupštine i Upravnog odbora Komore,
2. saziva sjednice Upravnog odbora i Skupštine Komore,
3. saziva prvu konstituirajuću sjednicu Nadzornog odbora Komore,
4. usklađuje aktivnosti tijela i oblike organiziranja i rada Komore,
5. osigurava da rad tijela Komore bude u skladu sa zakonom, ovim Statutom i drugim općim aktima i interesima članova Komore,
6. u slučaju nefunkcioniranja pojedinog područnog odbora, saziva izvanrednu sjednicu Vijeća područnog odbora, te predlaže mjere,
7. predstavlja Komoru kada Komora surađuje s predsjednikom države, Hrvatskim saborom i Vladom Republike Hrvatske, drugim tijelima, komorama, organizacijama i institucijama u zemlji i inozemstvu,
8. temeljem ovlasti iz Zakona donosi akte o provođenju javnih ovlasti,
9. raspoređuje sredstva unutar proračuna prihoda i rashoda Komore i naredbodavac je za njegovo izvršenje,
10. donosi odluku o pokretanju ovršnih postupaka kod neplaćanja članarine,
11. predlaže Upravnom odboru Komore imenovanje i razrješenje glavnog tajnika Komore,
12. odlučuje o potrebi službenih putovanja članova Komore,
13. odlučuje o sklapanju pravnih poslova čija pojedinačna vrijednost ne prelazi iznos od 100.000,00 (sto tisuća) kuna i to na godišnjoj razini do visine koja je za pojedine namjene osigurana na odgovarajućoj poziciji proračuna prihoda i rashoda,
14. donosi odluke o sklapanju ugovora o radu i u svezi s pravima i obvezama iz radnog odnosa,
15. ima diskreciono pravo samostalno donijeti akte o provedbi javnih ovlasti, kada to u utvrđenim rokovima ne donesu tijela Komore,
16. obavlja i druge poslove određene ovim Statutom, zakonom ili drugim općim aktima Komore.
Članak 25.
(1) Predsjednik Komore potpisuje akte i druge odluke koje donose tijela Komore, osim odluka Nadzornog odbora i stegovnih tijela Komore, a kao osoba ovlaštena za zastupanje Komore i ugovore, u čijem zaključenju sudjeluje Komora.
(2) Pri potpisivanju akata iz stavka 1. ovog članka predsjednik Komore može koristiti faksimil. Faksimil se koristi uz uvjete i na način koji utvrđuje predsjednik Komore.
Zamjenik predsjednika
Članak 26.
(1) Predsjednika Komore u slučaju njegove spriječenosti ili odsutnosti zamjenjuje zamjenik predsjednika.
(2) Zamjenik predsjednika Komore bira na prvoj konstituirajućoj sjednici Upravni odbor, na prijedlog predsjednika.
(3) Zamjenik predsjednika u svojem radu neposredno surađuje s predsjednikom Komore, zamjenjuje predsjednika Komore u slučaju njegova izbivanja ili spriječenosti te obavlja i druge poslove koje mu povjeri predsjednik Komore.
Područni odbori
Članak 27.
(1) Područni odbor je ustrojstveni oblik organiziranja članova Komore na određenom teritorijalnom području.
(2) Tijela područnog odbora jesu Zbor, Vijeće i predsjednik.
Članak 28.
(1) Prema teritorijalnoj podjeli jedinica područne (regionalne) samouprave područni odbori jesu:
1. Područni odbor Zagreb, za područje Grada Zagreba i Zagrebačke županije,
2. Područni odbor Karlovac, za područje Karlovačke i Sisačko--moslavačke županije,
3. Područni odbor Varaždin, za područje Varaždinske, Međimurske, Krapinsko-zagorske, Bjelovarsko-bilogorske i Koprivničko--križevačke županije,
4. Područni odbor Osijek, za područje Osječko-baranjske, Vukovarsko-srijemske, Požeško-slavonske, Brodsko-posavske i Virovitičko-podravske županije,
5. Područni odbor Pazin, za područje Istarske županije,
6. Područni odbor Rijeka, za područje Primorsko-goranske i Ličko-senjske županije,
7. Područni odbor Split, za područje Splitsko-dalmatinske županije,
8. Područni odbor Zadar, za područje Zadarske i Šibensko- -kninske županije,
9. Područni odbor Dubrovnik, za područje Dubrovačko-neretvanske županije.
(2) Upravni odbor, na prijedlog najmanje 75% članova Komore s područja jedinice područne samouprave odlučuje o spajanju, pripajanju ili ukidanju područnih odbora.
Članak 29.
Zbor područnog odbora čine svi članovi Komore s cjelokupnog teritorija nadležnosti područnog odbora, kojemu pripadaju prema sjedištu obavljanja djelatnosti.
Članak 30.
(1) Predsjednik