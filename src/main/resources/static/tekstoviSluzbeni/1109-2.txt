 podstavka 3. ovih Pravila,
– stanje brojila i datum očitanja iz članka 6. stavka 2. podstavka 4. ovih Pravila,
– dan zaprimanja urednog zahtjeva krajnjeg kupca za sklapanje novog ugovora o opskrbi,
– očekivani dan početka primjene novog ugovora o opskrbi.
Članak 9.
(1) Nakon što operator sustava od novog opskrbljivača zaprimi zahtjev za provjeru usklađenosti podataka, operator sustava utvrđuje da li su podaci o krajnjem kupcu i obračunskom mjernom mjestu iz zahtjeva za provjeru usklađenosti podataka usklađeni s podacima operatora sustava, i to:
– osobni identifikacijski broj (OIB),
– broj obračunskog mjernog mjesta,
– stanje brojila i
– jedinstvena oznaka tarifnog modela novog opskrbljivača,
te provjerava da li za isto obračunsko mjerno mjesto već postoji neki drugi zahtjev za promjenu opskrbljivača.
(2) Ako su podaci o krajnjem kupcu i obračunskom mjernom mjestu usklađeni s podacima operatora sustava, a stanje brojila odgovara procijenjenoj vrijednosti operatora sustava sukladno Pravilima za razgraničenje potrošnje i očitanje brojila u postupku promjene opskrbljivača, operator sustava dužan je u roku od tri radna dana od dana zaprimanja zahtjeva za provjeru usklađenosti podataka izdati novom opskrbljivaču potvrdu o usklađenosti podataka.
(3) Ako su podaci o krajnjem kupcu i obračunskom mjernom mjestu usklađeni s podacima operatora sustava, a potrebno je provesti očitanje brojila sukladno Pravilima za razgraničenje potrošnje i očitanje brojila u postupku promjene opskrbljivača, operator sustava dužan je u dogovoru s krajnjem kupcem očitati brojilo u roku od osam radnih dana od dana zaprimanja zahtjeva za provjeru usklađenosti podataka i izdati potvrdu o usklađenosti podataka novom opskrbljivaču.
(4) Ako podaci o krajnjem kupcu i obračunskom mjernom mjestu nisu usklađeni s podacima operatora sustava, operator sustava dužan je u roku od tri radna dana od dana zaprimanja zahtjeva za provjeru usklađenosti podataka o tome obavijestiti novog opskrbljivača te navesti koji podaci nisu usklađeni.
(5) Novi opskrbljivač dužan je u roku od tri radna dana od dana zaprimanja obavijesti operatora sustava iz stavka 4. ovoga članka otkloniti nedostatke u zahtjevu za provjeru usklađenosti podataka i o tome obavijestiti operatora sustava, u protivnom, postupak promjene opskrbljivača se obustavlja.
(6) Nakon što je novi opskrbljivač otklonio nedostatke u zahtjevu za provjeru usklađenosti podataka i o tome obavijestio operatora sustava, operator sustava dužan je u roku od tri radna dana od dana zaprimanja obavijesti novog opskrbljivača o otklanjanju nedostataka iz stavka 5. ovoga članaka izdati novom opskrbljivaču potvrdu o usklađenosti podataka.
(7) Nakon što je novi opskrbljivač otklonio nedostatke u zahtjevu za provjeru usklađenosti podataka i o tome obavijestio operatora sustava, a potrebno je provesti očitanje brojila u postupku promjene opskrbljivača radi razgraničenja potrošnje, operator sustava dužan je u dogovoru s krajnjim kupcem očitati brojilo u daljnjem roku od osam radnih dana od dana zaprimanja obavijesti novog opskrbljivača o otklanjanju nedostataka iz stavka 5. ovoga članaka.
(8) Operator sustava dužan je novom opskrbljivaču u roku od dva radna dana od dana očitanja brojila iz stavaka 3. i 7. ovoga članka, a najkasnije do uključivo 24. u mjesecu koji prethodi mjesecu primjene novog ugovora o opskrbi, dostaviti:
– potvrdu o usklađenosti podataka i
– mjerne podatke s obračunskog mjernog mjesta krajnjeg kupca, sukladno članku 6. stavku 3. ovih Pravila.
(9) Ukoliko očitanje brojila iz stavaka 3. i 7. ovoga članka nije moguće provesti, postupak promjene opskrbljivača se obustavlja.
(10) Ako operator sustava utvrdi da je na obračunskom mjernom mjestu krajnjeg kupca u tijeku postupak promjene opskrbljivača započet po drugom opskrbljivaču, postupak promjene opskrbljivača pokrenut po kasnijem zahtjevu za sklapanje ugovora o opskrbi se obustavlja.
(11) U slučaju obustave postupka promjene opskrbljivača iz stavaka 5., 9. i 10. ovoga članka,