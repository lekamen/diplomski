 Suglasnost se može odnositi na jedan ili više stručnih predmeta.
(4) Agencija utvrđuje udovoljavanje uvjetima propisanim ovim Pravilnikom na temelju:
a) dostavljenih dokumenata iz stavka 2. ovoga članka i
b) provjere kandidata od strane ovlaštenih inspektora Agencije u svrhu dokazivanja poznavanja zrakoplovnih propisa koji se dijelom ili u cijelosti odnose na aerodrome i pružanje zemaljskih usluga, te druge poslove od značaja za sigurnost zračnog prometa na aerodromu.
(5) Kada Agencija utvrdi da instruktor udovoljava propisanim uvjetima, izdaje suglasnost za rad na poslovima stručnog osposobljavanja na rok od najviše tri godine. Po isteku valjanosti suglasnosti Agencije, instruktor valjanost iste može produljiti na temelju nove provjere o ispunjavanju uvjeta kako je propisano ovim člankom.
Mentori
Članak 9.
Mentor mora imati najmanje pet godina radnog iskustva te posjedovati važeću potvrdu o stručnoj osposobljenosti na poslovima za koje provodi osposobljavanje na radnom mjestu.
Administrativno osoblje organizacije za stručno osposobljavanje
Članak 10.
Organizacija za stručno osposobljavanje mora osigurati dovoljan broj administrativnog osoblja potrebnog za nesmetano obavljanje poslova.
Dokumentacija o provedenom stručnom osposobljavanju i ispitima
Članak 11.
(1) Organizacija za stručno osposobljavanje mora voditi detaljnu pisanu dokumentaciju o provedenom stručnom osposobljavanju i ispitima, koja sadrži:
a) ime i prezime polaznika
b) datum, mjesto i ukupno trajanje stručnog osposobljavanja po pojedinim pod cjelinama i predmetima
c) opis i presliku nastavnih materijala ili referencu na nastavne materijale
d) ime i prezime instruktora po pojedinim pod cjelinama i predmetima
e) dokaz da je polaznik redovno pohađao teorijsko stručno osposobljavanje i osposobljavanje na radnom mjestu
f) dokaz o uspješno položenom pisanom ispitu i
g) ispitnu dokumentaciju koju čine ispiti iz članka 20. i 21. ovoga Pravilnika, zapisnik o polaganju ispita ili provjere koji vodi instruktor tijekom ispita te bilješke instruktora ili mentora.
(2) Cjelokupna dokumentacija o provedenom stručnom osposobljavanju i ispitima za pojedinog polaznika mora se čuvati najmanje pet godina od završetka posljednjeg stručnog osposobljavanja.
(3) Cjelokupna dokumentacija o provedenom stručnom osposobljavanju i ispitima za pojedinog polaznika mora biti dostupna na zahtjev Agencije.
Operativni priručnik organizacije za stručno osposobljavanje
Članak 12.
(1) Organizacija za stručno osposobljavanje mora izraditi i kontinuirano održavati Operativni priručnik. Sadržaj Operativnog priručnika naveden je u Dodatku 2. ovoga Pravilnika.
(2) Operativni priručnik i svaku njegovu izmjenu mora odobriti Agencija.
Program stručnog osposobljavanja
Članak 13.
(1) Stručno osposobljavanje u svrhu stjecanja, produljenja i obnavljanja potvrde o stručnoj osposobljenosti obavlja se prema programu stručnog osposobljavanja koji odobrava Agencija.
(2) Program stručnog osposobljavanja iz stavka 1. ovoga članka dužna je izraditi i utvrditi organizacija za stručno osposobljavanje na način utvrđen odredbama ovoga Pravilnika. Sadržaj programa stručnog osposobljavanja naveden je u Dodatku 3. ovoga Pravilnika.
(3) Programom stručnog osposobljavanja određuje se:
a) sadržaj i potreban opseg znanja i vještina za učinkovito i sigurno obavljanje poslova od značaja za sigurnost zračnog prometa na aerodromu i
b) način stručnog osposobljavanja.
(4) Program stručnog osposobljavanja mora obuhvaćati važeće propise, stručne priručnike i naputke, međunarodne standarde i preporuke, te njihovu praktičnu primjenu u poslovima od značaja za sigurnost zračnog prometa, kao i u poslovima njihove pripreme, nadzora provedbe i nadzora kvalitete.
(5) Svaka izmjena i dopuna programa stručnog osposobljavanja mora biti odobrena od strane Agencije.
DIO TREĆI UVJETI ZA STRUČNO OSPOSOBLJAVANJE
Provedba programa stručnog osposobljavanja
Članak 14.
(1) Program stručnog osposobljavanja mora obuhvatiti sve osobe koje rade na poslovima od 