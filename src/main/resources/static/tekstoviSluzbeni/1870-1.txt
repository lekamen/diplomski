 rasprave.
Slijedom iznesenog predlaže da Sud donese presudu kojom će osporeno rješenje oglasiti ništavim, a podredno, ako nađe da se radi o upravnoj stvari, da osporeno rješenje poništi.
Tuženo tijelo u odgovoru na tužbu protivi se tužbi osporavajući prvenstveno osnovanost prigovora nenadležnosti navodeći da je veza ZEK-a i određenih naknada stvarna, neposredna i bitna s obzirom na to da se spor odnosi na regulatorne obveze tužitelja kao operatora sa značajnom tržišnom snagom, a koje su mu određene sukladno odredbi članka 56. ZEK-a. Okvirni sadržaj tih obveza propisan je člankom 58. ZEK-a koji propisuje regulatornu obvezu transparentnosti, člankom 59. ZEK-a koji propisuje regulatornu obvezu nediskriminacije i člankom 61. ZEK-a koji propisuje regulatornu obvezu pristupa i korištenja posebnih dijelova mreže, a konkretizirane u odlukama o analizama mjerodavnih tržišta. Analiza mjerodavnih tržišta je ključni dokument u kojemu se određuju regulatorne obveze i definira njihov konkretni sadržaj, pa se navedene usluge temelje na gore navedenim regulatornim obvezama. Tuženi nadalje upućuje na određene odluke Upravnog suda Republike Hrvatske u kojima se sud izjasnio da povrat neovlašteno naplaćenog iznosa nije samo stvar dužničko vjerovničkog odnosa između tužitelja i njegovih korisnika već da ulazi u domenu regulatornih obveza propisanih ZEK-om. HAKOM je, prema izričitoj odredbi članka 20. ZEK-a, obvezan riješiti spor između dva ili više operatora iako ta nadležnost nije isključiva u odnosu na sudsku već je kompletarna što proizlazi iz stavka 5. navedenog članka Zakona.
U odnosu na dio tužbe koji se odnosi na naknade za kašnjenja za usluge koje nisu u području odgovornosti tužitelja upućuje s tim u vezi na rezultate upravnog postupka u predmetnoj stvari. Obveza tužitelja da na vrijeme obavijesti H1 o kvaru odnosno smetnji koji nisu u njegovoj domeni proizlazi i iz Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine« broj 154/11. i 149/13.) pa prigovori tužitelja nemaju osnove za obračun naknade za kašnjenja u otklanjanju istih.
Tuženi se protivi i navodima tužbe vezanom uz navodnu neodređenost izreke navodeći kako su parametri jasno određeni, kako u izreci tako i u obrazloženju rješenja koje se tumači zajedno s izrekom, pa slijedom izloženog predlaže sudu da odbije tužbu kao neosnovanu.
Odgovor na tužbu podnijela je zainteresirana osoba H1 Telekom d.d. iz Splita očitujući se prvenstveno u odnosu na prigovore nenadležnosti navodeći kako je osnovni zadatak tuženika reguliranje obveza i spornih pitanja među operatorima pa svakako i pitanje naknade za kašnjenje. Smatra da tužitelj svojim korištenjem izraza »ugovorna kazna« nastoji dovesti sud u zabludu i dovesti u pitanje nadležnost tuženog za odlučivanje. S tim u vezi navodi kako je veza između predmeta spora i obveza iz ZEK-a neposredna, određena i konkretna pa je tuženik donio pobijano rješenje u granicama svojih ovlasti. Navodi također da je visina naknada koju je tužitelj dužan plaćati operatorima za kašnjenje u pružanju usluga određena od strane tuženog kao regulatornog tijela u okviru regulatorne obveze pristupa i korištenja posebnih dijelova mreže što je kao obvezujuće tužitelj ugradio u svoju Standardnu ponudu, što također govori u prilog nadležnosti tuženog za odlučivanje u sporovima u vezi navedenih naknada. U odnosu na naknade za kašnjenje u otklanjanju kvarova/smetnji za usluge izdvojenog pristupa lokalnoj petlji i za uslugu veleprodajnog širokopojasnog pristupa upozorava kako je kroz odredbe Standardne ponude za uslugu izdvojenog pristupa lokalnoj petlji propisana zaštita od neosnovanih prijava kvarova/smetnji od strane operatora korisnika te tužitelj ima pravo na naknadu od 400,00 kn za neosnovanu prijavu kvara. Stoga je nejasno, smatra zainteresirana osoba, čemu to tužitelj prigovara kada navodi kako je odredba tuženika nejasna odnosno kontradiktorna sama sebi. Također osporava tvrdnje da nije aktivno