 dostaviti Ministarstvu znanosti, obrazovanja i sporta odmah nakon svake objave rezultata (privremene i konačne) listu studenata u digitalnome obliku (u excel datoteci) s podacima iz članka 18. ovoga pravilnika i ostvarenim bodovima po svim kriterijima za raspodjelu mjesta iz ovoga pravilnika ili dodjelu subvencija smještaja za sve studente koji su se prijavili na natječaj.
Članak 22.
(1) Smještaj studenata u slobodne kapacitete učeničkih domova obavljat će se isključivo s liste prvenstva koju utvrde studentski centri.
(2) Učenički domovi obvezni su dostaviti Ministarstvu znanosti, obrazovanja i sporta i studentskim centrima najkasnije do 1. rujna broj slobodnih mjesta namijenjenih za smještaj studenata.
(3) Učenički domovi obvezni su dostaviti Ministarstvu do 15. rujna popis studenata kojima je odobren smještaj u učeničkome domu zajedno s obrazloženjem odabira, a kojima će Ministarstvo sufinancirati smještaj.
(4) U mjestima u kojima nije ustrojen studentski centar, natječaj za subvencionirani smještaj može provesti i visoko učilište.
UVJETI ZA OSTVARIVANJE PRAVA NA SUBVENCIONIRANI SMJEŠTAJ KOD PRIVATNOG STANODAVCA
Članak 23.
Studenti ostvaruju pravo na subvencionirani smještaj kod privatnog stanodavca na temelju ukupnoga broja bodova koji su ostvarili, kao i studenti koji se natječu za studentski smještaj. Kvote za broj subvencija u određenome mjestu određuje Ministarstvo znanosti, obrazovanja i sporta na temelju broja studenata koji u tome mjestu studiraju, a prebivalište im nije u mjestu studiranja, i u odnosu na raspoloživa sredstva u Državnome proračunu.
IZNOS SUBVENCIJA ZA SMJEŠTAJ U STUDENTSKOME DOMU I SUBVENCIONIRANO STANOVANJE
Članak 24.
Novčani iznos za subvenciju smještaja u studentskome i učeničkome domu, kao i za subvencionirani smještaj kod privatnoga stanodavca utvrđuje ministar, sukladno raspoloživim sredstvima u Državnome proračunu, posebnom odlukom. Ministar može odrediti iznos subvencije ovisno o socijalno-ekonomskome statusu studenata. Studenti imaju pravo na subvencionirani smještaj tijekom akademske godine izuzev u periodu od 15. srpnja do 1. rujna osim studenata iz članka 6.
SMJEŠTAJNI KAPACITETI OBNOVLJENI ILI IZGRAĐENI SREDSTVIMA STRUKTURNIH FONDOVA EU-a
Članak 25.
Od ukupnog broja smještajnih kapaciteta obnovljenih ili izgrađenih sredstvima iz Strukturnih fondova EU-a najmanje 50% mora biti namijenjeno studentima čiji ukupni mjesečni prihod po članu zajedničkog kućanstva (svi članovi koji su prijavljeni na istoj adresi) u prethodnoj kalendarskoj godini iznosi manje ili jednako 65% proračunske osnovice.
PRIJELAZNE I ZAVRŠNE ODREDBE
Članak 26.
Danom stupanja na snagu ovoga pravilnika prestaje važiti Pravilnik o uvjetima i načinu ostvarivanja prava redovitih studenata na subvencionirano stanovanje (»Narodne novine«, broj 68/15) i Ispravak Pravilnika o uvjetima i načinu ostvarivanja prava redovitih studenata na subvencionirano stanovanje (»Narodne novine« 84/15).
Članak 27.
Ovaj pravilnik stupa na snagu prvog dana od dana objave u »Narodnim novinama«.
Klasa: 602-01/16-03/00138 Urbroj: 533-20-16-0001 Zagreb, 21. lipnja 2016.
Ministar Predrag Šustar, v. r.
PRILOG 1.
SIF_NOP_PRM OPIS 01 Primici od kamata na kunsku i deviznu štednju, na pologe (po viđenju i oročene) na žiroračunu, tekućem i deviznom računu koji su ostvareni od banaka, štedionica i štedno-kreditnih zadruga, te primici od kamata po vrijednosnim papirima 02 Primici od otuđenja financijske imovine ako to nije djelatnost poreznog obveznika (čl. 9. st. 1. t. 3. Zakona o porezu na dohodak) 03 Izravne uplate premije osiguranja za dokup dijela doživotne mirovine određene prema Zakonu o mirovinskom osiguranju kojeg bi osiguranik ostvario da je navršio određenu starosnu dob i/ili određeni mirovinski staž 04 Obiteljske mirovine koje djeca ostvaruju nakon smrti roditelja prema Zakonu o mirovinskom osiguranju i Zakonu o pravima hrvatskih branitelja iz Domovinskog rata i članova njihovih obitelji (čl. 9. st. 1. t. 5. Zakona o porezu na dohodak) 22 Prigodne 