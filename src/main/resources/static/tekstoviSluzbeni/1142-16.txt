 sjednicama Udruženja, u nastavku će se prikazati bitni navodi iz tih očitovanja.
Marina Šibenik navodi kako nije sudjelovala na sjednici Udruženja od 25. listopada 2012., a Agencija je pogrešno zaključila da je Marinu Šibenik na toj sjednici predstavljao svjedok H. Agencija u Obavijest o preliminarno utvrđenim činjenicama u postupku navodi kako je svjedok H tada bio predstavnik NCP-Grupe, koja je u to vrijeme bila manjinski vlasnik Marine Šibenik s udjelom od 24%. Manjinski vlasnik Marine Šibenik u listopadu 2012. bio je G.P., a ne NCP-Grupa, pa svjedok H kao predstavnik NCP-Grupe nije bio, niti je mogao biti, predstavnik manjinskog vlasnika Marine Šibenik na sjednici u listopadu 2012. Svjedok H u Udruženju nikad nije nastupao kao predstavnik Marine Šibenik, čak ni kada ona nije činila dio D-Marin grupe. Agencija potpuno zanemaruje činjenicu da je manjinski vlasnik Marine Šibenik u listopadu 2012., G.P. imao tek 24% udjela u društvu, čime je njegov utjecaj na poslovanje društva bio izrazito ograničen te nije mogao preuzimati nikakva prava ni obveze za Marinu Šibenik. U odnosu na sjednicu Udruženja održanu u ožujku 2013., napominje se da je G.P. u cijelosti izašao iz vlasničke strukture Marine Šibenik u prosincu 2012. te je od tada Marina Šibenik u 100%-tnom vlasništvu društva Dogus Marine Croatia d.o.o. (ranija tvrtka Dogus Marina Mandalina d.o.o.), iz čega proizlazi kako Marina Šibenik nije bila predstavljena, odnosno nije sudjelovala, ni na sjednici Udruženja u ožujku 2013. pa se zaključak Agencije o povezanosti ovih dviju sjednica ne može primijeniti na Marinu Šibenik.
Navedeni poduzetnici u svojim očitovanjima nadalje navode kako, s obzirom da se Marina Šibenik, Marina Dalmacija i Marina Borik nalaze u sastavu D-Marin grupe, izrada budžeta po pojedinim društvima započinje već [...]. Sva tri navedena poduzetnika su budžet za 2013. godinu dovršili prije sporne sjednice Udruženja.
Marina Šibenik, Marina Dalmacija i Marina Borik navode kako je sporna rečenica iz zapisnika sa sjednice Udruženja održane 25. listopada 2012. je izvučena iz konteksta samog zapisnika, jer iz stavka koji prethodi spornoj rečenici jasno proizlazi da su sudionici, između ostalog, raspravljali o financijskim rezultatima iz prethodne sezone, za koje je utvrđeno (i to vrlo načelno i paušalno) da su dobri, konkretno na razini prošlogodišnjih ili bolji do 5%. Prema tome, sudionici su zapravo zaključili kako ozbiljnijih promjena na tržištu nema pa je u tom duhu zapisana i sporna rečenica, koja ne otkriva ništa konkretno, osim da će cijene i dalje biti relativno stabilne. Takva informacija ni ne predstavlja nešto što bi prosječnom poznavatelju tržišta bilo iznenađenje, pa nema govora o tome da bi sporna rečenica predstavljala ikakvo uklanjanje nedoumica koje bi sudionici mogli imati u pogledu budućeg ponašanja konkurenata. Iz sporne rečenice je sasvim jasno da se tu radi o utvrđenju da se cijene neće podizati, odnosno da će njihovo podizanje biti minimalno. Takvo stanje za posljedicu ima samo korist za potrošače, a što ozbiljno dovodi u pitanje uopće kažnjivost takvog postupanja, kao i njegovu smislenost u kontekstu kartela jer bi stranke time ograničavale vlastite prihode, a što je protivno svakoj poslovnoj logici. Sjednice Vijeća Udruženja u pravilu teku, na način da se tijekom sjednice potpisuje papir s popisom prisutnih, a da se zapisnik sastavlja i dostavlja naknadno, dakle ne tijekom ni neposredno nakon sjednice nego danima poslije njenog održavanja. Predstavnik Marine Dalmacije i Marine Borik zapisnik nije ni pročitao sve do pokretanja predmetnog postupka, a navedeni poduzetnici vrlo vjerojatnim smatraju da su i ostali sudionici sastanka učinili isto, upravo zbog činjenice da sadržaj sastanka nitko nije ni smatrao spornim te da o zabranjenom sporazumu ili razmjeni povjerljivih informacija nitko nije ni razmišljao, a kamoli ih izvršio. Zapisnici sa sjednica dostavljaju se i drugim članovima Udruženja, dakle ne samo sudionicima pojedine sjednice, ali ni