 nakon konačnog obračuna.
Članak 13.
(1) Korisnici sredstava iz članka 6. stavka 1. ovoga Pravilnika dužni su obračune kolaudiranih radova dostaviti Ministarstvu do 10. u mjesecu za prethodni mjesec.
(2) Ministarstvo je dužno uplatiti obračunata i odobrena sredstva na transakcijski račun korisnika iz stavka 1. u roku do 15 dana od ispostavljenih obračuna kolaudiranih radova za protekli mjesec.
(3) Po primitku sredstava Trgovačko društvo i Savjetodavna služba dužni su izvršiti krajnjim korisnicima plaćanje.
Članak 14.
Stručni nadzor nad primjenom pravila šumarske struke prilikom obavljanja stručnih poslova odnosno kod izvođenja šumarskih radova koji se financiraju iz sredstava OKFŠ-a obavlja Hrvatska komora inženjera šumarstva i drvne tehnologije na zahtjev Ministarstva.
VI. EVIDENCIJA O IZVRŠENIM RADOVIMA
Članak 15.
(1) Korisnici sredstava iz članka 3. ovoga Pravilnika dužni su u elektronskom obliku voditi evidenciju o izvršenim radovima i isplaćenim sredstvima OKFŠ-a u šumama.
(2) Evidencije iz stavka 1. ovoga članka sadrže podatke o izvođaču radova, vrsti i količini izvršenih radova te o isplaćenim sredstvima OKFŠ-a.
(3) Evidencije moraju biti dostavljene Ministarstvu zaključno do 31. ožujka tekuće godine za prethodnu godinu.
VII. PRIJELAZNE I ZAVRŠNE ODREDBE
Članak 16.
Svi postupci započeti sukladno odredbama Pravilnika o postupku za ostvarivanje prava na sredstva iz naknade za korištenje općekorisnih funkcija šuma za izvršene radove u šumama šumoposjednika (»Narodne novine« broj: 66/2006. i 25/2011.) dovršit će se prema odredbama toga Pravilnika.
Članak 17.
Od dana objave natječaja za dostavu projektnih prijava u okviru Programa ruralnog razvoja Republike Hrvatske za razdoblje 2014-2020. (u daljnjem tekstu: Program) pa sve do kraja njegove provedbe, bit će izuzeti od korištenja naknade za OKFŠ i bit će financirani iz Programa, osiguravajući načelo razgraničenja (demarkacija), aktivnosti iz djelokruga sljedećih vrsta radova biološke obnove šuma: – izgradnja šumske infrastrukture; – rekonstrukcija i konverzija šuma. (2) Od dana objave natječaja do kraja provedbe Programa, naknada za OKFŠ će se koristiti kao nacionalni udio Republike Hrvatske u ukupnoj potpori kako je definirano Programom, i to unutar operacija 4.3.3. »Unaprjeđenje šumske infrastrukture« i 8.5.1. »Konverzije degradiranih šumskih sastojina i šumskih kultura«.
Članak 18.
Stupanjem na snagu ovoga Pravilnika prestaje važiti Pravilnik o postupku za ostvarivanje prava na sredstva iz naknade za korištenje općekorisnih funkcija šuma za izvršene radove u šumama šumoposjednika (»Narodne novine« broj 66/2006. i 25/2011.).
Članak 19.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/13-01/118
Urbroj: 525-11/1072-15-12
Zagreb, 18. veljače 2015.
Ministar Tihomir Jakovina, v. r.
PRILOG 1.
POPIS RADOVA KOJI SE FINANCIRAJU SREDSTVIMA OKFŠ-a ZA IZVRŠENE RADOVE U ŠUMAMA
1. Priprema staništa za prirodno pomlađivanje sastojina predviđenih za prirodnu obnovu:
– uklanjanje podrasta i grmlja,
– čišćenje tla od korova,
– premazivanje panjeva,
– rahljenje tla,
– površinsko odvodnjavanje.
2. Popunjavanje, njega i čišćenje svih sastojina i to u jednodobnim sjemenjačama do dvadesete godine starosti, odnosno u sastojinama mekih listača i panjača do desete godine starosti, a u raznodobnim sjemenjačama, u sastojinama u kojima je uvedeno grupimično gospodarenje, do dvadesete godine starosti grupe:
– popunjavanje šuma i šumskog zemljišta šumskim reprodukcijskim materijalom,
– njega pod zastorom stare sastojine,
– njega pomlatka i mladika,
– čišćenje.
3. Prorjeđivanje sastojina do starosti trećine određene ophodnje u njegovanim sastojinama, a u starijim ako je to prijeko potrebno radi uzgoja:
– prorjeđivanje sastojina do trećine ophodnje,
– prorjeđivanje sastojina iznad trećine ophodnje.
4. Pošumljavanje sječina nakon čistih sječa:
– površinska odvodnja,
– rahljenje tla,
– sjetva i sadnja šumskog reprodukcijskog materijala,
– njega pomlatka i