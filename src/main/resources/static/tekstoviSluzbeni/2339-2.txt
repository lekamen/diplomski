 informacija o proizvodnim i poslovnim procesima i potrošnji energije velikog poduzeća,
3. provođenje kontrolnih mjerenja potrošnje energije pojedinih sustava,
4. analizu potrošnje i troškova svih oblika energije u ovisnosti o proizvodnji odnosno poslovnom procesu,
5. definiranje energetskih potrošnih centara,
6. analiza potrošnje i proračun potencijala za uštede,
7. prijedlog ekonomski opravdanih mjera za povećanje energetske učinkovitosti sa proračunima životnog ciklusa mjera,
8. analizu mogućnosti priključenja na postojeću i/ili planiranu distribucijsku mrežu centralnog i zatvorenog toplinskog sustava i
9. izradu završnog izvješća s preporukama i redoslijedom provedbe ekonomski opravdanih mjera za poboljšanje energetske učinkovitosti velikog poduzeća.
(2) Energetski pregled osim radnji, postupaka i analiza iz stavka 1. ovoga članka može sadržavati i druge radnje, postupke i analize ovisno o vrsti, karakteristikama i proizvodnim procesima koje veliko poduzeće redovno obavlja.
Sadržaj završnog izvješća o energetskom pregledu velikog poduzeća
Članak 8.
(1) Završno izvješće o energetskom pregledu obvezno sadrži:
1. naslovnu stranu obavljenog energetskog pregleda koja sadrži: naziv i pečat ovlaštene pravne osobe, ime i prezime imenovane osobe koja je izradila pregled, datum početka energetskog pregleda, datum završetka energetskog pregleda,
2. analizu postojećeg stanja građevine i svih energetskih sustava velikog poduzeća,
3. analizu transporta ukoliko poduzeće koristi 50 ili više registriranih vozila ili ukoliko je snaga svih registriranih vozila u vlasništvu firme veća od 3000 kW, koja minimalno uključuje popis vozila te analizu potrošnje energije i energenata,
4. analizu potrošnje energije i energenata te vode koja minimalno uključuje detaljan prikaz potrošnje energije, energenata i vode, modeliranje potrošnje energije, energenata i vode te analizu efikasnosti potrošnje energije,
5. dijagram toka energije i tvari te vode i otpada,
6. izvješće o provedenim mjerenjima,
7. analizu mogućnosti spajanja na mrežu distribucijsku mrežu centralnog i zatvorenog toplinskog sustava i sustava centraliziranog hlađenja i
8. zaključak s preporukama mjera za povećanje energetske učinkovitosti uključujući izračun procijenjene vrijednosti ulaganja i interne stope rentabilnosti za životni ciklus mjere energetske učinkovitosti koje se oslanjaju na podatke dobivene sukladno točkama od 2. do 7. ovoga stavka.
(2) Dijelovi završnog izvješća o energetskom pregledu iz točaka 1. i 8. stavka 1. ovoga članka dostavljaju se Ministarstvu i upisuju se u registar.
IZDAVANJE OVLAŠTENJA
Članak 9.
(1) Energetski pregled provodi ovlaštena osoba u skladu s odredbama zakona kojim se uređuje područje energetske učinkovitosti i odredbama ovoga Pravilnika.
(2) Ovlaštena osoba provodi energetske preglede na temelju ovlaštenja koje daje Ministarstvo rješenjem, na rok od pet godina, uz mogućnost ponovnog izdavanja rješenja u skladu s uvjetima određenim odredbama ovoga Pravilnika.
(3) Podnositelj zahtjeva za davanje ovlaštenja iz stavka 2. ovoga članka podnosi zahtjev Ministarstvu u elektroničkom ili pisanom obliku.
(4) Uz zahtjevu iz stavka 3. ovoga članka mora biti naznačeno ovlaštenje za koje se zahtjev podnosi u skladu s člancima 11. i 12. ovoga Pravilnika.
Članak 10.
(1) Ovlaštenje iz članka 9. stavka 2. ovoga Pravilnika daje se fizičkoj osobi ako:
1. ima najmanje završen diplomski sveučilišni studij arhitektonske, građevinske, strojarske ili elektrotehničke struke ili specijalistički diplomski stručni studij arhitektonske, građevinske, strojarske ili elektrotehničke struke, tijekom kojega je osoba stekla najmanje 300 ECTS bodova ili koja je prema ranijim obrazovnim programima stekla akademski naziv diplomirani inženjer tehničke struke: arhitektonske, građevinske, strojarske ili elektrotehničke struke.
2. ima najmanje pet godina radnog iskustva u struci,
3. je uspješno završila Program osposobljavanja propisan u Prilogu I ovoga Pravilnika,
4. ima sklopljen ugovor o