u tekstu: ZEK) iz razloga što se u konkretnom slučaju prema mišljenju tužitelja nije radilo o sporu u vezi s obvezama iz ZEK-a pa tuženik nije bio stvarno nadležan za rješavanje ovog spora već je za njegovo rješavanje prema članku 34b. stavak 1. točka 1. Zakona o parničnom postupku (»Narodne novine«, broj 53/91., 91/92., 112/99., 117/03., 84/08., 128/08., 57/11. i 25/13., dalje u tekstu: ZPP) nadležan trgovački sud. Tužitelj navodi da su zainteresirana osoba Primatel i tužitelj dana 23. svibnja 2006. godine sklopili Ugovor o međusobnom povezivanju svojih nepokretnih elektroničkih komunikacijskih mreža (dalje u tekstu: Ugovor), kojim su ugovorili usluge koje tužitelj pruža pod uvjetima reguliranima od strane tuženika te usluge koje tužitelj pruža pod komercijalnim uvjetima. Usluga prijenosa (tranzita) poziva kroz mrežu tužitelja i završavanja (terminacije) poziva u mrežu operatora javnih pokretnih komunikacijskih mreža, čija je cijena bila predmet spora u postupku koji je prethodio donošenju rješenja, jest usluga koju pruža na komercijalnoj osnovi. Smatra da je predmetna usluga ugovorena kao dodatna usluga tužitelja koja je predmet komercijalnog dogovora i čiju je cijenu tužitelj ovlašten odrediti i mijenjati u skladu s tržišnim uvjetima pozivajući se pri tom na članak 2. točka 3. Aneksa 4. Ugovora. U tom smislu predmetna je cijena određena prema komercijalnim uvjetima te u sebi ujedno sadržavala i određeni trošak završavanja (terminacije) poziva u mreži operatora javnih pokretnih komunikacijskih mreža. Primatel je imao izbor ili izravno sklopiti ugovor s pojedinim operatorom javnih pokretnih komunikacijskih mreža te za završavanje (terminiranje) poziva u njihovu mrežu plaćati cijenu koja je bila propisana od strane tuženika i ugrađena u standardne ponude istih operatora ili/i sklopiti ugovor sa tužiteljem i plaćati naknadu za terminiranje poziva u njihovoj mreži sukladno komercijalnoj ponudi tužitelja. Primatel je slobodno izabrao sklopiti ugovor s tužiteljem i koristiti predmetnu uslugu po cijeni određenoj od strane tužitelja na komercijalnoj osnovi. Radi se isključivo o cijeni dodatne usluge koju tužitelj pruža primatelju na komercijalnoj osnovi odnosno o cijeni usluge koja nije regulirana od strane tuženika pa se time ne radi o sporu oko primjene obveze ZEK-a već isključivo o primjeni ugovora sklopljenog između tužitelja i primatelja. Stoga smatra netočnim zaključak tuženika da je HT neosnovano naplaćivao Primtelu cijenu usluge terminiranja prometa prema nacionalnim pokretnim mrežama, u većem iznosu od cijene koju je HT plaćao operatorima javnih pokretnih komunikacijskih mreža za svoje potrebe te HT nije imao opravdanog razloga naplaćivati predmetnu cijenu Primatelu. Ovi zaključci su prema mišljenju tužitelja u suprotnosti s osnovnim načelom obveznog prava prema kojem sudionici u prometu slobodno uređuju obvezne odnose te se poziva na članak 2. Zakona o obveznim odnosima (»Narodne novine«, broj 35/05., 41/08., – dalje u tekstu: ZOO). Navodi da tužitelj nema, niti je imao, obvezu operatorima pa tako niti Primatelu pružiti uslugu prijenosa (tranzita) poziva kroz svoju mrežu uz uslugu završavanja (terminacije) poziva u mrežu operatora javnih pokretnih komunikacijskih mreža radi čega smatra da se radilo o komercijalnoj usluzi, a budući je cijena usluge bila regulirana od strane tuženika tužitelj je tim operatorima bio dužan za nacionalne pozive koji izravno završavaju u njihove mreže plaćati reguliranu cijenu, ali nije bio dužan u slučaju kada tu uslugu omogućuje drugim operatorima putem prijenosa (tranzita) po komercijalnim uvjetima naplatiti tim operatorima istu cijenu. Smatra da je tuženik prilikom donošenja ovog rješenja povrijedio članak 81. stavak 2. Zakona o upravnim sporovima (»Narodne novine«, broj 20/10., 143/12. i 152/14., dalje u tekstu: ZUS) jer nije u potpunosti prihvatio primjedbe i shvaćanja suda izražena u ranije donijetoj presudi. Smatra da tuženik paušalno zaključuje kako je tužitelj diskriminirao Primatel na