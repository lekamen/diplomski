 objekti u kojima se obavlja rasijecanje mesa, proizvodnja mesnih proizvoda, mljevenog mesa i mesnih pripravaka za potrebe maloprodajnog objekta koji opskrbljuje krajnjeg potrošača, istog subjekta u poslovanju s hranom
2. objekti za preradu mlijeka na gospodarstvu podrijetla.
(3) Objekti iz stavka 2. točke 2. ovoga članka koji prodaju i drugu vrstu hrane osim navedene podliježu postupcima registracije prema Poglavlju III. ovoga Pravilnika za djelatnosti koje nisu obuhvaćene navedenim točkama.
(4) Za odobravanje pod posebnim uvjetima, subjekt u poslovanju s hranom dužan je Upravi nadležnoj za poslove veterinarstva i sigurnosti hrane dostaviti zahtjev koji sadrži najmanje sljedeće podatke:
1. ime/naziv i adresa/sjedište subjekta u poslovanju s hranom, OIB, kontakt podaci
2. adresa objekta
3. djelatnost.
(5) Nakon zaprimanja urednog zahtjeva iz stavka 3. ovoga članka stručno povjerenstvo, koje rješenjem osniva čelnik Uprave nadležne za poslove veterinarstva i sigurnosti hrane, obavlja pregled objekta. Ako objekt udovoljava propisanim uvjetima, stručno povjerenstvo dostavlja Upravi nadležnoj za poslove veterinarstva i sigurnosti hrane zapisnik o nalazu na licu mjesta u objektu i prijedlog za izdavanje odobrenja.
(6) Na pregled objekta iz stavka 5. ovoga članka odgovarajuće se primjenjuju odredbe članka 29. ovoga Pravilnika.
(7) Objekti iz stavka 2. ovoga članka moraju ispunjavati zahtjeve propisane pravilnikom koji propisuje posebne uvjete za objekte u poslovanju s hranom životinjskog podrijetla koji se odobravaju pod posebnim uvjetima.
(8) Objekti iz stavka 2. ovoga članka upisuju se u Upisnik objekata u poslovanju s hranom životinjskog podrijetla odobrenih pod posebnim uvjetima na temelju rješenja koje izdaje Uprava nadležna za poslove veterinarstva i sigurnosti hrane.
(9) U slučaju promjene podataka, privremenog neobavljanja djelatnosti, zabrane rada i brisanja objekta iz upisnika, primjenjuju se na odgovarajući način odredbe članaka 30., 31. i 32. ovoga Pravilnika.
Upisnici i obrasci
Članak 34.
(1) Podaci o nazivu i sjedištu subjekta u poslovanju s hranom, lokaciji, evidencijskom odnosno odobrenom broju i djelatnosti objekta u poslovanju s hranom životinjskog podrijetla, a koji se vode u upisnicima iz članka 8. stavka 1., članka 28. stavka 6. i članka 33. stavka 8. ovoga Pravilnika, javno su dostupni na web stranici Uprave nadležne za poslove veterinarstva i sigurnosti hrane.
(2) U slučajevima iz članka 7. stavka 2., članka 9. stavka 2., članka 10. stavka 2., članka 28. stavka 2., članka 30. stavka 3., članka 31. stavka 1. i članka 33. stavka 4. ovoga Pravilnika subjekt u poslovanju s hranom može koristiti preporučene obrasce zahtjeva koji se objavljuju na mrežnim stranicama Uprave nadležne za poslove veterinarstva i sigurnosti hrane, a mogu se podići i u nadležnom veterinarskom uredu.
Poglavlje III. POSEBNE ODREDBE ZA SUBJEKTE U POSLOVANJU S HRANOM I OBJEKTE U KOJIMA SE POSLUJE S HRANOM KOJI PODLIJEŽU NADZORU SANITARNE INSPEKCIJE
Objekti i subjekti koji podliježu registraciji
Članak 35.
Subjekti u poslovanju s hranom koji su prema Zakonu o službenim kontrolama koje se provode sukladno propisima o hrani, hrani za životinje, zdravlju i dobrobiti životinja, u nadležnosti sanitarne inspekcije, dužni su provesti registraciju sukladno odredbama ovoga Poglavlja.
Članak 36.
Registracija u skladu s odredbama ovoga Poglavlja obvezna je za subjekte u poslovanju s hranom koji obavljaju sljedeće djelatnosti:
1. proizvodnja i prerada hrane neživotinjskog podrijetla i/ili hrane koja sadrži sastojke neživotinjskog podrijetla i prerađene sastojke životinjskog podrijetla, isključujući djelatnosti koje podliježu odredbama Poglavlja IV. ovoga Pravilnika
2. trgovina hranom, isključujući djelatnosti koje podliježu odredbama Poglavlja II. ovoga Pravilnika
3. ugostiteljstvo
4. priprema hrane i pružanje usluga prehrane u objektima ustanova socijalne skrbi, zdravstva, odgoja, obrazovanja i drugih sličnih ustanova
5. uvoz i distribucija hrane