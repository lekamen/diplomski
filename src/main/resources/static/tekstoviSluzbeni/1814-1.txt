 sigurnost i zdravlje pri radu na ribarskim brodovima duljine 24 m i više iz Direktive Vijeća 93/103/EZ od 23. studenoga 1993. o minimalnim sigurnosnim i zdravstvenim zahtjevima pri radu na ribarskim brodovima (trinaesta pojedinačna direktiva u smislu članka 16. stavka 1. Direktive 89/391/EEZ), koji su u cijelosti preneseni Dodatkom III. Pravila za statutarnu certifikaciju ribarskih brodova,
16) Direktiva 2009/16/EZ odnosi se na zahtjeve vezano za zabranu uplovljavanja u luke država članica iz Direktive 2009/16/EZ Europskog parlamenta i Vijeća od 23. travnja 2009. o nadzoru države luke (preinačena) (Tekst značajan za EGP), koji su u cijelosti preneseni Pravilnikom o obavljanju inspekcijskog nadzora sigurnosti plovidbe,
17) Direktiva 96/98/EZ odnosi se na zahtjeve za pomorsku opremu iz Direktive Vijeća 96/98/EZ od 20. prosinca 1996. o pomorskoj opremi, koji su u cijelosti preneseni Pravilima za statutarnu certifikaciju pomorskih brodova, Pomorska oprema,
18) MODU Kodeks iz 1979. jest Kodeks za konstrukciju i opremanje pokretnih odobalnih objekata usvojen Rezolucijom A.414(XI) Međunarodne pomorske organizacije, kako je izmijenjena i dopunjena,
19) MODU Kodeks iz 1989. jest Kodeks za konstrukciju i opremanje pokretnih odobalnih objekata usvojen Rezolucijom A.649(16) Međunarodne pomorske organizacije, kako je izmijenjena i dopunjena,
20) MODU Kodeks iz 2009. jest Kodeks za konstrukciju i opremanje pokretnih odobalnih objekata usvojen Rezolucijom A.1023(26) Međunarodne pomorske organizacije, kako je izmijenjena i dopunjena,
21) memorandumi o nadzoru države luke jesu Memorandum o razumijevanju o nadzoru države luke sklopljen 1982. godine u Parizu, (Paris MoU) kako je izmijenjen i dopunjen, Memorandum o razumijevanju o nadzoru države luke u Azijsko-pacifičkoj regiji sklopljen 1993. godine u Tokiju, (Tokyo MoU), Nadzor države luke Obalne straže Sjedinjenih Američkih Država (USCG PSC).
Putnički brodovi
Članak 3.
(1) U upisnik brodova u Republici Hrvatskoj mogu se upisati:
1) putnički brodovi na koje se primjenjuje Uredba (EC) 789/2004, ako udovoljavaju zahtjevima iste Uredbe, bez obzira na starost brodova i bez udovoljavanja dodatnim posebnim uvjetima,
2) putnički brodovi na međunarodnim putovanjima, ili na kratkim međunarodnim putovanjima, na koje se ne odnosi Uredba (EC) 789/2004, bez obzira na starost brodova ako udovoljavaju dodatnim posebnim uvjetima iz članka 8. ove Naredbe,
3) brzi putnički brodovi bez obzira na starost, u slučaju kada isti udovoljavaju zahtjevima 1996 HSC Kodeksa ili 2000 HSC Kodeksa, primjenljivim na postojeće brodove, te ako udovoljavaju dodatnim posebnim uvjetima iz članka 8. ove Naredbe,
4) ro-ro putnički brodovi koji plove na međunarodnim putovanjima ili na kratkim međunarodnim putovanjima, ako udovoljavaju i posebnim kriterijima stabiliteta Direktive 2003/25/EZ s obzirom na predviđeno područje plovidbe,
5) putnički brodovi u nacionalnoj plovidbi koji ne udovoljavaju Direktivi 2009/45/EZ, čija starost u trenutku podnošenja prijave odnosno zahtjeva za prvi upis ne prelazi 25 godina, ako Ministarstvo u pojedinačnom slučaju utvrdi da brod udovoljava tehničkim zahtjevima propisanim za takvu vrstu brodova hrvatske državne pripadnosti.
(2) Putnički brodovi koji ne udovoljavaju zahtjevima propisanim ovim člankom za pojedinu vrstu putničkog broda ne smatraju se prihvatljivim za prvi upis u upisnik brodova u Republici Hrvatskoj.
Teretni brodovi
Članak 4.
(1) U upisnik brodova u Republici Hrvatskoj mogu se upisati teretni brodovi na koje se primjenjuje Uredba (EC) 789/2004 ako udovoljavaju zahtjevima iste Uredbe, bez obzira na starost brodova i bez udovoljavanja dodatnim posebnim uvjetima.
(2) U upisnik brodova u Republici Hrvatskoj mogu se upisati teretni brodovi na međunarodnim putovanjima ili na kratkim međunarodnim putovanjima na koje se ne odnosi Uredba (EC) 789/2004, ako udovoljavaju primjenljivim dodatnim posebnim uvjetima iz članka 8. ove Naredbe, te čija starost u trenutku podnošenja prijave odnosno