 nakon primitka obavijesti.
(6) Urednom dostavom u smislu ovoga Pravilnika, osim dostave obavljene u skladu s propisom koji uređuje opći upravni postupak, smatra se svaka dostava elektroničkim putem o kojoj postoji zapis na poslužitelju (telefaks, e-mail i slično).
(7) Ako prestanu razlozi zbog kojih je pokrenut postupak mirenja, stranka koja je pokrenula postupak, dužna je odmah po saznanju, pisanim putem o tome obavijestiti GSV ili ministarstvo, ako GSV nije osnovan ili je prestao s radom.
Izbor miritelja
Članak 7.
(1) Ako spor obuhvaća područje jedne županije, miritelj u sporu mora biti osoba s liste miritelja za područje te županije, a ako spor obuhvaća područje dvije ili više županija, miritelj u sporu mora biti osoba s liste miritelja jedne od županija u kojima je nastao spor.
(2) Iznimno od stavka 1. ovoga članka, ako miritelja za nastali spor određuju stranke sporazumno, za miritelja mogu odabrati osobu koja nije na listi miritelja.
(3) O izboru miritelja koji će provesti postupak mirenja, stranke u sporu mogu se prethodno dogovoriti.
(4) Ako su stranke postigle prethodni dogovor o miritelju iz stavka 3. ovoga članka, stranka koja pokreće postupak mirenja dužna je uz obavijest dostaviti izjavu o postignutom dogovoru o miritelju.
(5) Ako stranke nisu postigle prethodni dogovor o miritelju iz stavka 3. ovoga članka, odluku o miritelju donijet će predsjednik GSV-a ili, ako GSV nije osnovan ili je prestao s radom, ministar.
(6) Odluka o imenovanju miritelja za predmetni spor, donosi se najkasnije u roku od dvadeset četiri sata od dana dostave obavijesti iz članka 6. stavka 1. ovoga Pravilnika.
Članak 8.
(1) Nakon što je odluka o imenovanju miritelja u nastalom sporu dostavljena miritelju, miritelj saziva sastanak sa strankama u sporu isti dan kada mu je dostavljena odluka o imenovanju za predmetni spor, a najkasnije sljedeći dan.
(2) U slučaju da je imenovani miritelj spriječen sudjelovati u postupku mirenja, dužan je odmah po saznanju, a najkasnije u roku od dvanaest sati od nastanka razloga spriječenosti, obavijestiti stranke u sporu i GSV ili ministarstvo, o spriječenosti za sudjelovanje u postupku mirenja.
(3) U slučaju iz stavka 2. ovoga članka, predsjednik GSV-a ili ministar donijet će odluku o imenovanju novog miritelja u predmetnom sporu.
(4) Stranke u sporu dužne su, najkasnije do vremena koje je miritelj odredio za početak provođenja postupka mirenja, dostaviti miritelju podatke o ovlaštenoj osobi koja će sudjelovati u postupku mirenja te preuzimati prava i obveze u tom postupku.
(5) Osoba koja za to nije ovlaštena općim aktima stranke u sporu, u postupku mirenja može sudjelovati samo uz prethodno predočenje odgovarajuće punomoći za taj postupak.
Mjesto održavanja postupka mirenja
Članak 9.
(1) Postupak mirenja će se održati u mjestu koje stranke sporazumno odrede.
(2) Ako se stranke u sporu ne mogu dogovoriti o mjestu održavanja postupka mirenja, postupak mirenja će se održati u uredu iz članka 6. stavka 1. ovoga Pravilnika ili u prostorijama koje odredi miritelj.
Rasprava u postupku mirenja
Članak 10.
(1) Miritelj je postupak mirenja ovlašten provoditi na način koji smatra prikladnim, uzimajući u obzir okolnosti slučaja, izražene želje i očekivanja stranaka u sporu te interes da se spor među strankama brzo, trajno i mirno okonča.
(2) Miritelj je o spornim pitanjima i o okolnostima važnim za njihovu ocjenu, ovlašten ispitivati navode i prijedloge stranaka u sporu, a po potrebi prikupljati određene informacije i saslušavati stranke u sporu.
Članak 11.
(1) Miritelj je ovlašten održavati sastanke sa strankama u sporu istodobno ili sa svakom strankom u sporu zasebno.
(2) Miritelj je ovlašten prenositi informacije koje je saznao od jedne stranke u sporu drugoj stranci u sporu, osim ako stranka u sporu koja je dala informaciju izričito ne zahtijeva da informacija bude povjerljive naravi.
(3) Stranke u sporu mogu sporazumno odrediti opseg ovlaštenja miritelja, a osobito u kojoj je mjeri ovlašten ili dužan aktivno