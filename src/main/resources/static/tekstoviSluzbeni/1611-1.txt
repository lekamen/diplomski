 četveromjesečno razdoblje rujan-prosinac prethodne kalendarske godine.
Članak 7.
(1) Zahtjevu za povrat trošarine obvezno se prilaže:
1. dokumentacija iz koje se vidi predmet poslovanja, odnosno broj i datum registracije djelatnosti i ime tijela koje je registriralo djelatnost kao i odobrenje prema posebnim propisima;
2. evidencija potrošnje energenta prema vrsti energenta (npr. motorni benzin-olovni, motorni benzin-bezolovni, plinsko ulje za pogon, kerozin, odnosno drugi energent prema klasifikaciji iz članka 84. Zakona) pri obavljanju komercijalnih operacija u zračnom prometu s pripadajućim računima o nabavljenom energentu (izdanim prema propisima o porezu na dodanu vrijednost i drugim poreznim propisima) i računima za isporučena dobra ili obavljene usluge u okviru obavljanja komercijalnih operacija u zračnom prometu koji čine sastavni dio te evidencije (u daljnjem tekstu: evidencija potrošnje). Evidencija potrošnje se vodi na Obrascu EPZ iz Priloga 2 ovoga Pravilnika koji je njegov sastavni dio;
3. potvrda Porezne uprave da korisnik prava nema nenamirenih dospjelih obveza s naslova javnih davanja, ne starija od 30 dana;
4. preslika ugovora ili druge isprave kojom se dokazuje svojstvo člana posade zrakoplova (ugovor o radu, ugovor o djelu, ugovor o školovanju, odobrenje za let, potvrda i dr.);
5. izjava operatora zrakoplova o korištenju energenta za koje se podnosi zahtjev za povrat trošarine za obavljanje komercijalnog zračnog prometa, odnosno:
– izjavu da je energent za pogon zrakoplova korišten isključivo i izravno za obavljanje komercijalnog zračnog prometa uz plaćanje naknade, pod čime se podrazumijeva obavljanje komercijalnih operacija u zračnom prometu ili bilo koja druga komercijalna operacija zrakoplova (prijevoz putnika, tereta ili pošte, radovi u poljoprivredi, šumarstvu ili građevinarstvu, protupožarnoj zaštiti, protugradnoj obrani, potrazi i spašavanju, promidžbi, snimanju iz zraka, školovanju i održavanju letačkih vještina ili slično) koja je dostupna javnosti ili koja se, ako nije dostupna javnosti, obavlja u skladu s ugovorom između operatora zrakoplova i korisnika usluge, pri čemu korisnik usluge nema nikakvu kontrolu nad operatorom zrakoplova sukladno posebnim propisima, a što isključuje bilo kakvu privatnu uporabu, pri čemu se privatnom uporabom, između ostaloga, smatra i svako korištenje zrakoplova od njihovih vlasnika ili korisnika financijskog leasinga i članova njihovih obitelji, uključujući i članove upravnog i nadzornog odbora te zaposlenike tvrtke koja je vlasnik ili primatelj financijskog leasinga ili korištenje zrakoplova na temelju ugovora o najmu ili zakupu s posadom zrakoplova ili bez posade, odnosno drugih osnova koje se ne mogu klasificirati kao komercijalne.
(2) Carinska uprava po službenoj dužnosti utvrđuje da li korisnik prava ima nenamirenih dospjelih obveza s naslova javnih davanja čije je utvrđivanje, naplata i nadzor u nadležnosti Carinske uprave, uključujući i novčane kazne izrečene pravomoćnim i izvršnim rješenjem o prekršaju iz nadležnosti Carinske uprave.
(3) Korisnik prava je dužan čuvati evidenciju potrošnje (sa svim pripadajućim računima u originalu ili preslici) iz stavka 1. točke 2. ovoga Pravilnika te ju u svakom trenutku predočiti na zahtjev carinskih službenika ili drugih nadležnih tijela.
Članak 8.
(1) Zahtjev za upis u registar korisnika povrata podnosi se carinskom uredu nadležnom prema sjedištu, odnosno prebivalištu korisnika povrata. Zahtjev za upis u registar korisnika povrata se podnosi u tri primjerka na Obrascu PUR-Z iz Priloga 3 ovoga Pravilnika koji je njegov sastavni dio.
(2) Zahtjev za upis u registar korisnika povrata podnosi se za svaku kalendarsku godinu.
(3) Uz zahtjev za upis u registar korisnika povrata se prilaže:
1. preslika izvoda iz sudskoga, obrtnog ili drugog registra iz kojega je razvidna registrirana djelatnost obavljanja komercijalnih operacija u zračnom prometu, prema posebnim propisima, ne starijeg od 6 mjeseci,
2. preslika potvrde o