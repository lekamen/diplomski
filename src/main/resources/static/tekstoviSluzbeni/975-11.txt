 kao što su računi, određeni popisi, dokumenti o ispunjavanju uvjeta, potvrde o plaćanju, garantni listovi, rješenja, ugovori, potvrde, podaci o korištenom materijalu, obavljenom poslu i bankovna izvješća u posjedu Korisnika i s njim vezanih osoba,
d) provjeravati podatke u računalima,
e) provjeravati opremu, proizvodnju, pakiranje, otpremu i skladištenje,
f) provjeravati sve podatke koji se odnose na prirodu, kvantitetu i kvalitetu roba i usluga,
g) provjeriti računovodstvene podatke i dokumente,
h) provjeravati financijske i tehničke podatke o subvencioniranom projektu,
i) izvještavati nadležna tijela i tražiti provođenje određenog postupka ako sama nije ovlaštena izravno postupiti,
j) prikupljati podatke i obavijesti od odgovornih osoba, svjedoka, vještaka i drugih osoba kad je to potrebno za obavljanje poslova kontrole.
(2) Pravne i fizičke osobe, te osobe koje su s njima povezane u vezi predmetnog ulaganja, a podliježu nadzoru kontrolora, dužne su omogućiti obavljanje nadzora, pružiti potrebne podatke i obavijesti te osigurati uvjete za nesmetani rad kontrolora.
(3) Pravne i fizičke osobe iz stavka 2. ovoga članka dužne su predočiti sve podatke i osigurati dokumente potrebne za obavljanje kontrole na terenu.
(4) Kontrola na terenu je nenajavljena. Međutim, pod uvjetom da svrha kontrole nije ugrožena, moguće je kontrolu najaviti četrdesetosam sati prije provedbe kontrole pružajući samo nužne informacije.
XII. POVRAT SREDSTAVA
Članak 36.
(1) Sredstva namijenjena provedbi mjere Restrukturiranje su namjenska i bespovratna.
(2) Ukoliko se utvrdi da je Korisnik postupao protivno odredbama ovog Pravilnika i pravilima korištenja sredstava za mjeru Restrukturiranje, odnosno u slučaju utvrđene nepravilnosti, Agencija za plaćanja će od Korisnika zatražiti povrat sredstava na temelju Odluke o povratu sredstava.
(3) Rok za povrat sredstava je trideset dana od dana dostave Odluke o povratu sredstava Korisniku.
(4) Povrat sredstava i poravnanje računa propisani su Zakonom o poljoprivredi.
Članak 37.
U slučaju događaja koji je utvrđen kao iznimna prirodna katastrofa koja je pogodila područje na kojem se nalazi mjesto provedbe Odluke o odobrenju projekta Agencija za plaćanja može odobriti produljenje rokova planiranih aktivnosti.
XIII. ZAVRŠNE ODREDBE
Članak 38.
(1) Agencija za plaćanja raspisuje Natječaje do potpunog iskorištenja raspoloživih sredstava namijenjenih za sufinanciranje provedbe mjere Restrukturiranje.
(2) Odluke koje se donose temeljem ovoga Pravilnika donosi ravnatelj Agencije za plaćanja.
(3) Ravnatelj Agencije za plaćanja u okviru svoje nadležnosti donosi pisane procedure, obrasce i ostale dokumente neophodne za upravljanje i provedbu mjere Restrukturiranje.
Članak 39.
Korisnici sredstava za mjeru Restrukturiranje kojima je Agencija za plaćanja izdala Odluku o odobrenju projekta kao i iznos odobrenih i isplaćenih sredstava bit će objavljeni na internetskim stranicama Agencije za plaćanja i internetskim stranicama Ministarstva.
Članak 40.
Postupci započeti do stupanja na snagu ovoga Pravilnika riješit će se sukladno odredbama Pravilnik o provedbi mjere Restrukturiranje i konverzija vinograda iz Nacionalnog programa pomoći sektoru vina 2014. – 2018. (»Narodne novine«, broj 129/2014).
Članak 41.
Danom stupanja na snagu ovoga Pravilnika prestaje važiti Pravilnik o provedbi mjere Restrukturiranje i konverzija vinograda iz Nacionalnog programa pomoći sektoru vina 2014. – 2018. (»Narodne novine«, broj 129/2014).
Članak 42.
Ovaj Pravilnik stupa na snagu prvog dana nakon dana objave u »Narodnim novinama«.
Klasa: 080-01/12-01/380
Urbroj: 525-07/0539-15-60
Zagreb, 27. travnja 2015.
Ministar Tihomir Jakovina, v. r.
PRILOG I.
Lista dozvoljenih troškova za provedbu mjere Restrukturiranje i konverzije vinograda 1. Aktivnosti vezane uz zamjenu sorte/sorata i/ili premještanje vinograda 1.1. krčenje, uklanjanje, odvoz 1.1.1. krčenje zemljišta (usluga krčenja starog nasada ili dijela nasada na određenoj ARKOD parceli – troškovi rada stroja