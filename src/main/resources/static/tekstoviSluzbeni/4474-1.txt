 sadržavati najviše 10 % lomljenih zrna, odnosno zrna na kojem je otvoren (vidljiv) endosperm.
(2) Oljušteni ječam, oljuštena zob, oljuštena heljda i oljušteni proso mogu se stavljati na tržište pod nazivom »kaša« koji mora biti popraćeni podatkom o vrsti žitarice od koje proizvod potječe.
2. PROIZVODI OD ŽITARICA
Članak 7.
Proizvodi od žitarica su proizvodi dobiveni daljnjom obradom ili preradom očišćenih žitarica, a namijenjeni su za daljnju proizvodnju i/ili za krajnjeg potrošača. S obzirom na namjenu, sastav, osobine i vrste tehnološkog procesa razvrstavaju se na:
a) mlinske proizvode
b) gotove proizvode od žitarica
c) mješavine za pekarske proizvode
d) pekarske proizvode, tjesteninu, tijesto i proizvode od tijesta i
e) fine pekarske i srodne proizvode.
2.1. Mlinski proizvodi
Članak 8.
(1) Mlinski proizvodi se dobivaju od očišćenih, oljuštenih i pripremljenih žitarica, postupcima usitnjavanja, odnosno mljevenja i njihovog razvrstavanja.
(2) Mlinski proizvodi su:
a) prekrupa
b) krupica i
c) brašno.
Članak 9.
Mlinski proizvodi moraju udovoljavati sljedećim standardima kvalitete:
– ne smiju sadržavati više od 15 % vode
– boja, miris i okus moraju odgovarati vrsti žitarice
– ne smiju sadržavati više od 0,5 % nečistoće biljnog podrijetla i
– ne smiju sadržavati više od 0,05 % pijeska, uz iznimku heljdinog brašna koje ne smije sadržavati više od 0,2 % pijeska.
2.1.1. Mlinski proizvodi od pšenice
Članak 10.
(1) Mlinski proizvodi od pšenice proizvode se mljevenjem krušne pšenice (Triticum aestivum), tvrde pšenice (Triticum durum), krupnika/pira (Triticum aestivum ssp. spelta) i khorasana (Triticum turgidum ssp. turanicum).
(2) Pšenično brašno, pšenična krupica i pšenična prekrupa su proizvodi koji se dobivaju mljevenjem endosperma pšenice nakon izdvajanja usplođa i klice.
(3) Pšenična krupica je proizvod dobiven mljevenjem endosperma pšenice pri čemu najviše 20 % ukupne mase čestica može imati veličinu manju od 200 µm.
(4) Pšenična prekrupa je proizvod dobiven krupljenjem endosperma pšenice i kojem su uklonjene čestice manje od 1000 µm.
(5) Iznimno od stavka 2. ovoga članka, pšenični mlinski proizvodi od cjelovitog zrna proizvode se mljevenjem očišćenih i oljuštenih cjelovitih zrna pšenice.
Članak 11.
(1) Mlinski proizvodi od pšenice razvrstavaju se i stavljaju na tržište pod nazivima:
a) pšenična krupica tip 400
b) pšenično bijelo brašno tip 400
c) pšenično bijelo brašno tip 550
d) pšenično polubijelo brašno tip 700
e) pšenično polubijelo brašno tip 850
f) pšenično crno brašno tip 1100
g) pšenično crno brašno tip 1600
h) pšenična prekrupa
i) pšenično brašno od cjelovitog zrna
j) pšenična prekrupa od cjelovitog zrna
k) krupica od durum pšenice i
l) brašno od durum pšenice.
(2) Kada su proizvodi iz stavka 1. ovoga članka sastavni dio druge hrane, izuzev kruha i peciva, u popisu sastojaka mogu biti navedeni bez brojčane oznake tipa.
Članak 12.
Mlinski proizvodi od pšenice moraju udovoljavati sljedećim standardima kvalitete:
– Količina pepela, računato na suhu tvar iznosi:
a) do 0,45 % za krupicu i bijelo brašno tip 400
b) od 0,50 % do 0,60 % za bijelo brašno tip 550
c) od 0,65 % do 0,75 % za polubijelo brašno tip 700
d) od 0,80 % do 0,90 % za polubijelo brašno tip 850
e) od 1,05 % do 1,15 % za crno brašno tip 1100
f) od 1,55 % do 1,65 % za crno brašno tip 1600
g) do 3,00 % za prekrupu
h) do 2,00 % za brašno i prekrupu od cjelovitog zrna
i) do 0,90 % za krupicu od durum pšenice
j) od 0,90 % do 2,00 % za brašno od durum pšenice
k) do 5,5 % za klicu i
l) do 7,00 % za posije.
– Stupanj kiselosti iznosi najviše:
a) 2,5 za krupicu i bijelo brašno tip 400
b) 2,9 za bijelo brašno tip 550
c) 3,0 za polubijelo brašno tip 700
d) 3,2 za polubijelo brašno tip 850
e) 3,3 za crno brašno tip 1100
f) 4,0 za crno brašno tip 1600
g) 5,0 za brašno i prekrupu od cjelovitog zrna
h) 6,0 za prekrupu
i) 40/100 g masti za klice i
j) 8 za posije.
– Pšenična klica mora sadržavati više od 25 % bjelančevina i više od 8 % masti računato na suhu tvar.
2.1.2.