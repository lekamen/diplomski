 sumnje je li počinitelj počinio kaznena djela koja mu se stavljaju na teret, utvrditi postoje li pretpostavke za provođenje i proširenje istrage, jer ako ne postoje, ne postoji niti osnova za prijedlog USKOK-a za ukidanje i naplatu jamstva i određivanje jamstva.
Rješenjem o proširenju istrage podnositelju se stavlja na teret da je počinio kazneno djelo iz čl. 305. st. 1. u vezi s čl. 37. KZ/11. Sukladno širokim pravima obrane koja su joj dana ZKP/08, ali i Ustavom RH i EKLJP, ističe se da ni okrivljenika niti njegovi branitelji koji postupaju po uputi okrivljenika i pripremaju obranu s okrivljenikom, u kaznenom (prethodnom) postupku ne mogu počiniti kazneno djelo poticanja na davanje lažnog iskaza ...«
19.2. Smatrajući da »ne može biti počinitelj kaznenog djela iz čl. 305. KZ/11 u svezi s čl. 37. KZ/11, a da vijeće i sudac istrage svoje odluke o ukidanju i naplati jamstva i određivanju istražnog zatvora temelje na utvrđenju da je podnositelj počinio navedeno kazneno djelo koje ne može počiniti«, podnositelj ističe da mu je zbog izostanka sudske kontrole određena drakonska kazna kojom mu se istodobno oduzima »15 milijuna kuna i sloboda«.
19.3. Također je naveo kako sudovi njegovo postupanje prema svjedokinji Vidi Demarin »cijene kao postupanje kojim podnositelj krši uvjete iz rješenja o jamstvu iz predmetnog kaznenog postupka koji se protiv njega vodi, osobito iz razloga što je dao osobno obećanje da upravo taj postupak neće ometati s osnove koluzijskih razloga, iako navedena svjedokinja nije poimence naznačena u rješenju o određivanju istražnog zatvora, odnosno u rješenju o određivanju jamstva i u okviru danog podnositeljevog obećanja«.
Ističe proturječan zaključak sudova »da cjelokupno postupanje podnositelja Milana Bandića prema svjedokinji Vidi Demarin, koja nije svjedok u odnosu na koje je utvrđena koluzijska opasnost, predstavlja kršenje upravo tog podnositeljevog osobnog obećanja da upravo postupak koji se vodi protiv njega (istraga USKOK-a broj: K-US-165/14) neće ometati s osnove koluzijskih razloga«.
19.4. Kad je riječ o davanju osobnog obećanja, podnositelj je naveo:
»Davanjem osobnog obećanja da upravo postupak koji se vodi protiv njega (istraga USKOK-a broj K-US-165/14) neće ometati s osnove koluzijskih razloga, podnositelj je dao obećanje da neće ometati postupak utjecanjem na točno određene svjedoke iz rješenja suca istrage broj Kir-Us-475/14 od 13. studenog 2014. kojim mu je određen istražni zatvor, odnosno na svjedoke u odnosu na koje je istim tim rješenjem utvrđena koluzijska opasnost. Podnositelj to obećanje nije prekršio niti je tijekom postupka utvrđena bilo kakva naznaka da bi utjecao na svjedoke u odnosu na koje je utvrđena koluzijska opasnost.«
19.5. U ustavnoj tužbi pozvao se na načelo razmjernosti koje je razrađeno u članku 16. stavku 2. Ustava, smatrajući da u konkretnom slučaju »sudac istrage, odnosno vijeće, s obzirom na sadržaj obrazloženja pobijanih rješenja, nije ispitalo opravdanost ukidanja jamstva, naplate jamstva i određivanja istražnog zatvora podnositelju s dostatnom pažnjom, nije uzelo u obzir, razradilo i stavilo u međusoban odnos sve činjenice i okolnosti slučaja te nije navelo dostatne razloge za svoju odluku, koji bi ukazivali na postojanje razmjera između upotrijebljene mjere i njezinog legitimnog cilja«.
Iznio je zaključak da su osporena rješenja zbog nedostatka obrazloženja »rezultat arbitrarnog tumačenja i primjene mjerodavnog prava«.
Opetovano je isticao da iz »materijalnih dokaza priloženih rješenju o provođenju i proširenju istrage ne proizlazi da je podnositelj osnovano sumnjiv za kaznena djela poticanjem na davanje lažnog iskaza, sprečavanje dokazivanja i krivotvorenja službene ili poslovne isprave koja mu se rješenjem stavljaju na teret«.
19.6. »Odlučivanje o ukidanju i naplati jamstva i određivanju istražnog zatvora«, kako je to naveo podnositelj, »podrazumijeva analizu i podrobno obrazloženje relevantnih činjenica i okolnosti vezanih za kršenje uvjeta jamstva kao osnove za 