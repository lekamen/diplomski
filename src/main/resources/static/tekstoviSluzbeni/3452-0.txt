28 30.03.2016 Uredba o izmjeni Uredbe o Uredu za ravnopravnost spolova
VLADA REPUBLIKE HRVATSKE
801
Na temelju članka 27. stavka 3. Zakona o Vladi Republike Hrvatske (»Narodne novine«, br. 150/11 i 119/14), članka 63. stavka 2. Zakona o sustavu državne uprave (»Narodne novine«, br. 150/11 i 12/13 – Odluka Ustavnog suda Republike Hrvatske) i članka 18. stavka 1. Zakona o ravnopravnosti spolova (»Narodne novine«, broj 82/08), Vlada Republike Hrvatske je na sjednici održanoj 30. ožujka 2016. godine donijela
UREDBU
O IZMJENI UREDBE O UREDU ZA RAVNOPRAVNOST SPOLOVA
Članak 1.
U Uredbi o Uredu za ravnopravnost spolova (»Narodne novine«, broj 39/12), okvirni broj potrebnih državnih službenika/ica u Uredu za ravnopravnost spolova, prikazan u tablici koja je njezin sastavni dio, zamjenjuje se okvirnim brojem državnih službenika/ica u Uredu, koji je sadržan u tablici u prilogu ove Uredbe i njezin je sastavni dio.
Članak 2.
Ravnatelj/ica Ureda za ravnopravnost spolova uskladit će Pravilnik o unutarnjem redu Ureda s odredbama ove Uredbe, uz prethodno pribavljenu suglasnost središnjeg tijela državne uprave nadležnog za službeničke odnose, u roku 30 dana od dana stupanja na snagu ove Uredbe.
Članak 3.
Ova Uredba stupa na snagu prvoga dana od dana objave u »Narodnim novinama«.
Klasa: 022-03/16-03/08
Urbroj: 50301-04/12-16-1
Zagreb, 30. ožujka 2016.
Predsjednik Tihomir Orešković, v. r.
OKVIRNI BROJ DRŽAVNIH SLUŽBENIKA/ICA U UREDU ZA RAVNOPRAVNOST SPOLOVA
Red. broj   Planirani/sistematizirani broj službenika/ica 1. Ravnatelj/ica Ureda 1 2. Pomoćnik/ica ravnatelja/ice Ureda 1 3. Savjetnik/ica 4 4. Stručni suradnik/ica 2 5. Administrativni tajnik/ica 1 SVEUKUPNO 9
