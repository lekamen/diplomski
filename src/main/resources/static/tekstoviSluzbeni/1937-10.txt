 naručiteljima i kupcima, kao i evidencije o kretanju duhanske sirovine.
(6) Korisnik odobrenja za poslovanje s duhanskom sirovinom dužan je voditi i čuvati evidencije iz stavka 5. ovoga članka na način da u svakom trenutku može iskazati stanje, odnosno kretanje duhanske sirovine. Nadležni carinski ured može u bilo kojem trenutku zatražiti od korisnika odobrenja za poslovanje s duhanskom sirovinom uvid u evidenciju, odnosno obvezati korisnika odobrenja na dostavu iste.
(7) Ministar financija pravilnikom propisuje posebnosti provedbe ovoga članka.
Članak 73.c
(1) Ako se utvrdi postupanje protivno odredbama ovoga Zakona ili duhanskim propisima, a koje ima za posljedicu nezakonitu proizvodnju, preradu, posjedovanje, skladištenje, promet ili na bilo koji drugi način nezakonito činjenično ili pravno raspolaganje duhanskom sirovinom, smatra se da je duhanska sirovina predmet nezakonitog postupanja i da je namijenjena korištenju za savijanje cigareta te za svaku količinu duhanske sirovine koja je predmet takvog postupanja nastaje obveza obračunavanja i plaćanja trošarine.
(2) Obračun trošarine određuje se prema trošarinskoj osnovici i visini trošarine koja je propisana na sitno rezani duhan za savijanje cigareta. Smatra se da je duhanska sirovina predmet nezakonitog postupanja ako osoba koja postupa s duhanskom sirovinom ne može dokazati pravilnost stjecanja, posjedovanja i svakog drugog činjeničnog ili pravnog raspolaganja, a iz okolnosti slučaja proizlazi da je s duhanskom sirovinom nezakonito postupano.
(3) Obveznik plaćanja trošarine na duhansku sirovinu je osoba koja je postupala protivno odredbama članaka 73.a i 73.b ovoga Zakona ili duhanskim propisima, a koje ima za posljedicu nezakonito posjedovanje, skladištenje, promet ili raspolaganje duhanskom sirovinom, kao i osoba koja je sudjelovala u tim radnjama. Obveznik plaćanja trošarine na duhansku sirovinu smatra se trošarinskim obveznikom. Ako je više osoba odgovorno za plaćanje trošarine, za plaćanje odgovaraju solidarno.
(4) Trošarinu na duhansku sirovinu obračunava nadležni carinski ured prema trošarinskoj osnovici i visini trošarine koja je propisana na sitno rezani duhan za savijanje cigareta. Za određivanje iznosa trošarine primjenjuje se članak 25.a ovoga Zakona, neovisno o naknadnim utjecajima koji su zbog bilo kojeg razloga ili osnove doveli do gubitka ili manjka mase duhanske sirovine.
(5) Obveza obračuna i plaćanja trošarine na duhansku sirovinu prema ovome članku utvrđuje se rješenjem.
(6) Trošarinski obveznik dužan je platiti obračunatu trošarinu u roku od deset dana od dana dostave rješenja iz stavka 5. ovoga članka.
(7) Žalba izjavljena protiv rješenja iz stavka 5. ovoga članka ne odgađa izvršenje rješenja.«.
Članak 29.
U članku 78. iza stavka 11. dodaju se stavci 12. i 13. koji glase:
»(12) Na pakiranjima duhanskih prerađevina za prodaju na malo mora biti nalijepljena duhanska markica Ministarstva financija iz stavaka 9. i 10. ovoga članka, uz ispunjavanje uvjeta propisanih posebnim propisima u dijelu koji se odnosi na zdravstvena upozorenja, jedinstvenu identifikacijsku oznaku i sigurnosni element zaštite.
(13) Uvođenjem sustava sigurnosnih elemenata zaštite na pakiranja duhanskih prerađevina za prodaju na malo koje se puštaju u potrošnju na teritoriju Europske unije sukladno posebnim propisima moguće je ukidanje označavanja duhanskih prerađevina duhanskim markicama. U tom se slučaju svaka povreda pravila kojima se uređuje sustav sigurnosnih elemenata zaštite na pakiranjima duhanskih prerađevina za prodaju na malo smatra povredom odredbi ovoga Zakona o označavanju duhanskih prerađevina duhanskim markicama.«.
Članak 30.
U članku 79. stavak 4. mijenja se i glasi:
»(4) Neovlaštena izrada markica iz članka 78. ovoga Zakona ili markica za duhanske prerađevine drugih država članica, trećih država ili trećih teritorija ili njihovo neovlašteno tiskanje ili posjedovanje ili stavljanje u promet smatra se protuzakonitima.«.
U stavku 6. na kraju rečenice točka se