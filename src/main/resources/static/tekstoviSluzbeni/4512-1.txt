5.
U članku 44. u stavku 2. iza točke 3. dodaje se nova točka 4. koja glasi:
»4. donosi odluke o prijemu u dobrovoljno članstvo Komore«,
točke 4. do 9. postaju točke 5. do 10.,
točka 10., koja postaje točka 11. mijenja se i glasi:
»11. predlaže Upravnom odboru Komore sklapanje ugovora o radu s glavnim tajnikom Komore«,
a točke 11. do 14. postaju točke 12. do 15.
Članak 6.
U članku 61. iza stavka 3. dodaju se novi stavci 4., 5., 6. i 7. koji glase:
»(4) Udruženje obrtnika ima tajnika.
(5) Tajnik udruženja je radnik u radnom odnosu temeljem ugovora o radu. Ugovor o radu s tajnikom udruženja obrtnika sklapa se na osnovu odluke upravnog odbora udruženja obrtnika, na prijedlog predsjednika udruženja obrtnika.
(6) Uvjeti za zapošljavanje tajnika udruženja obrtnika utvrđuju se statutom udruženja obrtnika, sukladno Pravilniku o kriterijima za sistematizaciju radnih mjesta jedinstvenog komorskog sustava.
(7) Iznimno, Upravni odbor udruženja obrtnika može odlučiti da se za tajnika udruženja obrtnika imenuje osoba iz redova članova udruženja obrtnika.«,
a stavak 4. postaje stavak 8.
Članak 7.
U članku 65. stavak 1. mijenja se i glasi:
»(1) Radi osiguranja zakonitosti funkcioniranja jedinstvenog komorskog sustava, udruženje obrtnika obvezno je dostavljati područnoj obrtničkoj komori program rada, te financijske dokumente i izvještaje sukladno Odluci Upravnog odbora Hrvatske obrtničke komore.«.
Članak 8.
U članku 66. iza stavka 7. dodaju se novi stavci 8. i 9. i 10. koji glase:
»(8) Područna obrtnička komora ima tajnika.
(9) Tajnik područne obrtničke komore je radnik u radnom odnosu temeljem ugovora o radu. Ugovor o radu s tajnikom područne obrtničke komore sklapa se na osnovu odluke upravnog odbora područne obrtničke komore, na prijedlog predsjednika područne obrtničke komore.
(10) Uvjeti za zapošljavanje tajnika područne obrtničke komore utvrđuju se statutom područne obrtničke komore, sukladno Pravilniku o kriterijima za sistematizaciju radnih mjesta jedinstvenog komorskog sustava.«,
a stavak 8. postaje stavak 11.
Članak 9.
Članak 72. mijenja se i glasi:
»(1) Radi osiguranja zakonitosti funkcioniranja jedinstvenog komorskog sustava područna obrtnička komora obvezna je dostavljati Komori program rada te financijske dokumente i izvještaje sukladno Odluci Upravnog odbora Hrvatske obrtničke komore.
(2) Područna obrtnička komora dužna je dostavljati Komori objedinjene dokumente udruženja obrtnika sa svojeg područja koje prikuplja temeljem stavka 1. članka 65. ovog Statuta, u skladu s Odlukom Upravnog odbora Hrvatske obrtničke komore.
(3) Područna obrtnička komora obvezna je dostavljati Komori podatke i druge opće akte koje nadležna tijela područne obrtničke komore donose u području ovlasti koje su s Komore prenesene na područne obrtničke komore.«.
Članak 10.
U članku 96. stavak 1. mijenja se i glasi:
»(1) Glavni tajnik Komore je radnik u radnom odnosu temeljem ugovora o radu. Ugovor o radu s glavnim tajnikom sklapa se na osnovu odluke Upravnog odbora Komore.«.
Članak 11.
Upravni odbor udruženja obrtnika dužan je donijeti odluku o sklapanju ugovora o radu tajnika udruženja obrtnika iz članka 6. ove Odluke o izmjenama i dopunama Statuta Hrvatske obrtničke komore (u daljnjem tekstu: Odluka), a udruženje obrtnika sklopiti ugovor o radu s tajnikom udruženja obrtnika sukladno članku 6. ove Odluke najkasnije u roku od 3 mjeseca od dana stupanja na snagu odluke o izmjenama i dopunama statuta udruženja obrtnika ili u istom roku donijeti odluku o imenovanju za tajnika udruženja osobe iz redova članova.
Iznimno, ugovor o radu tajnika udruženja obrtnika iz članka 6. ove Odluke može se sklopiti s osobom koja ne ispunjava uvjete iz Pravilnika o kriterijima za sistematizaciju radnih mjesta jedinstvenog komorskog sustava ako je zatečena na poslovima tajnika udruženja obrtnika na dan stupanja na snagu ove Odluke.
Članak 12.
Upravni odbor područne obrtničke komore dužan je donijeti odluku o sklapanju ugovora o radu tajnika područne obrtničke komore iz članka