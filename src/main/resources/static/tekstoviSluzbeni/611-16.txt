 potpore koje se odnose na bolesti životinja i gubitak povjerenja potrošača zbog postojanja opasnosti za zdravlje ljudi, životinja ili biljaka
– uspostavljaju se mjere za rješavanje posebnih problema na tržištu
– uređuje se primjena sporazuma i odluka organizacija proizvođača tijekom razdoblja ozbiljne neravnoteže tržišta.
(2) Korisnik iz članka 52. ovoga Zakona svoja prava i obveze u odnosu na poštivanje sustava izvanrednih mjera te ostvarivanjem potpore za njihovu provedbu i ostale propisane zahtjeve ostvaruje u skladu s pravilima utvrđenima za sustav izvanrednih mjera.
(3) Detaljne odredbe kojih se mora pridržavati korisnik iz stavka 2. ovoga članka u pogledu poštivanja sustava izvanrednih mjera propisane su odredbama Uredbe (EU) br. 1308/2013, propisima iz članka 8. ovoga Zakona i pravilnicima koje će donijeti ministar.
Komunikacija i izvješćivanje
Članak 54.
(1) Radi primjene Uredbe (EU) br. 1308/2013 uspostavljaju se pravila o komunikaciji i izvješćivanju kojima se uređuju zahtjevi za komunikaciju, obrada i zaštita osobnih podataka te obveze izvješćivanja Europske komisije.
(2) Korisnik iz članka 52. ovoga Zakona svoja prava i obveze u odnosu na pravila o komunikaciji i izvješćivanju ostvaruje u skladu s pravilima utvrđenima za pravila o komunikaciji i izvješćivanju.
(3) Detaljne odredbe kojih se mora pridržavati korisnik iz stavka 2. ovoga članka, nadležna i provedbena tijela iz članka 9. ovoga Zakona u pogledu poštivanja pravila o komunikaciji i izvješćivanju propisane su odredbama Uredbe (EU) br. 1308/2013, propisima iz članka 8. ovoga Zakona i pravilnicima koje će donijeti ministar.
Pričuva za krize u poljoprivrednom sektoru
Članak 55.
Sredstva prenesena iz pričuve za krize u poljoprivrednom sektoru stavljaju se na raspolaganje za mjere na koje se odnosi Uredba (EU) br. 1308/2013 za godinu ili godine za koje je potrebna dodatna potpora, a koje se provode u okolnostima koje prelaze okvire uobičajenih kretanja na tržištu.
Poglavlje B. Mjere uređenja unutarnjeg tržišta
Obuhvat mjera uređenja unutarnjeg tržišta
Članak 56.
Mjere uređenja unutarnjeg tržišta iz članka 51. stavka 2. ovoga Zakona dijele se na mjere tržišnih intervencija i pravila koja se odnose na stavljanje poljoprivrednih i prehrambenih proizvoda na tržište i organizacije proizvođača.
Mjere tržišnih intervencija
Članak 57.
(1) Mjere tržišnih intervencija provode se primjenom:
– mjera javnih intervencija i privatnog skladištenja
– posebnih programa potpora
– programa odobravanja nasada vinove loze.
(2) Sustavom mjera javnih intervencija i potpora za privatno skladištenje pravne i fizičke osobe, u slučajevima utvrđenoga pada ili rasta cijena za određene poljoprivredne proizvode na tržištu, mogu uz pridržavanje propisanih pravila koristiti:
– pravo da Agenciji za plaćanja ponude kupnju svojih proizvoda, odnosno pravo ponude za kupnju proizvoda od Agencije za plaćanja
– pravo davanja ponude svojih proizvoda na privatno skladištenje uz stjecanje prava na potporu u skladu s količinom i razdobljem koje ugovore s Agencijom za plaćanja.
(3) Posebnim programom potpora uspostavljaju se mehanizmi kojima pravne i fizičke osobe mogu, uz pridržavanje propisanih pravila, koristiti pravo na potpore uređene za:
– programe za poboljšanje dostupnosti hrane radi poboljšanja distribucije poljoprivrednih proizvoda i poboljšanja prehrambenih navika djece
– programe za sektore maslinova ulja i maslina, voća i povrća, vina i pčelarstva.
(4) Programom odobravanja nasada vinove loze pravne i fizičke osobe su korisnici i obveznici kojima se uređuje sustav upravljanja proizvodnim potencijalom u sektoru vina iz kojeg proizlaze prava i obveze u dijelu pridržavanja proizvodnoga potencijala.
(5) Pravne i fizičke osobe svoja prava i obveze u poštivanju pravila mjera tržišnih intervencija, kao i u svezi s ostvarivanjem potpore za njihovu provedbu i ostalim propisanim zahtjevima ostvaruju u skladu s pravilima mjera tržišnih intervencija.
(6) Ljestvice Unije za klasiranje i označivanje trupova 