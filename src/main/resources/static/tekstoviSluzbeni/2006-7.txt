 scenariju energetske učinkovitosti 2,9% godišnje.
Rezultati provedene analize zahtijevaju aktivno i odlučno djelovanje planskim dokumentima i provedbom kako bi se osigurala okolišna održivost budućeg hrvatskog prometnog sektora. S tim u vezi posebno treba naglasiti činjenicu da prema analizama utjecaja prometnih grana na okoliš, željeznica je ocijenjena kao prometna grana koja najmanje nepovoljno utječe na okoliš. Osim toga, željeznica kao sustav pruža potencijalne mogućnosti preuzimanja novoga dodatnog prijevoza koji će se javiti u budućnosti i tako rasteretiti cestovni promet. To će naročito biti moguće u segmentu prometa u urbanim sredinama, multimodalnom prijevozu u kojem sudjeluje pomorski promet i promet na unutarnjim plovnim putovima, te cestovni promet u funkciji distribucije.
1.4. Energetska učinkovitost
Cestovna i željeznička infrastruktura nisu jednako razvijene u svim dijelovima Hrvatske. Iako je u posljednjih nekoliko godina uložen veliki napor u izgradnju novih cesta, ozbiljnije ulaganje potrebno je kako u postojeću tako i u novu infrastrukturu s posebnim naglaskom na bolju povezanost između obale i zaleđa.
Većinu dosadašnjih aktivnosti na području energetske učinkovitosti poduzelo se u sklopu nacionalnog energetskog programa TRANCRO (Program energetske efikasnosti u prometu): izrađena je baza podataka o strukturi prometa u Hrvatskoj i korištenju povezane energije zajedno s modelom za predviđanje buduće potrošnje energije. Rezultati pokazuju da će najveći udjel u potrošnji energije u budućnosti imati putnički promet, preciznije cestovni promet vozila i to zbog stalnog porasta broja automobila, povećanja prijeđene udaljenosti po vozilu i smanjenja broja osoba koje se voze jednim vozilom. Izvedeno iz europskog konteksta, glavni ciljevi u prometnoj politici Hrvatske s ciljem poboljšanja energetske učinkovitosti trebali bi biti sljedeći:
– smanjenje potrošnje energije poboljšanjem iskoristivosti goriva samih vozila i postepena zamjena nafte drugim vrstama goriva (npr. biogoriva, prirodni plin, ukapljeni naftni plin, vodik, električna energija)
– pokretanje kombiniranih istraživačkih programa iz područja energije i prometa
– istraživanje usmjereno na pametna i čišća vozila
– korištenje informacijske i komunikacijske tehnologije (ICTs) za učinkovitost iskorištavanja goriva u vozilima
– osnivanje javno-privatnih partnerstava za sustave javnog prijevoza
– osiguravanje normi, propisa i fiskalnih instrumenata (stvaranje optimalnih uvjeta za usvajanje nove tehnologije na tržištu) za korištenje većeg udjela biogoriva u prometu
– smanjenje emisije CO2 vozila u skladu s europskom praksom
– podizanje svijesti korisnika (energetsko označavanje vozila, kampanje usmjerene na korisnike i potrošače, itd.)
– koordiniranje aktivnosti kroz različite sektore kako bi se postigli sinergijski efekti
– stimuliranje ulaganja u infrastrukturu za distribuciju alternativnih goriva i za bolji javni prijevoz.
1.5. Industrijska strategija Republike Hrvatske 2014. – 2020.
Strateški ciljevi razvoja industrije prema Industrijskoj strategiji Republike Hrvatske 2014.-2020. definirani su temeljem rezultata provedenih kvantitativnih i kvalitativnih analiza i usmjereni su na četiri osnovna područja: (1) obujam industrijske proizvodnje, (2) zaposlenost, (3) produktivnost i (4) izvoz. Pri definiranju operativnih mjera realizacije strateških ciljeva posebna pozornost posvećena je odnosu horizontalnih i sektorskih mjera. Naime uspjeh procesa strateškoga planiranja ovisi o kvaliteti posljednjega koraka – provedbe strategije. U procesu izrade Industrijske strategije utvrđeni su ključni problemi industrije, a sukladno tome i prioritetna područja za rješavanje utvrđenih problema. Međutim, najvažniji čimbenik uspjeha Industrijske strategije nalazi se u načinu i kvaliteti procesa provedbe te Strategije.
S tim u vezi treba dodatno razmotriti ulogu željezničkog prometnog sustava u Republici Hrvatskoj. Domaći prijevoznici bit će u stanju ostvariti prijevozne učinke