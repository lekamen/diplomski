94 02.09.2015 Odluka o najnižoj mirovini za jednu godinu mirovinskog staža od 1. srpnja 2015.
HRVATSKI ZAVOD ZA MIROVINSKO OSIGURANJE
1820
Na temelju članka 88. stavka 8. Zakona o mirovinskom osiguranju (»Narodne novine« br. 157/2013 i 33/2015), članka 22. stavka 1. točke 8. Statuta Hrvatskog zavoda za mirovinsko osiguranje (»Narodne novine«, broj 28/2014 i 24/2015), Upravno vijeće Hrvatskog zavoda za mirovinsko osiguranje, na sjednici održanoj 27. kolovoza 2015., donosi
ODLUKU
O NAJNIŽOJ MIROVINI ZA JEDNU GODINU MIROVINSKOG STAŽA OD 1. SRPNJA 2015.
Članak 1.
Najniža mirovina za jednu godinu mirovinskog staža od 1. srpnja 2015. iznosi 59,23 kn.
Članak 2.
Najniža mirovina određuje se ovisno o ukupnom broju godina mirovinskog staža, uz primjenu polaznog faktora iz članka 85. i mirovinskog faktora iz članka 87. Zakona o mirovinskom osiguranju.
Članak 3.
Ova Odluka stupa na snagu osmoga dana od dana objave u »Narodnim novinama«, a primjenjuje se od 1. srpnja 2015.
Klasa: 041-01/15-02/7
Urbroj: 341-99-01/01-15-3
Zagreb, 27. kolovoza 2015.
Predsjednica Upravnog vijeća Hrvatskog zavoda za mirovinsko osiguranje Mirjana Rađenović, v. r.
