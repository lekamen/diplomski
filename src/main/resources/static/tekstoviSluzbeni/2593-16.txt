 zelena dvostruka konusa postavljena oko jedan metar jedan iznad drugoga;
a ako je potrebno;
b) Na strani na kojoj plovni put nije slobodan:
Noću:
obično crveno svjetlo ili jasno crveno svjetlo postavljeno na istu visinu kao najviše svjetlo od dva zelena svjetla propisana u točki (a) ovoga stavka i iste jačine kao navedena zelena svjetla;
Danju:
crveni balon postavljen na istu visinu kao najviši dvostruki konus propisan u točki (a) ovoga stavka;
ili, ukoliko je plovila potrebno zaštititi od valova
c) Na strani ili stranama gdje je plovni put slobodan:
Noću:
obično crveno svjetlo i obično bijelo svjetlo ili jasno crveno svjetlo i jasno bijelo svjetlo, postavljena na oko 1 m jedno iznad drugog tako da je crveno svjetlo više;
Danju:
zastavu s crvenom gornjom polovicom i bijelom donjom polovicom ili dvije zastave jedna iznad druge od kojih je gornja crvena, a donja bijela;
a ako je potrebno,
d) Na strani na kojoj plovni put nije slobodan:
Noću:
crveno svjetlo postavljeno na istu visinu kao crveno svjetlo propisano u točki (c) ovoga stavka i iste jačine kao to navedeno svjetlo;
Danju:
crvenu zastavu postavljenu na istu visinu kao crveno-bijela ili crvena zastava koja je postavljena na drugu stranu plovila (točka (c) ovoga stavka).
(2) Dnevno označavanje propisano u stavku 1. točki (a) i (b) ovoga članka može se zamijeniti sljedećim znacima:
a) na strani ili stranama na kojima je plovni put slobodan s pločom E.1 (Prilog 7) »dozvoljen prolaz«
a ako je potrebno,
b) na strani na kojoj plovni put nije slobodan s pločom A.1 (Prilog 7) »zabrana ulaska« postavljenoj na istoj visini na kojoj i ploča iz točke (a) ovoga stavka.
(3) Oznake iz stavka 1. i 2. ovoga članka moraju se postaviti na takvu visinu da bude vidljive sa svih strana. Zastave se mogu zamijeniti pločama istih boja.
(4) Nasukana ili potopljena plovila moraju imati oznake propisane u stavku 1. točke (a) i (b) ovoga članka. Ako pozicija nekog potopljenog plovila ne dozvoljava obilježavanje na plovilu, navedene oznake moraju se postaviti na čamce ili plutače ili se isticati na neki drugi prikladan način.
(5) Lučka kapetanija može pojedino plovilo osloboditi od obveze isticanja svjetala propisanih u stavku 1. i 2. točke (a) i (b) ovoga članka.
Članak 3.26 – Obilježavanje sidara koja mogu predstavljati opasnost za plovidbu
(1) Kada su, u slučajevima iz članka 3.20 i članka 3.23 ovoga Pravilnika sidra plovila, plutajućih tijela ili plutajućih objekata postavljena tako da sidra ili njihova užad ili lanci mogu predstavljati opasnost za plovidbu, svjetlo za stajanje najbliže takvom sidru treba zamijeniti s dva obična bijela svjetla vidljiva sa svih strana, postavljena na 1 m jedno iznad drugog.
(2) Plovila, plutajuća tijela i plutajući objekti trebaju svako svoje pojedinačno sidro koje može predstavljati opasnost za plovidbu, označiti:
Noću:
plovkom s radar reflektorom na kojem se nalazi obično bijelo svjetlo vidljivo sa svih strana;
Danju:
žutim plovkom s radar reflektorom.
(3) Kada užad ili sidreni lanci plutajućeg postrojenja mogu predstavljati opasnost za plovidbu, moraju se označiti.
Noću:
plovkom s radar reflektorom na kojem se nalazi obično bijelo svjetlo vidljivo sa svih strana;
Danju:
žutim plovkom s radar reflektorom.
POGLAVLJE III POSEBNO OBILJEŽAVANJE
Članak 3.27 – Dodatno obilježavanje inspekcijskih, vatrogasnih plovila i spasilačkih plovila
(1) Plovila lučke kapetanije moraju, kao dopunu drugim oznakama propisanim drugim odredbama ovoga Pravilnika, isticati na oba boka na pramcu oznaku u obliku bijelog romba s plavim obrubom.
(2) Osim oznaka iz stavka 1. ovoga članka, plovila navedena u stavku 1. ovoga članka, dužna su danju isticati zastavu državne pripadnosti i plamenac bijele boje koji u sredini ima ucrtani znak iz stavka 1. ovoga članka te i danju i noću moraju imati obično plavo trepćuće svjetlo vidljivo sa svih strana.
(3) Uz dozvolu lučke kapetanije plavo svjetlo iz stavka 2. ovoga članka mogu pokazivati i vatrogasna i spasilačka plovila kada se nalaze u plovidbi 