11 03.02.2016 Pravilnik o sadržaju, metodama i načinu provedbe psihološkoga testiranja
DRŽAVNOODVJETNIČKO VIJEĆE
287
Na temelju članka 152. u vezi s člankom 159.a stavkom 5. Zakona o državnom odvjetništvu (»Narodne novine« broj 76/09, 153/09, 116/10, 145/10, 57/11, 130/11, 72/13, 148/13, 33/15 i 82/15, u daljnjem tekstu: Zakon) na 18. sjednici održanoj 15. siječnja 2016. donijelo je
PRAVILNIK
O SADRŽAJU, METODAMA I NAČINU PROVEDBE PSIHOLOŠKOGA TESTIRANJA
Članak 1.
(1) Ovim Pravilnikom propisuje se:
– sadržaj, metode i način provedbe psihološkoga testiranja osoba koje su završile Državnu školu za pravosudne dužnosnike, a koje se kandidiraju za zamjenika općinskog državnog odvjetnika radi utvrđivanja njihove sposobnosti za obnašanje dužnosti zamjenika državnog odvjetnika te
– način određivanja ovlaštene pravne osobe za provođenje psihološkog testiranja.
(2) Izrazi koji se koriste u ovom Pravilniku u muškom rodu, uporabljeni su neutralno i odnose se na muške i ženske osobe.
Članak 2.
Psihološko testiranje koje prethodi mišljenju o sposobnosti kandidata za obnašanje dužnosti zamjenika državnog odvjetnika sukladno čl. 159.a Zakona provodi ovlaštena pravna osoba koju odredi Državnoodvjetničko vijeće (u daljnjem tekstu: Vijeće).
Članak 3.
Vijeće će na psihološko testiranje uputiti kandidata za oglašeno slobodno mjesto zamjenika općinskog državnog odvjetnika koji je završio Državnu školu za pravosudne dužnosnike, koji ispunjava uvjete za mjesto zamjenika općinskog državnog odvjetnika i koji je podnio pravovremenu i potpunu prijavu na oglas za oglašeno slobodno mjesto zamjenika općinskog državnog odvjetnika.
Članak 4.
Psihološki test se sastoji od pisanog dijela i kraćeg razgovora (intervju) s kandidatom.
Članak 5.
Psihološka sposobnost kandidata iz članka 3. ovoga Pravilnika utvrđuje se na psihološkom testiranju prema sljedećim mjerilima:
– test opće intelektualne sposobnosti,
– višedimenzionalni upitnik osobnosti,
– polustrukturirani psihologijski intervju.
Članak 6.
Vijeće će kandidatima iz članka 3. ovog Pravilnika uputiti poziv za pristup psihološkom testiranju.
Članak 7.
Organizaciju provođenja, kontrolu i evidenciju pravodobnog obavljanja psihološkog testiranja obavlja Vijeće.
Članak 8.
Ovlaštena pravna osoba će donijeti mišljenje o svakom od kandidata koji su pozvani na pristup psihološkom testiranju u roku od tri (3) dana od provedenog psihološkog testiranja te ga dostaviti Vijeću.
Članak 9.
(1) Ovlaštena pravna osoba psihološku sposobnost kandidata iz članka 3. ovog Pravilnika u svojem mišljenju iz članka 8. ovog Pravilnika utvrđuje kao:
– sposoban za obnašanje dužnosti zamjenika državnog odvjetnika, ili
– nesposoban za obnašanje dužnosti zamjenika državnog odvjetnika.
(2) Mišljenje kojim je utvrđena nesposobnost za obnašanje dužnosti zamjenika državnog odvjetnika ovlaštena pravna osoba mora obrazložiti.
(3) Mišljenje iz stavka 1. članka 8. ovog Pravilnika važi najdulje godinu dana od dana njegova donošenja.
Članak 10.
Ovlaštena pravna osoba odgovara za rad Vijeću.
Članak 11.
(1) Ovlaštena pravna osoba koja obavlja psihološko testiranje kandidata dužna je voditi posebnu evidenciju i čuvati dokumentaciju svih pregledanih kandidata. Posebna evidencija vodi se u obliku kartoteke koju čine rezultati psiholoških testova i intervjui.
(2) Na poseban zahtjev Vijeća ovlaštena pravna osoba dužna je dostaviti podatke iz evidencije i dokumentaciju iz stavka 1. ovog članka.
Članak 12.
Obrasci mišljenja ovlaštene pravne osobe nalaze se u Prilogu 1. i 2., koji su sastavni dio ovog Pravilnika.
Članak 13.
Ovaj Pravilnik stupa na snagu osmog dana od dana objave u »Narodnim novinama«.
Zagreb, 15. siječnja 2016.
Predsjednik Državnoodvjetničkog vijeća Dražen Jelenić, v. r.
PRILOG 1.
OVLAŠTENA PRAVNA OSOBA (naziv, adresa)
BROJ PROTOKOLA: (redni broj, dan, mjesec, godina)
Temeljem članka 159.a Zakona o državnom odvjetništvu (»Narodne novine« broj 76/09, 153/09, 116/10, 145/10, 57/11, 130/11, 72/13, 148/13, 33/15 i 82/15 u daljnjem tekstu: Zakon)