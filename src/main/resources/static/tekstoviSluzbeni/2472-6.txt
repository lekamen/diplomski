 svojstava, kvalitete ili drugih karakteristika proizvoda te za znanstvene svrhe radi pridobivanja podataka bitnih za industrijska ili komercijalna istraživanja u količinama propisanim posebnim propisima. Središnji ured može na posebni zahtjev trošarinskom obvezniku i drugim pravnim i fizičkim osobama koje prodaju označena plinska ulja rješenjem odobriti korištenje označenog plinskog ulja uz oslobođenje od plaćanja trošarine u svrhu provedbe kontrole kvalitete prema posebnim propisima. To rješenje se dostavlja i osobi koja pruža usluge podrške sustavu za nadzor potrošnje označenog plinskog ulja radi usklađivanja evidencija o potrošnji.
(8) Od plaćanja trošarine oslobođeni su trošarinski proizvodi koje ovlašteni držatelj trošarinskog skladišta i oslobođeni korisnik unište pod carinskim nadzorom, a što se ne može izvršiti bez prisustvovanja ovlaštenog službenika nadležnog carinskog ureda.
(9) O namjeri uništenja trošarinskih proizvoda osobe iz stavka 8. ovoga članka dužne su nadležnom carinskom uredu najkasnije tri dana prije planiranog uništenja proizvoda podnijeti prijavu za uništenje u pisanom obliku. Nakon provedenog uništenja ovlašteni službenik nadležnog carinskog ureda mora sastaviti bilješku/zapisnik u dva primjerka u kojemu navodi razloge uništenja trošarinskih proizvoda, te jedan primjerak istoga uručuje ovlaštenom držatelju trošarinskog skladišta i oslobođenom korisniku, a izvornik pohranjuje u carinskom uredu.
Članak 15.
(1) Obveza obračunavanja trošarine ne nastaje na trošarinske proizvode koji su u sustavu odgode plaćanja trošarine ili potpuno uništeni ili nepovratno izgubljeni zbog nepredviđenih slučajeva ili više sile ili zbog osobine proizvoda ili su uništeni pod carinskim nadzorom. Proizvodi se smatraju potpuno uništenim ili nepovratno izgubljenima kada ih više nije moguće koristiti kao trošarinske proizvode.
(2) Odredbe iz stavka 1. ovoga članka i članka 14. ovoga Pravilnika odgovarajuće se primjenjuju i na registriranog primatelja, povremeno registriranog primatelja, registriranog pošiljatelja, primatelja u Republici Hrvatskoj koji prima trošarinske proizvode puštene u potrošnju u drugoj državi članici te kada trošarinski proizvodi stignu na teritorij Republike Hrvatske kod prodaje na daljinu.
VI. OBRAČUN I PLAĆANJE TROŠARINE KOD NEPRAVILNOSTI
Članak 16.
(1) U slučaju ako je trošarinski dug nastao zbog nezakonitog postupanja s trošarinskim proizvodima u prometu na teritoriju Republike Hrvatske obvezu obračunavanja i plaćanja trošarine osoba koja nije upisana u registar trošarinskih obveznika može izvršiti podnošenjem trošarinske obračunske prijave prema članku 25. stavku 16. Zakona.
(2) Trošarinska obračunska prijava iz stavka 1. ovoga članka podnosi se u dva primjerka, a dužni iznos trošarine plaća se u roku od pet dana od dana kada je proveden nadzor kojim je utvrđeno da se trošarinski proizvodi nalaze u okolnostima koje uvjetuju nastanak trošarinskog duga.
(3) Trošarinska obračunska prijava iz stavka 1. ovoga članka podnosi se na Obrascu TOP koji je tiskan u Prilogu 9 ovoga Pravilnika i njegov je sastavni dio.
VII. POVRAT PLAĆENE TROŠARINE
Članak 17.
(1) Osobe iz članka 28. stavka 1. Zakona podnose zahtjev za povrat plaćene trošarine carinskom uredu nadležnom prema svome sjedištu, odnosno prebivalištu.
(2) Zahtjev za povrat se podnosi u pisanom obliku u dva primjerka i u istome moraju biti navedene sve potrebne činjenice i priloženi svi potrebni dokumenti kojima se dokazuje opravdanost zahtjeva za povrat trošarine, kao i drugi dokazi koje nadležni carinski ured s obzirom na okolnosti konkretnog slučaja zahtijeva kako bi se utvrdila stvarna opravdanost povrata plaćene trošarine.
(3) Pravo na povrat plaćene trošarine iz članka 28. stavka 1. točke 1. Zakona dokazuje se na osnovu evidencije proizvođača trošarinskih proizvoda o trošarinskim proizvodima na koje je plaćena trošarina, a upotrijebljenim u proizvodnji novih trošarinskih proizvoda uz dokaz da je na iste plaćena trošarina te na osnovu evidencija o