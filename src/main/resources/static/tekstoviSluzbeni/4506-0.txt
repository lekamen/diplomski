84 21.09.2016 Pravilnik o izmjenama i dopunama Pravilnika o stavljanju na tržište sjemena povrća
MINISTARSTVO POLJOPRIVREDE
1855
Na temelju članka 2. stavka 3., članka 9. stavka 3., članka 12. stavka 6., članka 13. stavka 4., članka 14. stavka 5., članka 15. stavka 4., članka 16. stavka 5., članka 17. stavka 3., članka 18. stavka 4., članka 19. stavka 6., članka 20. stavka 11., članka 21. stavka 2. i 5., članka 22. stavka 5., članka 23. stavka 2. i 9., članka 24. stavka 3., članka 25. stavka 3., članka 27. stavka 4., članka 28. stavka 4. i 5., članka 29. stavka 9., članka 31. stavka 3. i članka 73. stavka 2. Zakona o sjemenu, sadnom materijalu i priznavanju sorti poljoprivrednog bilja (»Narodne novine«, br. 140/05, 35/08, 25/09, 124/10, 55/11 i 14/14) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O STAVLJANJU NA TRŽIŠTE SJEMENA POVRĆA
Članak 1.
U Pravilniku o stavljanju na tržište sjemena povrća (»Narodne novine«, br. 129/07, 78/10, 43/13, 29/14 i 36/15) u članku 1a. iza podstavka 7. dodaje se podstavak 8. koji glasi:
»– Provedbena direktiva Komisije (EU) 2016/317 od 3. ožujka 2016. o izmjeni direktiva Vijeća 66/401/EEZ, 66/402/EEZ, 2002/54/EZ, 2002/55/EZ, 2002/56/EZ i 2002/57/EZ u pogledu službenih oznaka na pakiranjima sjemena (SL L 60, 5. 3. 2016.).«.
Članak 2.
U članku 3. točki 1. u tablici u prvom redu u drugom stupcu iza prve riječi: »luk« dodaje se riječ: »(sjeme ili lučice)« i u četvrtom redu u drugom stupcu iza riječi: »češnjak« dodaje se riječ: »(sjeme ili češnjevi)«.
U točki 2. iza podtočke b) dodaje se nova podtočka c) koja glasi:
»c) 1000 g za lučice i češnjeve«.
Dosadašnja podtočka c) postaje podtočka d).
Članak 3.
U članku 4. stavku 1. dodaje se točka D) koja glasi:
»D) Iznimno, lučice luka i češnjevi češnjaka koji se unose iz država članica Europske unije dopušteno je prepakiravati u sitna pakiranja koja su namijenjena krajnjim neprofesionalnim korisnicima. Za takva pakiranja nije nužno navoditi kategoriju.«.
Članak 4.
U članku 11. iza stavka 4. dodaje se stavak 5. koji glasi:
»(5) Za sve kategorije sjemena za koje se provodi nadzor pod stručnom kontrolom dobavljač je dužan čuvati uzorke i voditi evidenciju za svaku uzorkovanu partiju sjemena.«.
Članak 5.
U članku 14. stavku 5. riječi: »Certifikat o sjemenu na pakiranju i Certifikat o sjemenu uz otpremnicu« zamjenjuju se riječima: »Certifikat o sjemenu na pakiranju, Certifikat o sjemenu uz otpremnicu i Certifikat proizvođača«.
U stavku 5. u podstavku 1. riječ: »uvoz« zamjenjuje se riječju: »doradu«.
Iza stavka 6. dodaje se stavak 7. koji glasi:
»(7) Proizvodna godina traje od 1. lipnja tekuće godine do 31. svibnja sljedeće godine.«.
Članak 6.
U članku 16. stavku 4. iza riječi: »sjeme« dodaju se riječi: »i standardno sjeme«.
Članak 7.
Članak 18. mijenja se i glasi:
»(1) Prilikom stavljanja na tržište pakiranje sjemena povrća kategorija osnovno i certificirano, osim standardnog sjemena i kada sjeme povrća kategorije certificirano dolazi u sitnom pakiranju, mora:
– biti označeno s vanjske strane Certifikatom o sjemenu na pakiranju koji prethodno nije upotrebljavan. Certifikat o sjemenu na pakiranju može se staviti i s unutarnje strane prozirnog pakiranja uz uvjet da se propisani podaci mogu pročitati. Certifikat o sjemenu na pakiranju mora sadržavati podatke propisane u Dodatku 4. dio A. ovoga Pravilnika na hrvatskom jeziku i biti u boji propisanoj za kategoriju sjemena:
– bijela s dijagonalnom ljubičastom crtom za predosnovno sjeme,
– bijela za osnovno sjeme,
– plava za certificirano sjeme,
– tamnožuta za standardno sjeme,
– siva za sjeme koje nije konačno certificirano,
– smeđa za sjeme sorte koja nije na Sortnoj listi Republike Hrvatske,
– pratiti Certifikat o sjemenu uz otpremnicu, odnosno službeni dokument koji sadrži najmanje podatke s Certifikata o sjemenu na pakiranju propisane u Dodatku 4. dio A. Službeni Certifikat o sjemenu na pakiranju (osnovno sjeme i certificirano sjeme, isključujući sitna pakiranja) I. Potrebni podaci