 podatke koji se mogu koristiti kao baze o obveznicima civilne zaštite iz kojih će se potreban broj obveznika odabirom rasporediti u postrojbe civilne zaštite, kao što su:
– evidencije boravišta i prebivališta građana
– vojne evidencije
– birački popisi
– evidencije korisnika komunalnih i drugih usluga i
– druge odgovarajuće raspoložive baze podataka.
(2) Pored baza podataka iz stavka 1. ovog članka, jedinice lokalne i područne (regionalne) samouprave za potrebe popunjavanja postrojbi civilne zaštite mogu:
– ustrojiti vlastite evidencije obveznika civilne zaštite
– kroz suradnju s pojedinim udrugama građana dio njihovih članova, sukladno odredbama Zakona, raspoređivati u postrojbe civilne zaštite
– koristiti javne pozive, putem kojih će pozvati sve zainteresirane građane da sudjeluju u sustavu civilne zaštite i da ih nadležna tijela formalno rasporede u postrojbe civilne zaštite
– kroz suradnju s volonterskim centrima, iz njihovih evidencija odabrati potencijalne obveznike za raspoređivanje u postrojbe civilne zaštite.
Članak 15.
(1) Provođenjem postupka odabira, potencijalni kandidati se kroz popunu i raspoređivanje, iz statusa obveznika civilne zaštite prevode u status pripadnika postrojbe civilne zaštite.
(2) Prava i obveze pripadnika postrojbi civilne zaštite uređuju se zakonom.
Članak 16.
(1) Popuna postrojbi civilne zaštite jedinica lokalne i područne (regionalne) samouprave provodi se na način da se svi potencijalni kandidati pozovu na intervju, obavijeste o pravima i obvezama u vezi rasporeda u postrojbe civilne zaštite, utvrdi im se raspored i utemelji evidencijski karton pripadnika postrojbe civilne zaštite.
(2) Intervju iz stavka 1. ovog članka obvezno obuhvaća pitanja o motiviranosti, zainteresiranosti, dragovoljnosti, stručnim znanjima i posebnim vještinama od interesa za djelovanje u postrojbama civilne zaštite.
(3) Obavijest o pravima pripadnika postrojbi civilne zaštite iz stavka 1. ovog članka obvezno mora sadržavati informacije o načinu zaštite i osiguranja od posljedica nesreća tijekom provođenja mjera i aktivnosti civilne zaštite, informacije o refundaciji plaće poslodavcima kao i o eventualnim pravima pripadnika na druge naknade, npr. paušalne novčane naknade i/ili određene povlastice koje im se posebnom odlukom nadležnog tijela jedinice lokalne i područne (regionalne) samouprave mogu dodijeliti, odnosno o određenim povlasticama povezanim s rasporedom u postrojbu civilne zaštite, kao npr. smanjenom prirezu ili komunalnim doprinosima, besplatnom parkiranju, nižim cijenama usluga vrtića kojih je lokalna samouprava utemeljitelj, prednostima u dodjeli stipendija ili na neki drugi pogodan način vrednovati njihovo angažiranje u postrojbama civilne zaštite.
(4) Obavijest o obvezama pripadnika postrojbi civilne zaštite iz stavka 1. ovog članka obvezno mora sadržavati informacije o obvezi odazivanja na nalog za mobilizaciju kao i razlozima i načinu odgađanja/oslobađanja od izvršavanja obveza, obvezama osposobljavanja, obvezama sudjelovanja na vježbama te čuvanja zadužene i povjerene im opreme i sredstava civilne zaštite.
(5) Raspoređeni pripadnici u postrojbe civilne zaštite uvode se u evidenciju obveznika civilne zaštite koja se sukladno Pravilniku o vođenju evidencija pripadnika snaga civilne zaštite vodi u jedinicama lokalne i područne (regionalne) samouprave.
Članak 17.
Jedinice lokalne i područne samouprave dužne su prije sudjelovanja postrojbe civilne zaštite u programima osposobljavanja, vježbama ili sudjelovanju u provođenju mjera civilne zaštite provesti:
– imenovanje zapovjednika, upravljačke skupine i svih pripadnika postrojbe
– opremanje zaštitnom radnom odorom, specijalističkom i skupnom opremom
– osigurati pripadnike od posljedica nesretnog slučaja
– osigurati samodostatnost neophodnu za provođenje mjera i aktivnosti civilne zaštite.
Članak 18.
(1) Jedinice lokalne i područne (regionalne) samouprave u postrojbe civilne zaštite u pravilu raspoređuju 10% više pripadnika od broja utvrđenog planom popune 