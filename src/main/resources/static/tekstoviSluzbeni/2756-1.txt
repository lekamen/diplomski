 portfelja društva za osiguranje sa sjedištem u Republici Hrvatskoj na društvo za osiguranje iz druge države članice
Članak 3.
(1) Društvo za osiguranje sa sjedištem u Republici Hrvatskoj mora imati prethodno odobrenje Agencije da svoj ukupni portfelj osiguranja ili dio svog portfelja osiguranja prenese na društvo za osiguranje preuzimatelja iz druge države članice Europske unije ili Europskog gospodarskog prostora.
(2) Zahtjev društva za osiguranje prenositelja portfelja osiguranja za izdavanje odobrenja za prijenos portfelja osiguranja mora na odgovarajući način sadržavati podatke propisane člankom 2. stavkom 2. ovoga Pravilnika.
(3) Uz zahtjev iz stavka 2. ovoga članka društvo za osiguranje prenositelj dužno je dostaviti:
1. ugovor o prijenosu i preuzimanju portfelja osiguranja,
2. dokaze o plaćenoj naknadi i administrativnoj pristojbi propisanoj pravilnikom o vrsti i visini naknada i administrativnih pristojbi Agencije, koja se plaća za podneseni zahtjev.
Preuzimanje portfelja osiguranja društva za osiguranje sa sjedištem u Republici Hrvatskoj od društva za osiguranje iz druge države članice
Članak 4.
(1) Društvo za osiguranje sa sjedištem u Republici Hrvatskoj mora imati prethodno odobrenje Agencije da preuzme ukupni portfelj osiguranja ili dio portfelja osiguranja društva za osiguranje prenositelja iz druge države članice Europske unije ili Europskog gospodarskog prostora ili društva čije je sjedište u trećoj državi, a od njegove podružnice koja je osnovana u državi članici.
(2) Zahtjev društva za osiguranje preuzimatelja portfelja osiguranja za izdavanje odobrenja za preuzimanje portfelja osiguranja iz stavka 1. ovoga članka mora sadržavati podatke propisane člankom 2. stavak 2. ovoga Pravilnika.
(3) Uz zahtjev iz stavka 2. ovoga članka društvo za osiguranje preuzimatelj dužno je dostaviti dokumentaciju propisanu člankom 2. stavkom 3. ovoga Pravilnika.
Prijenos portfelja podružnice društva za osiguranje iz treće države osnovane u Republici Hrvatskoj
Članak 5.
(1) Društvo za osiguranje iz treće države (koja nije članica Europske unije ili Europskog gospodarskog prostora), mora imati prethodno odobrenje Agencije, za prijenos cijelog ili dijela portfelja ugovora o osiguranju njegove podružnice osnovane u Republici Hrvatskoj na društvo za osiguranje osnovano u Republici Hrvatskoj ili na društvo za osiguranje sa sjedištem u drugoj državi članici Europske unije ili Europskog gospodarskog prostora, odnosno u trećoj državi.
(2) Zahtjev društva za osiguranje prenositelja portfelja osiguranja za izdavanje odobrenja za prijenos portfelja osiguranja njegove podružnice osnovane u Republici Hrvatskoj mora na odgovarajući način sadržavati podatke propisane člankom 2. stavak 2. ovoga Pravilnika i ime i adresu punomoćnika u Republici Hrvatskoj za primanje pismena u postupku po ovom zahtjevu.
(3) Uz zahtjev iz stavka 2. ovoga članka društvo za osiguranje preuzimatelj treba dostaviti dokumentaciju propisanu člankom 2. stavkom 3. ovoga Pravilnika.
(4) Društvo koje preuzima portfelj osiguranja mora imati dozvolu za obavljanje poslova osiguranja kojom je obuhvaćen portfelj osiguranja koji preuzima.
Dokumentacija
Članak 6.
(1) Dokumentacija koja se dostavlja uz zahtjeve iz ovog Pravilnika, a na stranom je jeziku, treba biti dostavljena prevedena na hrvatski jezik od ovlaštenog sudskog tumača.
(2) Dostavljena dokumentacija se ne vraća.
(3) Osim dokumentacije propisane ovim Pravilnikom Agencija može, kada ocijeni potrebnim za donošenje odluke o zahtjevu, pozvati podnositelja zahtjeva da dostavi i drugu dokumentaciju potrebnu za odlučivanje o podnesenom zahtjevu.
Stupanje na snagu Pravilnika
Članak 7.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-04/12 Urbroj: 326-01-660-663-16-1 Zagreb, 15. siječnja 2016.
Predsjednik Upravnog vijeća, Petar-Pierre Matek, v. r.
