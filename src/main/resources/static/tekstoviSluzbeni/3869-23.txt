naknade prijevoza na i s posla, naknada za pribavljanje podatka iz institucija i ustanova potrebnih za rad LAG-a
3. naknada članovima, volonterima i zaposlenicima LAG-a koji sudjeluju u radu odbora/ komisije/povjerenstva za odabir projekta
4. kamate i tečajne razlike
5. rabljeni strojevi i oprema
6. vozila
7. troškovi vezani uz ugovor o leasingu, kao što su marža davatelja leasinga, troškovi refinanciranja kamata i amortizacija
8. troškovi jamstva i slične naknade
9. novčane kazne, financijske kazne te troškovi parničnog i upravnog postupka
10. troškovi nastali prije dana podnošenja Zahtjeva za potporu
11. stipendije i nagrade.
(3) Preračun tečaja eura u kune obavlja se prema tečaju Europske komisije.
Opći uvjeti
Članak 60.
(1) Aktivnosti tekućih troškova i animacije iz članka 57. ovoga Pravilnika, mogu započeti nakon sklapanja Ugovora.
(2) Odabrani LAG može za aktivnosti tekućih troškova i animacije iz članka 57. ovoga Pravilnika namijeniti do 25 % iznosa javne potpore u odnosu na Podmjere 19.2. i 19.3.
(3) Iznimno od stavka 2. ovoga članka, u slučaju da se LAG bavi gospodarskom djelatnošću, visina javne potpore za aktivnosti tekućih troškova i animacije po LAG-u za vrijeme provedbe Programa iznosi najviše 200.000 eura u razdoblju od tri fiskalne godine (de minimis potpora) sukladno odredbama Uredbe (EU) br. 1407/2013.
(4) Ukoliko se LAG u trenutku odabira u Podmjeri 19.2 nije bavio gospodarskom djelatnošću, već se s gospodarskom djelatnošću počeo baviti nakon odabira u Podmjeri 19.2, LAG je dužan u roku od pet dana od dana prijave nadležnom tijelu o početku bavljenja gospodarskom djelatnošću, pisanim putem obavijesti Agenciju za plaćanja.
(5) Odredbe iz stavaka 3. i 4. ovoga članka se primjenjuju i u slučajevima kada LAG posjeduje udjele ili dionice u temeljnom kapitalu poduzeća.
(6) Odabrani LAG može nakon sklapanja Ugovora putem Zahtjeva za isplatu predujma tražiti isplatu predujma.
(7) Zahtjev za isplatu predujma može se podnijeti u roku od šest mjeseci od dana potpisivanja Ugovora.
(8) Iznos predujma ne može iznositi više od 50 % dodijeljene javne potpore u Podmjeri 19.4.
(9) Uvjet za isplatu predujma jest dostava bankarske garancije plative »na prvi poziv« i »bez prigovora« u stopostotnoj vrijednosti zatraženog iznosa predujma. Predujam se može koristiti isključivo za plaćanje nastalih tekućih troškova i animacije.
(10) Iznos predujma mora se opravdati najkasnije u roku od 12 mjeseci od dana isplate predujma.
(11) Agencija za plaćanja će nakon 31. prosinca 2019. do završetka provedbe Podmjere 19.4., svake godine na dan 15. veljače godine »n« utvrditi da li je odabrani LAG-u na dan 31. prosinca godine »n-1« ispunio uvjete iz stavka 2. ovoga članka, te obustaviti isplate za aktivnosti tekućih troškova i animacija sve dok odabrani LAG ne ispuni uvjet iz stavka 2. ovoga članka.
(12) Agencija za plaćanja će nakon završetka provedbe Podmjera 19.2. i 19.3., utvrditi i usporediti iznos isplaćenih sredstava odabranom LAG-u za aktivnosti tekućih troškova i animacije iz Podmjere 19.4. i iznos isplaćenih sredstava za sve projekte/operacije kroz provedbu Podmjera 19.2. i 19.3.
(13) Ukoliko Agencija za plaćanja utvrdi da je LAG-u nakon završetka provedbe Podmjere 19.2. i 19.3. za aktivnosti tekućih troškova i animacije iz Podmjere 19.4. isplaćeno više od 25 % iznosa javne potpore u odnosu na iznos isplaćen za sve projekte/operacije kroz provedbu Podmjera 19.2. i 19.3., Agencija za plaćanja će zatražiti povrat isplaćenih sredstava koja prelaze 25 % iznosa javne potpore u odnosu na Podmjere 19.2. i 19.3.
(14) Odabrani LAG ne smije naplaćivati usluge savjetovanja potencijalnih korisnika s područja LAG-a u svrhu pripreme projekata koji se planiraju provoditi putem LRS-a.
III. ZAHTJEV ZA ISPLATU, POSTUPAK OBRADE I DONOŠENJE ODLUKA
Poglavlje A. Zahtjev za isplatu u Podmjeri 19.2.
Podnošenje Zahtjeva za isplatu
Članak 61.
Nositelj projekta u Podmjeri 19.2. može podnijeti Zahtjev za isplatu sukladno odredbama važećih pravilnika kojima se