prethodi godini osiguranja ili kao prosječna vrijednost trogodišnje proizvodnje u proteklom petogodišnjom razdoblju, ne uzimajući u obzir najveću i najmanju vrijednost.
(3) U slučaju kada korisnik ne može dokazati prosječnu vrijednost relevantne poljoprivredne proizvodnje, ista se utvrđuje sukladno važećim vrijednostima prosječne proizvodnje koje se koriste u verifikaciji šteta prema Metodologiji za procjenu šteta od elementarnih nepogoda sukladno Zakonu o zaštiti od elementarnih nepogoda (»Narodne novine«, br. 73/97, 174/04).
(4) Predmet osiguranja nije nadoknada izgubljene dugotrajne imovine, odnosno vrijednost poljoprivrednog potencijala (višegodišnji nasadi, osnovno stado, zemljišni pokrov) već vrijednost proizvodnje (prinos, urod, grlo, kljun, proizvod).
V. FINANCIRANJE I VISINA POTPORE
Sredstva potpore
Članak 10.
(1) Sredstva potpore osiguravaju se iz Europskog poljoprivrednog fonda za ruralni razvoj (u daljnjem tekstu: EPFRR) i iz proračuna Republike Hrvatske, od čega EPFRR sudjeluje sa 85 % udjela, a Republika Hrvatska s 15 % udjela.
(2) Maksimalni intenzitet javne potpore iznosi 65 % plaćene premije osiguranja.
(3) Maksimalni iznos potpore po korisniku u tijeku jedne kalendarske godine po pojedinoj pravnoj i fizičkoj osobi iznosi 75.000 eura u protuvrijednosti u kunama, obračunatoj prema mjesečnom tečaju eura utvrđenom od Europske komisije za mjesec u kojem je podnesen zahtjev za potporu objavljenom na mrežnoj stranici Europske komisije: http://ec.europa.eu/budget/inforeuro/.
VI. ZAHTJEV ZA POTPORU, POSTUPAK OBRADE I DONOŠENJE ODLUKE
Podnošenje zahtjeva za potporu
Članak 11.
(1) Korisnik podnosi zahtjev za ostvarivanje potpore Agenciji za plaćanja isključivo elektroničkim putem u skladu s člankom 140. Zakona o poljoprivredi (»Narodne novine«, br. 30/15).
(2) Zahtjev iz stavka 1. ovoga članka podnosi se putem zaštićene mrežne aplikacije – AGRONET iz članka 125. Zakona o poljoprivredi (»Narodne novine«, br. 30/15) jednom godišnje, u periodu od 1. travnja do 30. lipnja tekuće godine.
(3) Uz zahtjev iz stavka 1. ovoga članka korisnik je dužan priložiti:
– police osiguranja u originalu ili preslici
– pravovaljani dokaz o visini ukupno plaćene premije osiguranja i
– vlastoručno potpisanu izjavu korisnika iz priloga II. ovoga Pravilnika.
(4) Polica osiguranja iz stavka 3. podstavka 1. ovoga članka mora biti potpisana i ovjerena od strane osiguravatelja i korisnika, te osim općih uvjeta iz članka 7. trebaju biti jasno naznačeni sljedeći podaci:
– broj police
– naziv, adresa i osobni identifikacijski broj (u daljnjem tekstu: OIB) osiguravatelja
– ime i prezime nositelja poljoprivrednog gospodarstva (u daljnjem tekstu: PG), adresa, OIB i matični identifikacijski broj poljoprivrednog gospodarstva (u daljnjem tekstu: MIBPG) u slučaju kada je korisnik fizička osoba
– naziv, adresa, OIB i MIBPG, u slučaju kada je korisnik pravna osoba
– osiguravateljsko razdoblje na koje je sklopljena polica osiguranja
– predmet osiguranja
– osigurana površina, odnosno kilogram, broj grla ili kljunova
– broj ARKOD parcele za sve osigurane površine, odnosno broj osigurane životinje za sve domaće životinje registrirane u JRDŽ-a i JIBG na kojem se odvija stočarska proizvodnja ukoliko je primjenjivo
– ugovorena prosječna vrijednost poljoprivredne proizvodnje
– iznos osiguranja
– iznos premije osiguranja i
– datum zaključivanja police.
(5) U slučaju kada je osiguranik svoju proizvodnju osigurao putem skupne police osiguranja uz zahtjev iz stavka 1. ovoga članka prilaže se preslika skupne police osiguranja.
Postupak obrade podnesenih zahtjeva korisnika i donošenje odluka
Članak 12.
(1) Nakon provjere udovoljavanja uvjeta za ostvarivanje prava na potporu Agencija za plaćanja donosi korisniku odluku iz članka 14. stavka 1. Zakona o poljoprivredi (»Narodne novine«, br. 30/15) o ostvarivanju prava na potporu.
(2) Nepravovremeni zahtjevi za potporu se ne razmatraju te Agencija za plaćanja donosi odluka o odbijanju.
(3) Ako je zahtjev za potporu nepotpun ili