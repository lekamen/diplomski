 sustava mreže nadzora su: službeno klasificiranje gospodarstava, održavanje te klasifikacije redovnim inspekcijskim nadzorom, prikupljanje epidemioloških podataka te monitoring bolesti, kako bi se osiguralo udovoljavanje svim odredbama ovoga Pravilnika i drugih propisa u odnosu na zdravstvena ograničenja;
Ukoliko je sustav mreže nadzora uveden, on je obvezan na svim gospodarstvima u Republici Hrvatskoj. Nadležno tijelo može odobriti uspostavljanje sustava mreže nadzora na dijelu područja Republike Hrvatske koje se sastoji od jedne ili nekoliko susjednih regija kao što je definirano člankom 2. točkom o) ovoga Pravilnika. Kad se navedeno odstupanje primjenjuje, premještanje životinja u taj dio područja iz drugih regija koje nisu dijelom sustava mreže nadzora, podliježe odredbama ovoga Pravilnika;
Nadležno tijelo propisuje prava i obveze ovlaštenih veterinara, osoba odgovornih za gospodarstva ili vlasnike gospodarstava i svih drugih sudionika u sustavu, uključujući osobe odgovorne za izdavanje zdravstvenih certifikata.
(3) Obveze iz stavka 2. ovoga članka, uključuju najmanje sljedeće:
– svaki posjednik ili osoba odgovorna za stado na gospodarstvu mora:
1. osigurati, ugovorom ili drugim pravnim instrumentom, usluge ovlaštenog veterinara, a ukoliko ne postupi sukladno navedenom, nadležan je ovlašteni veterinar kojeg odredi Uprava veterinarstva,
2. odmah pozvati ovlaštenog veterinara odgovornog za gospodarstvo kad posumnja na pojavu neke zarazne bolesti ili bolesti koja se obvezno prijavljuje,
3. obavijestiti ovlaštenog veterinara o svakom dolasku životinja na svoje gospodarstvo,
4. izolirati životinje prije nego što ih uvede na svoje gospodarstvo kako bi se omogućilo ovlaštenom veterinaru da provjeri, kad je to primjenjivo, pomoću propisanih dijagnostičkih testova, može li se status gospodarstva održati.
– ovlašteni veterinari iz članka 2. stavka 2. točke l) ovoga Pravilnika moraju biti pod nadzorom nadležnog tijela i moraju:
1. zadovoljavati uvjete iz članka 153. Zakona o veterinarstvu
2. biti bez financijskog ili obiteljskog interesa s vlasnikom ili osobom odgovornom za gospodarstvo,
3. posjedovati specifično znanje u području zdravlja životinja u mjeri u kojoj se to odnosi na životinje o kojima je riječ. Navedeno znači da moraju:
a) redovito usavršavati svoje znanje, posebno s obzirom na odgovarajuće veterinarske propise,
b) ispunjavati zahtjeve koje propisuje nadležno tijelo, kako bi osigurali ispravno funkcioniranje sustava mreže nadzora,
c) osigurati vlasniku gospodarstva odnosno osobi odgovornoj za gospodarstvo sve obavijesti i pomoć za poduzimanje potrebnih aktivnosti da se zdravstveni status gospodarstva zadrži, posebno na temelju programa usuglašenih s nadležnim tijelom,
4. osigurati ispunjavanje zahtjeva o:
4.1. označavanju i certificiranju životinja nekog stada, uvedenih životinja i životinja kojima se trguje;
4.2. obvezatnom izvješćivanju o zaraznim bolestima životinja te svakom čimbeniku opasnosti za zdravlje ili dobrobit životinja kao i zdravlje ljudi;
4.3. utvrđivanju, koliko je to moguće, uzroka smrti životinja i mjesta kamo će biti otpremljene;
4.4. zoohigijenskim uvjetima stada i jedinicama proizvodnje životinja.
U svrhu ispravnog funkcioniranja sustava mreže nadzora, nadležno tijelo može ograničiti nadležnost veterinara na određen broj gospodarstava, na određene epizootiološke jedinice ili više njih. Nadležno tijelo vodi popis ovlaštenih veterinara i odobrenih gospodarstava koja sudjeluju u sustavu mreže nadzora. Ako nadležno tijelo utvrdi da pojedini sudionik mreže nadzora ne ispunjava navedene uvjete, privremeno ili trajno stavlja izvan snage izdano odobrenje te poduzima propisane mjere.
– računalna baza podataka mora sadržavati najmanje ove podatke:
1. Za svaku životinju:
a) jedinstveni identifikacijski broj ili brojeve, kako je navedeno u članku 4 stavku 1., članku 4c stavku (1) i članku 4d Uredbe (EZ) br. 1760/2000 Europskog parlamenta i Vijeća od 17. srpnja 2000. o uvođenju sustava označivanja i