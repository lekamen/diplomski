 radnoj prostoriji ti prostori moraju biti odvojeni odgovarajućom pregradom koja osigurava njihovu jasnu razdvojenost.
Posebni tehnički uvjeti
Članak 9.
Proizvođači predmeta od plemenitih kovina iz trećih zemalja koji su registrirali ili zaštitili svoj znak u ovlaštenoj instituciji države članice Europske unije, ne moraju se registrirati kao dobavljači.
Izrada i način čuvanja žiga
Članak 10.
Žig dobavljača izrađuje pravna ili fizička osoba registrirana za obavljanje te djelatnosti i koja može dokazati određenu razinu poslovne sigurnosti.
Članak 11.
Dobavljač je dužan prijaviti Zavodu gubitak ili krađu žiga o znaku dobavljača o čemu službena osoba sastavlja zapisnik koji se čuva u Zavodu.
Članak 12.
(1) Ako Zavod ukine rješenje o znaku dobavljača ili ako nakon prestanka važenja rješenja dobavljač ne podnese zahtjev za izdavanje novoga rješenja, dobavljač predmeta od plemenitih kovina dužan je vratiti žig o znaku dobavljača Zavodu radi uništenja.
(2) Ako dobavljač predmeta od plemenitih kovina ne vrati žig sa znakom dobavljača sukladno odredbi stavka 1. ovoga članka Zavod će u Službenom listu Republike Hrvatske »Narodne novine« objaviti prestanak važenja žiga sa znakom dobavljača.
(3) O vraćanju žiga sa znakom dobavljača službena osoba Zavoda sastavlja zapisnik koji se čuva u Zavodu.
V. ZAVRŠNA ODREDBA
Članak 13.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-03/02
Urbroj: 558-01/2-16-1
Zagreb, 27. travnja 2016.
Zamjenik ravnatelja mr. sc. Božidar Ljubić, dipl. ing., v. r.
DODATAK
OBLICI ZNAKA DOBAVLJAČA

X – veliko slovo hrvatske abecede s izuzetkom slova s kvačicom (A, B, C, D,…..S, T, U, V, i Z)
00 – brojevi od 01 do 99
