 protupožarnog sustava,
q) Potvrda o ispitivanju dizalica,
r) Svjedodžbe predviđene odredbama članaka 8.1.2.1, 8.1.2.2. i 8.1.2.3 ADN-a,
s) Kod prijevoza kontejnera Svjedodžba o stabilitetu za prijevoz kontejnera, plan rasporeda tereta ili popis tereta za odnosni slučaj utovara i rezultat proračuna stabilnosti za odnosni, raniji usporedivi ili standardizirani slučaj utovara, svaki put uz navođenje korištene metode izračuna,
t) Ostale plovidbene isprave koje se zahtijevaju prema međunarodnim ugovorima, pravilima ili sporazumima.
(2) Iznimno od stavka 1. ovoga članka, na čamcu se moraju nalaziti sljedeće isprave:
a) Svjedodžba plovila unutarnje plovidbe, koja može biti zamijenjena nacionalnom dozvolom za plovidbu,
b) Svjedodžba za zapovjednika odnosno voditelja čamca i
c) Dokaz o osiguranju od odgovornosti, ako je propisan.
(3) Plutajuća tijela moraju imati nacionalnu dozvolu za plovidbu.
(4) Isprave i knjige koje se moraju nalaziti na plovilu prema odredbama ovoga Pravilnika ili bilo kojih drugih važećih propisa moraju se pokazati kad god to zahtijevaju službenici nadležnih tijela.
(5) Iznimno od stavka 1. ovoga članka, svjedodžba o baždarenju i svjedodžba o sposobnosti za plovidbu ne moraju se nalaziti na potisnicama na kojima se nalazi metalna ili plastična ploča koja sadrži sljedeće podatke i ima sljedeći oblik i veličinu:
Jedinstveni europski identifikacijski broj plovila: …............................................................................................................ Svjedodžba o sposobnosti za plovidbu broj: …................................ Ovlašteno tijelo: …............................................................................... Datum isteka: …..................................................................................
Ovi podaci moraju biti ugravirani ili utisnuti ili trajno utipkani lako vidljivim znakovima visokim najmanje 6 mm. Ploča mora biti najmanje 60 mm visoka i 120 mm dugačka i mora biti učvršćena na vidljivom mjestu na desnoj strani prema krmi plovila. Istovjetnost podataka s ploče s podacima iz svjedodžbe o sposobnosti za plovidbu ovjerava nadležno tijelo čiji pečat mora biti utisnut na ploči. Svjedodžbu o sposobnosti za plovidbu i svjedodžbu o baždarenju mora čuvati brodar potisnice.
(6) U Republici Hrvatskoj se primjenjuje i članak 11.03 ovoga Pravilnika.
Članak 1.11 – Nošenje Pravilnika i priručnika
(1) Na svakom plovilu, izuzimajući plovila potiskivanog sastava osim potiskivača, čamce i plutajuća tijela, mora se nalaziti jedan primjerak ovoga Pravilnika sa svim naknadnim izmjenama i dopunama.
(2) Elektronska verzija Pravilnika je prihvatljiva ukoliko je čitljiva u kratkom vremenu.
Članak 1.12 – Opasni predmeti na plovilu; gubitak predmeta; prepreke
(1) Predmeti koji bi mogli ugroziti plovila, plutajuća tijela, plutajuće objekte ili instalacije na vodnom putu ili u njegovoj blizini ne smiju stršati izvan plovila ili plutajućih tijela.
(2) Kada nisu u upotrebi, sidra moraju biti u potpuno podignutom položaju.
(3) Ako plovilo, plutajuće tijelo ili plutajući objekt izgubi neki predmet koji može predstavljati smetnju ili opasnost za plovidbu, zapovjednik ili osoba zadužena za plutajući objekt obvezni su odmah izvijestiti najbližu lučku kapetaniju, sa što točnijim podacima o mjestu gdje je predmet izgubljen. Ukoliko je moguće, zapovjednik je dužan obilježiti to mjesto vidljivom oznakom.
(4) Ako plovilo naiđe na neku nepoznatu prepreku na vodnom putu, zapovjednik je dužan, bez odlaganja, izvijestiti najbližu lučku kapetaniju i dati što točnije podatke o mjestu na kojem se naišlo na prepreku.
Članak 1.13 – Zaštita znakova i oznaka na vodnom putu
(1) Kod vezivanja ili pomicanja plovila ili plutajućih tijela zabranjeno je koristiti znakove ili oznake na vodnom putu (kao što su ploče, plutače, plovci, konusi, splavi s plovnim oznakama), oštećivati te znakove ili ih onesposobiti za njihovu namjenu.
(2) Ako plovilo ili plutajuće tijelo pomakne ili ošteti uređaj ili instalaciju koja je dio