64.
(1) Mjesečno obračunsko razdoblje vezano je na kalendarski mjesec i odnosi se na:
– krajnjeg kupca iz kategorije kućanstvo s priključnom snagom do uključivo 20 kW s daljinskim očitanjem,
– krajnjeg kupca iz kategorije kućanstvo s priključnom snagom iznad 20 kW,
– krajnjeg kupca iz kategorije poduzetništvo,
– krajnjeg kupca s pravom na samoočitanje stanja brojila,
– proizvođača i
– krajnjeg kupca s vlastitom proizvodnjom.
(2) Polugodišnje obračunsko razdoblje odnosi se na krajnjeg kupca iz kategorije kućanstvo s priključnom snagom do uključivo 20 kW bez daljinskog očitanja.
Članak 65.
(1) Za krajnjeg kupca s mjesečnim obračunskim razdobljem potrošnja određena u prethodnom mjesečnom obračunskom razdoblju predstavlja procijenjenu potrošnju mjesečnog obračunskog razdoblja.
(2) Za krajnjeg kupca s pravom na samoočitanje stanja brojila, potrošnja određena na temelju zadnje dostavljenih podataka o stanju brojila predstavlja procijenjenu potrošnju mjesečnog obračunskog razdoblja.
Članak 66.
(1) Za krajnjeg kupca s polugodišnjim obračunskim razdobljem predviđena potrošnja u obračunskom razdoblju određuje se na temelju potrošnje u odgovarajućem prethodnom obračunskom razdoblju.
(2) Za krajnjeg kupca s polugodišnjim obračunskim razdobljem za kojeg ne postoje povijesni podaci, predviđena potrošnja u obračunskom razdoblju procjenjuje se u dogovoru s krajnjim kupcem.
(3) Za krajnjeg kupca s polugodišnjim obračunskim razdobljem iznos predviđene mjesečne potrošnje jednak je za svaki mjesec unutar obračunskog razdoblja.
(4) Operator sustava dužan je na zahtjev krajnjeg kupca promijeniti predviđenu polugodišnju potrošnju iz stavaka 1. i 2. ovoga članka te predviđenu mjesečnu potrošnju iz stavka 3. ovoga članka, o čemu je dužan bez odgađanja obavijestiti opskrbljivača krajnjeg kupca.
(5) Zahtjev za promjenu predviđene polugodišnje potrošnje i zahtjev za promjenu predviđene mjesečne potrošnje iz stavka 4. ovoga članka podnosi se operatoru sustava.
(6) Na temelju promijenjene predviđene mjesečne potrošnje krajnjeg kupca iz stavka 4. ovoga članka, operator sustava je dužan prilagoditi iznos mjesečne novčane obveze krajnjeg kupca iz kategorije kućanstvo za korištenje prijenosne i/ili distribucijske mreže, a opskrbljivač iznos mjesečne novčane obveze krajnjeg kupca iz kategorije kućanstvo za opskrbu električnom energijom.
(7) Krajnji kupac iz stavka 4. ovoga članka gubi mogućnost podnošenja zahtjeva iz stavka 4. ovoga članka u sljedeće dvije kalendarske godine ukoliko se predviđena polugodišnja potrošnja razlikuje za više od 50% od polugodišnje potrošnje određene na temelju članka 60. ovih Općih uvjeta.
Članak 67.
(1) Na temelju predviđene mjesečne potrošnje iz članka 66. stavaka 3., 4. i 6. ovih Općih uvjeta određuje se iznos mjesečne novčane obveze krajnjeg kupca iz kategorije kućanstvo za korištenje prijenosne i distribucijske mreže te iznos mjesečne novčane obveze krajnjeg kupca iz kategorije kućanstvo za opskrbu električnom energijom.
(2) Na temelju iznosa mjesečnih novčanih obveza iz stavka 1. ovoga članka, u slučaju izdavanja odvojenih računa, operator sustava krajnjem kupcu ispostavlja mjesečne novčane obveze krajnjeg kupca iz kategorije kućanstvo za korištenje prijenosne i/ili distribucijske mreže, a opskrbljivač krajnjem kupcu ispostavlja mjesečne novčane obveze krajnjeg kupca iz kategorije kućanstvo za opskrbu električnom energijom.
(3) Na temelju iznosa mjesečnih novčanih obveza iz stavka 1. ovoga članka, u slučaju izdavanja jedinstvenog računa, opskrbljivač ispostavlja krajnjem kupcu mjesečnu novčanu obvezu krajnjeg kupca iz kategorije kućanstvo za korištenje prijenosne i distribucijske mreže te za opskrbu električnom energijom.
Članak 68.
(1) Krajnjem kupcu s mjesečnim obračunskim razdobljem operator sustava izrađuje mjesečni obračun na temelju očitanja stanja brojila u skladu s člankom 59. ovih Općih uvjeta ili na temelju procijenjene potrošnje u slučajevima iz članka 63. ovih Općih uvjeta.
(2) Na temelju obračuna iz stavka 1.