 za kupnju nije niti postavljen kao uvjet u postavkama usluge danim od strane T-Coma, a da je u postupku koji je prethodio ovom upravnom sporu na nedvojben način utvrđeno da su u mjesecu veljači i ožujku 2012. svi filmovi za koje je tužitelj zadužen navedenim računima da ih plati, posuđeni bez autorizacije PIN-a za kupnju koji je 28. ožujka 2012. uključen, te da se sukladno citiranoj odredbi Pravilnika navedeni filmski sadržaji mogu kupiti jednostavnim pritiskom na odgovarajuću tipku za kupnju usluga od strane pretplatnika ako je pretplatnik deaktivirao korištenje PIN-a za kupnju, što je u konkretnom predmetu bio slučaj, budući da je utvrđeno da je tužitelj PIN za kupnju aktivirao (uključio) tek 28. ožujka 2012., kako više ne bi došlo do zloupotrebe od strane osoba unutar kućanstva i neočekivanih troškova, to se osporavana Odluka tuženika ukazuje zakonitom, pa je odlučeno kao u izreci ove presude temeljem odredbe članka 57. stavka 1. ZUS-a.
Slijedom navedenog, nisu osnovani navodi tužitelja iz tužbe u kojima ističe da bi ga se trebalo osloboditi plaćanja obveze stavke »videoteka – posudba filmova« na računu za mjesec veljaču 2012. i ožujak 2012. uz obrazloženje da je nemoguće pogledati toliki broj filmova za koje ga zainteresirana osoba obvezuje da plati, jer se za navedene posuđene filmove vrši naplata sukladno važećem cjeniku bez obzira jesu li posuđeni filmovi odgledani ili ne, a sadržaj koji korisnik odabere iz videoteke dostupan je kroz 24 sata od trenutka iznajmljivanja (posudbe-kupnje).
Kako tužitelj niti u tužbi, a niti u postupku koji je prethodio ovom upravnom sporu nije osporavao samu visinu potraživanja stavke videotaka – posudba sadržaja na navedenim računima, navodeći da mu je neki od filmova zaračunat po većoj cijeni od one koja se nalazi u cjeniku zainteresirane osobe, već je samo osporavao osnovu te stavke navodeći da nikada on, niti njegova obitelj nisu koristili uslugu MAXtv, niti im je poznato kako se ista koristi, to je odlučeno kao u izreci ove presude.
Broj: 3 UsI-1724/13-5
Rijeka, 5. ožujka 2015.
Sutkinja Marija Renner Jakovljević, dipl. iur., v. r.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske (čl. 66. ZUS-a). Žalba se podnosi putem ovog Suda u dovoljnom broju primjeraka za sud i sve stranke u sporu, u roku od 15 dana od dana zaprimanja presude. Žalba odgađa izvršenje pobijane presude (čl. 66. st. 5. ZUS-a).
