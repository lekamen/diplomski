101 23.09.2015 Rješenje o dodjeli naziva "Referentni centar Ministarstva zdravlja za kataraktu i refraktivnu kirurgiju oka" Klinici za očne bolesti Kliničkog bolničkog centra "Sestre milosrdnice" Zagreb
MINISTARSTVO ZDRAVLJA
1962
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Klinici za očne bolesti Kliničkog bolničkog centra »Sestre milosrdnice«, Zagreb, dodjeljuje se naziv »Referentni centar Ministarstva zdravlja za kataraktu i refraktivnu kirurgiju oka« na vrijeme od pet godina.
2. Klinika za očne bolesti Kliničkog bolničkog centra »Sestre milosrdnice«, Zagreb, dužna je do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za kataraktu i refraktivnu kirurgiju oka«.
3. »Referentni centar Ministarstva zdravlja za kataraktu i refraktivnu kirurgiju oka« Klinike za očne bolesti Kliničkog bolničkog centra »Sestre milosrdnice«, Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510–01/14–01/03
Urbroj: 534-04-1-2/7-15–22
Zagreb, 11. rujna 2015.
Ministar prim. Siniša Varga, dr. med. dent., v. r.
