vozača za cestovni prijevoz tereta; kabotažom u cestovnom prijevozu tereta; provođenjem mjera u slučaju krize na tržištu cestovnog prijevoza tereta; obavljanjem agencijske djelatnosti u cestovnom prijevozu tereta; obavljanjem djelatnosti teretnih kolodvora; posebnim uvjetima za vozila kojima se prevozi teret u cestovnom prometu a koji se odnose na najveću dopuštenu masu, dimenzije i osovinski pritisak te postupanje s teretom tijekom prijevoza, mjerenje mase vozila s teretom i bez tereta, mjerenjem osovinskog opterećenja i dimenzije vozila sa i bez tereta i dr. Odjel surađuje i sudjeluje u radu međunarodnih tijela i inspekcijskih službi iz svoga djelokruga te obavlja i druge poslove u okviru svoga djelokruga.
7.1.1.2. Odjel inspekcije prijevoza putnika
Članak 122.
Odjel inspekcije prijevoza putnika obavlja poslove inspekcijskog nadzora nad provedbom propisa iz područja unutarnjeg i međunarodnog cestovnog prijevoza putnika sukladno Zakonu o prijevozu u cestovnom prometu, drugim zakonima te posebnim propisima i međunarodnim ugovorima te uredbama i direktivama EU koje reguliraju cestovni prijevoz putnika. Odjel posebno provodi poslove inspekcijskog nadzora nad stručnom osposobljenošću vozača u prijevozu putnika; posebnim uvjetima za vozila kojima se obavlja prijevoz putnika; licencijama, licencijama Zajednice te izvodima iz licencija za vozila kojima se obavlja cestovni prijevoz putnika; posjedovanjem i ispravnošću obveznih dokumenata u vozilima kojima se obavlja cestovni prijevoz putnika; prijevozom putnika za vlastite potrebe; unutarnjim i međunarodnim javnim linijskim prijevozom putnika; unutarnjim i međunarodnim posebnim linijskim prijevozom putnika; unutarnjim i međunarodnim povremenim prijevozom putnika; autotaksi prijevozom putnika; posebnim oblicima prijevoza putnika u unutarnjem cestovnom prometu; prijevozom putnika naizmjeničnim vožnjama u međunarodnom cestovnom prometu; obavljanjem shuttle prijevoza putnika; dozvolama i dozvolama Zajednice za prijevoz putnika u cestovnom prometu; kabotažom u prijevozu putnika; obavljanjem agencijske djelatnosti u cestovnom prijevozu putnika; obavljanjem djelatnosti autobusnih kolodvora i dr. Odjel surađuje i sudjeluje u radu međunarodnih tijela i inspekcijskih službi iz svoga djelokruga te obavlja i druge poslove u okviru svoga djelokruga.
7.1.1.3. Odjel inspekcije prijevoza opasnih tvari
Članak 123.
Odjel inspekcije prijevoza opasnih tvari obavlja poslove inspekcijskog nadzora nad provedbom propisa iz područja unutarnjeg i međunarodnog cestovnog prijevoza opasnih tvari sukladno Zakonu o prijevozu opasnih tvari, drugim zakonima, posebnim propisima i međunarodnim ugovorima te uredbama i direktivama EU koje reguliraju prijevoz opasnih tvari u cestovnom prometu. Odjel posebno provodi poslove inspekcijskog nadzora nad primjenom odredbi ADR sporazuma; vozilima kojima se obavlja prijevoz opasnih tvari u cestovnom prometu; postupanjem pošiljatelja, organizatora prijevoza, pakiratelja, punitelja, utovaritelja, korisnika teretnog prostora, prijevoznika i primatelja u prijevozu opasnih tvari u cestovnom prometu; odobrenjima za prijevoz opasnih tvari; obavljanjem poslova sigurnosnih savjetnika; uvjetima i obvezama za vozača u cestovnom prijevozu opasnih tvari; stručnom osposobljenošću vozača za obavljanje poslova u cestovnom prijevozu opasnih tvari; korištenjem parkirališta za cestovni prijevoz opasnih tvari; pravcima obavljanja prijevoza opasnih tvari u cestovnom prometu; obavljanjem poslova radionica za ugradnju plinskih uređaja u cestovna motorna vozila i dr. Odjel surađuje i sudjeluje u radu međunarodnih tijela i inspekcijskih službi iz svoga djelokruga te obavlja i druge poslove u okviru svoga djelokruga.
7.1.2. Služba inspekcije socijalnog zakonodavstva u cestovnom prijevozu
Članak 124.
Služba inspekcije socijalnog zakonodavstva u cestovnom prijevozu organizira i provodi odgovarajuće i redovite provjere u svrhu pravilne i dosljedne provedbe i primjene odredbi zakona iz područja socijalnog