 gospodarska opravdanost davanja koncesije za obavljanje djelatnosti pružanja medijske usluge radija na području Grada Zagreba (G-ZG1).
Obavijest je objavljena u »Narodnim novinama« broj 84 od 29. srpnja 2015. godine, a u propisanom roku sukladno Obavijesti ponudu su dostavili ponuditelji Kuća ljudskih prava Zagreb iz Zagreba i Udruga Radio Marija iz Zagreba.
Vijeće je provelo postupak razmatranja i ocjene zaprimljenih ponuda u skladu s odredbama Pravilnika o sadržaju i postupku obavijesti o namjeri davanja koncesija za obavljanje djelatnosti pružanja medijskih usluga televizije i radija te utvrđivalo ispunjavanje uvjeta u skladu s Pravilnikom o minimalnim uvjetima za obavljanje audio i audiovizualnih medijskih usluga i vođenju očevidnika (»Narodne novine« broj 83/14).
U postupku se prvo utvrđivalo sadrže li prispjele ponude:
– dokaze o ispunjavanju uvjeta propisanih obaviješću o namjeri davanju koncesije,
– programsku osnovu koja mora sadržavati programsku shemu kojom se određuje:
o vrsta radijskog programa, odnosno njihovo razvrstavanje u pojedine skupine,
o predviđeni kvantitativni razmjer između pojedinih skupina sadržaja,
o predviđeni opseg vlastitih i udio hrvatskih audio djela iz članka 38. i 39. ZEM-a,
o vrijeme objavljivanja iz članka 36. ZEM-a.
– podatke o strukturi vlasništva pravne osobe koja podnosi ponudu,
– osobne podatke o tvrtki i sjedištu, odnosno imenu i prezimenu te prebivalištu osoba koje neposredno ili posredno preko drugih pravnih osoba imaju dionice ili udjele u toj pravnoj osobi kao i podatke o postotku tih dionica ili udjela,
– izvadak iz sudskog registra ili drugog propisanog registra u Republici Hrvatskoj,
– izvod iz kaznene evidencije ili javno ovjerovljenu izjavu da podnositelju i osobi ovlaštenoj po zakonu za zastupanje nije izrečena pravomoćna osuđujuća presuda za jedno ili više sljedećih kaznenih djela: udruživanje za počinjenje kaznenih djela, primanje mita u gospodarskom poslovanju, davanje mita u gospodarskom poslovanju, zlouporaba položaja i ovlasti, zlouporaba obavljanja dužnosti državne vlasti, protuzakonito posredovanje, primanje mita, davanje mita, prijevara, računalna prijevara, prijevara u gospodarskom poslovanju i prikrivanje protuzakonito dobivenog novca,
– potvrdu nadležne porezne uprave o nepostojanju duga vezano za porezne obveze i obveze za mirovinsko i zdravstveno osiguranje,
– potvrdu Financijske agencije da nije podnesen prijedlog za otvaranje postupka predstečajne nagodbe,
– potvrdu Financijske agencije da nije otvoren postupak predstečajne nagodbe,
– druge isprave propisane javnim natječajem i/ili natječajnom dokumentacijom.
U postupku pregleda i ocjene ponuda Vijeće je utvrdilo kako ponuda Udruge Radio Marija iz Zagreba ne udovoljava formalnim uvjetima budući da istoj nije priložena potvrda Financijske agencije da nije podnesen prijedlog za otvaranje postupka predstečajne nagodbe te potvrda Financijske agencije da nije otvoren postupak predstečajne nagodbe. Navedene potvrde propisane su točkom 5.4 – poglavlje 4. Financijski uvjeti Dokumentacije za nadmetanje.
O činjenici neudovoljavanja ponude formalnim uvjetima Udruga Radio Marija obaviještena je dopisom klasa: 612-12/15-02/0016, urbroj: 567-06-15-03 od 10. rujna 2015. Udruga Radio Marija je 14. rujna 2015. podnijela zahtjev za povrat u prijašnje stanje uz koji je dostavila i potvrde FINA-e koje nisu bile priložene uz ponudu.
Vijeće za elektroničke medije je rješenjem, klasa: 612-12/15-02/0016, urbroj: 567-06-15-07 od 23. rujna 2015. dopustilo povrat u prijašnje stanje budući da je utvrđeno kako je zahtjev dopušten, podnesen u roku i osnovan. Naime, greškom Financijske agencije (FINA-e) ponuditelju nisu izdane potrebne potvrde, iako ih je ponuditelj pravodobno zatražio.
Utvrđeno je kako ponude Kuće ljudskih prava Zagreb i Udruge Radio Marija udovoljavaju uvjetima sukladno Obavijesti te Dokumentaciji za nadmetanje.
Vijeće je pristupilo pregledu ponuda te je provelo postupak ocjenjivanja programskih uvjeta (kvaliteta