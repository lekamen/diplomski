– određuje ovlaštenog podnositelja izborne liste i kandidature uz Predsjednika Stranke;
– odlučuje o ostalim pitanjima bitnim za ostvarenje ciljeva Stranke, te svim drugim pitanjima koja nisu stavljena u nadležnost drugih organa upravljanja Stranke.
Predsjednik
Članak 14.
(1) Predsjednik:
– predstavlja i zastupa Stranku;
– ovlašteni je podnositelj izborne liste i kandidature;
– saziva Skupštinu i Predsjedništvo.
(2) Predsjednika izabire Predsjedništvo Stranke na mandat od četiri godine.
Glavni tajnik
Članak 15.
(1) Glavni tajnik:
– pomaže Predsjedniku Stranke u izvršavanju njegovih dužnosti;
– obavlja stručne i tehničke poslove potrebne za pripremu sjednica tijela Stranke i djelovanje tijela Stranke;
– obavlja druge poslove što mu ih povjere Predsjedništvo i Predsjednik Stranke;
– o svom radu i obavljanju stručnih i tehničkih poslova za potrebe Stranke izvještava Predsjedništvo Stranke na njihov zahtjev, a najmanje jednom godišnje.
(2) Glavnog tajnika Stranke izabire Predsjedništvo na mandat od četiri godine. U slučaju spriječenosti, ostavke ili druge nemogućnosti obavljanja poslova glavnog tajnika, do izbora novog Glavnog tajnika, vršitelja dužnosti Glavnog tajnika imenuje Predsjedništvo Stranke.
Nadzorni odbor
Članak 16.
(1) Nadzorni odbor Stranke ima od pet do sedam članova.
(2) Članovi Nadzornoga odbora Stranke ne mogu biti članovi ni jednoga drugoga upravnog tijela Stranke.
(3) Članove Nadzornog odbora predlaže Predsjedništvo, bira Skupština, a predsjednika članovi Nadzornog odbora između sebe.
Članak 17.
Nadzorni odbor:
– nadzire zakonitost materijalno-financijskog poslovanja i prati redovno financijsko poslovanje Stranke i ogranaka;
– prati izvanjske financijske uvjete i stanje u svezi s djelovanjem Stranke i ogranaka;
– nadzire provedbu Statuta i ostalih akata Stranke.
Članak 18.
(1) Nadzorni odbor odlučuje većinom glasova svih članova Nadzornog odbora.
(2) Sjednice Nadzornog odbora saziva i vodi predsjednik Nadzornog odbora, a u njegovoj odsutnosti ili spriječenosti, dobno najstariji član Nadzornog odbora.
Sud časti
Članak 19.
(1) Sud časti Stranke ima 5 članova – predsjednika, zamjenika predsjednika i tri člana koje na vrijeme od četiri godine, a na prijedlog Predsjedništva Stranke, bira i opoziva Skupština Stranke.
(2) Sud časti odlučuje o povredama obveza utvrđenih ovim Statutom te primjenjuje mjere utvrđene ovim Statutom. Pokretanje postupka pred Sudom časti može zatražiti Predsjedništvo, Nadzorni odbor, Predsjednik ili 30 članova Stranke. Sud časti pravovaljano odlučuje ako je na sjednici nazočna većina svih članova, a odlučuje većinom glasova nazočnih članova. Na odluke Suda časti Stranke, član Stranke protiv koga je vođen postupak i kojem su izrečene mjere, ima pravo žalbe Predsjedništvu Stranke kao drugostupanjskom tijelu. Ako je pokrenut postupak pred Sudom časti u prvom stupnju, trenutačno stupa na snagu suspenzija člana Stranke u izvršavanju njegovih stranačkih prava i dužnosti do okončanja postupka pred Sudom, a najdulje u trajanju do godine dana.
(3) Za utvrđenu odgovornost za povrede ovoga Statuta, Sud časti može izreći sljedeće mjere: 1. opomenu, 2. privremeno (najdulje do dvije godine) oduzimanje prava na obnašanje određene ili svih stranačkih dužnosti, 3. trajno oduzimanje prava (opoziv) na obnašanje određene ili svih stranačkih dužnosti, 4. mjeru isključenja iz Stranke.
(4) Detaljniji postupak pred Sudom časti Stranka će naknadno odrediti Poslovnikom.
Članak 20.
(1) Mandat članova tijela Stranke traje četiri godine, a članovima koji su naknadno izabrani umjesto prvotno izabranih članova do isteka mandata toga člana – tijela.
(2) Skupština/Predsjedništvo može izabranog člana upravnog tijela Stranke opozvati ako:
– nije zadovoljno njegovim radom;
– izabrani član krši odredbe Statuta;
– izabrani član narušava ugled Stranke.
Članak 21.
U ime obitelji – projekt Domovina je, kao politička stranka, neprofitna pravna osoba koja sredstva za svoje djelovanje stječe od prihoda od članarina, dragovoljnih priloga