40 30.04.2016 Pravilnik o strukturi i sadržaju financijskih izvještaja i drugih izvještaja mirovinskog društva koje upravlja obveznim mirovinskim fondovima
HRVATSKA AGENCIJA ZA NADZOR FINANCIJSKIH USLUGA
1054
Na temelju članka 64. stavka 2., 3. i 4. Zakona o obveznim mirovinskim fondovima (»Narodne novine«, broj 19/14 i 93/15) i članka 19. stavka 6. Zakona o računovodstvu (»Narodne novine«, broj 78/15 i 134/15) Hrvatska agencija za nadzor financijskih usluga uz prethodnu suglasnost ministra financija (klasa: 401-01/16-01/19, urbroj: 513-06-03-16-4 od 21. travnja 2016.) i Odbora za standarde financijskog izvještavanja (Odluka od 31. ožujka 2016.) u djelu koji se odnosi na propisanu strukturu i sadržaj godišnjih financijskih izvještaja, na sjednici Upravnog vijeća održanoj 21. travnja 2016. godine donosi
PRAVILNIK
O STRUKTURI I SADRŽAJU FINANCIJSKIH IZVJEŠTAJA I DRUGIH IZVJEŠTAJA MIROVINSKOG DRUŠTVA KOJE UPRAVLJA OBVEZNIM MIROVINSKIM FONDOVIMA
UVODNE ODREDBE
Članak 1.
Ovaj Pravilnik uređuje vođenje računovodstva, sadržaj, oblik, objavu, način i rokove izrade i dostave godišnjih financijskih izvještaja, financijskih izvještaja za izvještajna razdoblja tijekom poslovne godine kojima mirovinsko društvo izvještava Agenciju i druge vanjske korisnike o financijskom položaju, uspješnosti poslovanja i novčanim tokovima te drugih izvještaja koje sastavlja za potrebe Agencije.
VOĐENJE POSLOVNIH KNJIGA I PRIPREMA FINANCIJSKIH IZVJEŠTAJA I DRUGOG IZVJEŠTAJA
Članak 2.
(1) Mirovinsko društvo dužno je voditi poslovne knjige, sastavljati knjigovodstvene isprave, vrednovati imovinu i obveze te sastavljati financijske izvještaje sukladno Zakonu o obveznim mirovinskim fondovima (»Narodne novine«, broj 19/14 93/15, dalje u tekstu: Zakon), propisima koji uređuju računovodstvo i Međunarodnim standardima financijskog izvještavanja.
(2) Mirovinsko društvo dužno je poslovne događaje evidentirati u svojim poslovnim knjigama koristeći konta najmanje u opsegu koji je jednak kontnom planu propisanom u Prilogu 1. ovoga Pravilnika.
SADRŽAJ FINANCIJSKIH IZVJEŠTAJA
Članak 3.
(1) Financijske izvještaje mirovinskog društva čine:
– Izvještaj o financijskom položaju,
– Izvještaj o sveobuhvatnoj dobiti,
– Izvještaj o novčanim tokovima,
– Izvještaj o promjenama kapitala i
– Bilješke uz financijske izvještaje.
(2) Mirovinsko društvo dužno je sastaviti godišnje financijske izvještaje za razdoblje poslovne godine sa stanjem na dan 31. prosinac i financijske izvještaje za razdoblja tijekom poslovne godine sa stanjem na dan 31. ožujak, 30. lipanj i 30. rujan tekuće godine.
(3) Godišnji financijski izvještaji iz stavka 1. ovoga članka moraju biti sastavljeni sukladno strukturi i sadržaju koji su definirani na obrascima Financijski izvještaji mirovinskog društva, a koji se nalaze u Prilogu 2. ovoga Pravilnika i revidirani od strane neovisnog ovlaštenog revizora.
(4) Bilješke uz financijske izvještaje iz stavka 1. alineja 5. ovoga članka za razdoblja tijekom poslovne godine trebaju obuhvaćati samo značajne poslovne događaje i promjene računovodstvenih politika u odnosu na zadnje objavljene godišnje financijske izvještaje.
(5) Mirovinsko društvo prilikom sastavljanja Izvještaja o novčanim tokovima iz stavka 1. alineja 3. ovoga članka može koristiti ili direktnu ili indirektnu metodu.
(6) Pored izvještaja iz stavka 1. ovoga članka Agencija može od mirovinskog društava zatražiti dodatne podatke, informacije i objašnjenja pojedinih stavki u financijskim izvještajima.
IZVJEŠTAJ O STRUKTURI FINANCIJSKE IMOVINE I OBVEZA MIROVINSKOG DRUŠTVA
Članak 4.
Mirovinsko društvo dužno je osim financijskih izvještaja iz članka 3. ovog Pravilnika sastavljati Izvještaj o strukturi financijske imovine i obveza mirovinskog društva iz Priloga 3. ovoga Pravilnika.
ROKOVI I NAČIN DOSTAVE
Članak 5.
(1) Rok za dostavu financijskih izvještaja iz članka 3. i izvještaja iz članka 4. ovoga Pravilnika za razdoblja tijekom poslovne godine za:
– tromjesečno razdoblje sa stanjem na dan 31. ožujka tekuće godine