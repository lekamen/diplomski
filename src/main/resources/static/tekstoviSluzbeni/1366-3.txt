Osposobljavanje za korištenje sustava JCMS u određenom sudu organizira predsjednik suda.
(3) Predsjednik suda obavlja najmanje jedanput mjesečno nadzor sustava JCMS uvidom u upravljačka i druga izvješća. O obavljenom nadzoru i rezultatima nadzora te poduzetim mjerama, predsjednik suda dužan je sastaviti izvješće koje će uložiti u za to otvoren spis sudske uprave.
(4) Ako pri obavljanju nadzora iz stavka 3. ovoga članka predsjednik suda utvrdi da se na upravljačkim izvješćima suda neopravdano nalaze pojedini predmeti, poduzet će mjere da se upravljačka izvješća ažuriraju, a ako to nije moguće, o tome će obavijestiti ministarstvo nadležno za poslove pravosuđa.
Članak 11.
(1) Predsjednik višeg suda i od njega ovlaštena osoba imaju pravo i obvezu uvida u sve podatke sustava JCMS za niže sudove iz područja svoje nadležnosti.
(2) U obavljanju nadzora viši sud pribavlja izvješća i druge podatke o radu nižih sudova koristeći se sustavom JCMS.
Dužnosti rješavatelja kao korisnika sustava JCMS
Članak 12.
(1) Rješavatelj zadužen za predmet dužan je nadzirati točnost unesenih podataka u sustav JCMS te poduzimati mjere potrebne za osiguranje točnosti i ažurnosti unesenih podataka.
(2) Rješavatelj je dužan obavljati uvid u upravljačka i druga izvješća koja se odnose na njegovu referadu te ako se utvrde nepodudarnosti obavijestiti administratora sustava JCMS u sudu koji će poduzeti potrebne mjere za ispravak greške.
(3) Rješavatelj je dužan redovito pratiti upozorenja koja se odnose na predmete kojima je zadužen.
(4) Rješavatelj je dužan ažurno i točno iskazivati predmet dovršenim u sustavu JCMS.
Dužnosti sudskog službenika u referadi kao korisnika sustava JCMS
Članak 13.
(1) Sudski službenik u referadi dužan je ažurno, točno i na za to predviđeno mjesto upisivati podatke o događajima u pojedinom predmetu.
(2) Sudski službenik u referadi dužan je pravovremeno postupati po dostavnoj ili drugoj naredbi rješavatelja predmeta.
(3) Sudski službenik u referadi koji privremeno ili povremeno obavlja poslove u drugoj referadi dužan je prilikom unosa podataka u sustav JCMS koristiti vlastito korisničko ime i lozinku.
Dužnosti službenika sudske pisarnice kao korisnika sustava JCMS
Članak 14.
(1) Službenik sudske pisarnice dužan je prilikom osnivanja spisa u sustav JCMS ažurno i na pravilan način unositi točne i potpune podatke te odgovorno postupati sa spisom.
(2) Službenik sudske pisarnice dužan je prilikom rada na spisu u sustavu JCMS postupati u skladu s dostavnom i drugom naredbom koja je unesena u sustav JCMS.
Dužnosti službenika pisarnice sudske uprave kao korisnika sustava JCMS
Članak 15.
(1) Službenik pisarnice sudske uprave dužan je prilikom osnivanja spisa u sustav JCMS ažurno i na pravilan način unositi točne i potpune podatke te odgovorno postupati sa spisom.
(2) Službenik pisarnice sudske uprave dužan je prilikom rada na spisu u sustavu JCMS postupati u skladu s dostavnom i drugom naredbom koja je unesena u sustav JCMS.
Dužnosti i ovlasti ključnog korisnika
Članak 16.
(1) Ključni korisnik je sudac ili sudski službenik određenog suda koji je godišnjim rasporedom poslova raspoređen za obavljanje poslova ključnog korisnika na tom sudu.
(2) Dužnosti i ovlasti ključnog korisnika:
1. sudjeluje u analizi poslovnih procesa te razvoju internih edukacijskih sadržaja,
2. prikuplja detaljna znanja o funkcionalnostima i mogućnostima JCMS,
3. pomaže u razjašnjenju utjecaja JCMS na promjene postupanja i surađuje s projektnim timom u nadziranju utjecaja,
4. redovito educira korisnike vezano za korištenje novih funkcionalnosti u sustavu JCMS,
5. pohađa edukacije za edukatore,
6. aktivno sudjeluje u edukaciji krajnjih korisnika,
7. predstavlja prvu razinu JCMS podrške u svojoj okolini te kontaktira korisničku službu u slučaju potrebe.
Dužnosti službenika sudskog arhiva kao korisnika sustava JCMS
Članak 17.
Službenik sudskog arhiva dužan je pravovremeno i ažurno arhivirati spise u sustavu JCMS, pratiti rokove čuvanja tih spisa te evidentirati svaku radnju