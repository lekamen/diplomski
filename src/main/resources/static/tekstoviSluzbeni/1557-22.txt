 godine života,
– u 2019. godini – 62 godine i 3 mjeseca života,
– u 2020. godini – 62 godine i 6 mjeseci života,
– u 2021. godini – 62 godine i 9 mjeseci života,
– u 2022. godini – 63 godine života,
– u 2023. godini – 63 godine i 3 mjeseca života,
– u 2024. godini – 63 godine i 6 mjeseci života,
– u 2025. godini – 63 godine i 9 mjeseci života,
– u 2026. godini – 64 godine života,
– u 2027. godini – 64 godine i 3 mjeseca života,
– u 2028. godini – 64 godine i 6 mjeseci života,
– u 2029. godini – 64 godine i 9 mjeseci života.
2) na prijevremenu starosnu mirovinu kada ostvari jedan od sljedećih uvjeta:
– radnik (muškarac i žena) kada navrši 60 godina života i 35 godina mirovinskog staža, odnosno,
– radnica kada navrši:
– u 2015. godini – 56 godina i 3 mjeseca života i 31 godinu i 3 mjeseca mirovinskog staža,
– u 2016. godini – 56 godina i 6 mjeseci života i 31 godinu i 6 mjeseci mirovinskog staža,
– u 2017. godini – 56 godina i 9 mjeseci života i 31 godinu i 9 mjeseci mirovinskog staža,
– u 2018. godini – 57 godina života i 32 godine mirovinskog staža,
– u 2019. godini – 57 godina i 3 mjeseca života i 32 godine i 3 mjeseca mirovinskog staža,
– u 2020. godini – 57 godina i 6 mjeseci života i 32 godine i 6 mjeseci mirovinskog staža,
– u 2021. godini – 57 godina i 9 mjeseci života i 32 godine i 9 mjeseci mirovinskog staža,
– u 2022. godini – 58 godina života i 33 godine mirovinskog staža,
– u 2023. godini – 58 godina i 3 mjeseca života i 33 godine i 3 mjeseca mirovinskog staža,
– u 2024. godini – 58 godina i 6 mjeseci života i 33 godine i 6 mjeseci mirovinskog staža,
– u 2025. godini – 58 godina i 9 mjeseci života i 33 godine i 9 mjeseci mirovinskog staža,
– u 2026. godini – 59 godina života i 34 godine mirovinskog staža,
– u 2027. godini – 59 godina i 3 mjeseca života i 34 godine i 3 mjeseca mirovinskog staža,
– u 2028. godini – 59 godina i 6 mjeseci života i 34 godine i 6 mjeseci mirovinskog staža,
– u 2029. godini – 59 godina i 9 mjeseci života i 34 godine i 9 mjeseci mirovinskog staža.
Članak 114.
(1) Obraćanje radnika zbog opravdane sumnje na korupciju ili podnošenje prijave o toj sumnji Poslodavcu ili nadležnim državnim tijelima ne predstavlja opravdan razlog za prestanak radnog odnosa.
(2) Radniku koji zbog opravdane sumnje na korupciju podnese prijavu o toj sumnji Poslodavcu ili nadležnim državnim tijelima, jamči se zaštita anonimnosti.
(3) Radniku nakon prijave o korupciji, a kojom se utvrdi da je Poslodavac oštećen, pripada 10% iznosa od utvrđene štete po okončanju postupka utvrđivanja štete i naplati iste.
(4) Zloupotreba prijave na korupciju predstavlja osobito tešku povredu iz radnog odnosa.
XV. SUDJELOVANJE RADNIKA U ODLUČIVANJU
Članak 115.
Radnici imaju pravo sudjelovati u odlučivanju o pitanjima u svezi s njihovim gospodarskim i socijalnim pravima i interesima na način i pod uvjetima propisanim Zakonom o radu i ovim Ugovorom.
XVI. DJELOVANJE SINDIKATA
Članak 116.
Radnici imaju pravo organizirati interesnu udrugu sindikata kod Poslodavca u skladu sa Zakonom i ovim Ugovorom.
Članak 117.
Sindikati samostalno odlučuju o načinu rada i zastupanju interesa svojih članova kod Poslodavca.
Članak 118.
(1) Poslodavac se obvezuje da svojim djelovanjem i aktivnostima ni na koji način neće onemogućavati sindikalni rad, sindikalno organiziranje i pravo svakog radnika da postane članom sindikata.
(2) Poslodavac će se suzdržati od svakog činjenja ili propuštanja činjenja kojim bi pojedini sindikat bio doveden u povlašteni ili podređeni položaj.
(3) Ukoliko jedan radnik vrši pritisak na drugog radnika da se učlani u određeni sindikat ili da se iz njega iščlani ili mu zabranjuje sindikalno djelovanje u skladu sa Zakonom i ovim Ugovorom, čini težu povredu radne obveze.
(4) Sindikati mogu uz prethodnu pisanu suglasnost Poslodavca jedanput godišnje organizirati sastanak s radnicima članovima svog sindikata u radnom vremenu u trajanju do 2 sata u svakoj organizacijskoj jedinici. Vrijeme provedeno na sastancima računa se kao radno vrijeme.