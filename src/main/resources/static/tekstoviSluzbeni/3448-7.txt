 jugoslavenske komunističke vladavine ('Narodne novine' broj 92/96., 39/99., 42/99., 92/99., 43/00., 131/00., 65/01. i 118/01. – u daljnjem tekstu ZN), o posljedicama propuštanja roka, ukoliko se odnose na prijašnjeg vlasnika – stranu fizičku osobu.
Potom je zakonodavac člankom 7. ZIDZN-a propisao novi rok u kojem zahtjev za naknadu mogu podnijeti prijašnji vlasnici koji su pravo na povrat ili naknadu za oduzetu imovinu stekli po odredbama tog zakona, a nisu do sada podnijeli zahtjev ili im je zahtjev pravomoćno odbijen, odnosno odbačen.
Pri tome je zakonodavac propisao da će se zahtjevi podneseni nakon proteka navedenog roka odbaciti, međutim nije kao posljedicu propuštanja tog roka propisao gubitak prava utvrđenih ZN-om.
Ustavni sud napominje kako sukladno pravnoj teoriji propuštanje materijalnopravnog roka (za koji ne važe pravila o istjecanju slijedećeg radnog dana ako njegov posljednji dan pada u dan kada upravno tijelo ne radi) ima za svoju posljedicu stvaranje pretpostavki za meritorno odbijanje zahtjeva, dok propuštanje procesnopravnog roka ima za svoju posljedicu stvaranje pretpostavki za odbacivanje zahtjeva.
Slijedom navedenog, imajući u vidu kako navedeni propust Upravnog suda predstavlja temeljni aspekt konkretnog slučaja, te da podnositeljica ima legitimno očekivanje da nadležno tijelo sudbene vlasti obrazloži razloge na kojima temelji svoju interpretaciju karaktera roka propisanog člankom 7. ZIDZN-a, Ustavni sud ocjenjuje kako je osporenom presudom Upravnog suda podnositeljici povrijeđeno pravo na pravično suđenje, zajamčeno člankom 29. stavkom 1. Ustava.«
Budući da se Upravni sud u Osijeku u osporenoj presudi od 31. listopada 2013. pozvao na presudu Upravnog suda Republike Hrvatske broj: Us-10061/2006-7 od 27. svibnja 2010., slijedi da se pozvao na presudu koja u to vrijeme više nije proizvodila pravne učinke jer ju je Ustavni sud prethodno ukinuo.
27. Neovisno o tome, nakon odluke Ustavnog suda broj: U-III-4529/2010 od 23. svibnja 2012. VUSRH je ponovio postupak u predmetu tužiteljice iz Izraela u kojem je donio presudu broj: Uss-6/2012-5 od 13. rujna 2012. Tom je presudom ponovo odbio tužbu tužiteljice, ali je u njoj sada obrazložio svoje stajalište da je u članku 7. stavku 1. ZID-a ZoNak-a/02 riječ o materijalnopravnom roku. Navode se mjerodavni dijelovi presude VUSRH-a broj: Uss-6/2012-5 od 13. rujna 2012:
»Člankom 7. stavkom 1. Zakona o izmjenama i dopunama Zakona propisane su kategorije ovlaštenika naknade koji su bili ovlašteni podnijeti zahtjev za naknadu oduzete imovine u roku šest mjeseci od dana stupanja na snagu toga Zakona.
Na temelju odredbe članka 13. Zakona o izmjenama i dopunama Zakona, taj je zakon stupio na snagu danom objave u Narodnim novinama, a objavljen je 5. srpnja 2002.
Prema ocjeni ovoga Suda, rok za podnošenje zahtjeva za naknadu oduzete imovine je materijalnopravni rok što znači da je rok za podnošenje zahtjeva iz članka 7. Zakona o izmjenama i dopunama Zakona istekao 5. siječnja 2003. S obzirom da se radi o materijalnopravnom roku, za taj rok ne važe pravila o produžavanju roka kada zadnji dan pada na državni praznik, nedjelju ili dan u koji tijelo ne radi (članak 100. stavak 2. Zakona o općem upravnom postupku, Narodne novine, broj 53/91. i 103/96.).
Pravna priroda roka za podnošenje zahtjeva za naknadu proizlazi iz Zakonom propisane posljedice propuštanja ovog roka, a to je gubitak svih prava iz tog zakona (članak 65. stavak 4. Zakona o naknadi za imovinu oduzetu za vrijeme jugoslavenske komunističke vladavine, Narodne novine, broj 92/96., 39/99., 42/99., 92/99., 43/00., 131/00., 27/01., 65/01., 118/01., 80/02. i 81/02. – dalje: Zakon o naknadi).
Ovo neovisno o tome što Zakon o naknadi u članku 65. stavku 4. propisuje odbacivanje zahtjeva koji je hrvatski državljanin podnio izvan roka propisanog člankom 65. stavkom 3. toga Zakona te članka 7. stavka 2. Zakona o izmjenama i dopunama Zakona koji i za zahtjeve stranih državljana koji su podneseni izvan roka propisanog odredbom