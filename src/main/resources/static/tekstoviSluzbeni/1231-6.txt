 Sektora, a u suradnji sa Sektorom konzularnih poslova, Uprave za europsko pravo, međunarodno pravo i konzularne poslove.
I. OPĆE ODREDBE
1. Program priprema za rad u diplomatskim misijama i konzularnim uredima provodi se za sve djelatnike koji se raspoređuju na rad u diplomatsku misiju, odnosno konzularni ured, i to:
A) PROFESIONALNI DIPLOMATI
B) UGOVORNI DIPLOMATI
C) ADMINISTRATIVNO I TEHNIČKO OSOBLJE
2. Profesionalno i učinkovito obavljanje veoma zahtjevnih i složenih poslova u diplomatskoj misiji, odnosno konzularnom uredu traži, pored ostalih, čvrste stručne pretpostavke, a poglavito:
– temeljito poznavanje Republike Hrvatske, kao države šiljateljice;
– temeljito poznavanje države primateljice;
– opće stručnu diplomatsku naobrazbu iz područja teorije i prakse diplomacije;
– osposobljenost za obavljanje konkretnih poslova i zadaća u diplomatskoj misiji, odnosno konzularnom uredu.
Ovim se programom omogućuje stjecanje navedenih temeljnih stručnih pretpostavki za obavljanje poslova i zadaća u diplomatskoj misiji, odnosno konzularnom uredu u državi primateljici ili pri međunarodnoj organizaciji.
3. Trajanje priprema određuje se na temelju raščlambe: stručnog profila djelatnika, prethodne diplomatske izobrazbe, radnog iskustva, diplomatskog iskustva i sl. Vrijeme trajanja priprema iznosi od jedan do četiri mjeseca i navedeno je u priloženim planovima za pojedine kategorije polaznika priprema.
4. Nakon ispunjenih svih obveza iz programa priprema, djelatnicima odnosno polaznicima priprema se izdaje potvrda o završenim pripremama, koja je uvjet za njihovo upućivanje u diplomatsku misiju, odnosno konzularni ured.
II. A, B. SADRŽAJ PROGRAMA PRIPREMA ZA PROFESIONALNE I UGOVORNE DIPLOMATE
Cjeloviti program stručnih priprema sastoji se od četiri programska područja:
1. OPĆI PROGRAM
2. STRUČNI PROGRAM
3. POSEBNI PROGRAM
4. ZAVRŠNI PISANI RAD.
1. OPĆI PROGRAM (TEME I OSNOVNE TEZE)
a) Unutarnja politika Republike Hrvatske
– Suvremena hrvatska povijest
– Domovinski rat i stvaranje nezavisne i međunarodno priznate Republike Hrvatske
– Elementi nacionalne strategije Republike Hrvatske
– Politički sustav Republike Hrvatske (temeljna načela i obilježja, Ustav Republike Hrvatske, ustrojstvo vlasti, izborni sustav, lokalna samouprava)
– Gospodarski sustav
– Sigurnosni i obrambeni sustav
– Znanost, prosvjeta, kultura
– Hrvati izvan Republike Hrvatske.
b) Vanjska politika Republike Hrvatske
– Temeljna načela, obilježja, interesi i ciljevi
– Tijela vanjske politike
– Provedba vanjske politike
– Služba vanjskih poslova (ustroj, organizacija, zadaće i način ostvarivanja i dr.)
– Geopolitički i geostrategijski položaj Republike Hrvatske
– Bilateralni odnosi (sa susjednim državama, velikim svjetskim silama, ostalim državama)
– Multilateralni odnosi (odnosi s europskim integracijama, ostalim asocijacijama, Republika Hrvatska i UN)
– Prioriteti hrvatske vanjske politike i mogućnosti ostvarivanja.
c) Međunarodni politički odnosi
– Subjekti (akteri) međunarodnih političkih odnosa
– Faktori međunarodnih političkih odnosa
– Sadržaj međunarodnih odnosa
– Međunarodne organizacije (pojam, vrste, ciljevi)
– Republika Hrvatska i međunarodne organizacije
– Glavni procesi i obilježja međunarodnih odnosa koncem 80-ih godina
– Sustav sigurnosti u međunarodnim odnosima
– Diplomacija u međunarodnim odnosima (pojam, nastanak, razvoj, vrste, metode, sredstva, ciljevi).
d) Međunarodni gospodarski odnosi
Način provedbe: individualni rad, konzultacije, predavanja
Nositelj i suradnja: Sektor za diplomatsko i europsko usavršavanje i pripreme – Služba za pripreme, HIDRA, biblioteke
Napomena: Polaznicima priprema sa završenim odgovarajućim diplomatskim usavršavanjem u sklopu Ministarstva (ili primjerenim) priznaje se usvojenim ovaj dio programa, pa će mu posvetiti onoliko pozornosti koliko drže potrebnim.
2. STRUČNI PROGRAM
– Osnove međunarodnoga javnog prava
– Diplomatsko pravo
– Konzularno pravo
– Diplomatski protokol
– Diplomatske tehnike
– Osnovi sigurnosti u službi