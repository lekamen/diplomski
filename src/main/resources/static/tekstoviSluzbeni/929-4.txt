mjera među učenicima od 1. do 8. razreda osnovne škole.
(2) U okviru Sheme školskog voća i povrća provodit će se jedna ili više sljedećih pratećih mjera:
– organiziranje kušaonica i satova degustacije
– održavanje nastave u vrtu
– posjet poljoprivrednim gospodarstvima koja se bave proizvodnjom voća i povrća, proizvođačkim organizacijama, kapacitetima za skladištenje, sortiranje i pakiranje te seljačkim tržnicama i slične aktivnosti za povezivanje djece s poljoprivredom
– edukacija djece o poljoprivredi, zdravim prehrambenim navikama i zaštiti okoliša u vezi sa proizvodnjom, distribucijom i potrošnjom voća i povrća
– poticanja distribucije voća i povrća u skladu su sa ciljevima Sheme školskog voća i povrća.
(3) Ministarstvo nadležno za poljoprivredu, ministarstvo nadležno za obrazovanje i ministarstvo nadležno za zdravlje provodit će mjere iz stavka 1. i 2. ovoga članka u okviru svojih nadležnosti.
(4) Škole i dobavljači sukladno ugovoru organizirat će provedbu pratećih mjera iz stavka 1. i 2. ovoga članka u okviru Sheme školskog voća i povrća.
(5) Škole i dobavljači napravit će godišnje izvješće o provedbi pratećih mjera u okviru Sheme školskog voća i povrća s podacima o:
– vrsti prateće mjere
– mjestu provedbe
– datumu održavanja
– broju sudionika
– samoj aktivnosti.
(6) Izvješće iz stavka 4. ovoga članka škole i dobavljači dostavit će ministarstvu nadležnom za poljoprivredu do 31. srpnja za prethodnu školsku godinu.
Monitoring i evaluacija
Članak 14.
(1) Tijelo iz članka 10. stavka 1. ovoga Pravilnika obavlja monitoring utjecaja Sheme školskog voća i povrća na godišnjoj razini te evaluira njenu učinkovitost na prehrambene navike i zdravlje školske djece u skladu s člankom 12. Uredbe Komisije (EZ) br. 288/2009.
(2) Ministarstvo nadležno za poljoprivredu obavlja monitoring provedbe Sheme školskog voća i povrća i dostavlja Europskoj komisiji izvješće o evaluaciji u skladu s člankom 12. Uredbe Komisije (EZ) br. 288/2009.
Privremeno ili trajno oduzimanje odobrenja
Članak 15.
Ako se utvrdi da podnositelj Zahtjeva za potporu više ne ispunjava uvjete propisane ovim Pravilnikom, odobrenje će se u skladu s člankom 9. Uredbe Komisije (EZ) br. 288/2009 privremeno ili trajno oduzeti ili vratiti.
Uvjeti za odobravanje potpore
Članak 16.
(1) Podnositelji Zahtjeva za potporu Shemi školskog voća i povrća podnosi Zahtjev za potporu Agenciji za plaćanja.
(2) Podnositelj Zahtjeva za potporu za isporuku voća i povrća u skladu s obrascem iz Priloga IV ovoga Pravilnika vodit će tabličnu evidenciju u elektroničkom obliku s podacima o:
– nazivu i adresi škole kojoj je isporučio voće i povrće
– broju učenika po školi koji su sudjelovali u Shemi školskog voća i povrća
– datumu, vrsti i količini isporučenog voća i povrća
– cijeni isporučenog voća i povrća.
(3) Podnositelj Zahtjeva za potporu za monitoring i evaluaciju i podnositelj Zahtjeva za potporu za komunikaciju u skladu s obrascem iz Priloga V ovoga Pravilnika vodit će tabličnu evidenciju u elektroničkom obliku s podacima o:
– nazivu i adresi škole u kojoj je proveden monitoring i evaluacija odnosno jedna od aktivnosti u vezi s komunikacijom
– provedenim aktivnostima.
(4) Zajedno sa Zahtjevom za potporu Shemi školskog voća i povrća:
– podnositelj Zahtjeva za potporu iz stavka 2. ovoga članka dostavit će Agenciji za plaćanja tablične evidencije iz stavka 2. zajedno sa dokazom o isporuci voća i povrća
– podnositelji Zahtjeva za potporu iz stavka 3. ovoga članka dostavit će Agenciji za plaćanja tablične evidencije iz stavka 3. ovoga član
Zahtjev za potporu
Članak 17.
(1) Zahtjev za potporu u skladu s člankom 10. Uredbe Komisije (EZ) br. 288/2009 može podnijeti samo odobreni podnositelj Zahtjeva za potporu Shemi školskog voća i povrća.
(2) Potpora za isporuku voća i povrća može se odobriti samo za voće i povrće koje se nalazi na Listi prihvatljivih proizvoda iz Priloga I ovoga Pravilnika.
(3) Zahtjev za potporu za isporuku voća i povrća mora biti ispravno popunjen i potpun i mora ga pratiti