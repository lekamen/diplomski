 pregovarački odbor, na način određen Zakonom o kriterijima za sudjelovanje u tripartitnim tijelima i reprezentativnosti za kolektivno pregovaranje.
(3) Ugovorna stranka kojoj je podnesen prijedlog za izmjenu i dopunu ovog Ugovora mora se pisano očitovati u roku od 15 dana od dana primitka prijedloga te mora pristupiti pregovorima o predloženoj izmjeni ili dopuni u roku od 30 dana od dana primitka prijedloga.
(4) Ako ugovorna stranka kojoj je podnesen prijedlog ne postupi u skladu s odredbama stavka 3. ovog članka, smatrat će se da su ispunjeni uvjeti za promjenu odredaba ovog Ugovora u postupku mirenja.
Članak 144.
(1) Svaka ugovorna stranka može otkazati ovaj Ugovor:
– ako se izmijene posebni propisi kojima su uređena pitanja upravljanja i financiranja autocesta;
– ako druga ugovorna stranka krši odredbe ovog Ugovora;
– ako se bitno promijene uvjeti poslovanja i materijalni položaj Poslodavca.
(2) Otkazni rok je dva mjeseca od dana dostave otkaza drugoj ugovornoj stranki.
(3) Izuzetno, u slučaju iz alineje 3., stavka 1. ovoga članka, ugovorne stranke će u roku od 2 mjeseca otkazati ovaj Ugovor, ukoliko u navedenom roku ne uspiju odredbe ovog Ugovora prilagoditi promjenama.
Članak 145.
Pregovore o obnovi ovog Ugovora i u slučaju otkaza iz prethodnog članka ovog Ugovora, ugovorne stranke će započeti najmanje 60 dana prije isteka roka na koji je sklopljen, odnosno od dana izvršene dostave pisane izjave o otkazu drugoj ugovorenoj stranki.
Članak 146.
Ovaj Ugovor stupa na snagu prvog (1.) dana u mjesecu u kojem se potpiše ovaj Ugovor.
Članak 147.
Ovaj Ugovor sastavljen je u sedam (7) istovjetnih primjeraka, od kojih Poslodavac zadržava dva (2) primjerka, Sindikat zadržava dva (2) primjerka, dva (2) primjerka dostavljaju se Ministarstvu rada i mirovinskog sustava, Upravi za rad i tržište rada te jedan (1) primjerak »Narodnim novinama«, službeni list Republike Hrvatske.
Urbroj: 01-100-01-1132/15
Zagreb, 3. srpnja 2015.
ZA AUTOCESTU RIJEKA – ZAGREB D.D.                          ZA SINDIKAT
Predsjednik Uprave                                                        Nezavisni cestarski sindikat
Josip Šala, v. r.                                                           Mijat Stanić, predsjednik, v. r.


Na temelju članka 192. Zakona o radu (»Narodne novine « broj 93/14, u daljnjem tekstu: Zakon) AUTOCESTA RIJEKA – ZAGREB d.d., Zagreb, Širolina 4, (u daljnjem tekstu: Poslodavac i/ili Društvo), s jedne strane i Nezavisni cestarski sindikat, Zagreb, Širolina 4, s druge strane (u daljnjem tekstu: Sindikat) zaključili su u Zagrebu dana 3. srpnja 2015. godine sljedeći
DODATAK KOLEKTIVNOG UGOVORA
Članak 1.
Ovim Dodatkom Kolektivnog ugovora (u daljnjem tekstu: Dodatak) mijenja se i dopunjuje Kolektivni ugovor Društva sklopljen 3. srpnja 2015. godine (u daljnjem tekstu: Kolektivni ugovor).
Članak 2.
(1) Materijalna prava radnika utvrđena člankom 74. Kolektivnog ugovora koja se odnose na isplatu regresa, uskrsnice i božićnice zamrzavaju se do 31. prosinca 2016. godine.
(2) Ostala materijalna prava iz članka 74. Kolektivnog ugovora, radnici će do 31. prosinca 2016. godine ostvariti na temelju članka 3. ovog Dodatka.
Članak 3.
(1) Poslodavac će svakom radniku u III. mirovinski stup uplaćivati 200,00 kuna mjesečno odnosno 2.400,00 kn godišnje te će svakom radniku u III. mirovinski stup uplatiti razliku za mjesece u 2015. godini u kojima uplate nisu izvršene.
(2) Poslodavac će isplatiti dar u naravi u maksimalno neoporezivom iznosu povodom uskrsnih blagdana, svakom radniku koji je u trenutku isplate u radnom odnosu kod Poslodavca najmanje 6 mjeseci.
(3) Radniku će se za blagdan Svetog Nikole isplatiti dar za svako dijete do 15 godina starosti koje je upisano u poreznu karticu radnika kao uzdržavani član uže obitelji, u maksimalno neoporezivom iznosu koji u trenutku potpisa ovog Dodatka iznosi 600,00 kuna.
Članak 4.
Ostale odredbe Kolektivnog ugovora ostaju neizmijenjene.
Članak 5.
Ovaj Dodatak primjenjuje se od 1. dana u mjesecu u kojem je Dodatak