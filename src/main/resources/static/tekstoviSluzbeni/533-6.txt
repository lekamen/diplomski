 povjerenstva (u daljnjem tekstu: odobreni financijski plan), i do isteka roka propisanog člankom 14. stavka 3. ovoga Pravilnika barem jedan potpisani Ugovor, u protivnom Ministarstvo će rješenjem odbiti zahtjev.
(4) Ukoliko uvidom u odobreni financijski plan i potpisani ugovor Ministarstvo utvrdi da je došlo do značajnih izmjena financijskih aspekata kliničkog ispitivanja i/ili minimalnih zahtjeva za ugovore koje je propisao ministar, može u roku od 5 dana, pisanim putem (elektroničkim putem ili telefaksom) od podnositelja zahtjeva zatražiti da dostavi izmijenjeni ugovor sukladno naputku Ministarstva i/ili da od Središnjeg etičkog povjerenstva ishodi dodatno mišljenje o prihvatljivosti financijskog plana. U protivnom smatra se da su odobreni financijski plan i potpisani ugovor uredni.
(5) Rok iz stavka 4. ovoga članka primjenjuje se i za slučaj dostave dodatnog mišljenja Središnjeg etičkog povjerenstva o prihvatljivosti financijskog plana i/ili izmijenjenog ugovora sukladno naputku Ministarstva.
(6) Značajne izmjene odobrenog financijskog plana, u smislu ovoga Pravilnika, su sve one izmjene koje mogu imati utjecaja na sigurnost ispitanika ili na konačni ishod kliničkog ispitivanja.
(7) Nakon isteka roka propisanog člankom 14. stavkom 3. ovoga Pravilnika, podnositelj zahtjeva ima pravo Ministarstvu dostaviti i preostale potpisane Ugovore, koji nisu prvotno predani. Po zaprimljenim potpisanim Ugovorima, Ministarstvo će izdati rješenja o provođenju kliničkog ispitivanja s tim pravnim osobama.
Članak 20.
(1) Podnositelj zahtjeva kojem je dano odobrenje Ministarstva za provođenje kliničkog ispitivanja obvezan je jednom godišnje, do 31. siječnja za prethodnu godinu, podnijeti izvješće Ministarstvu i Središnjem etičkom povjerenstvu o tijeku provođenja kliničkog ispitivanja u odobrenim ispitivačkim mjestima, ukupnom broju ispitanika u probiru te ukupnom broju ispitanika uključenih u ispitivanje.
(2) Podnositelj zahtjeva obvezan je obavijestiti Središnje etičko povjerenstvo i Ministarstvo o svim izmjenama i dopunama kliničkog ispitivanja.
(3) Značajne izmjene i dopune podliježu postupku pribavljanja mišljenja Središnjeg etičkog povjerenstva i odobrenju Ministarstva.
(4) Manje administrativne izmjene i dopune ne podliježu postupku pribavljanja mišljenja Središnjeg etičkog povjerenstva i odobrenja Ministarstva, već se o istome obavješćuje Središnje etičko povjerenstvo i Ministarstvo.
(5) Zahtjevu za odobrenje značajnih izmjena i dopuna kliničkog ispitivanja, podnositelj zahtjeva obvezan je priložiti i potvrdu o uplaćenim troškovima postupka sukladno odluci nadležnog tijela.
Članak 21.
Klinička ispitivanja u Republici Hrvatskoj provode se u skladu sa standardom određenim Smjernicom Europske agencije za lijekove i njenog tijela Committee for Proprietary Medicinal Products: »Note for Guidance on GoodClinicalPractice« (CPMP/ICH/135/95). Tekst Smjernice u prijevodu na hrvatski jezik otisnut je u Prilogu I. ovoga Pravilnika i čini njegov sastavni dio.
Članak 22.
Uz Smjernicu iz članka 21. ovoga Pravilnika, klinička ispitivanja nad maloljetnim osobama provode se i u skladu sa standardom određenim Smjernicom Europske agencije za lijekove i njenog tijela Committee for Proprietary Medicinal Products: »ClinicalInvestigation of Medicinal Products in the Paediatric Population« (CPMP/ICH/2711/99). Tekst Smjernice u prijevodu na hrvatski jezik otisnut je u Prilogu II. ovoga Pravilnika i čini njegov sastavni dio.
Članak 23.
(1) U provedbi kliničkog ispitivanja treba osigurati osobni integritet i dobrobit ispitanika sukladno Helsinškoj deklaraciji.
(2) Sva odobrena klinička ispitivanja u Republici Hrvatskoj objavljuju se na mrežnoj stranici Ministarstva kao i na mrežnoj stranici Europske agencije za lijekove u Registru kliničkih ispitivanja (EU Clinical Trials Register– www.clinicaltrialsregister.eu).
(3) O svim odobrenim kliničkim ispitivanjima u Republici Hrvatskoj Ministarstvo vodi registar.
Članak 24.
(1) Inspekcijski nadzor kliničkih ispitivanja