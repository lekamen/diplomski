 određene podatke, kao što su osobito sljedeći podaci:
– računovodstveni podaci,
– tehničke specifikacije,
– mrežne značajke,
– rokovi i uvjeti ponude i uporabe, uključujući sve uvjete kojima se ograničava pristup i/ili uporaba usluga i aplikacija,
– cijene.
Agencija može zatražiti od operatora, kojemu je određena obveza nediskriminacije, objavu standardne ponude na temelju koje drugi operatori neće biti obvezni plaćati dodatne troškove, koji nisu nužni za pružanje zatražene usluge. Standardna ponuda mora biti podrobno raščlanjena u skladu s potrebama tržišta, te mora sadržavati pripadajuće rokove, uvjete i cijene usluga (stavak 2.).
Iz navedenih odredbi slijedi da je tuženik ovlašten odrediti tužitelju u okviru regulatorne obveze, između ostalog, transparentnosti rokove za privremenu obustavu pružanja usluga ostalim operatorima u svezi nepodmirenih dugova, instrumente osiguranja plaćanja te rokove dospijeća plaćanja računa koje shvaćanje je zauzeo i ovaj Sud u svojim presudama broj Us-10117/09, Us-10118/09, Us-10119/09, Us-10120/09. Osim toga, uvidom u ovosudni spis broj: Us-7871/11 utvrđeno je da su rješenjem tuženika klasa: UP/I-344-01/10-01/456, urbroj: 376-11-11-25 od 6. travnja 2011. tužitelju kao operatoru sa značajnom tržišnom snagom na tržištu pristupa javnoj komunikacijskoj mreži na fiksnoj lokaciji za privatne i poslovne korisnike, određeni način, uvjeti i rokovi provođenja regulatornih obveza, koje rješenje je postalo pravomoćno što tužitelj niti ne osporava. Glede prigovora tužitelja da tuženik mijenja regulatornu obvezu transparentnosti bez da je prethodno proveo i dovršio postupak izmjene analize tržišta propisan odredbama ZEK-a, treba reći da se u konkretnom slučaju radi o privremenom rješenju, da je analiza predmetnog tržišta provedena i pravomoćnim rješenjem tuženika klasa: UP/I-344-01/10-01/456, urbroj: 376-11-11-25 od 6. travnja 2011. tužitelju određene regulatorne obveze, između ostalog, i obveza transparentnosti. Osporenim rješenjem podaci temeljem kojih je predmetno tržište definirano i temeljem kojih tužitelj određen kao operator sa značajnom tržišnom snagom nisu mijenjani već se samo sadržaj regulatorne obveze u pogledu načina njenog provođenja privremeno regulira do donošenja konačnog rješenja u ovoj stvari.
Osporenim rješenjem regulira se situacija kada operator korisnik ne podmiri svoju obvezu prema tužitelju u kojem slučaju tužitelj može privremeno obustaviti pružanje usluga koje su predmet standardne ponude tužitelja a ne rok dospijeća novčane obveze. Naime, na tržištima koja su zbog svojih specifičnosti u nadležnosti neovisnog nacionalnog regulatornog tijela koje je dužno poduzimati odgovarajuće mjere, ZEK-om kao specijalnim zakonom, u javnom interesu, utvrđena su i posebna pravila. Stoga neosnovano tužitelj upire na odredbe Zakona o rokovima ispunjenja novčanih obveza (»Narodne novine«, broj 72/11.) prema kojem se ugovorom među poduzetnicima može ugovoriti rok ispunjenja novčane obveze do 60 dana i prema kojem je ništetna odredba ugovora kojim je ugovoren rok ispunjenja novčane obveze duži od 60 dana.
Konačno, rješenjem tuženika, klasa: 344-01/10-01/479, urbroj: 376-11-10-26 od 3. studenoga 2010. (prileži spisu Us-7871/2011), koje je postalo pravomoćno, tužitelju je i na ostalim analiziranim mjerodavnim tržištima određen isti rok za privremenu obustavu pružanja usluge ukoliko operator korisnik ne podmiri bilo koji dugovani nesporni račun za usluge u roku od 60 dana od dana zaprimanja pisane opomene. Stoga, proizlazi da tužitelj i na ostalim analiziranim mjerodavnim tržištima posluje pod istim uvjetima koji su mu propisani osporenim rješenjem. Tijekom ovog postupka tužitelj nije pružio nikakve dokaze kojim bi učinio vjerojatnim da se konkretno mjerodavno tržište u bilo čemu, a naročito u nečem bitnom, razlikuje od ranije analiziranih tržišta.
U konkretnom slučaju osporeno privremeno rješenje doneseno je u postupku koji se vodi po službenoj dužnosti (članak 52. stavak 2. ZEK-a) te je Agencija bila