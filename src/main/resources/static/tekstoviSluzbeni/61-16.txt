posebno o sljedećem:
– ulovnoj količini (uključujući prilov), što uključuje ribu zadržanu na plovilu i odbačenu ribu (živu ili uginulu),
– ulovnom području po geografskoj dužini i širini,
– vođenju evidencije o ribolovnom naporu,
– datumu ulova,
c) promatranje i procjenjivanje ulova i potvrđivanje unosa u očevidnik,
d) uočavanje i vođenje evidencije o plovilima koja love suprotno propisanim uvjetima.
(3) Promatrači u obavljanju svojih zadaća prikupljaju i znanstvene podatke potrebne za procjenu stanja stokova tune, a sukladno odredbama međunarodnih tijela kojih je Republika Hrvatska članica.
ICCAT PROGRAM REGIONALNIH PROMATRAČA
Članak 38.
(1) ICCAT-ov regionalni promatrač mora biti nazočan na 100%:
– plivarica tunolovki neovisno o duljini,
– tijekom svih prebacivanja tune s plivarica tunolovki,
– tijekom svih stavljanja tuna u uzgojne kaveze na uzgajalištima,
– tijekom svih izlova tuna s uzgajališta,
– tijekom svih prebacivanja s jednog uzgajališta na drugo.
(2) Plivarice tunolovke koje podliježu obvezi u okviru sustava regionalnih promatrača, a koje ne ispune obvezu prihvata regionalnog promatrača neće biti autorizirane za ribolov tune.
(3) U slučajevima kada je tuna izlovljena iz kaveza s ciljem prodaje kao svježi proizvod, regionalni promatrač koji nadzire izlov može biti iz iste države u kojoj se nalazi uzgajalište.
(4) Zadaće regionalnog promatrača su:
– nadzor i praćenje sukladnosti ribolovnih i uzgojnih radnji s propisanim uvjetima,
– ovjeravanje potpisom ICCAT Deklaracije o prebacivanju, izvješća o stavljanju tune u kavez i obrasca BCD (Bluefin Catch Dokument) kada su podaci u tim dokumentima u skladu s njegovim/njenim opažanjima,
– provođenje znanstvenog rada, primjerice prikupljanje uzoraka koje zahtijeva Komisija prema uputama SCRS-a.
(5) Ovlaštenici povlastica za ulov tuna te zapovjednici ostalih plovila koja sudjeluju u prijenosu, prebačaju, prekrcaju ili uzgoju tuna, a podliježu obvezi sudjelovanja u programu ICCAT regionalnih promatrača, dužni su osigurati prisutnost promatrača na plovilu te mu omogućiti obavljanje svih zadataka.
(6) Ovlaštenici povlastica za uzgoj tuna dužni su osigurati prisutnost regionalnog promatrača na uzgajalištu te mu omogućiti obavljanje svih zadataka.
(7) Godišnji plan ulova iz članka 10. stavka 5. ovoga Pravilnika i plan inspekcije sadrže i odrednice o provedbi programa promatrača.
(8) Ministarstvo poljoprivrede donosi godišnji plan ulova i plan inspekcije u suradnji s Ministarstvom nadležnim za pitanja sigurnosti plovidbe, Ministarstvom unutarnjih poslova, Ministarstvom obrane te Ministarstvom vanjskih poslova i europskih integracija.
PROMET
Članak 39.
(1) Zabranjen je uvoz, izvoz, provoz, uzgoj i promet na domaćem tržištu tune koju ne prati dokumentacija propisana Pravilnikom o programu dokumentacije koja prati plavoperajnu tunu (Thunnus thynnus), igluna (Xiphias gladius) i velikooku tunu (Thunnus obesus) na tržištu.
(2) Zabranjeno je stavljanje na tržište igluna (Xiphias gladius) i velikooke tune (Thunnus obesus) protivno uvjetima propisanim Pravilnikom o programu dokumentacije koja prati plavoperajnu tunu (Thunnus thynnus), igluna (Xiphias gladius) i velikooku tunu (Thunnus obesus) na tržištu.
(3) Postupanje protivno stavku 1. i stavku 2. ovoga članka smatra se stavljanjem tune iz negospodarskog ribolova u promet.
ICCAT INSPEKCIJA
Članak 40.
(1) Inspekciju ulova, prebacivanja, prekrcaja, prijevoza i prometa tunom u vodama kojima upravlja ICCAT, a nalaze se izvan teritorijalnih voda Republike Hrvatske, obavlja Zajednička međunarodna ICCAT inspekcija sukladno Odluci o primjeni ICCAT nacrta Zajedničke međunarodne inspekcije i Godišnjem planu inspekcije.
(2) Godišnji plan inspekcije izrađuje Ministarstvo poljoprivrede, u suradnji s Ministarstvom unutarnjih poslova, Ministarstvom obrane Republike Hrvatske i ministarstvom nadležnim za pitanje sigurnosti plovidbe. Godišnji plan inspekcije objavljuje se na web- -stranicama Ministarstva najkasnije do 15. veljače tekuće godine.
PRIJELAZNE I