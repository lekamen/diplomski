 direktor 'Croatia banke' d.d. Zagreb, Podružnice Metković, u namjeri da tvrtki 'Milboro' d.o.o. čiji je jedini osnivač i direktor njegov sin M. P., pribavi veća nepripadna imovinska sredstva, nakon što tvrtka 'Milboro' d.o.o. nije plaćala dospjele, a neplaćene obveze s osnove ranije odobrenih kredita, protivno čl. 51. Pravilnika o postupku odobravanja kredita i osiguravanja plasmana, povukao sa Zavoda za platni promet akceptni nalog B 0665873 na iznos od 1.371.952,01 kuna, upućen 26. 01. 1999. godine na naplatu radi podmirenja tražbine koju banka ima prema 'Milboru' d.o.o., čime je onemogućio da se 'Croatia banka' naplati u svojim potraživanjima i time pribavio protupravnu imovinsku korist za 'Milboro' d.o.o. od 1.371.952,01 kuna,
dakle, kao odgovorna osoba u pravnoj osobi, koja s ciljem pribavljanja protupravne imovinske koristi za drugu pravnu osobu grubo prekršio pravila poslovanja glede uporabe i upravljanja imovinom, pri čemu je djelom pribavljena znatna imovinska korist, a počinitelj je postupao s ciljem pribavljanja takve koristi,
čime je, radnjama pod 1., 2. i 3. izreke počinio kaznena djela protiv sigurnosti platnog prometa i poslovanja – zlouporabom ovlasti u gospodarskom poslovanju – opisana po čl. 292. st. 1. toč. 6. i st. 2. Kaznenog zakona ('Narodne novine' br. 110/97 i 27/98 – dalje KZ), a kažnjivo po čl. 292. st. 2. Kaznenog zakona, ...«
Za sva počinjena kaznena djela podnositelju je izrečena jedinstvena kazna zatvora u trajanju od jedne (1) godine i šest (6) mjeseci.
36. Pod točkom II. izreke prvostupanjske presude podnositelj je oslobođen optužbe za kazneno djelo opisano u točki 4. izmijenjene optužnice, kako glasi:
»Na temelju čl. 354. toč. 1. ZKP-a,
OSLOBAĐA SE OPTUŽBE
da bi dana 31. prosinca 1996. godine u Metkoviću kao direktor 'Croatia banke' d.d. Zagreb, Podružnice Metković, u namjeri da tvrtki 'Sirenatrade' Metković pribavi veća nepripadna imovinska sredstva, sklopio s tom tvrtkom Ugovor o dugoročnom namjenskom kreditu s valutnom klauzulom br. 18/96 od 31. 12. 1996. godine na iznos od 31.645,00 DEM koji iznos korisniku kredita tvrtki 'Sirenatrade' nije isplaćen, jer se radilo o obnovi ranije korištenog kredita bez da je prethodno pribavio i proveo propisane instrumente osiguranja za navedeni kredit, na što je bio obvezan po člancima od 40. do čl. 50. Pravilnika o postupku odobravanja i osiguranja plasmana, uslijed čega se zbog neplaćanja navedenih kreditnih obveza od strane 'Sirenatrade' Metković 'Croatia banka' d.d. Zagreb nije mogla namiriti zbog nepostojanja valjanih instrumenata osiguranja, pa je na taj način pribavio znatnu protupravnu imovinsku korist 'Sirenatrade' u iznosu od najmanje 81.706,00 kuna, ...«
37. Na temelju članka 132. ZKP-a:110/97-115/06 prvostupanjski sud naložio je podnositelju naknaditi oštećenici Croatia banci novčani iznos u visini od 2.933.496,70 kn s pripadajućim zakonskim zateznim kamatama naznačenim u izreci presude (taj je dio preinačen drugostupanjskom presudom – v. točku 45.).
38. Za djela navedena u točkama 1., 2., 3., 5., 6., 7., 8., 9., 10., 11., 12., 14. i 15. izmijenjene optužnice optužba je odbijena. Konkretno, pod točkama III.1., III.2., III.3., III.4., III.5, III.6., III.7., III.8., III.9., III.10., III.11., III.12. i III.13. izreke odbijena je optužba protiv podnositelja da je 28. siječnja 1995., 14. studenoga 1995., 2. lipnja 1996., 13. lipnja 1997., 12. listopada 1997., 1. studenoga 1997., 14. studenoga 1997., 20. prosinca 1997., 30. prosinca 1997., 3. ožujka 1998., 19. ožujka 1998., 10. srpnja 1998. i 9. rujna 1998. na štetu Croatia banke počinio kaznena djela propisana člankom 292. stavkom 1. točkom 6. i stavkom 2. KZ-a:110/97.
39. Prvostupanjski sud je na kraju presude obrazložio primjenu pravila blažeg zakona:
»Sud je imao u vidu da Kazneni zakon koji je stupio na snagu 01. 01. 2012. godine ('NN' 125/11 i 144/12) više ne predviđa kazneno djelo zlouporabe ovlasti u gospodarskom poslovanju u obliku kako je isto bilo opisano čl. 292. st. 1. i 2. KZ-a ('NN' 