za kampiranje (smještaj) može se nalaziti kupaonica (kada ili tuš, umivaonik, zahodska školjka).
(4) Objekt ili pokretna oprama za kampiranje (smještaj) mogu imati djelomičnu kupaonicu (kombinacija dva sanitarna elementa).
(5) U potreban broj zajedničkih sanitarnih elemenata ne uračunava se smještajna jedinica koja ima pokretnu opremu za kampiranje s kupaonicom.
(6) Objekt koji ima veći broj od propisanih obiteljskih kupaonica ili djelomične kupaonice iz istih se u broj sanitarnih elemenata može uračunati samo jedan.
(7) Sanitarni elementi su: zahodska školjka, umivaonik, kada, tuš kada ili tuš, pisoar, kadica za kupanje djece i drugo.
(8) Drugi sanitarni elementi su: praonici za posuđe i rublje, perilice za posuđe i rublje, trokadero, slavina za pitku vodu, rashladni uređaji, stanica za pražnjenje otpadnih voda i drugo.
(9) Objekt može imati tuševe na otvorenom prostoru koji se ne uračunavaju u obvezni broj tuš kabina.
2.7. SMJEŠTAJNE JEDINICE
Članak 13.
(1) Objekt mora imati osnovne smještajne jedinice za kampiranje.
(2) Objekt može imati smještajne jedinice u građevinama.
(3) Ugostitelj mora prije ulaska gosta na/u smještajnu jedinicu pregledati funkcionalnost opreme i uređaja te otkloniti nedostatke.
2.7.1. Definicija, vrste i kapacitet osnovnih smještajnih jedinica
Članak 14.
(1) Osnovna smještajna jedinica je otvoreni prostor, uređen i opremljen za kampiranje.
(2) Kampiranje je boravak gosta na osnovnoj smještajnoj jedinici u pokretnoj opremi za kampiranje.
(3) Osnovne vrste smještajnih jedinica su:
1. Kamp mjesto,
2. Kamp parcela.
(4) Kamp mjesto je pojedinačno ili grupno brojem ili slično označen i uređen prostor za kampiranje (očišćen od korijenja, kamenja i sl.).
(5) Kamp parcela je omeđen, pojedinačno brojem ili slično označen i uređen prostor za kampiranje (očišćen od korijenja, kamenja i sl.).
(6) Na osnovnim smještajnim jedinicama nalazi se pokretna oprema za kampiranje: šator, kamp prikolica (kamp kućica, karavan), autodom (kamper), pokretna kućica (mobilhome), glamping kućica, glamping oprema i slično.
(7) Pokretna kućica (mobilhome) je pokretna oprema za kampiranje od čvrstog materijala, nije čvrsto vezana za tlo (može se maknuti), ima kupaonicu.
(8) Glamping kućica je pokretna oprema za kampiranje od čvrstog materijala, nije čvrsto vezana za tlo (može se maknuti), neuobičajenog je oblika ili je prostorno postavljena na neuobičajen način (npr. pod zemljom, na stupovima, drvu, vodi, stijeni i slično), s ili bez kupaonice.
(9) Glamping oprema je pokretna oprema za kampiranje, nije ili je samo djelomično od čvrstog materijala, pruža višu razinu od uobičajene usluge (npr. šator s kupaonicom) i/ili koja je prostorno postavljena na neuobičajen način (npr. stupovima, drvu, vodi, stijeni).
(10) Iznimno od stavka 8. ovog članka, spavaonica i prostorija za spavanje zatečene u objektu koji je poslovao u funkciji kampa do stupanja na snagu ovog Pravilnika, mogu biti čvrsto vezane za tlo.
Članak 15.
Kapacitet smještajne jedinice izražava se brojem gostiju – kampista:
1. Kamp mjesto, tri gosta – kampista,
2. Kamp parcela, tri gosta – kampista.
2.7.2. Vrste, modul i kapacitet smještajnih jedinica u građevinama
Članak 16.
(1) Vrste smještajnih jedinica u građevinama (u bungalovu, paviljonu ili sl.) su:
1. Soba,
2. Studio apartman,
3. Apartman.
(2) Građevine iz stavka 1. ovog članka su čvrsto ili montažno građene, nepokretne odnosno čvrsto povezane s tlom.
(3) U postojećim objektima apartman može biti studio apartman pod uvjetima za studio apartman.
Članak 17.
(1) Modul smještajne jedinice je funkcionalna cjelina određene neto-površine (na uporabi gostu) s jednim ulazom i dnevnim svjetlom u sobi i prostoriji za boravak).
(2) Modul smještajne jedinice propisan je zasebno za postojeći i novi objekt, ovisno o kategoriji.
(3) U novom objektu, dozvoljava se odstupanje modula (i kupaonice) za 10% u 20% smještajnih jedinica.
Članak 18.
Soba je vrsta smještajne jedinice ili dio smještajne jedinice, u kojoj se spava.
Članak 19.
(1)