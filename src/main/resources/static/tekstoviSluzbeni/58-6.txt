 proračunsku godinu do 15. veljače tekuće za prethodnu godinu,
– za razdoblja od 1. siječnja do 31. ožujka, od 1. siječnja do 30. lipnja i od 1. siječnja do 30. rujna u roku od 20 dana po isteku izvještajnog razdoblja.
Članak 25.
(1) Proračunski korisnici državnog proračuna koji se prema organizacijskoj klasifikaciji državnog proračuna klasificiraju kao razdjeli predaju konsolidirane financijske izvještaje:
– za proračunsku godinu do 28. veljače tekuće za prethodnu godinu,
– za razdoblje od 1. siječnja do 30. lipnja u roku od 20 dana po isteku izvještajnog razdoblja,
– za mjesečna razdoblja u roku od 15 dana po isteku izvještajnog razdoblja.
(2) Jedinice lokalne i područne (regionalne) samouprave predaju konsolidirane financijske izvještaje:
– za proračunsku godinu do 28. veljače tekuće za prethodnu godinu,
– za razdoblje od 1. siječnja do 30. lipnja u roku od 20 dana po isteku izvještajnog razdoblja.
(3) Ministarstvo financija sastavlja konsolidirani financijski izvještaj općeg proračuna za proračunsku godinu do 30. travnja tekuće za prethodnu godinu.
VII. JEZIK I VALUTA
Članak 26.
Financijski izvještaji sastavljaju se na hrvatskom jeziku, a podaci koji se odnose na novčane iznose upisuju se u kunama.
VIII. OBJAVA FINANCIJSKIH IZVJEŠTAJA
Članak 27.
(1) Jedinice lokalne i područne (regionalne) samouprave, proračunski i izvanproračunski korisnici objavljuju godišnje financijske izvještaje na svojim internetskim stranicama najkasnije u roku od osam dana od dana njihove predaje.
(2) Proračunski i izvanproračunski korisnici koji nemaju vlastite internetske stranice objavljuju godišnje financijske izvještaje iz stavka 1. ovoga članka na internetskim stranicama nadležnog razdjela organizacijske klasifikacije državnog proračuna, odnosno nadležne jedinice lokalne i područne (regionalne) samouprave, u roku od osam dana od dana njihove predaje.
IX. PRIJELAZNE I ZAVRŠNE ODREDBE
Članak 28.
(1) Godišnji financijski izvještaji za 2014. godinu predavat će se na obrascima iz Pravilnika o financijskom izvještavanju u proračunskom računovodstvu (»Narodne novine«, br. 32/11), a sukladno rokovima iz ovoga Pravilnika.
(2) Prvi financijski izvještaji na obrascima iz ovoga Pravilnika predavat će se za prvo izvještajno razdoblje u 2015. godini.
Članak 29.
Danom stupanja na snagu ovoga Pravilnika prestaje važiti Pravilnik o financijskom izvještavanju u proračunskom računovodstvu (»Narodne novine«, br. 32/11).
Članak 30.
Ovaj Pravilnik stupa na snagu prvog dana od dana objave u »Narodnim novinama«.
Klasa: 400-06/14-01/301
Urbroj: 513-05-02-14-3
Zagreb, 31. prosinca 2014.
Ministar financija mr. sc. Boris Lalovac, v. r.
OBRASCI
