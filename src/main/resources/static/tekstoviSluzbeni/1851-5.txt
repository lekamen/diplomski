 vezane uz dostavljenu dokumentaciju, Upravljačko tijelo će korisniku izdati Zahtjev za dopunu/obrazloženje/ispravak (u daljnjem tekstu: Zahtjev za dopunu). Korisnik je dužan dostaviti traženu dokumentaciju preporučenom poštom s povratnicom ili osobno Upravljačkom tijelu u roku od deset dana.
(5) Vremenom zaprimanja Zahtjeva za dopunu smatra se datum kada korisnik zaprimi preporučenu pošiljku.
(6) Datumom podnošenja potpunog Zahtjeva za potporu smatra se datum dostave tražene dokumentacije i/ili tražene dopune/obrazloženja/ispravka iz stavka 4. ovoga članka.
(7) Za nepravovremeno podnesene i nepotpuno dopunjene Zahtjeve za potporu Upravljačko tijelo će korisniku izdati Odluku o odbijanju.
Izdavanje Odluka
Članak 13.
(1) Nakon završetka administrativne kontrole Zahtjeva za potporu Upravljačko tijelo će donijeti:
a) Odluku o dodjeli sredstava u slučaju ispunjavanja uvjeta i kriterija propisanih ovim Pravilnikom i Natječajem ili
b) Odluku o odbijanju u slučaju:
– neispunjavanja uvjeta i kriterija propisanih ovim Pravilnikom i Natječajem,
– nepravovremeno podnesenih Zahtjeva za potporu,
– nepotpunih Zahtjeva za potporu,
– nepravovremeno dostavljenih i/ili nepotpunih odgovora na Zahtjev za dopunu/obrazloženje/ ispravak,
– da su aktivnosti započele prije podnošenja Zahtjeva za potporu,
– utvrđene nepravilnosti koja prelazi iznos od 50 posto ukupnih prihvatljivih troškova,
– sprječavanja posjeta ulaganju predstavnicima Upravljačkog tijela od strane korisnika,
– nedostatnosti raspoloživih sredstava u slučaju iz stavka 2. ovoga članka.
(2) Nakon završetka postupka rješavanja po prigovorima iz članka 21. ovoga Pravilnika i ponovne administrativne kontrole Zahtjeva za potporu, Upravljačko tijelo će donijeti izmjenu Odluke o dodjeli sredstava ili nove Odluke navedene u stavku 1. ovoga članka.
(3) Ukoliko se tijekom obrade Zahtjeva za potporu utvrdi nepravilnost, a koja ne prelazi iznos od 50 posto ukupnih prihvatljivih troškova, Upravljačko tijelo će odbiti iznos nepravilnog troška od ukupnih prihvatljivih troškova i izdati Odluku o dodjeli sredstava u kojoj će ukupan iznos za koji se dodjeljuje potpora biti umanjen za iznos nepravilnog troška.
VI. UGOVOR
Članak 14.
(1) Upravljačko tijelo i korisnik kojem je izdana Odluka o dodjeli sredstava iz članka 13. stavka 1. točke a) ovoga Pravilnika, sklapaju Ugovor, kojim se uređuju međusobna prava i obveze koji proizlaze iz ovoga Pravilnika i Natječaja.
(2) Korisnik je dužan Ugovor ovjeriti i dostaviti Upravljačkom tijelu u roku od pet radnih dana od dana zaprimanja, u protivnome će se smatrati da je odustao od sklapanja Ugovora.
VII. PROMJENE ZAHTJEVA ZA POTPORU I UGOVORA
Članak 15.
(1) Promjene Zahtjeva za potporu podrazumijevaju promjenu podataka koji se odnose na podneseni Zahtjev za potporu, a uključuju:
a) promjenu podataka o korisniku (npr. promjene njegova naziva, osobe ovlaštene za zastupanje, adrese sjedišta, imena banke i/ili broja žiro-računa banke/IBAN, model i/ili poziv na broj primatelja na koji će mu biti isplaćena sredstva) ili
b) promjenu podataka koji su temelj za provjeru udovoljavanja uvjetima i kriterijima prihvatljivosti sukladno ovom Pravilniku.
(2) U slučaju promjena iz stavka 1. točke a) ovoga članka, korisnik je dužan od dana podnošenja Zahtjeva za potporu do isteka razdoblja od pet godina od zadnje primljene uplate financijskih sredstava temeljem ovoga Pravilnika Upravljačkom tijelu podnijeti Zahtjev za odobrenje promjene neposredno nakon njihovog nastanka.
(3) U slučaju promjena iz stavka 1. točke b) ovoga članka, korisnik je dužan od dana stupanja na snagu Odluke o dodjeli sredstava iz članka 13. stavka 1. točke a) ovoga Pravilnika do isteka razdoblja od pet godina od zadnje primljene uplate financijskih sredstava temeljem ovoga Pravilnika Upravljačkom tijelu podnijeti Zahtjev za odobrenje promjena, neposredno nakon njihovog nastanka.
(4) Uz Zahtjev za odobrenje promjena iz stavaka 2. i 3. ovoga članka, korisnik je dužan priložiti odgovarajuću dokumentaciju kojom se