 zrakoplova. U Dozvolu za amatersku gradnju zrakoplova unose se:
a) ime i prezime, odnosno naziv graditelja;
b) podaci o vrsti, kategoriji i namjeni zrakoplova;
c) ime i prezime zrakoplovnog stručnjaka;
d) ime i prezime zrakoplovnog kontrolora;
e) rok valjanosti te dozvole.
Rok valjanosti Dozvole za amatersku gradnju
Članak 61.
(1) Dozvola za amatersku gradnju zrakoplova izdaje se s rokom valjanosti od 5 godina.
(2) Zahtjev za produžavanje roka valjanosti Dozvole za amatersku gradnju zrakoplova podnosi se Agenciji, a prilaže mu se na uvid dnevnik gradnje zrakoplova.
Dnevnik gradnje
Članak 62.
(1) Graditelj je dužan tijekom cijele gradnje zrakoplova voditi dnevnik gradnje. U dnevnik gradnje zrakoplova unose se:
a) podaci iz dozvole za amatersku gradnju zrakoplova;
b) skice, mjere, vrste materijala i datum izrade dijelova i podsklopova zrakoplova, rezultati izvršenih ispitivanja i važnija zapažanja;
c) podaci o upotrijebljenim alatima, mjernim uređajima i dr.;
d) zapažanja zrakoplovnog stručnjaka za gradnju;
e) skice i postupci izrade i mjere izrađenih glavnih sklopova;
f) rezultati izvršenih funkcionalnih proba komandi i drugih sustava na zrakoplovu;
g) drugi podaci koje graditelj, zrakoplovni stručnjak za gradnju i zrakoplovni kontrolor smatraju bitnim.
(2) Točnost podataka u dnevniku gradnje zrakoplova ovjeravaju zrakoplovni stručnjak i zrakoplovni kontrolor.
(3) Po završetku gradnje primjerak Dnevnika gradnje predaje se Agenciji.
Obveza nadzora
Članak 63.
(1) Graditelj je dužan tijekom amaterske gradnje zrakoplova, a najkasnije prije sastavljanja sklopova koji se sklopljeni ne mogu prekontrolirati u pogledu sukladnosti projektu, upotrijebljenog materijala i tehnologije, tolerancija i kvalitete izrade, obavijestiti zrakoplovnog stručnjaka i kontrolora i omogućiti im kontrolu tih sklopova.
(2) Obavljenu kontrolu iz stavka 1. ovog članka zrakoplovni stručnjak i zrakoplovni kontrolor ovjeravaju u dnevniku gradnje zrakoplova.
Glava 4 PRIHVAĆANJE AMATERSKI GRAĐENOG ZRAKOPLOVA
Prihvaćanje tehničke dokumentacije
Članak 64.
(1) Ako se amaterski zrakoplov gradi po vlastitim crtežima i proračunima nakon izdavanja Dozvole za amatersku gradnju zrakoplova, graditelj mora Agenciji podnijeti na prihvaćanje sljedeću tehničku dokumentaciju zrakoplova koju je ovjerio zrakoplovni stručnjak:
a) proračun masa svih dijelova zrakoplova, korisnog tereta, goriva i maziva i mase pilota, kao i proračun položaja težišta i najveće mase zrakoplova u letu;
b) aerodinamički proračun zrakoplova te procjenu stabilnosti i upravljivosti;
c) crtež zrakoplova u tri projekcije, crteže glavnih sklopova i posebno složenih sklopova, kao i crteže detalja prema kojima se dijelovi zrakoplova mogu dimenzionirati i izraditi;
d) proračun čvrstoće glavnih nosećih elemenata zrakoplova, kao i rezultate ispitivanja krutosti zrakoplova, ako su ti elementi neuobičajeni u pogledu njihove konstrukcije;
e) popis reprodukcionih materijala, poluproizvoda i gotovih proizvoda od kojih će se graditi zrakoplov;
f) popis alata nužnih za gradnju (na primjer: naprave za sklapanje krila i trupa i dr.);
g) opis glavnih tehnologija gradnje.
(2) Ako tehnička dokumentacija za gradnju zrakoplova po vlastitim crtežima i proračunima ne odgovara zahtjevima iz stavka 1. ovog članka, bit će potrebno obaviti dodatna ispitivanja koja će nadomjestiti nepotpunost dokumentacije.
(3) Ako graditelj amaterski gradi zrakoplov prema već provjerenim crtežima ili sklapanjem od dijelova prema uputi proizvođača, tehnička dokumentacija mora sadržavati podatke iz stavka 2. točka c), e), f) i g) ovog članka te podatke o porijeklu projekta, o projektantu zrakoplova i o zrakoplovima građenima prema toj dokumentaciji.
Povjerenstvo za prihvaćanje zrakoplova
Članak 65.
(1) Povjerenstvo za prihvaćanje amaterski građenog zrakoplova čine:
a) graditelj;
b) zrakoplovni stručnjak uključen u nadzor gradnje;
c) zrakoplovni kontrolor uključen u nadzor gradnje;
d) osoba koja će obavljati ispitivanje zrakoplova u letu;
e) predstavnik