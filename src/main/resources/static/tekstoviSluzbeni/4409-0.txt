75 17.08.2016 Pravilnik o vođenju evidencija pripadnika operativnih snaga sustava civilne zaštite
DRŽAVNA UPRAVA ZA ZAŠTITU I SPAŠAVANJE
1758
Na temelju članka 62. stavka 4. Zakona o sustavu civilne zaštite (»Narodne novine«, broj 82/15.), ravnatelj Državne uprave za zaštitu i spašavanje donosi
PRAVILNIK
O VOĐENJU EVIDENCIJA PRIPADNIKA OPERATIVNIH SNAGA SUSTAVA CIVILNE ZAŠTITE
I. OPĆE ODREDBE
Članak 1.
Ovim se Pravilnikom propisuje vođenje evidencije osobnih podataka o pripadnicima operativnih snaga sustava civilne zaštite (u daljnjem tekstu: pripadnika).
Članak 2.
(1) Evidencije pripadnika, vode sve operativne snage i sudionici sustava civilne zaštite članka 3. ovog Pravilnika na temelju obrazaca iz priloga kao i druge operativne snage koje su odlukama središnjih tijela državne uprave i izvršnih tijela jedinica lokalne i područne (regionalne) samouprave (dalje u tekstu: nadležna tijela) određene pravnim osobama od značaja za sustav civilne zaštite i kontinuirano ih ažuriraju najmanje jednom godišnje, najkasnije do 15. prosinca tekuće godine.
(2) Evidencije pripadnika iz stavka 1. ovog članka svaka operativna snaga i sudionik sustava civilne zaštite koristi za vlastite potrebe, a nadležnim tijelima dostavljaju isključivo broj raspoređenih pripadnika bez osobnih podataka o pripadnicima.
(3) Središnja tijela državne uprave objedinjene podatke iz stavka 2. ovog članka o vrstama operativnih snaga koje su u njihovim upravnim područjima odlukama određene od posebnog značaja za sustav civilne zaštite kao i o broju pripadnika, zaprimljene od pravnih osoba iz područja nadležnosti, dostavljaju središnjem tijelu državne uprave nadležnom za poslove civilne zaštite.
(4) Jedinice lokalne samouprave podatke iz stavka 2. ovog članka o vrstama i broju pripadnika operativnih snaga zaprimljene od strane operativnih snaga i podatke koje su u obvezi izraditi samostalno, dostavljaju područnoj samoupravi koja ih objedinjava, nadopunjuje podatcima koje izrađuje samostalno te dostavlja područnim uredima središnjeg tijela državne uprave nadležnog za poslove civilne zaštite.
(5) Podatke iz stavaka 2., 3. i 4. ovog Pravilnika središnja tijela državne uprave i jedinice područne samouprave dostavljaju središnjem tijelu državne uprave nadležnom za poslove civilne zaštite najkasnije do 30. prosinca svake godine.
Članak 3.
Evidencije vlastitih pripadnika vode sljedeće operativne snage i sudionici sustava civilne zaštite:
a) lokalna i područna (regionalna) samouprava: za članove stožera civilne zaštite
b) operativne snage vatrogastva
c) operativne snage Hrvatskog Crvenog križa
d) operativne snage Hrvatske gorske službe spašavanja
e) ostale udruge
f) lokalna i područna (regionalna) samouprava: za pripadnike postrojbi civilne zaštite i povjerenike civilne zaštite
g) lokalna i područna (regionalna) samouprava: za koordinatore na lokaciji
h) pravne osobe u sustavu civilne zaštite
i) središnje tijelo državne uprave nadležno za poslove civilne zaštite: za članove Stožera civilne zaštite Republike Hrvatske, pripadnike Državne intervencijske postrojbe civilne zaštite, koordinatore na lokaciji.
II. SADRŽAJ EVIDENCIJA PRIPADNIKA OPERATIVNIH SNAGA SUSTAVA CIVILNE ZAŠTITE
Članak 4.
Evidencija stožera civilne zaštite (E-SCZ) iz priloga 1. koji je sastavni dio ovog Pravilnika, sadrži sljedeće podatke: ime, prezime, ime jednog roditelja, datum rođenja (dan, mjesec i godina), osobni identifikacijski broj (OIB), ulica i kućni broj prebivališta, mjesto prebivališta, broj telefona i mobitela, adresu elektroničke pošte, naziv stožera civilne zaštite i dužnost u stožeru, datum i mjesto osposobljavanja.
Članak 5.
Evidencija operativnih snaga vatrogastva (E-VAT) iz priloga 2., koji je sastavni dio ovog Pravilnika, sadrži sljedeće podatke: ime, prezime, ime jednog roditelja, datum rođenja (dan, mjesec i godina), osobni identifikacijski broj (OIB), ulica i kućni broj prebivališta, mjesto prebivališta, broj telefona i mobitela, adresu elektroničke pošte, naziv operativne snage i