 postupio prema pravilima upravnog postupka, nepotpuno i pogrešno je utvrdio činjenično stanje u postupku koji je prethodio donošenju pobijanog rješenja protivno načelu materijalne istine iz članka 8. ZUP-a.
Slijedom izloženog, budući je tuženik u upravnom postupku nepotpuno i pogrešno utvrdio činjenično stanje, u postupku je prethodio pobijanom rješenju nije postupao prema pravilima upravnog postupka, a što je imalo utjecaja na rješavanje te stvari te pogrešno primijenio pravni propis na temelju kojeg je rješavao upravnu stvar. Predlaže temeljem članka 58. ZUS-a da Sud usvoji upravnu tužbu u cijelosti i poništi pobijano rješenje tuženika.
U odgovoru na tužbu Hrvatska regulatorna agencija za mrežne djelatnosti prvenstveno ističe prigovor na postojanje pretpostavki za vođenje upravnog spora obzirom da je upravna tužba podnesena nepravodobno. Rješenje je tužitelj primio 25. travnja 2014. godine slijedom čega rok za podnošenje tužbe ističe 26. svibnja, jer je 25. svibnja 2014. neradni dan, a uvidom u dostavljenu tužbu razvidno je da je Sud istu zaprimio 27. svibnja 2014. Stoga predlaže Sudu da odbaci tužbu.
Podredno ukoliko Sud ocjeni da su ipak ispunjene pretpostavke za vođenje upravnog spora tuženik osporava sve tužiteljeve prigovore te predlaže da Sud temeljem članka 57. Zakona o upravnim sporovima odbije tužbu kao neosnovanu.
Uvodno tuženik navodi da iz opširne tužbe tužitelja u kojoj se u većem dijelu opisuje tijek postupka te tužiteljevo viđenje istog u bitnom se može zaključiti da su osnovni tužbeni navodi tužitelja sljedeći. 1) da je u cijelosti ispunio svoje obveze koje su mu određene Analizom tržišta završavanje (terminacije) poziva u vlastitu mrežu koja se pruža na fiksnoj lokaciji (dalje: Analiza tržišta) obzirom da je javno objavio Minimalnu ponudu završavanja poziva u javnu komunikacijsku mrežu (OT –Optima Telekom d.d. (Minimalna ponuda), kojom je definirao uvjete i cijene korištenja usluge kolokacije opreme za međupovezivanje, 2) da je za izmjenu cijena usluga kolokacije opreme za međupovezivanje bilo potrebno provesti postupak izmjene standardne ponude iz članka 58. stavak 3. Zakona o elektroničkim komunikacijama (»Narodne novine«, broj 73/08., 90/11., 133/12., 80/13., 71/14., dalje: ZEK), 3) da nije bio obvezan dokazivati opravdanost cijena usluge kolokacije opreme za međupovezivanje jer nije bila određena regulatorna obveza troškovne usmjerenosti cijena i da je tuženik trebao donijeti odluku kojom se utvrđuje pravo tužitelja na naplatu dodatnih usluga međupovezivanja sukladno minimalnoj ponudi.
HAKOM smatra da su navodi tužitelja u potpunosti promašeni te ukazuju na nerazumijevanje obveza istog kao proglašenog operatora sa značajnom tržišnom snagom na proglašeno mjerodavnom tržištu završavanja (terminacije) poziva u vlastitu mrežu koje se pruža na fiksnoj lokaciji. U tom smislu također je razvidno tužiteljevo nerazumijevanje svrhe i prirode regulatornog spora, koje je jednostrano te zanemaruje obvezu potpunog i ispravnog utvrđivanja činjeničnog stanja. Posebno tuženik ističe da tužitelj pogrešno navodi da je predmet spora bilo utvrđivanje prava na naplatu dodatnih usluga međupovezivanja tužitelja. To pravo je utvrđeno Analizom tržišta, a predmet spora su bile cijene navedenih usluga.
Tužitelj je tražio donošenje rješenja kojim se HT-u nalaže sklopiti dopunu ugovora o međusobnom povezivanju kojim će se ugovoriti svi uvjeti naknade za uslugu kolokacije koju tužitelj pruža HT-u te kojim će se utvrditi da tužitelj ima pravo na naplatu dodatnih usluga međupovezivanja i to usluge zakupa prostora i usluge kolokacije opreme za međupovezivanje, počevši od 1. kolovoza 2013. do dana donošenja rješenja.
Obzirom da pravo tužitelja na naplatu usluge kolokacije nije bilo osporeno od strane HT-a, predmet spora u konačnici je bio iznos naknade za uslugu kolokacije koju tužitelj pruža HT-u, a koji je tužitelj odredio u iznosu od 12.000,00 kuna.
U postupku je utvrđeno da tužitelj ima pravo na naknadu za uslugu kolokacije koju