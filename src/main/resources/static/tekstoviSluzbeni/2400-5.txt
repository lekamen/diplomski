 koje je upravo postići troškovnu usmjerenost postojećih cijena, kako bi se onemogućilo istiskivanje konkurencije preniskim cijenama, zbog čega se u postupku provođenja regulatorne obveze nadzora maloprodajnih cijena na Tržištu interneta i televizije i kod drugih operatora (s istim statusom kao i tužitelj) primjenjuje također ista stopa WACC-a (11,05%). Takvo postupanje u konačnici ima za posljedicu jednakost svih operatora (sa značajnom tržišnom snagom na Tržištu interneta i televizije) u primjeni predmetne regulatorne obveze, a što je utvrđeno i uvidom u ovosudni spis, pos.broj: UsII-36/13, u kojem je odbijen tužbeni zahtjev tužitelja Iskon Internet d.d. protiv odluke tuženika donesene na temelju istih kriterija, u postupku provođenja regulatorne obveze nadzora maloprodajnih cijena na istom Tržištu.
Radi navedenog, ovaj Sud nije našao osnove osporenu odluku ocijeniti nezakonitom.
Trebalo je stoga, na temelju odredbe članka 57. stavka 1. Zakona o upravnim sporovima, tužbeni zahtjev odbiti kao neosnovan (točka I izreke).
Odluka o objavi presude u »Narodnim novinama« (točka II izreke) temelji se na odredbi članka 14. stavka 8. ZEK-a.
Broj: UsII-34/13-7
Zagreb, 15. listopada 2015.
Predsjednica vijeća Evelina Čolović Tomić, v. r.
