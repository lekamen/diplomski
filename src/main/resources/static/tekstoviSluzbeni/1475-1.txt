dobrima i drugim kulturnim predmetima u sudskom ili drugom odgovarajućem registru, na obrascu koji je sastavi dio ovoga Pravilnika.
Zahtjevu za upis u Upisnik fizičke osobe dužne su priložiti presliku osobne iskaznice i presliku obrtnice, za trgovca pojedinca i pravnu osobu presliku/prijepis izvatka iz sudskog registra pribavit će Ministarstvo kulture po službenoj dužnosti.
III. EVIDENCIJA NABAVE I PRODAJE TE DRUGIH PRAVNIH POSLOVA VEZANIH UZ PROMET POKRETNIM KULTURNIM DOBRIMA I KULTURNIM PREDMETIMA
Vođenje Evidencija nabave i prodaje
Članak 6.
Evidenciju nabave i prodaje te drugih pravnih poslova vezanih uz pokretna kulturna dobra i druge kulturne predmete koji imaju umjetničko, povijesno, arheološko i drugo značenje (u daljnjem tekstu: Evidencija) dužna je vodi svaka fizička i pravna osoba koja obavlja djelatnost prometa navedenim kulturnim dobrima i kulturnim predmetima.
Evidencija se obvezno vodi temeljem upisa sklopljenih ugovora i drugih pravnih poslova, koji moraju sadržavati sve podatke iz članka 7. ovoga Pravilnika.
Sadržaj Evidencije nabave i prodaje
Članak 7.
U Evidenciju se unose podaci o porijeklu pokretnog kulturnog dobra i kulturnog predmeta, njihov opis, prodajna cijena te podaci o kupcu.
Podaci o porijeklu pokretnog kulturnog dobra i predmeta sastoje se najmanje od podataka o prijašnjem vlasniku kulturnog dobra ili kulturnog predmeta, posljednjem smještaju kulturnog dobra i predmeta, prodajnoj vrijednosti ili nabavnoj cijeni i broju sklopljenih ugovora i drugim pravnim poslovima. Podacima o prethodnom vlasniku smatraju se tvrtka i sjedište ako je riječ o pravnoj osobi odnosno naziv obrta, ime i prezime te adresa stanovanja ako je riječ o fizičkoj osobi.
Opis predmeta sastoji se najmanje od podataka o identifikaciji vrste predmeta, podatka o upisu u Registar kulturnih dobara Republike Hrvatske, dimenziji predmeta, namjeni predmeta, motivu, imenu i prezimenu autora ili proizvođača ako je poznat, godini ili razdoblju nastanka, materijalu, tehnici i posebnoj oznaci (kao što su žig, potpis, oštećenja i dr.).
Podaci o kupcu uključuju tvrtku i sjedište ako je to pravna osoba ili naziv obrta, ime i prezime te adresu stanovanja u slučaju fizičke osobe, te broj računa za prodano kulturno dobro odnosno kulturni predmet.
Fotografija je obvezni sastavni dio Evidencije. Fotografija može biti digitalna ili analogna. Na fotografiji može biti samo jedan predmet. Ako predmet ima posebne značajke, one moraju biti fotografirane.
Trajno čuvanje evidencije
Članak 8.
Fizičke i pravne osobe iz članka 6. stavka 1. ovog Pravilnika dužne su trajno čuvati Evidenciju.
IV. DOKUMENTACIJA O KULTURNIM DOBRIMA I DRUGIM KULTURNIM PREDMETIMA I OGRANIČENJE IZVOZA
Potvrda o autentičnosti pokretnog kulturnoga dobra i kulturnog predmeta
Članak 9.
Na temelju Evidencije, fizička i pravna osoba iz članka 6. stavka 1. ovoga Pravilnika dužna je prilikom prodaje pokretnog kulturnog dobra odnosno kulturnog predmeta uručiti kupcu potvrdu o autentičnosti kulturnog dobra odnosno kulturnog predmeta. Potvrda mora biti tiskana na papiru s oznakom i točnim naslovom sjedišta fizičke i pravne osobe.
Potvrda sadrži naziv, ime i prezime autora ako je poznat, tehniku, godinu nastanka, inventarni broj i podatke iz članka 7. stavka 3. ovoga Pravilnika, datum prodaje, pečat i potpis fizičke i pravne osobe i njezine odgovorne osobe.
Potvrda iz stavka 2. ovoga članka obvezno sadrži i izjavu fizičke i pravne osobe iz članka 6. stavka 1. ovog Pravilnika kojom jamči kupcu da se kulturno dobro ili predmet prodaje u dobroj vjeri, da ne postoje prava trećih na kulturnom dobru ili predmetu te da oni imaju određena svojstva koja su istaknuta prilikom prodaje.
Upis promjene u Registar kulturnih dobara
Članak 10.
Fizičke i pravne osobe iz članka 6. stavka 1. ovoga Pravilnika dužne su o prodaji i promjeni vlasnika pokretnog kulturnoga dobra obavijestiti Ministarstvo kulture radi upisa promjene vlasnika u Registar kulturnih dobara Republike Hrvatske u roku od 15 dana od dana nastanka 