 poduzetnike sukladno karti regionalnih potpora, koji se u skladu s tom kartom može uvećati za 10 postotnih bodova u slučajevima poticanja ulaganja srednjih poduzetnika, odnosno uvećan za 20 postotnih bodova u slučajevima poticanja malih i mikropoduzetnika.
b) Maksimalni intenzitet potpore ne smije prelaziti iznos gornje granice dopuštenog intenziteta utvrđenog kartom regionalnih potpora koja je na snazi u trenutku dodjele potpore u dotičnom potpomognutom području.
Ako se intenzitet potpore izračunava na temelju točke 8. podtočke c. ovoga članka, maksimalni intenzitet potpore ne premašuje najpovoljniji iznos koji proizlazi iz primjene tog intenziteta na temelju troškova ulaganja ili troškova plaća. Ako se početno ulaganje nalazi u dva ili više potpomognuta područja, maksimalni intenzitet potpore je onaj koji se primjenjuje u potpomognutom području u kojem je nastao najveći iznos prihvatljivih troškova.
c) »Veliki projekt ulaganja« znači početno ulaganje čiji prihvatljivi troškovi premašuju iznos protuvrijednosti kuna od 50.000.000,00 eura, izračunano prema cijenama i tečajevima na datum dodjele potpore:
»Prilagođeni iznos potpore« znači maksimalni dopustivi iznos potpore za veliki projekt ulaganja, izračunan prema sljedećoj formuli:
maksimalni iznos potpore = R × (50 + 0,50 × B + 0 × C)
pri čemu je: R maksimalni intenzitet potpore primjenjiv u dotičnom području utvrđen u odobrenoj karti regionalnih potpora koji je na snazi na datum dodjele potpore, isključujući povećani intenzitet potpore za male i srednje poduzetnike; B dio prihvatljivih troškova između iznosa protuvrijednosti kuna od 50.000.000,00 eura i iznosa protuvrijednosti kuna od 100.000.000,00 eura; C dio prihvatljivih troškova koji premašuje iznos protuvrijednosti kuna od 100.000.000,00 eura.
Što se tiče očekivano većeg narušavanja tržišnog natjecanja i trgovine, maksimalan intenzitet potpora za velike projekte ulaganja mora biti umanjen pomoću navedenih mehanizama iz formule.
Za velike projekte ulaganja ne mogu se koristiti povećani maksimalni intenziteti potpora do 20 postotnih bodova za mikro i male poduzetnike i za do 10 postotnih bodova za srednje poduzetnike.
d) Za potpore namijenjene velikim projektima ulaganja mora se osigurati da potpora ne prelazi prilagođeni maksimalni iznos potpore iz podtočke c. ove točke.
Maksimalni intenzitet i iznos regionalne potpore iz podtočaka a., b. i c. ove točke odnosi se na potpore predviđene člankom 7. točkama 1., 2., 3., 5., 6., 7. i 8. ovoga Zakona.
14. Nadležno ministarstvo je:
Ministarstvo poduzetništva i obrta nadležno je Ministarstvo za mikro, male i srednje poduzetnike iz članka 3. stavka 1. ovoga Zakona.
Ministarstvo gospodarstva nadležno je Ministarstvo za velike poduzetnike iz članka 3. stavka 2. ovoga Zakona.
(2) Državne potpore za usavršavanje i regionalne državne potpore, u skladu s ovim Zakonom, ne mogu se dodijeliti:
1. za djelatnosti povezane s izvozom u treće zemlje ili države članice Europske unije, to jest potpore izravno povezane s izvezenim količinama, uspostavom i radom distribucijske mreže ili ostalim tekućim troškovima povezanima s izvoznom djelatnošću
2. za plaćanje potpore uvjetovane time da se prednost daje uporabi domaće robe u odnosu na uvezenu robu
3. na potpore koje se dodjeljuju u sektoru prerade i stavljanja na tržište poljoprivrednih proizvoda ako se iznos potpora utvrđuje na temelju cijene ili količine tih proizvoda kupljenih od primarnih proizvođača ili stavljenih u promet od strane dotičnih poduzetnika ili ako su potpore uvjetovanje njihovim djelomičnim ili potpunim prenošenjem na primarne proizvođače
4. za plaćanje pojedinačne potpore u korist poduzetnika koji podliježe neizvršenom nalogu za povrat sredstava na temelju prethodne odluke Europske komisije, kojom se potpora ocjenjuje nezakonitom i nespojivom s unutarnjim tržištem
5. poduzetnicima u teškoćama, kako je propisano člankom 2. točkom 18. Uredbe Komisije (EU) br. 651/2014 od 17. lipnja 2014.
6. za mjere koje same po sebi, s obzirom