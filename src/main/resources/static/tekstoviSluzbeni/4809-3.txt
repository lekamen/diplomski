 oporezivanja na mjestima gdje se može prigodno trgovati uz odluku propisanu posebnim propisima u kojem slučaju se smatra da je izdana pisana suglasnost nadležnog carinskog ureda prema mjestu prodaje u kojoj se navode uvjeti pod kojima je prodaja dopuštena.
Članak 12.
(1) Predmeti oporezivanja i drugi predmeti oduzeti prema člancima 21., 22. i 24. Zakona mogu se izložiti javnoj prodaji, internetskoj prodaji (aukciji), prodaji neposrednom pogodbom, besplatno dodijeliti ili uništiti.
(2) Zbog sigurnosnih razloga, razloga zaštite zdravlja i života ljudi, životinja, bilja, zaštite prirode i okoliša ili drugih osobito opravdanih razloga područni carinski ured može s oduzetim predmetima oporezivanja i drugim predmetima postupati tako da ih do provedbe prodaje, besplatne dodjele ili uništenja preda na čuvanje nadležnom javnopravnom tijelu ili ovlaštenoj osobi za stručno postupanje i rukovanje robom.
(3) Ako se oduzeti predmeti oporezivanja moraju uništiti jer ne udovoljavaju propisima o kakvoći ili zdravstvenim, sigurnosnim i drugim posebnim propisima, uništenje se provodi na trošak osobe od koje su predmeti oporezivanja oduzeti, odnosno koja je nezakonito postupala.
(4) Troškove uništenja dužna je podmiriti osoba od koje su predmeti oporezivanja oduzeti, odnosno koja je nezakonito postupala u roku 10 dana od dana dostave odluke o uništenju robe, a u protivnom će se ti troškovi naplatiti prisilno. Ovrhu provodi nadležni područni carinski ured prema propisima za prisilnu naplatu javnih davanja.
(5) U postupanju s oduzetim predmetima oporezivanja provodi se žurni postupak.
IX. PRIJELAZNE I ZAVRŠNE ODREDBE
Članak 13.
Stupanjem na snagu ovoga Pravilnika prestaje važiti Pravilnik o posebnom porezu na kavu i bezalkoholna pića (»Narodne novine«, broj 90/2013 i 111/2013).
Članak 14.
Ovaj Pravilnik objavit će se u »Narodnim novinama«, a stupa na snagu dana 1. siječnja 2017. godine.
Klasa: 011-02/16-01/96
Urbroj: 513-02-1750/5-16-8
Zagreb, 20. listopada 2016.
Ministar financija dr. sc. Zdravko Marić, v. r.
PRILOG 1. – PRILOG 2.

UPUTA ZA POPUNJAVANJE OBRASCA
1. STANJE ZALIHA BEZ PLAĆENOG POSEBNOG POREZA NA POČETKU MJESECA
U polje 1. upisuje se početno stanje zaliha bez plaćenog posebnog poreza na kavu na prvi dan u mjesecu za koji se izvješće podnosi (popunjava samo ovlašteni držatelj poreznog skladišta – ODPS)
2. PROIZVEDENE KOLIČINE
U polje 2. upisuje se podatak o proizvedenim količinama (popunjavaju proizvođači: u sustavu odgode (ODPS) i izvan sustava odgode)
3. KOLIČINE PRIMLJENE U POREZNO SKLADIŠTE NAKON UVOZA U RH
U polje 3. upisuje se podatak o uvezenim količinama iz trećih država, odnosno trećih teritorija koje se nakon završetka carinskog postupka puštanja robe u slobodan promet odmah unose u porezno skladište pri čemu je plaćanje posebnog poreza odgođeno (popunjava samo ODPS)
4. KOLIČINE UNESENE IZ DRUGE DRŽAVE ČLANICE
U polje 4. upisuje se podatak o količinama koje su unesene u porezno skladište (popunjava ODPS) ili količinama koje unosi trgovac izvan sustava odgode (a koji može biti u isto vrijeme i proizvođač izvan sustava odgode)
5. KOLIČINE PRIMLJENE U POREZNO SKLADIŠTE IZ DRUGOG POREZNOG SKLADIŠTA UNUTAR RH
U polje 5. upisuje se podatak o primljenim količinama u porezno skladište u sustavu odgode iz drugog poreznog skladišta u Republici Hrvatskoj (popunjava samo ODPS)
6. VIŠAK UTVRĐEN POPISOM ZALIHA
U polje 6. upisuje se podatak o višku koji je utvrđen kod popisa zaliha na prvi dan izvještajnog razdoblja (popunjava samo ODPS)
7. UKUPNO
Polje 7. automatski se popunjava
8. KOLIČINE OTPREMLJENE IZ POREZNOG SKLADIŠTA U DRUGO POREZNO SKLADIŠTE U RH
U polje 8. upisuje se podatak o otpremljenim količinama u drugo porezno skladište u sustavu odgode u RH (popunjava samo ODPS)
9. KOLIČINE OTPREMLJENE U DRUGU DRŽAVU ČLANICU (IZNESENE KOLIČINE)
U polje 9. upisuju se količine koje su otpremljene u drugu državu članicu EU na koje nije nastala obveza obračuna posebnog poreza (popunjava ODPS te proizvođač i trgovac izvan sustava odgode za