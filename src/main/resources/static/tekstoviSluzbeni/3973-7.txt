 normirno tijelo.
Postupci ocjenjivanja sukladnosti radijske opreme
Članak 19.
(1) Proizvođač je obvezan provesti postupak ocjenjivanja sukladnosti radijske opreme sa svim odgovarajućim bitnim zahtjevima iz članka 5. ovoga Pravilnika. U postupku ocjenjivanja sukladnosti uzimaju se u obzir svi radni uvjeti i sve moguće konfiguracije, a u ocjenjivanju bitnog zahtjeva iz članka 5. stavka 1. točke 1. ovoga Pravilnika uzimaju se u obzir i okolnosti koje se mogu razumno predvidjeti.
(2) Proizvođač može dokazivati sukladnost radijske opreme s bitnim zahtjevima iz članka 5. stavka 1. točaka 1. i 2. ovoga Pravilnika primjenom jednog od postupaka ocjenjivanja sukladnosti iz Dodatka 1., Dodatka 2. i Dodatka 3. ovoga Pravilnika.
(3) Ocjenjivanje sukladnosti radijske opreme s bitnim zahtjevima iz članka 5. stavka 1. točaka 3. i 4. ovoga Pravilnika, za koju je proizvođač primijenio usklađene norme iz članka 18. ovoga Pravilnika, provodi se primjenom jednog od postupaka ocjenjivanja sukladnosti iz Dodatka 1., Dodatka 2. i Dodatka 3. ovoga Pravilnika, prema izboru proizvođača.
(4) Ocjenjivanje sukladnosti radijske opreme s bitnim zahtjevima iz članka 5. stavka 1. točaka 3. i 4. ovoga Pravilnika, za koju proizvođač nije primijenio usklađene norme iz članka 18. ovoga Pravilnika, ili ih je primijenio djelomično, provodi se primjenom jednog od postupaka ocjenjivanja sukladnosti iz Dodatka 2. i Dodatka 3. ovoga Pravilnika, prema izboru proizvođača.
EU izjava o sukladnosti
Članak 20.
(1) EU izjava o sukladnosti je dokument kojim se potvrđuje da radijska oprema udovoljava bitnim zahtjevima iz članka 5. ovoga Pravilnika.
(2) EU izjava o sukladnosti sastavljena je prema predlošku i mora sadržavati sve podatke iz Dodatka 5. ovoga Pravilnika, te se redovito usklađuje i dopunjuje. EU izjava o sukladnosti mora biti sastavljena na hrvatskom jeziku i latiničnom pismu, ili na jeziku koji mogu lako razumjeti potrošači i drugi korisnici.
(3) Pojednostavljena EU izjava o sukladnosti sadržava podatke iz Dodatka 6. ovoga Pravilnika te se redovito usklađuje i dopunjuje. Pojednostavljena EU izjava o sukladnosti mora biti sastavljena na hrvatskom jeziku i latiničnom pismu te mora sadržavati poveznicu na internetsku stranicu na kojoj se nalazi cjeloviti tekst EU izjave o sukladnosti.
(4) Ako radijska oprema mora udovoljavati i drugim propisima Europske unije koji zahtijevaju sastavljanje EU izjave o sukladnosti, sastavlja se jedinstvena EU izjava o sukladnosti u kojoj se navode svi mjerodavni propisi Europske unije uz upućivanje na njihovu objavu.
(5) Sastavljanjem EU izjave o sukladnosti proizvođač preuzima odgovornost za sukladnost radijske opreme s bitnim zahtjevima iz članka 5. ovoga Pravilnika.
Opća načela za oznaku CE
Članak 21.
(1) Opća načela za oznaku CE utvrđena su člankom 30. Uredbe (EZ) br. 765/2008.
(2) Ako to nije moguće zbog prirode radijske opreme, oznaka CE koja se stavlja na radijsku opremu može imati visinu manju od 5 mm, uz uvjet da je oznaka uočljiva i čitljiva.
Pravila i uvjeti za stavljanje oznake CE i identifikacijskog broja prijavljenog tijela
Članak 22.
(1) Proizvođač ili njegov ovlašteni zastupnik obvezni su radijsku opremu, koja udovoljava bitnim zahtjevima iz članka 5. ovoga Pravilnika, prije stavljanja na tržište označiti oznakom CE.
(2) Oznaka CE stavlja se na radijsku opremu ili na njezinu pločicu s podacima na način da je vidljiva, čitljiva i neizbrisiva, osim ako to nije moguće zbog prirode radijske opreme. Oznaka CE stavlja se i na pakiranje na način da je vidljiva i čitljiva.
(3) Ako se u postupku ocjenjivanja sukladnosti primjenjuje postupak iz Dodatka 3. ovoga Pravilnika, uz oznaku CE mora se navesti i identifikacijski broj prijavljenog tijela. Prijavljeno tijelo obvezno je staviti svoj identifikacijski broj, ili identifikacijski broj prijavljenog tijela, prema njegovoj uputi, stavlja proizvođač ili njegov ovlašteni zastupnik. Identifikacijski broj prijavljenog tijela mora biti iste visine kao oznaka CE.
(4) Nadležni inspektor