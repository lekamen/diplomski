 kvota ustupa.
(17) Zbroj individualnih kvota plovila koja sudjeluju u zajedničkoj ribolovnoj radnji iz članka 5. u 2015. godini ne smije premašiti 126 t, osim u slučaju kad dva ili više ovlaštenika za uzgoj tuna koji su upisani u registar ICCAT-a prijave zajedničke ribolovne radnje s tim da nijedan od ovlaštenika u novonastalu grupu ne može unijeti više od 126 t. Ukoliko su navedena ograničenja kvote po grupi premašena temeljem ranije dodijeljene trajne individualne kvote višak kvote mora se ustupiti Izjavom o ustupanju kvote (Priloga 1. ovoga Pravilnika) plovilima one ribolovne grupe gdje ta ograničenja nisu dosegnuta u roku određenom stavkom 18. ovoga članka, a plovilima iz te ribolovne grupe ne može biti dodijeljena dodatna državna kvota iz stavka 12. ovog Pravilnika. Ukoliko se u zadanom roku višak kvote ne ustupi Izjavom o ustupanju, predmetni višak kvote prelazi na raspolaganje državi koja će ga rasporediti plovilima one ribolovne grupe koja ga mogu prihvatiti.
(18) Izjavu o ustupanju kvote vlasnik/ovlaštenik povlastice dužan je dostaviti Ministarstvu najkasnije do 1. veljače tekuće godine.
(19) Ukoliko se ukupna izlovna godišnja kvota iz gospodarskog ribolova za plivarice tunolovke ne iskoristi do kraja ribolovne sezone za navedeni ribolovni alat, ostatak izlovne kvote ili njegov dio može se preraspodijeliti na udičarske alate u gospodarskom i/ili na športski ribolov i/ili na rekreacijski ribolov iz članka 15. ovoga Pravilnika u tekućoj kalendarskoj godini te se odgovarajuće promjene moraju unijeti u Plan ulova i dostaviti na odobrenje EK i ICCAT-u.
(20) Ministarstvo vodi registar kvota te ga objavljuje na zaštićenom dijelu mrežne stranice Uprave ribarstva: www.mps.hr/ribarstvo/.
ČARTER I ZAJEDNIČKE RIBOLOVNE RADNJE
Članak 5.
(1) Čarter nije dozvoljen te se smatra obavljanjem ribolova bez povlastice.
(2) Ministar će odobriti grupe za zajedničke ribolovne radnje isključivo hrvatskih ribarskih plovila na temelju zahtjeva vlasnika/ovlaštenika povlastice za ribolov, samo u slučaju da svako plovilo uključeno u zajedničke ribolovne radnje ima dodijeljenu individualnu kvotu. Zahtjev mora sadržavati podatke o:
– trajanju radnje,
– plovilima i vlasnicima/ovlaštenicima povlastice,
– individualnim kvotama plovila,
– ključu raspodjele ulova među plovilima,
– odredišnom uzgajalištu.
(3) Maksimalna godišnja kvota po pojedinoj grupi u 2015. godini raspodijelit će se na odobreni broj grupa tako da izlovna kvota pojedine grupe ne prelazi 126 t, osim u slučaju kad dva ili više ovlaštenika za uzgoj tuna koji su upisani u registar ICCAT-a prijave zajedničke ribolovne radnje s tim da nijedan od ovlaštenika u novonastalu grupu ne može unijeti više od 126 t. U 2016. i 2017. godini, ovisno o daljnjem povećanju državne kvote za plivarice tunolovke, maksimalna godišnja kvota po pojedinoj grupi raspodijelit će se na odobreni broj grupa tako da se izlovna kvota pojedine grupe može uvećati za najviše 25% od povećanja državne kvote za plivarice tunolovke za pojedinu godinu, osim u slučaju kad dva ili više ovlaštenika za uzgoj tuna koji su upisani u registar ICCAT-a prijave zajedničke ribolovne radnje s tim da nijedan od ovlaštenika u novonastalu grupu ne može unijeti više od 25% povećanja za tu godinu.
(4) Jedan ovlaštenik za uzgoj tuna upisan u Registar ICCAT-a smije stavljati u kaveze tunu ulovljenu od najviše jedne grupe bez obzira na broj uzgajališta. Ribolov tuna plivaricom tunolovkom izvan grupe nije dopušten.
(5) Zahtjev za zajedničku ribolovnu radnju Ministarstvu mora biti dostavljen do 5. veljače temeljem Obrasca o zajedničkim ribarskim radnjama (Priloga 12. ovoga Pravilnika).
(6) Iznimno od stavka 2. ovoga članka, Ministarstvo će odobriti zajedničke ribolovne radnje hrvatskim ribarskim plovilima s plovilima drugih država, pod uvjetom da:
– je država pod čijom zastavom plovi ribarsko plovilo uključeno u zajedničke ribolovne radnje članica ICCAT-a i nije pod mjerama obustave ili sankcijama u smislu preporuka ICCAT-a;
– plovilo ima