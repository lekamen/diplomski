24 18.03.2016 Presuda Upravnog suda u Splitu broj: UsI-2345/13-20 od 12. veljače 2016.
UPRAVNI SUD U SPLITU
728
PRESUDA
Upravni sud u Splitu, po sutkinji toga suda Mireli Valjan-Harambašić, te Marijani Jurić, zapisničarki, u upravnom sporu tužitelja Božidara Jadrića iz Splita, Doverska 11, zastupanog po opunomoćeniku Vinku Fabjanoviću, odvjetniku u Splitu, Kralja Zvonimira 40, protiv tuženika Hrvatske regulatorne agencije za mrežne djelatnosti, Zagreb, Ulica Roberta Frangeša Mihanovića 9, (ranije Hrvatska agencija za poštu i elektroničke komunikacije) zastupanog po opunomoćenici Marini Ljubić Karanović, prema generalnoj punomoći pohranjenoj kod ovog suda pod poslovnim brojem 39 Su-517/15, radi rješavanja spora između korisnika i operatora, nakon usmene i javne rasprave, zaključene 4. veljače 2016., objavom odluke temeljem čl. 61. st. 5. Zakona o upravnim sporovima (»Narodne novine«, broj 20/10, 143/12 i 152/14), 12. veljače 2016.
presudio je
Poništava se rješenje tuženika Hrvatske regulatorne agencije za mrežne djelatnosti, klasa: UP/I-344-08/13-01/1027, urbroj: 376-05/JK-13-04(DB) od 02. rujna 2013. i predmet se vraća tuženiku na ponovni postupak.
Obrazloženje
Osporenim rješenjem tuženika klasa: UP/I-344-08/13-01/1027, urbroj: 376-05/JK-13-04 (DB) od 2. rujna 2013. odbačen je kao nedopušten zahtjev Božidara Jadrića, ovdje tužitelja, za rješavanje spora.
Tužitelj je pravovremeno podnio tužbu ovome sudu protiv rješenja tuženika klasa: UP/I-344-08/13-01/1027, urbroj: 376-05/JK-13-04 (DB) od 2. rujna 2013. Tužitelj u tužbi u bitnom navodi da je osporenim rješenjem odbijen njegov zahtjev za rješavanje spora od 12. kolovoza 2013. kao nedopušten, da je kao razlog takvog postupanja u obrazloženju rješenja između ostalog navedeno da je iz dostavljene dokumentacije od operatora utvrđeno kako korisnik nije proveo propisani postupak ulaganja žalbe u skladu s člankom 51. ZEK-a, odnosno da nije uputio zahtjev za rješavanje spora u roku od 30 dana od zaprimanja odgovora na reklamaciju, te tužitelj opovrgava iznesene tvrdnje tuženika, navodeći da tuženik nije imao u dostavljenoj dokumentacija ni jednog dokaza za takvu tvrdnju, da se radi o ishitrenoj i olako donijetoj odluci tuženika o prihvaćanju neistinite tvrdnje operatora date u uvodu dopisa od 30. kolovoza 2013., navodeći da je po primitku pobijanog rješenja dana 28. rujna 2013. uputio zamolbu HAKOM-u 12. listopada 2013. radi dostave raspoložive dokumentacije zaprimljene od H1 telekoma, da iz zaprimljen dokumentacije od HAKOM-a nije mogao pronaći ni jedan dokaz da je zaprimio preporučenu pošiljku ili da je potpisao povratnicu poslanu korisniku, ovdje tužitelju, s dopisom nadnevka 8. ožujka 2013., ističući da dopisi o odluci Povjerenstva za reklamacije potrošača od 8. ožujka 2013. nisu poslani preporučeno pošiljkom s povratnicom dva puta, nego u običnoj poštanskoj pošiljci i bez povratnice, da su kao takve obje nađene u PTT sandučiću, da je prvu pošiljku otvorio tek nakon povratka iz inozemstva, da je drugu istovjetnu odluku nadnevka 8. ožujka 2013. našao u PTT sandučiću 17. srpnja 2013., a koju je zatražio radi slanja pravodobnog zahtjeva HAKOM-u 12. kolovoza 2013., da je H1 telekom za vrijeme odsutnosti tužitelja s adrese prebivališta u Splitu (za vrijeme neprekidnog boravka u inozemstvu od 4. lipnja 2012. do 15. lipnja 2013.) koristio nepovoljnu okolnost po tužitelja, te tužitelj u tužbi nadalje navodi razloge zbog kojih smatra da je njegov zahtjev za rješavanje spora osnovan. Iz sadržaja tužbe proizlazi da je tužitelj tužbu podnio zbog pogrešno i nepotpuno utvrđenog činjeničnog stanja i pogrešne primjene materijalnog prava. Tužitelj je predložio da sud poništi osporeno rješenje tuženika i da poništi odluku Povjerenstva za reklamacije potrošača H1 telekoma od 8. ožujka 2013.
Tuženik je dostavio odgovor na tužbu u kojem odgovoru u bitnom navodi da je Povjerenstvo za pritužbe potrošača H1 telekom (dalje: Povjerenstvo) donijelo svoju odluku 8. ožujka 2013., da je ista dostavljena