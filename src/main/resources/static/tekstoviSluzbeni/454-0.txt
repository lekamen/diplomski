22 25.02.2015 Pravilnik o postupku za ostvarivanje prava na sredstva iz naknade za korištenje općekorisnih funkcija šuma za izvršene radove u šumama
MINISTARSTVO POLJOPRIVREDE
455
Na temelju članka 64. stavka 3. Zakona o šumama (»Narodne novine«, broj 140/2005., 82/2006., 129/2008., 80/2010., 124/2010., 25/2012., 68/2012., 148/2013 i 94/2014) ministar poljoprivrede donosi
PRAVILNIK
O POSTUPKU ZA OSTVARIVANJE PRAVA NA SREDSTVA IZ NAKNADE ZA KORIŠTENJE OPĆEKORISNIH FUNKCIJA ŠUMA ZA IZVRŠENE RADOVE U ŠUMAMA
I. OPĆE ODREDBE
Članak 1.
Ovim se Pravilnikom propisuje postupak za ostvarivanje prava na sredstva iz naknade za korištenje općekorisnih funkcija šuma (u daljnjem tekstu: OKFŠ) za izvršene radove u šumama.
Članak 2.
Iz sredstava OKFŠ-a mogu se u šumama financirati:
1. radovi biološke obnove šuma,
2. radovi gospodarenja šumama na kršu,
3. radovi na sanaciji i obnovi sastojina ugroženih sušenjem i drugim nepogodama, izgradnja šumskih prometnica, razminiranje šumskih površina te ostali radovi prijeko potrebni za očuvanje i unapređenje općekorisne funkcije šume,
4. radovi sjemenarske i rasadničarske djelatnosti u šumarstvu, očuvanje genofonda i podizanje klonskih sjemenskih plantaža,
5. znanstveni radovi iz područja šumarstva.
II. ZAJEDNIČKE ODREDBE
Članak 3.
(1) Sredstva OKFŠ-a za radove iz članka 2. stavka 1. ovoga Pravilnika, raspoređuju se razmjerno udjelu u površini šuma i šumskih zemljišta Republike Hrvatske sukladno Zakonu o šumama (u daljnjem tekstu: Zakon).
(2) Za znanstvene radove iz područja šumarstva (znanstveni radovi, stručni radovi i izdavačka djelatnost) osigurava se 5% sredstava iz stavka 1. ovoga članka.
(3) Za razminiranje šuma i šumskog zemljišta osigurava se 10% sredstava iz stavka 1. ovoga članka.
(4) Za vatrogasnu zajednicu sukladno posebnom propisu osigurava se 5% sredstava iz stavka 1. ovoga članka.
(5) Sredstva iz stavaka 2., 3., i 4. izdvajaju se iz ukupnih sredstava OKFŠ-a, a raspoređuje ih ministarstvo nadležno za šumarstvo (u daljnjem tekstu: Ministarstvo).
Članak 4.
Sredstva za radove iz članka 2. stavka 1. točke 1. do 4. ovoga Pravilnika, planiraju se na temelju prijedloga operativnog godišnjeg plana Trgovačkog društva »Hrvatske šume« d.o.o., Zagreb (u daljnjem tekstu: Trgovačko društvo), Savjetodavne službe i Javne ustanove iz članka 17. stavka 3. Zakona, koji se dostavlja Ministarstvu do 30. studenoga tekuće godine za narednu godinu.
Članak 5.
(1) Za pojedinu vrstu rada iz članka 2. stavka 1. ovoga Pravilnika najviši mogući iznos sredstava koja se mogu isplatiti određen je:
– tehnologijom rada
– normativom rada
– cijenom rada.
(2) Popis radova koji se financiraju sredstvima iz OKFŠ-a za izvršene radove u šumama tiskan je u Prilogu 1. ovoga Pravilnika i njegov je sastavni dio.
(3) Normativi za radove u šumarstvu s tehnologijama iz stavka 1. ovoga članka tiskani su u Prilogu 2. ovoga Pravilnika i njegov su sastavni dio.
(4) Cjenik radova biološke obnove šuma i šumskog reprodukcijskog materijala (u daljnjem tekstu: Cjenik) tiskan je u Prilogu 3. ovoga Pravilnika i njegov je sastavni dio. Cjenik sadrži:
– cjenik šumskih sadnica i klijanaca
– cjenik radnika i strojeva za biološku obnovu šuma
– cjenik radova izrade šumskogospodarskih planova
– cjenik rada, strojeva i prijevoza građevinskog materijala u šumskom graditeljstvu.
(5) Pri izradi Planova i fakturiranju cijena radova u šumarstvu i šumskom građevinarstvu, cijena svakog rada utvrđuje se tako da se u Plan unosi kalkulacijska cijena tog radnog mjesta (umnožak normativa i cijene rada po danu, odnosno cijene usluge radnika, cijene usluge stroja ili obje cijene zajedno ovisno o vrsti rada) te sadni materijal ili kemijska i mehanička sredstva koja se koriste kod istih.
(6) Za radove iz Priloga 2. ovoga Pravilnika naknada za cijenu radniko dana iznosi 200,00 kn, ukoliko se za obavljanje radova koristi motorna pila naknada iznosi 275,00 kn, a naknada za cijenu strojodana iznosi 1.800,00 kn.
(7) Maksimalna cijena šumskog reprodukcijskog materijala; radova