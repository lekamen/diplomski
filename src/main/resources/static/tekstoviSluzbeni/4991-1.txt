 čistoća predmeta od zlata stupnjeva čistoće 585/1000 i 750/1000 i svih propisanih stupnjeva čistoće predmeta od srebra.
Članak 14.
Rendgenska fluorescentna spektroskopija (XRF) je metoda određivanja stupnja čistoće kojom se određuje stupanj čistoće svih plemenitih kovina.
Članak 15.
Metoda kvantitativne kemijske analize određivanja stupnja čistoće predmeta od plemenitih kovina može biti:
– kupelacija, kojom se određuje stupanj čistoće zlata
– potenciometrijska titracija ili metoda po Volhardu, kojom se određuje stupanj čistoće srebra
– atomska apsorpcijska spektrofotometrija ili ICP spektrometrija, kojom se određuje stupanj čistoće platine.
Članak 16.
Kvantitativna kemijska analiza provodi se:
1. ako probom na kamenu ili rendgenskom fluorescentnom spektroskopijom (XRF) nije moguće sa sigurnošću odrediti čistoću predmeta od plemenite kovine
2. ako se na predmet od plemenite kovine utiskuje CCM oznaka
3. ako to zatraži podnositelj zahtjeva.
IV. ŽIGOSANJE PREDMETA OD PLEMENITIH KOVINA
Članak 17.
(1) Ako se u postupku ispitivanja utvrdi da su predmeti od plemenitih kovina označeni propisanom oznakom čistoće, znakom proizvođača odnosno dobavljača te da im je određena čistoća u skladu s propisanim stupnjem čistoće, žigosat će se državnim žigom.
(2) Predmeti od plemenitih kovina mogu se žigosati državnim žigom mehanički ili laserski.
Članak 18.
(1) Državni žig se na predmet od plemenitih kovina utiskuje pored znaka proizvođača odnosno dobavljača i oznake čistoće. Iznimno, u slučaju kada to nije moguće, državni žig se utiskuje na mjesto koje je najbliže znaku proizvođača, odnosno dobavljača i oznaci čistoće.
(2) Na mješoviti predmet od plemenitih kovina državni žig se utiskuje pored znaka proizvođača odnosno dobavljača i oznake čistoće, čije utiskivanje je obvezno sukladno odredbama Zakona.
(3) Na predmete od plemenitih kovina državni žig, znak proizvođača odnosno dobavljača i oznaka čistoće utiskuju se na propisano mjesto naznačeno u popisu predmeta od plemenitih kovina u Prilogu – Popis predmeta od plemenitih kovina i oznaka mjesta na koje se utiskuje državni žig, koji je tiskan uz ovaj Pravilnik i njegov je sastavni dio (u daljnjem tekstu: Prilog).
(4) Državni žig, znak proizvođača odnosno dobavljača i oznaka čistoće mogu se utisnuti i na dijelove predmeta od plemenitih kovina koji nisu navedeni u Prilogu ako su na tim dijelovima oznake jasnije i vidljivije.
(5) Državni žig, znak proizvođača odnosno dobavljača i oznaka čistoće mogu se utisnuti i na predmete od plemenitih kovina koji nisu navedeni u Prilogu.
V. UZAJAMNO PRIZNAVANJE
Članak 19.
Postupak uzajamnog priznavanja provodi se skladno odredbama Zakona o nadzoru predmeta od plemenitih kovina o međusobnom priznavanju.
VI. NOTIFIKACIJA
Članak 20.
Ovaj se Pravilnik donosi uzimajući u obzir postupak obavješćivanja na temelju Direktive (EU) 2015/1535 Europskog parlamenta i Vijeća od 9. rujna 2015. o utvrđivanju postupka pružanja informacija u području tehničkih propisa i pravila o uslugama informacijskog društva (SL L 241, 17. 9. 2015.).
VII. PRIJELAZNE I ZAVRŠNE ODREDBE
Članak 21.
Danom stupanja na snagu ovoga Pravilnika prestaju važiti odredbe članka 1. i odredbe članka 5. do članka 26. Pravilnika o obliku i sadržaju oznake čistoće i načinu određivanja i obilježavanja stupnjeva čistoće predmeta od plemenitih kovina (»Narodne novine«, broj 107/93).
Članak 22.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-03/07
Urbroj: 558-01/2-16-1
Zagreb, 15. studenoga 2016.
Zamjenik ravnatelja mr. sc. Božidar Ljubić, dipl. ing., v. r.
PRILOG
POPIS PREDMETA OD PLEMENITIH KOVINA I OZNAKA MJESTA NA KOJE SE UTISKUJE DRŽAVNI ŽIG (u daljnjem tekstu: žig)
Broš – žig se utiskuje na unutarnju stranu glavnog dijela ili kopču.
Dugme (za košulje, bluze, manžete) – žig se utiskuje na unutarnju stranu.
Igla – žig se utiskuje na unutarnju stranu glavnog dijela.
Kopče – žig se utiskuje na jedan kraj.
Lanac – žig se utiskuje na jedan kraj. Ako postoji privjesak