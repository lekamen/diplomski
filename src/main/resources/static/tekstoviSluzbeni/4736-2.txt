 pitanjima vlasničkih i drugih stvarnih prava, kao i pitanjima imovinsko-pravnih poslova u vezi s državnom imovinom.
Koordinacija se bavi politikama usmjerenim na učinkovitije upravljanje imovinom u državnom vlasništvu radi ostvarivanja gospodarskih, infrastrukturnih i drugih ciljeva određenih strateškim i planskim dokumentima te u tom smislu razmatra, koordinira i usmjerava rad svih tijela državne uprave u poduzimanju radnji i aktivnosti vezanih uz raspolaganje državnom imovinom.
Koordinacija posebno skrbi o stvaranju uvjeta za obnovu i održivi razvoj komunalne infrastrukture, obnovu obiteljskih kuća i stambeno zbrinjavanje vezano za povratak prognanika i izbjeglica.
Koordinacija razmatra i sva druga pitanja iz navedenih područja, uključivo sklapanje i izvršavanje međunarodnih ugovora iz tih područja.«.
Članak 9.
U članku 18. stavku 1. riječi: »predstojnici državnih ureda« zamjenjuju se riječima: »državni tajnici središnjih državnih ureda«.
Stavak 3. mijenja se i glasi:
»Sastav koordinacija iz članaka 12., 13., 14., 15. i 17. ovoga Poslovnika odnosno njihove članove imenuje Vlada.«.
U stavku 4. riječi: »zamjenici predstojnika državnoga ureda« zamjenjuju se riječima: »zamjenici državnog tajnika središnjega državnog ureda«, a riječi: »predstojnik državnog ureda« zamjenjuju se riječima: »državni tajnik središnjega državnog ureda«.
Članak 10.
U članku 20. stavku 6. riječi: »predstojniku državnog ureda« zamjenjuju se riječima: »državnom tajniku središnjega državnog ureda«, a riječi: »državnog ureda« zamjenjuju se riječima: »središnjega državnog ureda«.
Članak 11.
U članku 21. stavku 1. riječi: »zamjenici ministara« zamjenjuju se riječima: »državni tajnici«, a riječi: »predstojnici državnih ureda« zamjenjuju se riječima: »državni tajnici središnjih državnih ureda«.
U stavku 2. riječi: »zamjenik ministra« zamjenjuju se riječima: »državni tajnik«.
Članak 12.
U članku 28. stavku 1. riječi: »državni uredi« zamjenjuju se riječima: »središnji državni uredi«.
Članak 13.
U članku 29. stavku 7. riječi: »zamjenik ministra, predstojnik državnog ureda« zamjenjuju se riječima: »državni tajnik, državni tajnik središnjega državnog ureda«.
Stavak 9. briše se.
Iza dosadašnjeg stavka 10. koji postaje stavak 9., dodaje se stavak 10. koji glasi:
»U postupanju s aktima i materijalima koji su klasificirani stupnjem tajnosti sukladno zakonu kojim se uređuje tajnost podataka, a koji se dostavljaju Vladi radi njihovog raspravljanja ili donošenja na sjednici Vlade, ili su nastali u radu Vlade, primjenjuju se mjere i standardi propisani zakonskim i podzakonskim aktima koji uređuju područja informacijske sigurnosti.«.
Članak 14.
U članku 34. stavak 6. briše se.
Članak 15.
U članku 39. riječi: »zamjenik ministra« zamjenjuju se riječima: »državni tajnik«.
Članak 16.
U članku 51. stavak 4. mijenja se i glasi:
»U raspravi u Hrvatskome saboru i njegovim radnim tijelima, predstavnik Vlade može, bez prethodne suglasnosti Vlade, prihvatiti amandman drugih predlagatelja, podnesen na konačni prijedlog zakona kojeg je predlagatelj Vlada, samo ako se predloženim amandmanom ne mijenjaju bitne odrednice Zakona. Ukoliko se predloženim amandmanom mijenjaju bitne odrednice zakona, predloženi amandman može se prihvatiti samo uz prethodnu suglasnost Vlade. Zahtjev za davanje prethodne suglasnosti Vlade dostavlja se Vladi u pisanom obliku zajedno s tekstom amandmana čije se prihvaćanje predlaže, uz obrazloženje razloga.«.
Članak 17.
Ovaj Poslovnik stupa na snagu prvoga dana od dana objave u »Narodnim novinama«.
Klasa: 022-03/16-18/01
Urbroj: 50301-01/10-16-3
Zagreb, 27. listopada 2016.
Predsjednik mr. sc. Andrej Plenković, v. r.
