 primjenjiv, prednost ima starija osoba prema datumu rođenja.
Članak 9.
(1) Zahtjev će se smatrati potpunim uz sljedeću priloženu dokumentaciju (izvornik ili preslika):
– dokaz o posjedovanju važećeg odobrenja za mali ribolov,
– identifikacijska isprava,
– važeća ispravu o plovilu za koje se traži izdavanje povlastice koje je upisano u registar ribarske flote RH i kojem je dodijeljen CFR broj,
– dokaz o vlasništvu plovila ili ugovor o najmu plovila ukoliko podnositelj zahtjeva nije vlasnik.
(2) Uz dokumentaciju iz stavka 1. ovoga članka podnositelj zahtjeva treba priložiti dokaze o ispunjavanju kriterija za rang-listu iz članka 8. ovoga Pravilnika (izvornik ili preslika):
– potvrde Porezne uprave o visini prihoda za podnositelja zahtjeva i članove kućanstva u 2013. godini,
– uvjerenje o prebivalištu i njegovu trajanju podnositelja zahtjeva izdano od nadležnog tijela (Ministarstvo unutarnjih poslova),
– uvjerenje o prebivalištu članova kućanstva izdano od nadležnog tijela (Ministarstvo unutarnjih poslova),
– potvrdu o nezaposlenosti i njegovu trajanju izdanu od nadležnog tijela (Hrvatski zavod za zapošljavanje),
– rješenje ili potvrdu o stupnju invalidnosti izdanu od nadležnog tijela,
– braniteljsku iskaznicu ili potvrdu o braniteljskom statusu izdanu od nadležnog tijela (Ministarstvo branitelja).
(3) U postupku izdavanja umirovljenom ovlašteniku povlastice za gospodarski ribolov na moru ili povlastice za uzgoj riba i drugih morskih organizama potrebno je dostaviti:
– identifikacijsku ispravu,
– dokaz o umirovljenju podnositelja zahtjeva,
– dokaz da je podnositelj bio ovlaštenik povlastice za gospodarski ribolov na moru ili povlastice za uzgoj riba i drugih morskih organizama,
– važeću ispravu o plovilu za koje se traži izdavanje povlastice koje je upisano u registar ribarske flote RH i kojem je dodijeljen CFR broj,
– dokaz o vlasništvu plovila ili ugovor o najmu plovila ukoliko podnositelj zahtjeva nije vlasnik.
Postupak izdavanja povlastice
Članak 10.
(1) Ministarstvo će na temelju zaprimljenih zahtjeva donijeti rang-listu sudionika prema broju utvrđenih bodova, te će se podnositeljima zahtjeva koji se nalaze na rang-listi izdati se rješenje o izdavanju povlastice.
(3) Uz rješenje o izdavanju povlastice, ovlašteniku se izdaje i obrazac povlastice.
(4) Povlastice će se izdavati prema redoslijedu s rang-liste i to prvo za sudionike u malom obalnom ribolovu u 2015. godini, a nakon toga ostalima.
Revizija rang-liste sudionika u malom obalnom ribolovu
Članak 11.
(1) Radi ažuriranja rang-liste sudionika u malom obalnom ribolovu i njihova broja u sljedećoj kalendarskoj godini svi zainteresirani ovlaštenici povlastica izdanih temeljem odobrenja za mali ribolov dužni su obnoviti zahtjev uz dostavu dokaza o prebivalištu i potvrde o prihodima za prethodnu kalendarsku godinu.
(2) Zahtjev iz stavka 1. ovoga članka podnosi se na obrascu iz Priloga 1. ovoga Pravilnika nadležnoj ispostavi ministarstva u razdoblju od 1. do 31. listopada tekuće godine za slijedeću godinu.
(3) Nepodnošenje zahtjeva iz stavka 1. ovoga članka smatrat će se trajnim odustajanjem od prava obavljanja malog obalnog ribolova.
Članak 12.
(1) Trajno pravo za izdavanje godišnje dozvole za rekreacijski ribolov i za ribolov pridnenim parangalima, bez naknade, podnošenjem zahtjeva mogu ostvariti:
– nositelji važećih odobrenja za mali ribolov koji trajno odustanu od podnošenja zahtjeva za izdavanje povlastice,
– nositelji važećih odobrenja za mali ribolov koji ne udovoljavaju uvjetima za izdavanje povlastice i
– ovlaštenici povlastica koji u određenoj kalendarskoj godini ne udovolje uvjetima za uvrštenje na rang listu iz članka 7. stavka 2. ovoga Pravilnika.
(2) Odobrenje za mali ribolov prestaje važiti:
– ukoliko nije podnesen zahtjev za izdavanje povlastice, odnosno zahtjev za izdavanje godišnje dozvole za rekreacijski ribolov i ribolov pridnenim parangalima u propisanom roku iz članka 7. stavka 9. ovoga Pravilnika,
– izdavanjem povlastice i
– izdavanjem godišnje dozvole za