69 27.07.2016 Odluka o izmjenama Odluke o minimalno potrebnim deviznim potraživanjima
HRVATSKA NARODNA BANKA
1656
Na temelju članka 77. i članka 43. stavka 2. točke 9. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donio je 19. srpnja 2016.
ODLUKU
O IZMJENAMA ODLUKE O MINIMALNO POTREBNIM DEVIZNIM POTRAŽIVANJIMA
I.
U Odluci o minimalno potrebnim deviznim potraživanjima (»Narodne novine«, br. 59/2008., 17/2009., 23/2009., 30/2011., 18/2012., 67/2012., 104/2013., 44/2014., 16/2015., 140/2015. i 59/2016.) u točki III. stavak 2. mijenja se i glasi:
»Iznimno, za razdoblje od 11. kolovoza 2016. do 8. studenoga 2017. u devizna potraživanja, u smislu ove Odluke, uključuje se i nominalni iznos trezorskog zapisa Ministarstva financija Republike Hrvatske izdanog u eurima na aukciji održanoj 9. kolovoza 2016. i uplaćenog 11. kolovoza 2016., također u eurima, ISIN: HRRHMFT745X5.«
II.
Obrazac DP/DO mijenja se i glasi kao u prilogu ove Odluke.
III.
Ova Odluka objavljuje se u »Narodnim novinama«, a stupa na snagu 11. kolovoza 2016.
O. br. 228-020/07-16/BV
Zagreb, 19. srpnja 2016.
Guverner Hrvatske narodne banke prof. dr. sc. Boris Vujčić, v. r.
PRILOG



