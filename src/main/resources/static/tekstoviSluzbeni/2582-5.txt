 pitanja prema trećima ili zaštite interesa svojih članova prema trećima.
(2) Komora može osnivati trgovačka društva, udruge i provoditi osnivanja drugih organizacijskih oblika.
(3) Komora je dužna štititi svoja osnivačka prava odgovornim uređivanjem djelatnosti, te neposrednim sudjelovanjem u obnašanju upravljačkih prava.
V. IMENICI, UPISNICI I EVIDENCIJE
Članak 30.
(1) Komora u obavljanju javnih ovlasti vodi imenike, upisnike i evidencije koji su javne knjige, a isprave koje se izdaju u obavljanju tih poslova javne su isprave.
(2) Komora u okviru javnih ovlasti uspostavlja i vodi:
1. imenike:
1. Imenik ovlaštenih inženjera elektrotehnike
2. Imenik ovlaštenih voditelja građenja elektrotehničke struke
3. Imenik ovlaštenih voditelja radova elektrotehničke struke
4. Imenik stranih ovlaštenih inženjera elektrotehnike, odnosno stranih ovlaštenih voditelja građenja elektrotehničke struke, odnosno stranih ovlaštenih voditelja radova elektrotehničke struke.
2. Upisnike:
1. Upisnik ureda za samostalno obavljanje poslova projektiranja i/ili stručnog nadzora građenja
2. Upisnik zajedničkih ureda.
3. Evidencije:
1. Evidenciju odobrenja za rad izdanih stranim inženjerima elektrotehničke struke
2. Evidenciju stranih ovlaštenih osoba elektrotehničke struke kojima je izdana potvrda za povremeno ili privremeno obavljanje poslova projektiranja i/ili stručnog nadzora građenja, poslova vođenja građenja u svojstvu odgovorne osobe, poslova voditelja projekta gradnje, poslova ispitivanja i prethodnih istraživanja
3. Evidenciju osoba kojima je priznala inozemne stručne kvalifikacije
4. Evidenciju izdanih EU potvrda, provodi obradu/pripremu IMI dosjea u informacijskom sustavu unutarnjeg tržišta i izdaje europsku profesionalnu karticu
5. Evidenciju voditelja projekta gradnje
6. Evidenciju voditelja radova sa završenom srednjom stručnom spremom – tehničara elektrotehničke struke.
(3) Komora pored evidencija iz stavka 2. ovoga članka uspostavlja i vodi:
1. Evidenciju o članovima Komore brisanim iz imenika i upisnika
2. Evidenciju o stegovnim postupcima i postupcima Centra za mirenja
3. Evidenciju počasnih članova Komore
4. Evidenciju trajnog stručnog usavršavanja
5. Evidenciju stranih ovlaštenih osoba koje su po pozivu Vlade Republike Hrvatske radile na projektu od posebnoga kulturnog značenja.
(4) Komora imenike, upisnike i evidencije vodi u računalnom obliku u formatu koji je dostupan e-dozvoli, te u obliku digitalnih zapisa, koji se trajno čuvaju.
Članak 31.
Ustroj, oblik i sadržaj javnih knjiga iz članka 30. ovoga Statuta, sadržaj baza podataka javnih knjiga u digitalnom obliku i način vođenja, te tehničku zaštitu podataka, općim aktom propisuje Upravni odbor.
VI. UPIS U IMENIKE, UPISNIKE I EVIDENCIJE
Strukovni naziv
Članak 32.
Članstvo u Komori i pravo na uporabu strukovnog naziva stječe se upisom u odgovarajući imenik Komore, u skladu s uvjetima propisanim Zakonom, posebnim zakonom kojim se uređuju poslovi i djelatnosti prostornoga uređenja i gradnje, posebnim zakonom kojim se uređuje priznavanje inozemnih stručnih kvalifikacija i ovim Statutom.
Članak 33.
(1) Član Komore u skladu s uvjetima propisanim Zakonom i ovim Statutom može se upisati u više imenika Komore, odnosno u Imenik ovlaštenih inženjera elektrotehnike i Imenik ovlaštenih voditelja građenja elektrotehničke struke, i steći pravo na uporabu više strukovnih naziva u obavljanju djelatnosti projektiranja i/ili stručnog nadzora građenja i građenja.
(2) Upisom u imenik ovlaštenih voditelja građenja automatski se stječe pravo za obavljanje poslova ovlaštenih voditelja radova elektrotehničke struke.
Članak 34.
(1) Član Komore za članstvo u Komori dužan je plaćati članarinu i druge naknade propisane Zakonom i aktima Komore.
(2) Obveza plaćanja članarine dospijeva prvog dana od dana upisa.
(3) Počasni članovi Komore i članovi Komore u statusu mirovanja, oslobođeni su plaćanja članarine.
(4) Visina i način uplate članarine i upisnine uređuje se općim aktom koji donosi Skupština Komore.
Upis u