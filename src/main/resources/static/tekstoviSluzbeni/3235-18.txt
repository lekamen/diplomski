 ovoga članka, Agencija za plaćanja donosi Odluku o isključenju IZVK korisnika iz sustava potpore za očuvanje izvornih i zaštićenih vrsta i kultivara poljoprivrednog bilja i za tekuću i iduću proizvodnu godinu.
(3) IZVK korisnik ne podliježe sankcijama navedenim u stavku 1. točkama 2. i 3. ovoga članka u slučaju da ARKOD parcele iz njegovog IZVK godišnjeg zahtjeva iz 2015. godine budu prijavljene u IZVK godišnjem zahtjevu drugoga gospodarstva u 2016. godini.
Članak 55.
Maksimalni iznosi potpore za IZVK navedena su u Tablici 10. Priloga 4. ovoga Pravilnika.
4. PLAĆANJA ZA IAKS MJERE RURALNOG RAZVOJA IZ PROGRAMA RURALNOG RAZVOJA
4.1. OPĆI UVJETI
Članak 56.
IAKS mjere ruralnog razvoja iz Programa ruralnog razvoja (dalje u tekstu: Program) obuhvaćaju potporu za:
a) Mjeru 10 »Poljoprivreda, okoliš i klimatske promjene«,
b) Mjeru 11 »Ekološki uzgoj« i
c) Mjeru 13 »Plaćanja područjima s prirodnim ili ostalim posebnim ograničenjima«.
Pojmovnik
Članak 57.
Pojedini pojmovi u smislu ovoga poglavlja imaju sljedeće značenje:
1. »Korisnik« je subjekt koji odgovara definiciji korisnika sukladno odredbama ovoga poglavlja te je izravno odgovoran za poštivanje obveza iz pojedine operacije ili podmjere.
2. »Obvezna površina« je površina za dodjelu potpore sukladno Odluci o ulasku u sustav potpore osim u slučaju Mjere 13 Plaćanja povezana s područjima s prirodnim ograničenjima ili ostalim posebnim ograničenjima.
3. »Obvezni broj uvjetnih grla« je broj uvjetnih grla za dodjelu potpore sukladno Odluci o ulasku u sustav potpore.
4. »Obvezno razdoblje« je razdoblje u trajanju od pet godina koje započinje datumom podnošenja zahtjeva za ulazak u sustav potpore, osim u slučaju Mjere 13 Plaćanja područjima s prirodnim ograničenjima ili ostalim posebnim ograničenjima.
5. »Trajni travnjak« u smislu ovoga poglavlja označava ARKOD parcelu registriranu kao livada, pašnjak ili krški pašnjak.
6. »Kruti stajski gnoj« je smjesa stelje, krutih i tekućih životinjskih izlučevina različitog stupnja biološke razgrađenosti, stabilnosti i zrelosti.
7. »Uvjetno grlo« je usporedna vrijednost domaćih životinja svedena na masu od 500 kg. Broj UG se računa temeljem stope konverzije iz Priloga II. Provedbene Uredbe Komisije (EU) br. 808/2014, kako je navedeno u Tablici 6. Priloga 1. ovoga Pravilnika.
8. »Zoohigijenski uvjeti uzgoja, držanja i korištenja domaćih životinja« su uvjeti uzgoja, držanja i korištenja domaćih životinja u skladu s vrstom kojoj pripadaju, stupnju razvoja kao i njihovim fiziološkim i etološkim potrebama, sukladno Zakonu o zaštiti životinja.
9. »Potvrdnica« je dokument koji izdaje udruga uzgajivača, uzgojna organizacija ili ovlaštena ustanova kojim se potvrđuje da korisnik sudjeluje u provedbi uzgojnog programa te da su njegova grla upisana u matične knjige/uzgojne upisnike.
10. »Uzgojno valjana rasplodna životinja« je uzgojno valjana životinja definirana sukladno članku 2. stavku 2. Zakona o stočarstvu koja je spolno zrela sukladno Tablici 5. Priloga 4. koji je sastavni dio ovoga Pravilnika .
11. »Travnjak velike prirodne vrijednosti« je registriran u ARKOD sustavu kao livada, pašnjak ili krški pašnjak.
Financiranje i visina potpore
Članak 58.
(1) Sredstva potpore za Mjeru 10 »Poljoprivreda, okoliš i klimatske promjene«, Mjeru 11 »Ekološki uzgoj« i Mjeru 13 »Plaćanja područjima s prirodnim ili ostalim posebnim ograničenjima« osiguravaju se iz proračuna Europske unije i Republike Hrvatske, od čega Europska unija sudjeluje s 85 posto udjela, a Republika Hrvatska s 15 posto udjela.
(2) Osnova za izračun potpore po površini je hektar, dok je za ugrožene izvorne i zaštićene pasmine domaćih životinja osnova za izračun uvjetno grlo (dalje u tekstu: UG).
(3) Sredstva potpore za mjeru 10 »Poljoprivreda, okoliš i klimatske promjene«, mjeru 11 »Ekološki uzgoj« i mjeru 13 »Plaćanja područjima s prirodnim ili ostalim posebnim ograničenjima« iz ovoga Pravilnika nije moguće sufinancirati iz drugih javnih izvora.
Iznos potpore
Članak 59.
Iznosi potpore za mjere iz