 održivost,
b) ulaganja koja provode proizvođačke organizacije.
(3) Maksimalni intenzitet kombinirane potpore ne smije prijeći 90 posto od ukupno prihvatljivih troškova.
(4) Broj projekata odobrenih pojedinom korisniku u programskom razdoblju nije ograničen. Isti korisnik može podnijeti jedan Zahtjev za potporu unutar iste operacije tijekom jednog natječaja. Ukoliko korisnik podnese više Zahtjeva za potporu unutar iste operacije tijekom jednog natječaja u obzir će se uzeti Zahtjev za potporu s ranijim vremenom podnošenja Zahtjeva za potporu, dok će se za ostale Zahtjeve za potporu izdati Odluka o odbijanju.
(5) Isplata potpore može biti jednokratna ili u najviše 3 rate.
(6) Visina tražene potpore:
a) najniža vrijednost javne potpore po projektu može iznositi 10.000 eura u kunskoj protuvrijednosti,
b) najviša vrijednost javne potpore po projektu može iznositi 3.000.000 eura u kunskoj protuvrijednosti,
c) iznimno od točke b) ovoga stavka, najviša vrijednost javne potpore po projektu može iznositi do 5.000.000 eura u kunskoj protuvrijednosti i to u sektoru:
– mesa za ulaganja u građenje i/ili opremanje klaonica, rasjekaonica, hladnjača, objekata za preradu mesa s pripadajućom unutarnjom i vanjskom infrastrukturom,
– mlijeka za ulaganja u građenje i/ili opremanje objekata za poslovanje s mlijekom i preradom mlijeka s pripadajućom opremom i unutarnjom i vanjskom infrastrukturom, uključujući rashladnu opremu za sirovo mlijeko.
Operacija 4.2.2. Korištenje obnovljivih izvora energije
Članak 11.
(1) Prihvatljivi materijalni troškovi za sufinanciranje jesu:
a) ulaganja u građenje i/ili opremanje objekata za proizvodnju energije iz obnovljivih izvora za potrebe vlastitih proizvodnih pogona korisnika s pripadajućom opremom i infrastrukturom,
b) ulaganje u građenje i/ili opremanje objekata za prijem, obradu i skladištenje sirovina za proizvodnju energije iz obnovljivih izvora s pripadajućom opremom i infrastrukturom,
c) ulaganja u građenje i/ili opremanje objekata za obradu, preradu, skladištenje, transport i primjenu izlaznih supstrata za organsku gnojidbu na poljoprivrednim površinama s pripadajućom opremom i infrastrukturom.
(2) Prihvatljiv trošak za sufinanciranje je i stjecanje objekata, strojeva i opreme kroz financijski leasing do iznosa tržišne vrijednosti imovine.
Članak 12.
(1) Sredstva potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 85 posto udjela, a Republika Hrvatska s 15 posto udjela, a intenzitet javne potpore po projektu iznosi do 50 posto od ukupnih prihvatljivih troškova.
(2) Intenzitet javne potpore iz stavka 1. ovoga članka može se uvećati za dodatnih 20 postotnih bodova za ulaganja unutar Europskoga inovacijskog partnerstva (EIP) za poljoprivrednu produktivnost i održivost.
(3) Maksimalni intenzitet kombinirane potpore ne smije prijeći 90 posto od ukupno prihvatljivih troškova.
(4) Broj projekata odobrenih pojedinom korisniku u programskom razdoblju nije ograničen. Isti korisnik može podnijeti jedan Zahtjev za potporu unutar iste operacije tijekom jednog natječaja. Ukoliko korisnik podnese više Zahtjeva za potporu unutar iste operacije tijekom jednog natječaja u obzir će se uzeti Zahtjev za potporu s ranijim vremenom podnošenja Zahtjeva za potporu, dok će se za ostale Zahtjeve za potporu izdati Odluka o odbijanju.
(5) Isplata potpore može biti jednokratna ili u najviše 3 rate.
(6) Visina tražene potpore:
a) najniža vrijednost javne potpore po projektu može iznositi 10.000 eura u kunskoj protuvrijednosti,
b) najviša vrijednost javne potpore po projektu može iznositi 1.000.000 eura u kunskoj protuvrijednosti.
II. UVJETI PRIHVATLJIVOSTI
Članak 13.
(1) Ulaganja se moraju odnositi na proizvode obuhvaćene Prilogom I. ovoga Pravilnika osim proizvoda ribarstva.
(2) Rezultat proizvodnog procesa mora biti proizvod iz Priloga I. ovoga Pravilnika osim proizvoda ribarstva.
(3) Proizvođačke grupe/organizacije moraju biti priznate sukladno Zakonu o