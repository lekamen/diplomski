 zaštite mora od onečišćenja s brodova i pomorskog prometa sukladno odredbama Pomorskog zakonika, Zakona o pomorskom dobru i morskim lukama, Zakona o sigurnosnoj zaštiti trgovačkih brodova i luka otvorenih za međunarodni promet Zakona o hidrografskoj djelatnosti i podzakonskih akata, kao i drugih domaćih i međunarodnih propisa. Koordinira i nadzire rad ispostava lučke kapetanije iz djelokruga poslova Odjela.
Odjel za inspekcijske poslove
Članak 78.
Odjel za inspekcijske poslove iz članaka 68. do 75. ove Uredbe obavlja inspekcijske poslove sigurnosti plovidbe, poslove inspekcijskog nadzora nad pomorskim objektima, lukama, objektima sigurnosti plovidbe, održavanjem i obilježavanjem plovnih putova, izgradnjom objekata i/ili izvođenjem drugih zahvata u prostoru na unutarnjim morskim vodama i teritorijalnom moru Republike Hrvatske, odnosno na njihovim obalama, kao i ostale inspekcijske poslove sukladno odredbama Pomorskog zakonika, Zakona o lučkim kapetanijama, Zakona o pomorskom dobru i morskim lukama, Zakonom o sigurnosnoj zaštiti pomorskih brodova i luka, Zakona kojim se uređuje prijevoz u linijskom i povremenom obalnom pomorskom prometu, Zakona kojim se uređuje postupno isključenje tankera bez dvostruke oplate, Zakona o hidrografskoj djelatnosti, Pravilnika o obavljanju inspekcijskog nadzora sigurnosti plovidbe, odredbama Tehničkih pravila, kao i drugih domaćih i međunarodnih propisa. Odjel obavlja inspekcijski nadzor sigurnosne zaštite luka otvorenih za domaći i međunarodni promet. Odjel sudjeluje u provođenju upravnih istraga pomorskih nesreća. Koordinira i nadzire rad ispostava lučke kapetanije iz djelokruga poslova Odjela.
Odjel za pravne poslove
Članak 79.
Odjel za pravne poslove iz članaka 68. do 75. ove Uredbe obavlja poslove upisa i brisanja pomorskih objekata, poslove vođenja upisnika i očevidnika pomorskih objekata i odgovarajućih pomoćnih knjiga, izdavanja isprava i knjiga pomorskih objekata. Odjel obavlja poslove izdavanja pomorskih knjižica i odobrenja za ukrcanje, vođenja evidencije o izdanim pomorskim knjižicama i odobrenjima za ukrcanje; obavlja poslove utvrđivanja stručne osposobljenosti pomoraca za stjecanje zvanja u pomorstvu, kao i poslove utvrđivanja stručne osposobljenosti za upravljanje brodicama i jahtama. Odjel izdaje svjedodžbe i uvjerenja o osposobljenosti, te vodi evidenciju o izdanim svjedodžbama i uvjerenjima. Odjel obavlja poslove upisa i brisanja pomorskih agenata, te vođenje upisnika pomorskih agenata. Odjel obavlja poslove vezane za vođenje prekršajnog postupka u prvom stupnju zbog povrede pomorskih propisa, kao i poslove vođenja evidencija o prekršajnim postupcima zbog počinjenja pomorskog prekršaja, brine se o provedbi zakonskih i podzakonskih propisa iz djelokruga, te obavlja druge pravne i stručne poslove prema posebnim zakonima i drugim propisima. Koordinira i nadzire rad ispostava lučke kapetanije iz djelokruga poslova Odjela.
Odjel za upravne poslove
Članak 80.
Odjel za upravne poslove iz članaka 68. i 69. i članaka od 71. do 75. ove Uredbe obavlja poslove vođenja evidencije o ukrcaju i iskrcaju hrvatskih pomoraca u međunarodnoj plovidbi, obavlja prijavu i odjavu na obvezno mirovinskog i obvezno zdravstveno osiguranje hrvatskih pomoraca u međunarodnoj plovidbi, izdaje potvrde o danima plovidbe. Odjel brine o radnopravnim pitanjima službenika i namještenika lučke kapetanije i ispostava lučke kapetanije, brine o tekućim poslovima održavanja poslovnih prostora, flote, opreme i uređaja lučke kapetanije i ispostava lučke kapetanije. Odjel obavlja poslove nabave za potrebe redovnih aktivnosti lučke kapetanije; obavlja administrativne poslove vezane za primanje i pregleda pismena i drugih dokumenata, njihovo razvrstavanje i raspoređivanje, upisivanje u odgovarajuće evidencije (očevidnike), dostave u rad, otpreme, te druge administrativne poslove vezane za primanje i otpremu pošte, vodi evidencije naplate naknada i druge knjigovodstvene evidencije iz djelokruga lučkih kapetanija. Odjel obavlja