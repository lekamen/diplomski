 o položenom ispitu o stručnoj osposobljenosti.
(7) Hrvatska obrtnička komora vodi evidenciju o položenim ispitima o stručnoj osposobljenosti.
(8) Način i postupak provedbe ispita o stručnoj osposobljenosti, visinu naknade troškova, sadržaj i oblik uvjerenja o položenom ispitu o stručnoj osposobljenosti propisuje pravilnikom ministar nadležan za poduzetništvo i obrt uz prethodno mišljenje Hrvatske obrtničke komore.
Evidencija osoba s položenim ispitom o stručnoj osposobljenosti za obavljanje pogrebničke djelatnosti
Članak 20.
(1) Evidencija osoba s položenim ispitom o stručnoj osposobljenosti za obavljanje pogrebničke djelatnosti (u daljnjem tekstu: Evidencija) vodi se u Hrvatskoj obrtničkoj komori.
(2) Oblik, sadržaj i način vođenja Evidencije propisuje pravilnikom ministar nadležan za poduzetništvo i obrt uz prethodno mišljenje Hrvatske obrtničke komore.
(3) Podatke iz Evidencije Hrvatska obrtnička komora redovito dostavlja ministarstvu nadležnom za poduzetništvo i obrt, a uvid u podatke mogu zatražiti i druge zainteresirane osobe.
IV. NADZOR
Članak 21.
(1) Upravni nadzor nad provedbom ovoga Zakona i propisa donesenih na temelju ovoga Zakona obavlja ministarstvo nadležno za poduzetništvo i obrt.
(2) Ministarstvo nadležno za poduzetništvo i obrt nadzire i prati rad Hrvatske obrtničke komore u obavljanju poslova koji su Komori dani kao javne ovlasti u području provedbe stručnog osposobljavanja za obavljanje pogrebničke djelatnosti.
(3) Inspekcijski nadzor nad primjenom odredaba ovoga Zakona i propisa donesenih na temelju ovoga Zakona, kao i posebnih propisa koji se odgovarajuće primjenjuju na obavljanje pogrebničke djelatnosti, provode inspekcije sukladno ovlaštenjima utvrđenim posebnim propisima i ovim Zakonom.
V. PREKRŠAJNE ODREDBE
Članak 22.
(1) Novčanom kaznom u iznosu od 5000,00 do 35.000,00 kuna kaznit će se za prekršaj pogrebnik ako:
– obavlja pogrebničku djelatnost bez upisa u odgovarajući registar suprotno odredbama ovoga Zakona (članak 4. točka 1.)
– je imenovan mrtvozornikom sukladno posebnim propisima kojima se reguliraju organizacija i rad mrtvozorničke službe (članak 4. točka 1.)
– povjeri obavljanje pojedinog pogrebničkog posla pogrebniku koji nema rješenje o ispunjavanju uvjeta za obavljanje pogrebničke djelatnosti (članak 8. stavak 3.)
– u prostoru u kojem obavlja djelatnost nije na vidljivu mjestu istaknuo cijene usluga koje nudi ili se ne pridržava istaknutih cijena (članak 8. stavak 5.)
– prijevoz umrlih i posmrtnih ostataka, osim pepela umrle osobe, obavlja u pogrebnom vozilu koje ne udovoljava propisanim tehničkim i sanitarnim uvjetima (članak 10. stavak 1.)
– poslovne prostorije u kojima obavlja pogrebničku djelatnost ne udovoljavaju propisanim tehničkim i sanitarnim uvjetima (članak 10. stavak 2.)
– prostor i oprema pogrebnog centra ne udovoljavaju uvjetima utvrđenim posebnim propisima (članak 10. stavak 3.)
– nema važeći ugovor o osiguranju od odgovornosti za štetu koji pokriva opću odgovornost i odgovornost iz djelatnosti (profesionalna odgovornost), sklopljen s osiguravateljem u Republici Hrvatskoj, odnosno s osiguravateljem u državi članici Europske unije i državi ugovornici Ugovora o Europskom gospodarskom prostoru (članak 11. stavci 1. i 3.)
– nije ishodio rješenje o ispunjavanju uvjeta za obavljanje pogrebničke djelatnosti (članak 12. stavak 1.)
– nema zaposlenog radnika u punom radnom vremenu koji je stručno osposobljen za obavljanje pogrebničke djelatnosti (članak 18. stavak 1.).
(2) Za počinjenje prekršaja iz stavka 1. ovoga članka te za opetovano ponavljanje prekršaja pogrebniku se uz izricanje novčane kazne može izreći i zaštitna mjera ili mjera sigurnosti zabrane obavljanja pogrebničke djelatnosti.
(3) Ako se izrečenom zaštitnom mjerom ili mjerom sigurnosti zabrani obavljanje pogrebničke djelatnosti u trajanju dužem od tri mjeseca, pogrebnik se iz odgovarajućeg registra briše po sili zakona.
(4) Nadležne inspekcije dužne su bez odgađanja izvršnu odluku o izrečenim mjerama iz stavka 3. ovoga