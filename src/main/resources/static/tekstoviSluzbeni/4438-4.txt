 sudova navedena ustavna odredba nije povrijeđena.
Pritom Ustavni sud primjećuje da podnositelj za vrijeme izdržavanja kazne zatvora u Kaznionici Lepoglava nije koristio pravo na pritužbu zatvorenika koje pravo je propisano člankom 15. Zakona o izvršavanju kazne zatvora. Prema tom članku »zatvorenik ima pravo pritužbe na postupak i odluku zaposlenika kaznionice, odnosno zatvora« te »ukoliko zatvorenik podnese pritužbu sucu izvršenja, pritužba će se smatrati zahtjevom za sudsku zaštitu iz članka 17. ovoga Zakona.« (Sudska zaštita protiv postupka i odluke uprave kaznionice, odnosno zatvora).
10. Zaključno, Ustavni sud ocjenjuje da ostali prigovori podnositelja vezani uz članke 14. stavak 2., 16., 25. i 26. Ustava, na način kako su postavljeni u ustavnoj tužbi te u mjeri u kojoj bi u okolnostima konkretnog slučaja osporena presuda mogla utjecati na ostvarivanje sadržaja tih ustavnih normi, ne upućuju na mogućnost povrede ljudskih prava i temeljnih sloboda zajamčenih Ustavom.
11. Slijedom navedenog, na temelju članaka 73. i 75. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst), odlučeno je kao u izreci.
Broj: U-III-1410/2015 Zagreb, 14. srpnja 2016.
USTAVNI SUD REPUBLIKE HRVATSKE
Predsjednica Vijeća Ingrid Antičević Marinović, v. r.
