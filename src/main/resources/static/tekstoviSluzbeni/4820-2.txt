 ponuđači ponuditi.
Vijeće za elektroničke medije donijelo je Odluku klasa: 612-12/10-02/0028, urbroj: 56702/10-03 od 17. prosinca 2010. prema kojoj su predmetne koncesije dane ponuditeljima trgovačkom društvu AUTOR d.o.o., OIB: 08987664793, trgovačkom društvu HOO TV d.o.o., OIB: 54294536626 i trgovačkom društvu KAPITAL NET d.o.o., OIB: 36575412572.
Predmetna odluka Vijeća za elektroničke medije je, povodom tužbe ponuditelja Montura d.o.o. Split, poništena presudom Visokog upravnog suda Republike Hrvatske poslovni broj: Us– 1097/2011-8 od 24. srpnja 2013., te je Vijeće za elektroničke medije bilo dužno donijeti drugu odluku pri čemu je vezano pravnim shvaćanjem suda i primjedbama suda u vezi s postupkom sukladno odredbi članka 62. Zakona o upravnim sporovima (»Narodne novine«, broj 53/91, 9/92 i 77/92).
Postupajući po presudi Visokog upravnog suda Republike Hrvatske poslovni broj: Us-1097/2011-8 od 24. srpnja 2013., uvažavajući obvezujuće izraženo pravno mišljenje iz citirane presude, Vijeće za elektroničke medije donijelo je Odluku klasa: 612-12/10-02/0028, urbroj: 567-06-13-26 od 6. studenoga 2013. godine, prema kojoj su predmetne koncesije dane ponuditeljima trgovačkom društvu AUTOR d.o.o., OIB: 08987664793 i trgovačkom društvu HOO TV d.o.o., OIB: 54294536626.
Odluka Vijeća za elektroničke medije klasa: 612-12/10-02/0028, urbroj: 567-06-13-26 od 6. studenoga 2013. godine je, povodom tužbe ponuditelja Montura d.o.o. Split, poništena presudom Upravnog suda u Splitu poslovni broj Us-2850/13 od 12. rujna 2016.
Postupajući po presudi Upravnog suda u Splitu poslovni broj Us-2850/13 od 12. rujna 2016. Vijeće za elektroničke medije u ponovljenom postupku donosi novu odluku, pri čemu je vezano pravnim shvaćanjem suda i primjedbama suda u vezi s postupkom sukladno odredbi članka 62. Zakona o upravnim sporovima.
Ponuda na javni natječaj je morala sadržavati: dokaze o ispunjavanju uvjeta propisanih javnim natječajem; programsku osnovu s obrazloženom programskom shemom, nazivom, opisom i trajanjem pojedinih emisija, a sve u skladu s odredbama članaka 11. do 37. Zakona o elektroničkim medijima, Europske konvencije o prekograničnoj televiziji i Europske konvencije o zaštiti ljudskih prava i temeljnih sloboda, podatke o strukturi vlasništva pravne osobe koja podnosi ponudu; osobne podatke o tvrtki i sjedištu, odnosno imenu i prezimenu te prebivalištu osoba koje neposredno ili posredno preko drugih pravnih osoba imaju dionice ili udjele u toj pravnoj osobi kao i podatke o postotku tih dionica ili udjela; podatke o tehničkoj, prostornoj, financijskoj i kadrovskoj sposobnosti ponuđača u skladu s Pravilnikom o posebnim tehničkim, prostornim, financijskim i kadrovskim uvjetima za obavljanje djelatnosti radija i televizije (»Narodne novine« broj 111/07); dokaze o poštivanju odredbi Zakona o elektroničkim medijima i propisa kojima se uređuju porezne i druge obveze pravnih subjekata i fizičkih osoba prema državnom proračunu i proračunu jedinica lokalne i područne (regionalne) samouprave, te pravnim osobama u njihovom vlasništvu.
Tim javnim natječajem je bilo propisano da će Vijeće za elektroničke medije odbaciti ponudu koja ne ispunjava uvjete iz tog natječaja i ponudu koja nije sastavljena u skladu s natječajnom dokumentacijom te ponudu koja stigne nakon proteka natječajnog roka.
Prema odredbi članka 62. stavka 1. Zakona o elektroničkim medijima, Vijeće raspisuje javni natječaj za davanje koncesija za obavljanje djelatnosti radija i televizije na tehničkoj podlozi koju utvrđuje Hrvatska agencija za poštu i elektroničke komunikacije u skladu s propisima o elektroničkim komunikacijama, dok prema stavku 3. toga članka sadržaj i postupak javnog natječaja iz stavka 1. toga članka propisuje Vijeće pravilnikom.
Predmetni natječaj odnosio se na davanje koncesije za obavljanje djelatnosti pružanja medijskih usluga televizije – emitiranje specijaliziranih televizijskih kanala. U članku 2. stavku 1. točki 6. Zakona o elektroničkim medijima propisano je da