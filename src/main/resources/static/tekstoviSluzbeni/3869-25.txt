 dokumentacija nije dostavljena.
(9) Ukoliko odabrani LAG nije preuzeo Zahtjev za dopunu prilikom prve dostave isti će se objaviti na oglasnoj ploči u sjedištu Agencije za plaćanja te će se dostava smatrati obavljenom istekom petog dana od dana stavljanja Zahtjeva za dopunu na oglasnu ploču.
(10) Za plaćanja izvršena u stranoj valuti u svrhu odobrenja Zahtjeva za isplatu obračunat će se:
a) protuvrijednost u kunama po tečaju Europske komisije u mjesecu zaprimanja Zahtjeva za isplatu iskazanom na šest decimala
b) u slučaju da je korisnik kupio strana sredstva plaćanja po nižem tečaju od ECB u mjesecu zaprimanja Zahtjeva za isplatu iskazanom na šest decimala, obračun potpore temeljit će se na ostvarenom tečaju.
(11) Ukoliko se tijekom obrade Zahtjeva za isplatu utvrdi nepravilnost koja nema elemenata sumnje na prijevaru, Agencija za plaćanja će odbiti iznos nepravilnog troška i donijeti Odluku o isplati u kojoj će ukupan iznos biti umanjen za iznos nepravilnog troška utvrđen u tom Zahtjevu za isplatu.
Donošenje odluka
Članak 64.
(1) Nakon provjere Zahtjeva za isplatu s pripadajućom dokumentacijom, Agencija za plaćanja će donijeti:
a) Odluke o isplati ili
b) Odluke o odbijanju Zahtjeva za isplatu.
(2) Odluka o odbijanju Zahtjeva za isplatu donosi se zbog:
a) neispunjavanja uvjeta propisanih ovim Pravilnikom, odnosno Natječajem
b) neprihvatljivosti ulaganja i/ili svih troškova utvrđenih u Listi prihvatljivih troškova
c) onemogućavanja obavljanja kontrole na terenu
d) utvrđenih razlika između dokumenata priloženih uz Zahtjev za isplatu i dokumenata zatečenih u kontroli na terenu
e) nedostavljanja dokumentacije navedene u članku 63. stavka 8. ovoga Pravilnika u roku propisanom Pravilnikom ukoliko se dopuna/obrazloženje/ispravak odnosi na cjelokupno ulaganje
f) ukoliko su troškovi za koje je podnesen Zahtjev za isplatu financirani drugim sredstvima proračuna EU
g) utvrđene nepravilnosti, koja je ujedno i sumnja na prijevaru.
Poglavlje C. Zahtjev za isplatu u Podmjeri 19.4.
Podnošenje Zahtjeva za isplatu
Članak 65.
(1) Potpora se odabranom LAG-u isplaćuje temeljem Zahtjeva za isplatu/Zahtjeva za isplatu predujma.
(2) Zahtjev za isplatu/Zahtjev za isplatu predujma se podnosi temeljem Natječaja za provedbu Podmjere 19.4. »Tekući troškovi i animacija«, tipa operacije 19.4.1. kojeg raspisuje Agencija za plaćanja.
(3) Natječaj iz stavka 2. ovoga članka objavljuje se u »Narodnim novinama« i na službenim mrežnim stranicama Agencije za plaćanja (www.apprrr.hr) i Ministarstva (www.mps.hr).
(4) Natječajem iz stavka 2. ovoga članka određuju se rokovi i uvjeti za podnošenje Zahtjeva za isplatu/Zahtjeva za isplatu predujma za dodjelu sredstava iz Programa, tipa operacije 19.4.1.
(5) Odabrani LAG može putem Zahtjeva za isplatu predujma tražiti predujam za prihvatljive aktivnosti iz članka 57. ovoga Pravilnika, i to do 50 % odobrenih sredstava javne potpore. Isplata predujma mora biti popraćena uspostavom bankovne garancije u stopostotnoj vrijednosti iznosa predujma.
(6) Isplaćeni predujam iz stavka 5. ovoga članka opravdava se plaćenim računima/odgovarajućim dokumentima za prihvatljive aktivnosti.
(7) Jamstvo iz stavka 5. ovoga članka biti će aktivirano radi povrata sredstava isplaćenog predujma u slučaju neispunjavanja uvjeta iz stavka 6. ovoga članka temeljem Odluke o jamstvu.
(8) Zahtjev za isplatu predujma je odabrani LAG obvezan podnijeti prije podnošenja Zahtjeva za isplatu za prvo obračunsko razdoblje.
(9) Odabrani LAG je dužan elektronski podnijeti Zahtjev za isplatu putem AGRONET-a za svako obračunsko razdoblje. Način podnošenja Zahtjeva za isplatu opisan je u »Vodiču za korisnike«.
(10) Obračunsko razdoblje je tromjesečje koje počinje teći od početka mjeseca koje slijedi nakon datuma sklapanja Ugovora s Agencijom za plaćanja i završava protekom tri mjeseca.
(11) Svi troškovi koji se smatraju prihvatljivim i za koje odabrani LAG traži povrat sredstava moraju nastati u obračunskom razdoblju koje je predmet Zahtjeva za isplatu, osim troškova