1 02.01.2015 Pravilnik o izmjenama Pravilnika o organoleptičkom (senzornom) ocjenjivanju vina i voćnih vina
MINISTARSTVO POLJOPRIVREDE
16
Na temelju članka 37. stavka 6. Zakona o vinu (»Narodne novine«, br. 96/2003, 25/2009, 22/2011, 55/2011, 82/2013 i 14/2014), ministar poljoprivrede donosi
PRAVILNIK
O IZMJENAMA PRAVILNIKA O ORGANOLEPTIČKOM (SENZORNOM) OCJENJIVANJU VINA I VOĆNIH VINA
Članak 1.
U Pravilniku o organoleptičkom (senzornom) ocjenjivanju vina i voćnih vina (»Narodne novine«, br. 106/2004, 137/2012, 142/2013 i 48/2014) u članku 9. stavak 3. briše se.
Članak 2.
U članku 19. stavak 3. mijenja se i glasi:
»Uvid u sve podatke o uzorku, osim naziva proizvoda, naziva proizvođača i/ili podnositelja zahtjeva imaju samo predsjednik i tajnik.«
Članak 3.
U članku 27. stavak 4. mijenja se i glasi:
»Po završenom ocjenjivanju predsjednik daje informacije ocjenjivačima o rezultatima ocjenjivanja.«
Članak 4.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-04/14-01/202
Urbroj: 525-07/0034-14-4
Zagreb, 29. prosinca 2014.
Ministar Tihomir Jakovina, v. r.
