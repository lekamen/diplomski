duševnim smetnjama.
(3) Psihijatra koji u skladu s člankom 19. stavkom 1. točkom 4. ZZODS utvrđuje sposobnost osobe s duševnim smetnjama za davanje pristanka na biomedicinsko istraživanje, kao i druge vještake za čijim se nalazom i mišljenjem ukaže potreba prilikom odlučivanja Povjerenstva o odobravanju projekta biomedicinskog istraživanja nad osobama s duševnim smetnjama prema članku 74. stavku 2. točki 7. ZZODS, Povjerenstvo će u pravilu odrediti iz reda stalnih sudskih vještaka.
(4) Podnositelj zahtjeva dužan je platiti novčani iznos potreban za stvarne troškove i nagradu za rad vještaka pri obavljanju zadaće iz stavka 3. ovoga članka uz primjenu odredaba Zakona o općem upravnom postupku.
(5) Povjerenstvo će odluku o odobravanju ili uskrati odobrenja projekta biomedicinskog istraživanja nad osobama s duševnim smetnjama donijeti u roku do 60 dana od dana prijema zahtjeva za odobrenje projekta u Ministarstvu pravosuđa.
Članak 11.
Poslove koordinacije rada Povjerenstva i administrativne poslove za Povjerenstvo obavlja Ministarstvo pravosuđa.
Članak 12.
Sredstva za rad Povjerenstva osiguravaju se u Državnom proračunu.
Članak 13.
Izrazi koji se koriste u ovom Poslovniku, a imaju rodno značenje, koriste se neutralno i odnose se jednako na muški i ženski spol.
Članak 14.
Ovaj Poslovnik stupa na snagu danom objave u »Narodnim novinama«.
Klasa: 701-01/15-01/264
Urbroj: 514-05-01-15-18
Zagreb, 14. travnja 2015.
Ministar Orsat Miljenić, v. r.
