129 27.11.2015 Odluka o porezima Općine Lanišće
OPĆINA LANIŠĆE
2459
Na temelju članka 3. i 30. Zakona o financiranju jedinica lokalne i područne (regionalne) samouprave (»Narodne novine« broj 117/93, 69/97, 33/00, 73/00, 127/00, 59/01, 107/01, 117/01, 150/02, 147/03, 132/06, 26/07, 73/08, 25/12 i 147/14) i članka 29. Statuta Općine Lanišće (»Službene novine Općine Lanišće« br. 6/09, 2/13) Općinsko vijeće Općine Lanišće na sjednici održanoj 6. studenoga 2015. godine donijelo je
ODLUKU
O POREZIMA OPĆINE LANIŠĆE
Članak 1.
Ovom Odlukom utvrđuju se porezi na području Općine Lanišće, utvrđuje se njihova visina te način njihova obračuna i plaćanja.
Članak 2.
Ovom Odlukom utvrđuju se stope, visina te način obračuna plaćanja općinskih poreza.
Članak 3.
Glede razreza, naplate, žalbe, obnove postupka, zastare i drugih postupovnih odredaba pri plaćanju općinskih poreza shodno se primjenjuju propisi Općeg poreznog zakona.
Članak 4.
Na području Općine Lanišće uvode se sljedeći porezi:
1. prirez porezu na dohodak,
2. porez na potrošnju,
3. porez na tvrtku ili naziv,
4. porez na kuće za odmor.
Članak 5.
Porezi utvrđeni u članku 4. ove Odluke vlastiti su izvori prihoda Općine Lanišće.
I. VRSTE POREZA
1. Prirez porezu na dohodak
Članak 6.
Prirez porezu na dohodak plaća se na porez na dohodak od nesamostalnog rada, porez na dohodak od samostalne djelatnosti, porez na dohodak od imovine i imovinskih prava i porez na dohodak od kapitala.
Članak 7.
Prirez porezu na dohodak plaćaju svi obveznici poreza na dohodak koji imaju prebivalište odnosno uobičajeno boravište na području Općine Lanišće.
Osnovica prireza porezu na dohodak je porez na dohodak utvrđen Zakonom o porezu na dohodak i Pravilnikom o porezu na dohodak.
Članak 8.
Prirez porezu na dohodak za obveznike plaćanja obračunava se po stopi od 5%.
Članak 9.
Prirez porezu na dohodak obvezan je obračunati, obustaviti i na propisan način uplatiti poslodavac odnosno obveznik istodobno s uplatom poreza na dohodak, što znači da se isplata dohotka i uplata poreza i prireza obavlja istog dana.
Članak 10.
Prirez porezu na dohodak uplaćuje se na propisani uplatni račun istodobno s isplatom dohotka.
2. Porez na potrošnju
Članak 11.
Porez na potrošnju plaća se na potrošnju alkoholnih pića (prirodna i specijalna vina, vinjak, rakiju i žestoka pića), piva i bezalkoholnih pića u ugostiteljskim objektima.
Bezalkoholna pića u smislu stavka 1. ovog članka su prirodni voćni sokovi (juice) kao i sva osvježavajuća gazirana bezalkoholna pića, te mineralne i gazirane vode, osim kave i čaja.
Članak 12.
Obveznici poreza na potrošnju su pravne i fizičke osobe koje pružaju ugostiteljske usluge na području Općine Lanišće.
Osnovicu poreza na potrošnju iz članka 11. ove Odluke čini prodajna cijena po kojoj se piće prodaje u ugostiteljskim objektima na području Općine Lanišće.
Članak 13.
Porez na potrošnju alkoholnih pića, piva i bezalkoholnih pića plaća se po stopi od 3%.
Članak 14.
»Utvrđenu obvezu poreza na potrošnju za obračunsko razdoblje od prvog do posljednjeg dana u mjesecu porezni obveznik iskazuje na obrascu PP-MI-PO i predaje ga do 20.-tog u mjesecu za prethodni mjesec. Utvrđenu obvezu porezni obveznik dužan je platiti do posljednjeg dana u mjesecu za prethodni mjesec.«
3. Porez na tvrtku ili naziv
Članak 15.
Obveznik poreza na tvrtku ili naziv (dalje: porez na tvrtku) je pravna ili fizička osoba koja je obveznik poreza na dobit ili na dohodak i registrirana je za obavljanje djelatnosti.
Osoba iz stavka 1. ovoga članka koja u svom sastavu ima poslovne jedinice (prodavaonice, pogone, radionice, prodajna mjesta) obveznik je poreza na tvrtku ili naziv za svaku poslovnu jedincu sa sjedištem na području općine Lanišće.
Tvrtka odnosno naziv u smislu ovog članka smatra se ime pod kojim poduzeće ili radnja sudjeluje u pravnom prometu.
Članak 16.
Obveznici poreza na tvrtku ili naziv koji ne obavljaju djelatnost ne plaćaju porez na tvrtku.
Članak 17.
Porez na tvrtku ili naziv plaća se godišnje i to u iznosu:
– poljoprivreda,