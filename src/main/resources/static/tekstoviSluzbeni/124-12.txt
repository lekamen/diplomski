 provodi se prema Zakonu o javnoj nabavi. Postupak javne nabave provodi se prije podnošenja Zahtjeva za potporu. Postupak javne nabave obvezni su provesti oni korisnici koji su obveznici provedbe postupka javne nabave prema Zakonu o javnoj nabavi i podzakonskim propisima temeljem Zakona o javnoj nabavi.
(2) Kontrolni mehanizmi koje temeljem ovoga Pravilnika provodi Agencija za plaćanja ne mogu se smatrati kontrolnim mehanizmima u smislu Zakona o javnoj nabavi. Kontrole Agencije za plaćanja ne mogu rezultirati formalno-pravnim posljedicama propisanim Zakonom o javnoj nabavi.
(3) Agencija za plaćanja kontrolira i odobrava provedeni postupak javne nabave.
(4) Korisnik je u obvezi dostaviti dokumentaciju iz postupka javne nabave u elektronskom obliku na CD-u/DVD-u prilikom podnošenja Zahtjeva za potporu. Popis dokumentacije te način predaje dokumentacije na elektronskom mediju je prilog ovoga Pravilnika.
(5) Ukoliko je potrebno tražiti dodatna obrazloženja vezano uz dostavljenu dokumentaciju, Agencija za plaćanja će putem elektroničke pošte od korisnika tražiti obrazloženje.
(6) Korisnik je dužan u roku od pet radnih dana od slanja elektroničke pošte od strane Agencije za plaćanja dostaviti obrazloženje.
ADMINISTRATIVNA KONTROLA ZAHTJEVA ZA POTPORU
Članak 23.
(1) Zahtjevi za potporu pristigli po objavljenom Natječaju iz članka 20. ovoga Pravilnika, obrađuju se po redoslijedu zaprimanja.
(2) Prilikom administrativne kontrole Zahtjeva za potporu utvrđuje se pravovremenost, potpunost, udovoljavanje propisanim uvjetima i kriterijima, broj bodova sukladno kriterijima odabira te iznos prihvatljivih troškova.
(3) Nakon administrativne kontrole Zahtjeva za potporu, formira se rang-lista na način propisan u članku 25. (Rangiranje Zahtjeva za potporu) ovoga Pravilnika.
(4) Nepravovremeni Zahtjevi za potporu ne razmatraju se te se korisniku izdaje Odluka o odbijanju.
(5) Ukoliko je potrebno tražiti dodatna obrazloženja/ispravke, Agencija za plaćanja će putem elektroničke pošte od korisnika tražiti obrazloženje/ispravak. Korisnik je dužan u roku od pet radnih dana od slanja elektroničke pošte od strane Agencije za plaćanja dostaviti obrazloženje/ispravak.
(6) Ukoliko korisnik traženo obrazloženje/ispravak ne dostavi sukladno stavku 5. ovoga članka, Agencija za plaćanja izdaje Odluku o odbijanju.
(7) Natječajem će biti propisana dokumentacija koju je korisnik obavezan učitati uz Zahtjev za potporu.
(8) Ukoliko korisnik uz Zahtjev za potporu ne učita dokumentaciju propisanu Natječajem, Agencija za plaćanja će izdati Odluku o odbijanju.
POSLOVNI PLAN
Članak 24.
(1) Poslovni plan treba biti izrađen u skladu s uputama i pojašnjenjima u Zahtjevu za potporu – dio »POSLOVNI PLAN« i predlošku u excel formatu pod nazivom »POSLOVNI PLAN« koji je potrebno u cijelosti popuniti sukladno pripadajućim uputama i učitati u Zahtjev za potporu. Prijave kod kojih »POSLOVNI PLAN« prilikom podnošenja Zahtjeva za potporu nije u cijelosti popunjen u skladu s pripadajućim uputama i pojašnjenjima, biti će odbijene.
(2) U poslovnom planu korisnik mora dokazati ekonomsku održivost projekta.
(3) Ako će za izračun ekonomske održivosti projekta biti potrebni dodatni podaci, korisnik će dobiti Zahtjev za obrazloženje i/ili ispravak sa specifikacijom podataka koje treba dostaviti. Korisnik je dužan odgovoriti na Zahtjev za obrazloženje/ispravak poslovnog plana u roku od pet radnih dana od slanja elektroničke pošte od strane Agencije za plaćanja. Zahtjevi za potporu za koje korisnik na zaprimljeni Zahtjev za obrazloženje/ispravak ne dostavi tražene podatke u propisanom roku (ili ako ti podaci budu nepotpuni ili neodgovarajućeg sadržaja), bit će odbijeni.
(4) Kriteriji koji će se koristiti za procjenu ekonomske održivosti projekta su sljedeći:
a) razdoblje povrata investicije ne duže od ekonomskog vijeka trajanja projekta bez ostatka vrijednosti projekta,
b) neto sadašnja vrijednost jednaka ili veća od 0 uz korištenje diskontne stope ne manje od kamatne stope kredita i ne manje