 korisnika i njihovog obeštećenja, već da je njezina svrha onemogućavanje stvaranja prihoda za osobe koje čine zlouporabe odnosno prijevare, neovisno o tome jesu li korisnici oštećeni i treba li ih obeštetiti. Kako je rješenje u ovom dijelu proturječno, tužitelju je faktično onemogućeno efikasno rješenje pobijati i na taj način ostvariti svoje pravo na pravni lijek jer je tužitelj u konkretnom slučaju podnio upravo zahtjev za rješavanje regulatornog spora tuženiku kako bi se onemogućilo stvaranje prihoda za osobe koje poduzimaju prijevarne radnje pa je tuženik odbio tužitelja osporenim rješenjem u jednom dijelu obrazlažući da svrha citiranog Zakona nije spriječiti protupravnu imovinsku korist već zaštita korisnika usluga (stranica 4. i 8., odjeljak rješenja), da bi u drugom dijelu obrazloženja tuženik naveo da je svrha predmetne odredbe ipak sprječavanje nastanka protupravne imovinske koristi trećima (strana 4. i 9. rješenja). Tužitelj smatra da upravo iz odredbe članka 78. stavak 3. citiranog Zakona nedvojbeno proizlazi obveza tuženika za donošenjem rješenja o usvajanju zahtjeva tužitelja u predmetnom regulatornom sporu, jer ova odredba izričito navodi da će u slučajevima opravdane sumnje u zlouporabu ili prijevaru tuženik će donijeti odluku o zadržavanju prihoda od međupovezivanja, dakle odredba ne govori o zadržavanju prihoda radi obeštećenja krajnjih korisnika. Odredba govori jedino i isključivo o mogućnosti naredbe neisplate potraživanja od međupovezivanja kada je međupovezivanje nastalo kao rezultat zlouporabe ili prijevare. Budući je prihod od međupovezivanja prihod operatora, nedvojbeno je da je odredba usmjerena upravo k sprječavanju stjecanja protupravne imovinske koristi od strane trećih kojima prihod od međupovezivanja operatora treba biti isplaćen. Nadalje, tužitelj ističe da je tuženik u obrazloženju osporenog rješenja utvrdio da je tužitelj bio obvezan poduzeti mjere radi onemogućavanja korištenja bonusa za pozive prema navedenim brojevima (str. 4., 10. rješenja), napominjući da niti jednim zakonom ili propisom nije propisana obveza tužitelja prilikom definiranja određene tarife poduzeti mjere onemogućavanja korištenja bonusa za pozive prema navedenim brojevima, pri čemu se tuženik nije pozvao na određeni zakon ili propis kojim bi takva obveza bila propisana, slijedom čega tuženik niti u ovom dijelu nema mogućnost efikasno pobijati osporeno rješenje. Nadalje, ističe da tuženo tijelo u obrazloženju osporenog rješenja navodi i to da tužitelj nije uspio dokazati vezu između korisnika tarife »Častilica« i davatelja usluga s posebnom tarifom na brojevima koje su ti korisnici protupravno pozivali, te da nije jasno zašto u ovom dijelu obrazloženja tuženik uopće ulazi u pitanje utvrđenja je li na strani korisnika bilo prijevarnih radnji i jesu li korisnici ostvarili protupravnu imovinsku korist. Naime, ako je svrha odredbe zaštita korisnika od trećih koji poduzimaju prijevarne radnje, tužitelju nije jasno zašto tuženo tijelo u obrazloženju iznosi argumente u prilog tome da nije dokazano da su sami korisnici počinili prijevarne radnje. Tužitelj smatra da u konkretnom slučaju, a imajući u vidu odredbu članka 78. stavak 3. citiranog Zakona nije potrebno utvrditi zlouporabu ili prijevaru već je dovoljno utvrditi postojanje opravdane sumnje da su se iste dogodile, a s obzirom da u predmetnom slučaju Općinsko državno odvjetništvo poduzima izvide kaznenog dijela prijevare po osnovi postupanja predmetnih korisnika tarife »Častilica« po mišljenju tužitelja nedvojbeno je dokazano postojanje opravdane sumnje u prijevaru. Teleološkim tumačenjem citirane odredbe Zakona proizlazi namjera zakonodavca, a koja nedvojbeno proizlazi i iz teksta članka 28. stavak 2. Direktive o univerzalnim uslugama (2002/22/EC, 2009/136/EC) na koju se tuženik pozva, onemogućiti stjecanje protupravne imovinske koristi trećima koji su poduzeli prijevarne radnje i prije nego je nadležno tijelo nedvojbeno utvrdilo postojanje kaznenog djela ili drugog oblika