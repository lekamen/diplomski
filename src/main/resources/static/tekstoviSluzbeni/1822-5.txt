 godišnjeg odmora za svaki puni mjesec zaposlenja. Za prekinuta razdoblja od 15 dana ili manje, odobravaju se 3 dana plaćenoga godišnjeg odmora, a za prekinuta razdoblja od više od 15 dana, ali manje od 30 dana odobrava se 6 dana plaćenoga godišnjeg odmora.
3. Vrijeme zaposlenja računa se od trenutka kada se Pomorac zaposlio, bez obzira na to je li potpisao Ugovor o zaposlenju ili nije, i traje sve dok se njegovo ukrcanje ne završi.
4. Mjesečna naknada za godišnji odmor odgovara iznosu iz platne ljestvice u Posebnom dodatku (2).
5. Kao dio plaćenog godišnjeg odmora neće se obračunavati sljedeće:
a) Blagdani bez obzira padaju li ili ne u vrijeme plaćenog godišnjeg odmora;
b) Vrijeme nesposobnosti za rad nastalo usljed bolesti, ozljede ili majčinstva; i
c) Povremeni kraći izlazak na kopno dozvoljen Pomorcu dok je pod Ugovorom o zaposlenju;
6. Godišnji se odmor može koristiti tijekom trajanja ukrcanja samo ako to Pomorac želi i pod uvjetom da to ne šteti plovidbi i radu Broda. Preostali dani godišnjeg odmora na koje Pomorac ima pravo nakon iskrcanja, nadoknađuju se novčanim iznosom po danu, utvrđenim u priloženoj platnoj ljestvici iz Posebnog dodatka (2).
Držanje straže
Članak 14.
1. Straža u plovidbi i na sidrištu, te prema potrebi u luci će biti organizirana u tri straže.
2. Zapovjednik ima isključivu slobodu odlučivanja koji će Pomorci biti određeni za stražu, a koji prema potrebi za dnevni rad.
3. Tijekom straže u plovidbi, časniku plovidbene straže će pomagati član plovidbene straže za vrijeme mraka kako je zahtijevano odgovarajućim hrvatskim i međunarodnim pravilima i propisima i u drugim slučajevima prema procjeni zapovjednika ili časnika plovidbene straže.
4. Zapovjednik i upravitelj stroja nisu dužni držati stražu osim na Brodovima za snadbijevanje i opsluživanje naftnih i/ili plinskih platformi.
Sastav i broj članova posade broda
Članak 15.
1. Brod mora imati odgovarajući broj članova posade s potrebnim ovlaštenjima kako bi se u svako doba omogućila sigurna plovidba i održavanje sustava s tri straže.
2. Poslodavac i Sindikat, na temelju stavka 1. ovoga članka i objektivnih okolnosti, ugovaraju konačni broj članova posade i njenu strukturu koja će biti navedena u Posebnom dodatku (4), a koja će biti u skladu s Pravilom 2.7 – Brojno stanje posade MLC-a.
3. Ugovoreni broj članova posade ne uključuje radne grupe. Ipak, u posebnim okolnostima Poslodavac i Sindikat mogu ugovoriti da se u određenom vremenskom razdoblju zapošljavaju radne grupe na Brodu poštujući sljedeće principe:
a) Osobe zadužene za sigurnost ne smiju preuzimati poslove Pomoraca;
b) Radne grupe mogu izvršavati samo posebne radove uz ovlaštenje zapovjednika;
c) Klasifikacijska društva trebaju biti izviještena o svakom pregledu i radu na konstrukciji Broda koji mora biti u skladu s važećom Rezolucijom o popravcima i održavanju za vrijeme putovanja broda (UR Z13) Međunarodne organizacije klasifikacijskih društava (IACS); i
d) Radne grupe ne smiju se koristiti kao zamjena za posadu Broda ili bilo kakvo umanjenje prava iz Kolektivnog ugovora.
Nepotpuni postav posade
Članak 16.
1. Ako iz bilo kojeg razloga dođe do nepotpunog postava posade, u odnosu na ugovoreni, osnovne plaće članova posade koji nedostaju isplaćuju se nazočnim članovima posade Broda u brodskoj službi nedostajućega člana posade. Takav manjak broja članova posade mora se popuniti prije isplovljenja Broda iz prve naredne luke ticanja.
2. Ova odredba neće imati utjecaja na plaćanje prekovremenog rada prema članku 8. ovog Kolektivnog ugovora.
Plovidba u ratnim područjima/visoko rizičnim područjima
Članak 17.
1. Za vrijeme ukrcanja, Pomorac mora u cijelosti biti obaviješten o tome da njegov Brod na svojem putovanju prolazi kroz ratna i/ili visoko rizična područja.
2. Ako brod uđe u ratno i/ili visoko rizično područje:
a) Pomorac ima pravo odustati od nastavka plovidbe u takva područja, te ima pravo na repatrijaciju o trošku Poslodavca, s pravom korištenja svojih prava ostvarenih do dana povratka;
b)