ih provodi; obavlja stručne poslove i aktivnosti vezane za sudjelovanje u međunarodnom vojnoredarstvenom hodočašću hrvatskih branitelja i članova njihovih obitelji, uz organiziranje tradicionalnog hodočašća u jedno svetište unutar Republike Hrvatske; prati sve zakonske i druge propise koje se tiču udruga. Odjel predlaže mjere u cilju promicanja vrijednosti Domovinskog rata.
Odjel obavlja druge poslove koji su mu stavljeni u nadležnost posebnim zakonom ili drugim propisima.«.
Članak 26.
Iza članka 20. dodaju se naslov i članak 20.a koji glase:
»3.1.3. Služba za stručno osposobljavanje i zapošljavanje hrvatskih branitelja, međunarodnu suradnju i fondove Europske unije
Članak 20.a
Služba za stručno osposobljavanje i zapošljavanje hrvatskih branitelja, međunarodnu suradnju i fondove Europske unije provodi mjere za uključivanje hrvatskih branitelja i djece smrtno stradalih, zatočenih ili nestalih hrvatskih branitelja u društveni i gospodarski život; prati propise iz područja aktivne politike zapošljavanja; predlaže mjere za poboljšanje statusa hrvatskih branitelja na tržištu rada; organizira aktivnosti s nadležnim tijelima u cilju provođenja Programa stručnog osposobljavanja i zapošljavanja hrvatskih branitelja i djece smrtno stradalih, zatočenih ili nestalih hrvatskih branitelja vodeći se i smjernicama Nacionalnog programa psihosocijalne i zdravstvene pomoći, a u cilju resocijalizacije i osnaživanja osjetljivih društvenih skupina i njihovog uključivanja u radno-tržišni sustav; surađuje s tijelima državne uprave, obrazovnim ustanovama i drugim relevantnim pravnim osobama; provodi mjere Programa stručnog osposobljavanja i zapošljavanja hrvatskih branitelja i djece smrtno stradalih, zatočenih ili nestalih hrvatskih branitelja koje su dio smjernica aktivne politike zapošljavanja u Republici Hrvatskoj; priprema javne pozive za podnošenje zahtjeva i druge akte vezane uz provedbu Programa; obavlja stručne poslove na realizaciji programskih mjera; pruža stručnu pomoć pri obradi zahtjeva za Stručni tim koji predlaže korisnike poticajnih mjera iz Programa; obavlja poslove vezane uz sudjelovanje u promotivnim aktivnostima vezanim uz stručno osposobljavanje i zapošljavanje. Služba surađuje u organizaciji popratnih aktivnosti vezanih uz provedbu Programa te prikuplja podatke i sastavlja izvješća o provedbi pojedinih mjera Programa i Programa u cjelini; koordinira i vodi evidenciju o braniteljskim socijalno-radnim zadrugama, njihovim upraviteljima i savezima; vodi evidencije o zaprimljenim i riješenim zahtjevima za korištenje pojedinih mjera Programa, kao i evidenciju o svim korisnicima Programa.
Služba u okviru svog djelokruga surađuje s nadležnom ustrojstvenom jedinicom Ministarstva i krajnjim primateljima pomoći u izradi projektnih prijedloga za projekte financirane iz strukturnih fondova i programa Europske unije, bilateralnih programa pomoći i drugih međunarodnih izvora u području zapošljavanja, razvoja ljudskih potencijala i socijalnog uključivanja braniteljske populacije i članova njihovih obitelji, te ih provodi. Služba sudjeluje u izradi strateških dokumenata na temelju kojih se koriste sredstva Europske unije i svim drugim aktivnostima kojima koordiniraju ministarstva nadležna za fondove Europske unije te vezano uz to sudjeluje u radu međuresornih stručnih skupina; prati i daje prijedloge nadležnoj ustrojstvenoj jedinici Ministarstva za kandidiranje projekata na natječaje fondova Europske unije, te sudjeluje u provedbi projekata; sudjeluje u pripremanju stručnih podloga za pripremu nacionalnih dokumenata kao podloga za korištenje međunarodnih fondova, sudjeluje u pripremi i provedbi plana stručnog usavršavanja službenika za korištenje fondova Europske unije; sudjeluje u izradi baze projekata i pripremi projektne dokumentacije za korištenje sredstava; predlaže politiku razvoja međunarodne suradnje; sudjeluje u informiranju potencijalnih prijavitelja o mogućnostima korištenja sredstava; sudjeluje u radu te priprema odgovarajuće