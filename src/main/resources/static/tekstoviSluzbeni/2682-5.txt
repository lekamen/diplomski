 tražiti Gorana i Branka Đukića i sjeća se da je doveo Branka Đukića. Navodi da će Mijo Ponjavić više o tome znati.
Mijo Ponjavić u obavijesnom razgovoru od 26. studenog 2013., navodi da je poznavao i Gorana i Branka Đukića. Goran Đukić da mu je bio najbolji prijatelj i vjenčani kum. Čuo je da su Gorana Đukića deportirali zato što je Srbin te da su njega i druge osobe odvezli u Rijeku, a od tamo trajektom u Split. Odmah naredni dan Mijo Ponjavić da je se svojim osobnim automobilom i Tomom Đukićem otišao u Tomislavgrad tražiti Gorana. Pronašli su Branka Đukića koji mu je ispričao da je iskočio iz izvjesnog kombija i preživio. Mijo Ponjavić, Branko Đukić i Tomo Đukić vratili su se u Novigrad.
U obavijesnom razgovoru od 26. studenog 2013., sa Franom Šimičević, umirovljeni policajac, navodi da je prije tri godine imao moždani udar i od tada se nije sasvim oporavio. Događaja iz 1992., se sjeća, sjeća se da je policija povremeno privodila osobe iz Bosne koja nisu imali hrvatske dokumente ali se ne sjeća ništa posebno s tim u svezi.
PU Istarska dostavila je uz svoje posebno izvješće dana 13. prosinca 2013., (list 40-41) fotokopiju dopisa Policijske stanice Buje-Umag od 17. kolovoza 1992., a vezano za akciju 'RAVO', kojem izvješću je priložen popisa osoba koje su pronađene u Novigradu, a na kojem popisu se pod red. brojem 5. i 6. nalaze Đukić Goran i Đukić Branko.
S Ljubicom Anđelković je nastavno obavljen obavijesni razgovor i dana 5. prosinca 2013., koji vam u privitku dostavljamo.
Iz posebnog izvješća PP Umag od 15. travnja 2007., proizlazi da nisu bili u mogućnosti obaviti obavijesni razgovor sa Brankom Đukićem jer isti živi u Italiji, Tomom Đukićem isti živi u BIH, i Marijanom Opaček jer isti živi i u Italiji.
Obavijesni razgovor sa Brankom Đukićem obavljen je dana 14. prosinca 2013., godine u Trstu, Republika Italija, a koju službenu bilješku dostavljamo u privitku (list 63-67). U bitnom Branko Đukić navodi da su njega i Gorana Đukića i osobu po imenu Goran, a prezimena Mirjanić ili Marjanić, u kolovozu 1992., odvezli sa radnog mjesta u PP Ispostavu u Umagu. Tamo da im je komandir policije rekao da su oni vojni obveznici, da nemaju reguliran status u RH i da je naredba da se vraćaju u BIH. Iz Umaga da su ih autobusom odvezli u Rijeku, Navečer su ukrcani na brod za Split. Prilikom ukrcaja da su im gledali dokumente, legitimirali i izdvojili njih pet. Navodi da su sigurno znali da su oni Srbi. Dokumente da su svima vratili. Od službenih osoba na brodu da je bilo oko šest do sedam vojnika u šarenim odorama, a to da je vjerojatno bila vojna policija. Druge podatke o njima nezna, niti bi ih mogao prepoznati. Kada su ih izdvojili njih pet, a tu su bili Goran Đukić, drugi Goran, on i još dva muškarca čija imena nezna, odveli su ih u potpalublje i tamo ih do jutra tukli. Tukli su ih šakama, nogama, palicama, drškom pištolja. Bilo je puno krvi. Negdje u jutro oko 5 sati, nezna točno stigli su u Split, tamo su opet njih pet izdvojili bili su vidno isprebijani jedva su stajali. U splitskoj luci stavili su ih u jednu ćeliju, nisu ih dirali, a dokumente su imali sa sobom. Kasnije su sa ostalim osobama autobusima odvedeni na granični prijelaz Kamensko gdje su ih ponovno legitimirali i opet samo njih pet izdvojili. Branko se sjeća da su oznake na uniformama vojnih osoba moguće bile HVO. Tada je došao kombi ne sjeća se reg. oznaka i njih petoricu odvezli u Tomislavgrad tim kombijem.
Branko Đukić se spasio na način da je iskočio iz kombija i nastavno se vratio u Novigrad odatle je otišao živjeti u Italiju.
PU Istarska zatražila je i dostavila 02. travnja 2014., ovom državnom odvjetništvu obavijesti prikupljene putem Interpola Sarajevo, (prilog – kopija maila interpol Sarajevo) te su dobili određena saznanja i potvrdu navoda Branka Đukića, a vezano za događaje u BIH. Među ostalim navedena su imena osoba koja su spominju u opisanim događajima (a koje osobe su ujedno i hrvatski državljani). Temeljem čl. 206. H ZKP-a Brano Đukić izvršio je