 odobrene konstrukcije.
3.3.2. Ako rješenje ne ispunjava primjenjive bitne zdravstvene i sigurnosne zahtjeve utvrđene u Prilogu I. ovoga Pravilnika, prijavljeno tijelo mora odbiti izdavanje potvrdu o EU ispitivanju rješenja te o tome obavijestiti ugraditelja i detaljno navesti razloge odbijanja.
Prijavljeno tijelo mora biti upoznato sa svim promjenama općepoznatih postignuća koje ukazuju na mogućnost da odobreno rješenje više ne ispunjava bitne zdravstvene i sigurnosne zahtjeve utvrđene u Prilogu I. ovoga Pravilnika te odlučuje zahtijevaju li takve promjene daljnju istragu. U tom slučaju prijavljeno tijelo mora obavijestiti ugraditelja.
3.3.3. Ugraditelj mora obavještavati prijavljeno tijelo koje je izdalo potvrdu o EU ispitivanju rješenja o svim izmjenama odobrenog rješenja koje mogu utjecati na sukladnost s bitnim zdravstvenim i sigurnosnim zahtjevima utvrđenima u Prilogu I. ili na uvjete za valjanost potvrde. Za takve izmjene potrebno je dodatno odobrenje prijavljenog tijela koje je izdalo potvrdu o EU ispitivanju rješenja u obliku dodatka izvornoj potvrdi o EU ispitivanju rješenja.
3.3.4. Svako prijavljeno tijelo mora obavještavati ministarstvo nadležno za gospodarstvoo potvrdi o EU ispitivanju rješenja i/ili svim njezinim izdanim ili povučenim dodacima te povremeno ili na zahtjev ministarstvu nadležnom za gospodarstvo dostavljati popis odbijenih, suspendiranih ili na drugi način ograničenih potvrda o EU ispitivanju rješenja i/ili njezinih dodataka.
Svako prijavljeno tijelo mora obavještavati druga prijavljena tijela u potvrdi o EU ispitivanju rješenja i/ili svim njezinim dodacima koje je ono odbilo, povuklo, suspendiralo ili na neki drugi način ograničilo te ih na zahtjev obavješćuje o izdanim potvrdama i/ili njihovim dodacima.
Komisija, države članice i druga prijavljena tijela mogu na zahtjev dobiti primjerak potvrde o EU ispitivanju rješenja i/ili njihovih dodataka. Komisija i države članice mogu na zahtjev dobiti primjerak tehničke dokumentacije i rezultate pregleda koje je obavilo prijavljeno tijelo.
3.3.5. Ugraditelj primjerak potvrde o EU ispitivanju rješenja, njezinih priloga i dodataka zajedno s tehničkom dokumentacijom mora čuvati na raspolaganju nacionalnim tijelima tijekom razdoblja od 10 godina nakon što je dizalo stavljeno na tržište.
3.4. Ocjena sustava kvalitete
Prijavljeno tijelo mora procijeniti sustav kvalitete kako bi utvrdilo udovoljava li zahtjevima iz točke 3.2. Ono pretpostavlja sukladnost s tim zahtjevima u odnosu na elemente sustava kvalitete koji su u skladu s odgovarajućim specifikacijama relevantne usklađene norme.
Barem jedan član revizorskog tima mora posjedovati iskustvo ocjenjivanja tehnologije dizala o kojoj je riječ i biti upoznat sa zdravstvenim i sigurnosnim uvjetima utvrđenima u Prilogu I. Revizija mora uključivati obilazak radnih prostora ugraditelja radi ocjenjivanja i obilazak mjesta ugradnje dizala.
Revizorski tim mora pregledati tehničku dokumentaciju iz točke 3.1. alineja 4 . kako bi potvrdio sposobnost ugraditelja da prepozna primjenjive bitne zdravstvene i sigurnosne zahtjeve utvrđene u Prilogu I. ovoga Pravilnika te kako bi izvršio nužne preglede za osiguranje sukladnosti dizala s tim zahtjevima.
O odluci se mora obavijestiti ugraditelja i, prema potrebi, njegova ovlaštenog zastupnika. Obavijest mora sadržavati zaključke ocjenjivanja i obrazloženu odluku o ocjeni.
3.5. Ugraditelj se mora obvezati da će ispuniti obaveze koje proizlaze iz odobrenog sustava kvalitete te da će se pobrinuti da ostane odgovarajući i učinkovit.
Ugraditelj mora obavještavati prijavljeno tijelo koje je odobrilo sustav kvalitete o svakoj planiranoj izmjeni sustava.
Prijavljeno tijelo mora ocijeniti predložene promjene i odlučuje hoće li promijenjeni sustav kvalitete nastaviti zadovoljavati uvjete iz točke 3.2. ili je potrebno novo ocjenjivanje.
O odluci mora obavijestiti ugraditelja ili, prema potrebi, njegova ovlaštenog zastupnika. Obavijest mora sadržavati zaključke ocjenjivanja i obrazloženu odluku 