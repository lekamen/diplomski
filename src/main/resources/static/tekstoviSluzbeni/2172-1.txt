 parcelacioni elaborat čini sastavni dio presude, pa im je slijedom toga tužena dužna dozvoliti cijepanje kčbr. 8389/33 k.o. Pag sukladno parcelacionom elaboratu te dozvoliti da se kroz katastarski elaborat i zemljišnu knjigu provede navedena parcelacija, te nakon toga izdati tabularnu ispravu podobnu za novonastale kčbr. 8389/1025 i kčbr. 8389/1026 obje k.o. Pag podobnu za uknjižbu prava vlasništva na ime tužitelja, jer će u protivnom, po proteku roka od 15 dana takovu ispravu, kao i dozvolu za provedbu parcelacionog elaborata kroz katastarski operat i zemljišnu knjigu zamijeniti ova presuda.«
3.1. Podnositelju je na temelju presude Općinskog suda u Pagu broj: P-388/04-28 od 9. veljače 2006. rješenjem Općinskog suda u Pagu broj: Z-788/06 od 26. siječnja 2007. dopuštena uknjižba prava vlasništva na zem. čest. 8389/1025 pašnjak Sv. Petar sa 248.704 m2 i zem. čest. 8389/1026 pašnjak Sv. Petar sa 677.425 m2 uknjižene u vlasništvu Republike Hrvatske, te prijenos tih čestica u novi zk. ul. br. 6992 k. o. Pag, uz uknjižbu prava vlasništva korist:
1. Sabalić Jure iz Paga, Antonija Danielli 23 u 1/2 dijela
2. Sabalić Iva iz Paga, Vela Gušterna 26 u 1/4 dijela
3. Sabalić Jure-Jurića iz Paga, Alojzija Stepinca 6 u 1/4 dijela.
U tom rješenju navedeno je da presuda (Općinskog suda u Pagu broj: P-388/04-28 od 9. veljače 2006., op. Ustavnog suda) nije prijavljena kod Ministarstva financija, Porezne uprave, Područnog ureda Zadar, Ispostave Pag.
3.2. Slijedom navedenog prvostupanjsko upravno tijelo podneskom klase: 410-20/2007-0171, ur. broja: 513-07-13-2007-02 od 22. svibnja 2007., pozvalo je sva tri suvlasnika, među kojima je i podnositelj da suglasno članku 17. Zakona o porezu na promet nekretnina prijave nastanak porezne obveze u roku od osam (8) dana od primitka tog dopisa, a što je podnositelj i učinio 28. svibnja 2007.
Nakon toga je 12. prosinca 2007. prvostupanjsko upravno tijelo izvršilo očevid i vještačenje u cilju utvrđivanja tržišne vrijednosti nekretnine te utvrdilo prometnu vrijednost u iznosu od 21,90 kn po m2 nekretnine.
Osporenim prvostupanjskim rješenjem utvrđena je podnositelju osnovica na porez nekretnina u iznosu od 5.070.556,00 kn, a porez na promet po stopi od 5 % u iznosu od 253.527,80 kn.
3.3. Protiv navedenog prvostupanjskog rješenja podnositelj je izjavio žalbu.
Iz žalbe se izdvaja:
»Prvostupanjsko tijelo je prilikom donošenja pobijanog rješenja kojim sam obvezan platiti porez na promet nekretnina u iznosu od 253.527,80 kn, propustilo utvrditi činjenicu da sam vlasništvo 1/4 dijela kč 8389/1025 – pašnjak ukupne površine 248.704 m2 i kč 8389/1026 ukupne površine 677.425 m2 u Pagu, Sv. Petar Gradac koja je i predmet oporezivanja, stekao bez naknade nasljeđivanjem mog pok. oca, a moj pok. otac i njegovi prednici, u prvom nasljednom redu, stupanjem na snagu Zakona o likvidaciji agrarnih odnosa na području ranije pokrajine Dalmacije iz 1930 g. od 19.10.1930 (Sl novine 279 od 4. 12. 1930).«
3.4. Drugostupanjsko upravno tijelo odbilo je žalbu podnositelja protiv prvostupanjskog rješenja uz sljedeće obrazloženje:
»Žalitelj smatra kako nije u obvezi plaćanja poreza jer je vlasništvo navedenih čestica stekao nasljeđivanjem od svojih predaka.
Iz spisa predmeta je vidljivo kako je žalitelj prijavio nastanak porezne obveze po predmetnoj presudi tek na poziv Porezne uprave.
Iz spisa predmeta i obrazloženja presude je vidljivo kako su k.č. 8389/1025 površine 248704,00 m2 i k.č. 8389/1026 površine 677.425,00 m2 k.o. Pag formirane tek parcelacijskim elaboratom od 21. rujna 2000. godine, a vlasništvo su Republike Hrvatske.
Kako se u konkretnom slučaju radi o stjecanju nekretnina temeljem presude, a ne nasljeđivanju navedeno oslobođenje ne može se koristiti.
Stoga kraj takvog stanja stvari kod kojega je, u nedostatku druge valjanje pravne osnove o stjecanju i prijenosu navedene nekretnine u vlasništvo žalitelja, upravo ova presuda zakonska osnova stjecanja, odnosno prijenosa i upisa promjene vlasništva te nekretnine u zemljišnoj