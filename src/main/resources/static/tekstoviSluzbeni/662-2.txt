 ovlaštena za zastupanje u roku od trideset dana od dana donošenja odluke o prestanku djelovanja.
(3) Prijava iz stavka 2. ovoga članka podnosi se u dva istovjetna primjerka na obrascu broj 7.
(4) Obrazac se popunjava uredno i čitko, a upisani podaci moraju biti istovjetni odredbama statuta, odnosno odlukama nadležnih tijela udruge.
(5) Prijavi iz stavka 3. ovoga članka prilažu se:
1) odluka o prestanku djelovanja udruge,
2) zapisnik o radu nadležnog tijela koje je donijelo odluku.
(6) Prilozi uz prijavu podnose se u izvorniku ili ovjerenom prijepisu.
(7) U slučaju prestanka djelovanja udruge iz čijeg izvješća o održavanju sjednice najvišeg tijela udruge i podataka o ukupnom broju članova udruge proizlazi da se broj članova udruge smanjio ispod broja članova zakonom određenog za utemeljenje udruge, nadležno tijelo postupa po službenoj dužnosti.
(8) U slučaju prestanka djelovanja udruge iz stavka 2. i 7. ovoga članka, nadležno tijelo donosi rješenje o upisu prestanka djelovanja udruge koje obvezno sadrži: datum upisa, registarski broj udruge, naziv udruge, sjedište, datum prestanka djelovanja udruge.
(9) U slučajevima prestanka djelovanja udruge sudskom odlukom, sud je dužan dostaviti nadležnom tijelu iz članka 1. ovoga Pravilnika pravomoćnu sudsku odluku, nakon čega nadležno tijelo donosi rješenje o brisanju udruge iz registra, koje obvezno sadrži: datum upisa, registarski broj udruge, naziv udruge, sjedište, oznaku suda, datum donošenja i oznaku pravomoćne sudske odluke.
5. ZBIRKA ISPRAVA
Vođenje zbirke isprava
Članak 12.
(1) Zbirka isprava vodi se uz registar.
(2) Zbirka iz stavka 1. ovoga članka vodi se za svaku udrugu upisanu u registar i čuva u posebnom omotu na kojem se u gornjem desnom kutu upisuje registarski broj udruge.
(3) U zbirku iz stavka 1. ovoga članka ulažu se kronološkim redom:
1) zahtjev za upis u registar udruga s prilozima, iz članka 9. stavka 3. i 5. ovoga Pravilnika,
2) prijava promjene podataka s prilozima, iz članka 10. stavka 3. i 5. ovoga Pravilnika,
3) prijava za upis prestanka djelovanja s prilozima, iz članka 11. stavka 3. i 5. ovoga Pravilnika,
4) izvješće o održavanju sjednice najvišeg tijela udruge i podacima o ukupnom broju članova udruge iz kojeg proizlazi da se broj članova udruge smanjio ispod broja članova zakonom određenog za utemeljenje udruge iz članka 11. stavka 7. ovoga Pravilnika,
5) pravomoćna sudska odluka o prestanku djelovanja udruge iz članka 11. stavka 9. ovoga Pravilnika,
6) rješenje iz članka 9. stavka 9., rješenje iz članka 10. stavka 7., rješenje iz članka 11. stavka 8. i rješenje iz članka 11. stavka 9. ovoga Pravilnika.
6. DAVANJE, PRIKUPLJANJE I ČUVANJE PODATAKA
Izvadak iz registra
Članak 13.
(1) Na pisani zahtjev osobe koja ima pravni interes, nadležno tijelo izdaje izvadak iz registra (u daljnjem tekstu: izvadak).
(2) Izvadak se izdaje u obliku računalnog ispisa na obrascu broj 9.
(3) Izvadak sadrži sljedeće podatke: naziv udruge, skraćeni naziv udruge, registarski broj, područje djelovanja, datum upisa, sjedište (mjesto, ulica i kućni broj), ime i prezime osoba ovlaštenih za zastupanje, prestanak djelovanja udruge.
(4) Izvadak sadrži posljednje podatke koji su dostavljeni i upisani u registar udruga.
(5) Iznimno, na zahtjev suda, drugog tijela državne vlasti ili osobe ovlaštene za zastupanje udruge, izvadak može sadržavati i starije podatke, koji se upisuju u rubriku »Napomena«.
(6) Izvadak ovjerava pečatom i potpisom ovlaštena osoba nadležnog tijela.
(7) Nepopunjene rubrike izvatka dijagonalno se precrtavaju.
Pravo uvida u podatke upisane u registar
Članak 14.
(1) Registar je javan.
(2) Pravo uvida u podatke upisane u registar ima osoba koja obrazloži postojanje svog pravnog interesa.
(3) Pravo uvida u zbirku isprava ima osoba koja obrazloži postojanje svog pravnog interesa.
(4) Uvid se obavlja u nazočnosti ovlaštene osobe zadužene za vođenje registra.
Obveza izvješćivanja
Članak 15.
(1) Ured državne uprave u županiji, odnosno ured Grada Zagreba nadležan za poslove