 formalno primio poziv hrvatskih pravosudnih tijela, proizlaze iz niza nespornih činjenica.
Prije svega, valja istaknuti da je Ured za suzbijanje korupcije i organiziranog kriminaliteta u razdoblju od preko dvije godine (od 10. lipnja 2011. do 4. srpnja 2013.) u čak četiri navrata mađarskim pravosudnim tijelima upućivao zamolnice za pružanje pravne pomoći, i to u dva navrata radi ispitivanja optuženika od strane mađarskih pravosudnih tijela te u dva navrata radi uručenja poziva optuženiku za njegovo ispitivanje pred hrvatskim pravosudnim tijelima. No, postupanje po tim zamolnicama u sva četiri navrata odbijeno je uz obrazloženje da bi time bila ugrožena sigurnost Republike Mađarske. Ni izdavanje europskog uhidbenog naloga radi predaje optuženika i vođenja kaznenog postupka pred hrvatskim državnim tijelima nije polučilo rezultate, a Interpol Zagreb je od strane Interpola Budapest obaviješten da je izručenje optuženika Republici Hrvatskoj na temelju europskog uhidbenog naloga odbijeno. Da je optuženiku sasvim sigurno bilo poznato da se protiv njega vodi ovaj kazneni postupak, no da on, unatoč tome, nije poduzeo nijednu radnju kojom bi iskazao svoju spremnost za suradnju s hrvatskim pravosudnim tijelima, proizlazi i iz činjenice nesporne medijske izloženosti slučaja u vezi kojega se protiv optuženika vodi ovaj kazneni postupak, i to ne samo one na razini hrvatskih medija, nego i izloženosti od strane medija Republike Mađarske čiji je optuženik državljanin. Takav zaključak nije doveden u sumnju žalbenim navodima optuženika da on ni na koji način nije imao utjecaj na odlučivanje mađarskih pravosudnih tijela o upućenim im zamolnicama. Ovo tim više kada se ima na umu i to da je optuženik, s obzirom na važnost konkretnog kaznenog predmeta, imao i mogućnost da bilo kojeg od svoja dva izabrana branitelja u ovom predmetu opunomoći za primitak dopisa, poziva, optužnih akata i drugih odluka od čije dostave teče žalbeni rok, sve u smislu članka 77. ZKP/08, koju mogućnost nije iskoristio.
Dakle, iako prilikom odlučivanja o postojanju razloga za primjenu mjere istražnog zatvora iz osnove u članku 123. stavku 1. točki 1. ZKP/08 formalna dostava poziva optuženiku u pravilu predstavlja preduvjet koji se mora zadovoljiti kako bi se utvrdilo je li neka osoba izbjegava javljanje pravosudnim tijelima, u situaciji kada optuženik živi u državi čiji je državljanin, a koja ustrajno odbija postupati po zamolnicama hrvatskih državnih tijela za pružanje pravne pomoći te optuženiku uručiti poziv za njegovo ispitivanje, nesvrsishodno je inzistiranje na osobnoj dostavi pismena. Ovo posebice stoga što je, imajući na umu gore iznesenu kronologiju radnji poduzetih od strane hrvatskih pravosudnih tijela u cilju osiguranja nazočnosti optuženika u ovom postupku i odgovora mađarskih pravosudnih tijela na iste, evidentno da mađarska pravosudna tijela ni u budućnosti neće postupiti po zamolnicama hrvatskih pravosudnih tijela za pružanje pravne pomoći u ovom predmetu.«
4. Vrhovni sud je u osporenom rješenju zaključno ocijenio da i dalje postoje razlozi zbog kojih je istražni zatvor protiv podnositelja određen, zbog čega je, prema ocjeni Vrhovnog suda, prvostupanjski sud s pravom odbio prijedlog obrane podnositelja za opoziv rješenja o određivanju istražnog zatvora.
III. PRIGOVORI PODNOSITELJA
5. Podnositelj je u ustavnoj tužbi naveo da je u prijedlogu za opoziv istražnog zatvora istaknuo da ne postoje razlozi ni zakonski uvjeti zbog kojih je istražni zatvor određen, a kao dokaz je priložio i dopis Ministarstva uprave i pravosuđa Mađarske, Uprave za međunarodno kazneno pravo i zastupstvo suda u Strasbourgu od 29. travnja 2014., iz kojega je vidljivo da nikada nije bio obaviješten o pozivu nadležnih hrvatskih pravosudnih tijela, jer da poziv do njega nikada nije došao. U prijedlogu za opoziv istražnog zatvora podnositelj je zaključio da ne može snositi posljedice takvog postupanja mađarskih pravosudnih tijela. Podnositelj u ustavnoj tužbi navodi i razloge sudova navedene