 programima obrazovanja i gimnazijskim programima obrazovanja)
2. Prekvalifikacija
3. Stručno osposobljavanje
Ove obrazovne aktivnosti mogu koristiti osobe sa i bez zanimanja (završena osnovna ili srednja škola), koje nisu koristile poticaje Ministarstva prethodnih godina.
Ministarstvo snosi troškove osposobljavanja do iznosa od 10.000,00 kuna, isplatom izravno obrazovnoj ustanovi u kojoj je osposobljavanje provedeno.
Ukoliko troškovi osposobljavanja iznose više od 10.000,00 kuna, podnositelj je dužan obvezati se na plaćanje razlike u cijeni pisanom izjavom.
Iznimno, u posebno opravdanim slučajevima, isključivo ako se radi o stjecanju prvog zanimanja, Stručni tim za odlučivanje o mogućnosti korištenja mjera Programa može predložiti odobravanje i višeg iznosa.
Ako podnositelj zahtjeva iz neopravdanih razloga prekine osposobljavanje, dužan je vratiti sredstva uložena u isto uz zakonsku zateznu kamatu.
4. Stjecanje dodatnih znanja i vještina
5. Polaganje majstorskih ispita (u svrhu samozapošljavanja)
Ove aktivnosti mogu koristiti samo osobe sa završenom srednjom školom, odnosno osobe sa završenim preddiplomskim sveučilišnim studijem, diplomskim sveučilišnim studijem, integriranim preddiplomskim i diplomskim sveučilišnim studijem, kratkim stručnim studijem, preddiplomskim stručnim studijem i specijalističkim diplomskim stručnim studijem, a koje nisu koristile mjere Ministarstva namijenjene obrazovanju prethodnih godina.
Stjecanje dodatnih znanja i vještina obuhvaća učenje stranih jezika, informatičko opismenjavanje i iznimno drugo ukoliko su navedena znanja i vještine u uskoj vezi s osnovnim zanimanjem ili ukoliko u znatnoj mjeri povećavaju mogućnost zapošljavanja osobe iz ciljne skupine.
Ministarstvo snosi troškove osposobljavanja do iznosa od 5.000,00 kuna, isplatom izravno obrazovnoj ustanovi u kojoj je obrazovanje provedeno.
Ako troškovi osposobljavanja iznose više od 5.000,00 kuna, podnositelj je dužan obvezati se na plaćanje razlike u cijeni pisanom izjavom.
Ako podnositelj zahtjeva iz neopravdanih razloga prekine osposobljavanje, dužan je vratiti sredstva uložena u isto.
Mjera poticanja obrazovanja hrvatskih branitelja i djece smrtno stradalih, zatočenih ili nestalih hrvatskih branitelja ne podrazumijeva i ne može se koristiti za školovanje unutar sustava visokog obrazovanja.
9.1.2. Mjera samozapošljavanja
Kroz ovu mjeru Ministarstvo može osobama iz ciljne skupine koje pokreću vlastitu samostalnu djelatnost (obrt, trgovačko društvo ili obiteljsko poljoprivredno gospodarstvo) te ispunjavaju propisane uvjete odobriti korištenje potpore u iznosu od 40.000,00 kuna.
Potpora se u pravilu isplaćuje u dva jednaka dijela, pri čemu se prvi dio potpore u iznosu od 20.000,00 kuna isplaćuje po odobravanju zahtjeva i preuzimanju ugovornih obveza, a drugi dio potpore u iznosu od 20.000,00 kuna isplaćuje se nakon što korisnik dostavi valjane dokaze o namjenskom utrošku prvog dijela potpore.
Očekivani rok zaposlenosti korisnika potpore za samozapošljavanje je najmanje 12 mjeseci, tijekom kojih je korisnik obvezan uplaćivati doprinose za mirovinsko i zdravstveno osiguranje, a ako korisnik ne ispuni ugovorne obveze i sredstva ne utroši namjenski sukladno odobrenom poslovnom planu, dužan je primljena sredstva vratiti zajedno sa zakonskim zateznim kamatama.
Zahtjev mogu podnijeti osobe koje su registrirale djelatnost na način i u roku utvrđenom Javnim pozivom, te koje nisu koristile potporu za samozapošljavanje Ministarstva prethodnih godina.
9.1.3. Mjera potpore za proširenje postojeće djelatnosti
Ministarstvo podupire poduzetnike koji već uspješno posluju te namjeravaju proširiti postojeću djelatnost zapošljavanjem osoba iz ciljne skupine, pri čemu potpora iznosi 45.000,00 po zaposlenoj osobi, a Ministarstvo branitelja može dodijeliti potporu za zapošljavanje najviše tri osobe. Ovisno o broju osoba iz ciljne skupine koje će poslodavac zaposliti potpora iznosi 45.000,00 kuna za zapošljavanje jedne osobe, 90.000,00 kuna za zapošljavanje dvije