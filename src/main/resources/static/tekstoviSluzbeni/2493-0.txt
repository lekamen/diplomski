133 09.12.2015 Pravilnik o izmjenama i dopunama Pravilnika o energetskom pregledu zgrade i energetskom certificiranju
MINISTARSTVO GRADITELJSTVA I PROSTORNOGA UREĐENJA
2494
Na temelju članka 47. Zakona o gradnji (»Narodne novine«, broj 153/2013), ministrica graditeljstva i prostornoga uređenja donosi
PRAVILNIK
O IZMJENAMA I DOPUNAMA PRAVILNIKA O ENERGETSKOM PREGLEDU ZGRADE I ENERGETSKOM CERTIFICIRANJU
Članak 1.
U Pravilniku o energetskom pregledu zgrade i energetskom certificiranju (»Narodne novine«, broj 48/2014 i 150/2014) u članku 1. stavak 1. mijenja se i glasi:
»(1) Ovim Pravilnikom propisuje se način i uvjeti provedbe energetskog pregleda zgrade i redovitog pregleda sustava grijanja, sustava hlađenja i sustava ventilacije i klimatizacije u zgradi, sadržaj izvješća o tim pregledima, način energetskog certificiranja, sadržaj i izgled energetskog certifikata i kriteriji za zgrade s malim energetskim potrebama, način gospodarenja energijom u zgradama koje troše energiju i vodu, utvrđivanje mjera poboljšanja energetske učinkovitosti i njihove isplativosti.«
U stavku 2. riječi: »građevinske cjeline, odnosno posebne dijelove zgrade« zamjenjuju se riječima »samostalne uporabne cjeline zgrade«.
Članak 2.
U članku 2. u stavku 1. i 2. riječi »sustava grijanja i sustava hlađenja ili klimatizacije u zgradi« zamjenjuju se riječima: »sustava grijanja, sustava hlađenja i sustava ventilacije i klimatizacije u zgradi«.
Članak 3.
U članku 3. ispred točke 1. dodaje se nova točka 1. koja glasi:
»1. dio zgrade znači tehnički sustav zgrade ili dio ovojnice zgrade (npr. zid, pod, krov, građevinski otvor i dr.);
Dosadašnje točke 1., 2. i 3. postaju točke 2., 3. i 4.;
Dosadašnja točka 4. postaje točka 5., mijenja se i glasi:
»5. energetski razred zgrade jest indikator energetskih svojstava zgrade koji se izražava preko godišnje isporučene energije za referentne klime koja za stambene zgrade uključuje energiju za grijanje, hlađenje, pripremu potrošne tople vode i ventilaciju, a za nestambene zgrade uključuje energiju za grijanje, hlađenje, pripremu potrošne tople vode, ventilaciju i rasvjetu.«
Dosadašnja točka 5. postaje točka 6.
Brišu se točke 6. i 7.
Dosadašnje točke 8., 9., 10., 11. i 12. postaju točke 7., 8., 9., 10. i 11.
Dosadašnja točka 13. postaje točka 12., mijenja se i glasi:
»12. nova zgrada jest izgrađena zgrada prije nego je puštena u pogon, odnosno prije početka uporabe, a koja se gradi na temelju akta za građenje izdanog nakon 1. listopada 2007.;.«
Dosadašnja točka 14. postaje točka 13., mijenja se i glasi:
»13. ovlaštena osoba je osoba koja prema posebnom propisu kojim se propisuju uvjeti i mjerila za osobe koje provode energetsko certificiranje i energetske preglede zgrada i redovite preglede sustava grijanja, sustava hlađenja i sustava ventilacije i klimatizacije u zgradi ima ovlaštenje Ministarstva za energetsko certificiranje i energetske preglede zgrada i redovite preglede sustava grijanja, sustava hlađenja i sustava ventilacije i klimatizacije u zgradi;«.
Dosadašnja točka 15. postaje točka 14.
Dosadašnja točka 16. postaje točka 15., mijenja se i glasi:
»15. redoviti pregled je redoviti pregled sustava grijanja, sustava hlađenja i sustava ventilacije i klimatizacije u zgradi radi ocjene načina rada i održavanja sustava s obzirom na energetsku učinkovitost i po potrebi utvrđivanja mjera za poboljšanje energetske učinkovitosti sustava radi osiguranja maksimalne učinkovitosti tih sustava u normalnim uvjetima rada;.
Dosadašnja točka 17. postaje točka 16., mijenja se i glasi:
»16. referentna klima jest klima za meteorološke postaje preuzete kao karakteristične za područje kontinentalnog (kada srednja mjesečna temperatura vanjskog zraka najhladnijeg mjeseca na lokaciji zgrade prema podacima iz Meteoroloških podataka za najbližu klimatski mjerodavnu meteorološku postaju θmm jest ≤ 3 °C) i za područje primorskog (kada srednja mjesečna temperatura vanjskog zraka najhladnijeg mjeseca na lokaciji zgrade prema podacima iz Meteoroloških