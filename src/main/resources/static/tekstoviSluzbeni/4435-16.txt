 potrebi prilagođena uporabi na zrakoplovu.
(3) Pri gradnji zrakoplova potrebno je za komponente koje nisu certificirani zrakoplovni dijelovi dokazati prikladnost za namjeravanu uporabu.
Produžavanje roka Odobrenja za obnovu
Članak 92.
Zahtjev za produžavanje roka važenja Odobrenja za obnovu bivšeg vojnog zrakoplova podnosi se Agenciji, a prilaže mu se obrazloženje, te na uvid dnevnik obnove zrakoplova.
Glava 3 PRIHVAĆANJE BIVŠEG VOJNOG ZRAKOPLOVA
Prihvaćanje projekta
Članak 93.
(1) Projekt bivšeg vojnog zrakoplova prihvaća se bez postupka validacije, uz pretpostavku da su zrakoplovi toga tipa provjereni u upotrebi u oružanim snagama.
(2) Prototipovi i drugi zrakoplovi neprovjerenih projekata koji su razvijani s namjerom da budu korišteni u vojne svrhe, ali nisu bili u upotrebi, prema ovom Pravilniku smatraju se povijesnim odnosno istraživačkim, eksperimentalnim ili znanstvenim zrakoplovima.
Prihvaćanje bivšeg vojnog zrakoplova
Članak 94.
(1) U svrhu izdavanja Dopuštenja za letenje bivšem vojnom zrakoplovu potrebno je obaviti ispitivanja čvrstoće, položaja težišta, te ispitivanja u letu prema programu ispitivanja prihvaćenom od Agencije. Program ispitivanja bivšeg vojnog zrakoplova predlaže voditelj obnove zrakoplova uz suglasnost zrakoplovnog stručnjaka.
(2) Iznimno, uz uvjet da je dostupna dostatna dokumentacija o korištenju, održavanju i obavljenim obnovama zrakoplova, Agencija umjesto ispitivanja iz stavka 1. ovog članka kao dokaz plovidbenosti pojedinog zrakoplova, može prihvatiti dnevnik obnove zrakoplova s opisom korištenih dijelova, materijala i postupaka.
Povjerenstvo za prihvaćanje zrakoplova
Članak 95.
(1) Povjerenstvo za prihvaćanje bivšeg vojnog zrakoplova čine:
a) voditelj obnove predmetnog zrakoplova;
b) zrakoplovni stručnjak uključen u obnovu;
c) zrakoplovni kontrolor uključen u obnovu;
d) osoba koja će obavljati ispitivanje zrakoplova u letu;
e) predstavnik Agencije.
(2) Povjerenstvo iz stavka 1. ovog članka mora nakon obnove utvrditi da je zrakoplov obnovljen prema odobrenim programu obnove, da su radovi obavljeni u skladu s pravilima struke te da prilikom ispitivanja nisu uočene osobine koje bi zrakoplov činile opasnim za ispitivanje u letu.
Dozvola za ispitivanje u letu
Članak 96.
(1) Nakon završetka obnove, bivši vojni zrakoplov se mora ispitati u letu.
(2) Na zahtjev vlasnika, a prema prijedlogu Povjerenstva za prihvaćanje zrakoplova, Agencija izdaje dozvolu za ispitivanje zrakoplova u letu.
(3) Uz zahtjev iz stavka 2. ovog članka, podnosi se sljedeća dokumentacija:
a) dnevnik obnove zrakoplova;
b) prethodna uputa za korištenje zrakoplova;
c) pisani pristanak osobe koja će obavljati ispitivanje zrakoplova u letu;
d) pisani pristanak nosioca prava raspolaganja aerodromom sa kojega će se obavljati ispitivanje zrakoplova u letu;
e) polica obveznog osiguranja u skladu s posebnim propisom;
f) odobrenje nadležne službe kontrole letenja, ako je potrebno;
g) kalendarski period u kojem će se obavljati ispitivanja zrakoplova;
h) izvješće o obavljenim ispitivanjima i probama;
i) program ispitivanja u letu.
Provjera plovidbenosti
Članak 97.
(1) Prije izdavanja i produžavanja valjanosti Dopuštenja za letenje Agencija obavlja provjeru plovidbenosti zrakoplova.
(2) Provjera plovidbenosti uključuje pregled dokumentacije i zrakoplova te provjeru u letu.
(3) Vlasnik odnosno operator zrakoplova mora osigurati posadu zrakoplova potrebnu za obavljanje provjere zrakoplova u letu.
(4) Prilikom obavljanja provjere u letu, predstavnik Agencije se ne mora nalaziti u zrakoplovu.
Izdavanje Dopuštenja za letenje
Članak 98.
(1) Zahtjev za izdavanje Dopuštenja za letenje bivšeg vojnog zrakoplova podnosi se Agenciji, a podnosi ga vlasnik odnosno operator.
(2) Dopuštenje za letenje bivšeg vojnog zrakoplova Agencija izdaje na rok od 12 mjeseci na obrascu iz Dodatka 1 ovoga Pravilnika.
(3) U dopuštenje za letenje unosi se opseg koje ono pokriva te odgovarajuća ograničenja.
Produžavanje valjanosti Dopuštenja za letenje
Članak 99.
(1)