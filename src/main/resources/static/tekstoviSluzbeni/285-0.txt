15 06.02.2015 Odluka o minimalnim financijskim standardima za decentralizirano financiranje redovite djelatnosti javnih vatrogasnih postrojbi u 2015. godini
VLADA REPUBLIKE HRVATSKE
286
Na temelju članka 58.a Zakona o vatrogastvu (»Narodne novine«, br. 106/99, 117/2001, 36/2002, 96/2003, 139/2004 – pročišćeni tekst, 174/2004, 38/2009 i 80/2010), a u vezi s člancima 45. i 45.a Zakona o financiranju jedinica lokalne i područne (regionalne) samouprave (»Narodne novine«, br. 117/93, 69/97, 33/2000, 73/2000, 127/2000, 59/2001, 107/2001, 117/2001, 150/2002, 147/2003, 132/2006, 26/2007, 73/2008, 25/2012 i 147/2014), Vlada Republike Hrvatske je na sjednici održanoj 5. veljače 2015. godine donijela
ODLUKU
O MINIMALNIM FINANCIJSKIM STANDARDIMA ZA DECENTRALIZIRANO FINANCIRANJE REDOVITE DJELATNOSTI JAVNIH VATROGASNIH POSTROJBI U 2015. GODINI
I.
Ovom Odlukom utvrđuju se minimalni financijski standardi za decentralizirano financiranje rashoda za zaposlene, te materijalne i financijske rashode u 2015. godini.
II.
Grad Zagreb, gradovi i općine koji su osnivači i suosnivači te financiraju javnu vatrogasnu postrojbu, osiguravaju sredstva rashoda za zaposlene, te sredstva za materijalne i financijske rashode.
III.
Minimalni financijski standard za javne vatrogasne postrojbe utvrđen je na razini sredstava za financiranje redovne djelatnosti zaposlenika na poslovima vatrogastva ostvarenih u Državnom proračunu Republike Hrvatske za 1999. godinu (za 2.157 vatrogasaca u javnim vatrogasnim postrojbama na dan početka primjene Zakona o vatrogastvu, Narodne novine, broj 106/99), a temeljem prava utvrđenih tadašnjim Kolektivnim ugovorom za državne službenike i namještenike.
Iznos za financiranje rashoda iz točke I. ove Odluke, decentraliziranih na osnivače i suosnivače javnih vatrogasnih postrojbi, utvrđen je uz primjenu odgovarajućih indeksa u proteklom razdoblju i za 2015. godinu iznosi 302.815.642 kune.
Rashodi za zaposlene u javnim vatrogasnim postrojbama su:
– plaće,
– ostali rashodi za zaposlene,
– doprinosi na plaće.
Materijalni rashodi za javne vatrogasne postrojbe su:
– naknade troškova zaposlenima,
– rashodi za materijal i energiju,
– rashodi za usluge (usluge telefona, pošte i prijevoza, tekućeg i investicijskog održavanja, promidžbe i informiranja, komunalne usluge, zakupnine i najamnine, obvezni i preventivni zdravstveni pregledi i računalne usluge),
– ostali nespomenuti rashodi – premije osiguranja.
Financijski rashodi za javne vatrogasne postrojbe su:
– ostali financijski rashodi – bankarske usluge i usluge platnog prometa, zatezne kamate.
IV.
Podloge za utvrđivanje ukupne visine materijalnih i financijskih rashoda u 2015. godini su:
– procijenjeni rashodi za naknade troškova zaposlenima,
– procijenjeni rashodi za materijal i energiju,
– procijenjeni rashodi za usluge,
– procijenjeni rashodi za ostale financijske rashode.
Podloge za utvrđivanje računske projekcije ukupne visine rashoda za plaće i doprinose za plaće za zaposlene u 2015. godini su:
– Upute Ministarstva financija za izradu proračuna jedinica lokalne i područne (regionalne) samouprave za razdoblje 2014. – 2016.;
– Zakon o službenicima i namještenicima u lokalnoj i područnoj (regionalnoj) samoupravi (»Narodne novine«, br. 86/2008 i 61/2011);
– Zakon o plaćama u lokalnoj i područnoj (regionalnoj) samoupravi (»Narodne novine«, broj 28/2010).
V.
Kriteriji i mjerila za utvrđivanje visine rashoda za zaposlene, materijalne i financijske rashode u 2015. godini su:
– klasifikacija vatrogasne postrojbe po veličini i sposobnostima, za 20/100 ukupnog iznosa;
– površina osnivača i suosnivača koju vatrogasna postrojba može dosegnuti u 15 minuta (izračunato temeljem podataka Državne uprave za zaštitu i spašavanje – sustav ZEOS), za 5/100 ukupnog iznosa;
– broj stanovnika na površini osnivača i suosnivača koju vatrogasna postrojba može dohvatiti u 15 minuta (izračunato temeljem podataka Državne uprave za zaštitu i spašavanje – sustav ZEOS), za 20/100 ukupnog iznosa;
– bruto domaći proizvod