 sredstava.
(2) Sredstva potpore osiguravaju se iz proračuna Europske unije i proračuna Republike Hrvatske, od čega Europska unija sudjeluje s 85 % udjela, a Republika Hrvatska s 15% udjela.
(3) Intenzitet javne potpore iznosi 100 % od ukupnih prihvatljivih troškova.
II. PRIHVATLJIVI KORISNICI, UVJETI PRIHVATLJIVOSTI, PRIHVATLJIVI TROŠKOVI
PODMJERA 2.1. POTPORA ZA PRUŽANJE SAVJETODAVNIH USLUGA
Prihvatljiv korisnik
Članak 6.
Prihvatljiv korisnik podmjere 2.1. je Savjetodavna služba.
Tipovi operacija
Članak 7.
(1) U okviru podmjere 2.1. potpora se dodjeljuje za sljedeće tipove operacija:
1. Tip operacije 2.1.1. Savjetovanje o višestrukoj sukladnosti, mjerama »Poljoprivreda, okoliš i klimatske promjene« i »Ekološki uzgoj«
2. Tip operacije 2.1.2. Savjetovanje o modernizaciji i povećanju konkurentnosti poljoprivrednih gospodarstava
3. Tip operacije 2.1.3. Savjetovanje šumoposjednika i
4. Tip operacije 2.1.4. Savjetovanje mladih poljoprivrednika
(2) Savjetovanje u okviru podmjere 2.1. održava se individualno a može se dijelom održati i grupno ukoliko je to opravdano.
Tip operacije 2.1.1. Savjetovanje o višestrukoj sukladnosti, mjerama »Poljoprivreda, okoliš i klimatske promjene« i »Ekološki uzgoj«
Članak 8.
(1) Savjetovanje u okviru ovog tipa operacije mora se odnositi na najmanje jedan EU prioritet za ruralni razvoj i obuhvaćati najmanje jednu od sljedećih tema:
1. višestruka sukladnost, relevantni kriteriji i održavanje poljoprivredne površine u stanju pogodnom za pašu ili uzgoj sukladno članku 26. stavku 2. članku 30. Zakona o poljoprivredi (»Narodne novine«, br. 30/15) i posebnim propisima koji uređuju isto područje, minimalni zahtjevi za korištenje gnojiva i sredstva za zaštitu bilja i drugi obvezni uvjeti utvrđeni posebnim propisima koji uređuju isto područje
2. održiva upotreba pesticida (minimalnih zahtjevi za upotrebu sredstava za zaštitu bilja, zahtjevi za posjedovanjem dozvole za korištenje sredstava kao i ispunjavanje obveze osposobljavanja, uvjeti za sigurno skladištenje, provjera primjene strojeva i pravila o uporabi pesticida u blizini vode i drugim područjima ranjivim na nitrate kako je određeno posebnim propisima koji uređuju isto područje)
3. dobra poljoprivredna praksa za gospodarstva izvan područja ranjivih na nitrate kao i zahtjevi koji se odnose na onečišćenje fosforom sukladno posebnim propisima koji uređuju isto područje
4. poljoprivredno-okolišne prakse uključujući i savjete o operacijama financiranim preko mjera »Poljoprivreda okoliš i klimatski promjene« i »Ekološki uzgoj« sukladno posebnim propisima koji uređuju isto područje
5. Natura 2000 područja i područja visoke prirodne vrijednosti uvedene na temelju Uredbe o ekološkoj mreži (»Narodne novine«, br. 124/13)
6. zaštita voda u skladu s člankom 11. stavkom 3. Direktive 2000/60/EC (SL L 327/1 23.10.2000.) Europskog parlamenta i Vijeća kojom se uspostavlja okvir za djelovanje zajednice na području politike voda, od 23. listopada 2000. (daljnjem tekstu: Okvirna direktiva o vodama) i
7. prilagodba klimatskim promjenama i njihovo ublažavanje, bioraznolikost i zaštita voda kako je utvrđeno u Prilogu I. Uredbe (EU) br. 1306/2013 Europskog parlamenta i Vijeća od 17. prosinca 2013. o financiranju, upravljanju i nadzoru zajedničke poljoprivredne politike i o stavljanju izvan snage uredbi Vijeća (EEZ) br. 352/78, (EZ) br. 165/94, (EZ) br. 2799/98, (EZ) br. 814/2000, (EZ) br. 1290/2005 i (EZ) br. 485/2008 (SL L 347, 20. 12. 2013).
(2) Popis tema o kojima će biti ponuđeni savjeti iz stavka 1. ovoga članka je indikativan i nije konačan. Daljnja specifikacija biti će određena godišnjim planom provedbe mjere 02.
(3) Poljoprivredni proizvođači koji će imati prioritet u okviru ove operacije su poljoprivrednici s obvezama »zelene prakse«, višestruke sukladnosti i mladi poljoprivrednici.
Tip operacije 2.1.2. Savjetovanje o modernizaciji i povećanju konkurentnosti poljoprivrednih gospodarstava
Članak 9.
(1) Savjetovanje u okviru ovog tipa operacije mora se odnositi na