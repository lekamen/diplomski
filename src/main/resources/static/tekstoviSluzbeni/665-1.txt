 promjeni podbroj, koji se upisuje na prvim stranicama dostavljenih primjeraka i ovjerava pečatom.
(2) Evidencijski broj sastoji se od arapskog broja koji se dodjeljuje kolektivnom ugovoru po redoslijedu upisa u knjigu i posljednje dvije znamenke one godine u kojoj se upisuje kolektivni ugovor, međusobno odijeljenih kosom crtom.
(3) U slučaju promjene kolektivnog ugovora, dodjela podbroja iz članka 8. stavka 1. ovoga Pravilnika vrši se na način da se evidencijskom broju dodaje podbroj po redoslijedu upisa promjene u Knjigu, pri čemu se evidencijski broj i podbroj međusobno odjeljuju vodoravnom crtom.
(4) Jedan primjerak evidentiranog kolektivnog ugovora ili njegove promjene vraća se stranci koja ga je dostavila na evidenciju.
Članak 9.
(1) Uz Knjigu, nadležno tijelo vodi i zbirku isprava.
(2) Zbirka iz stavka 1. ovoga članka vodi se za svaki kolektivni ugovor upisan u Knjigu i čuva u posebnom omotu na kojem se u gornjem desnom kutu upisuje osnovni evidencijski broj.
(3) U zbirku iz stavka 1. ovoga članka ulaže se kronološkim redom po jedan ovjeren primjerak evidentiranog kolektivnog ugovora i svake promjene kolektivnog ugovora.
Članak 10.
Obrasci broj 1, 2 i 3 čiji je oblik i sadržaj propisan ovim Pravilnikom, u prilogu su ovoga Pravilnika i čine njegov sastavni dio.
Članak 11.
Stupanjem na snagu ovoga Pravilnika prestaje važiti Pravilnik o postupku dostave i načinu vođenja evidencije kolektivnih ugovora (»Narodne novine«, broj 70/10).
Članak 12.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/16
Urbroj: 524-03-01-01/2-15-22
Zagreb, 9. ožujka 2015.
Ministar prof. dr. sc. Mirando Mrsić, dr. med., v. r.

