 usuglašenosti volje poduzetnika. Dakle, prvotno bi bilo nužno utvrditi namjeru poduzetnika, ukoliko bi Agencija smatrala da je riječ o sporazumu, jer u konkretnom slučaju uopće ne postoji usklađeno ponašanje. U konkretnom slučaju nije postojala zajednička namjera ponašanja na tržištu, jednog od osnovnih uvjeta koji se traži od donošenja odluke Suda EU u predmetu br. T-1/89, Rhone-Poulenc SA v Commission.
ACI nadalje navodi kako je na sjednici Udruženja održanoj 19. ožujka 2013., isključivo na temelju podataka iz neobavezne ankete o pripremama za sezonu 2013. godine, spomenuto aktualno stanje cijena. Prema postojećim propisima to se još uvijek ne može smatrati postupanjem protivno ZZTN-u, a ikakvo dovođenje u korelaciju sa prethodnim zapisnikom je pravno neutemeljeno. Zbog nedostupnosti činjenica i dokaza na osnovi kojih je Agencija utvrdila prihod/broj vezova, stranke u ovom postupku su u cijelosti onemogućeni u očitovanju o svim činjenicama i dokazima, na temelju kojih je Agencija došla do preliminarnog utvrđenja. Navedene podatke nije bilo moguće poduzetnicima uskratiti pozivom na poslovnu tajnu jer se isti podaci ovdje dostavljaju za potrebe provođenja postupka, a takvo uskraćivanje podataka u postupku povreda je osnovnih ustavnih i zakonskih prava poduzetnika. S obzirom na opsežnost i kompleksnost područja koje bi se za potrebe ovog postupka imalo obraditi, ACI smatra kako bi adekvatnim stručnim znanjem za utvrđenje navedenoga mogao raspolagati samo sudski vještak financijske struke, kao neovisna osoba koja može utvrditi sva sporna pitanja.
Nadalje, ACI navodi kako, sukladno Smjernicama o horizontalnim sporazumima, ograničavajuće učinke razmjene informacija valja promatrati u kontekstu početnih uvjeta na tržištu i onih, promijenjenih, koje će nastupiti pod utjecajem razmjene informacija. Navedeno uključuje ocjenu specifičnih obilježja predmetnog sustava razmjene informacija, uključujući svrhu razmjene, uvjete pristupa sustavu i uvjete primanja stranke u sustav razmjene. Je li sporazum u stanju uzrokovati ciljane negativne učinke na tržištu, ovisi o gospodarskom kontekstu, gdje se u obzir uzima ne samo priroda sporazuma (područje i ciljevi suradnje, konkurentni odnosi između i ugovornih strana te stupanj kombiniranja aktivnosti) već i zajedničku tržišnu snagu ugovornih strana koja bi mogla prouzročiti visoku razinu sveukupne konkurencije. S obzirom na široki spektar usluga koje se pružaju u pojedinim marinama, na osnovu jedne eventualne izjave ne bi bilo moguće postići zajednički dogovor o uvjetima usklađivanja jer nije riječ o homogenim parametrima određivanja cijena. ACI je prilikom formiranja cijena za 2013. godinu [...]
ACI nadalje navodi kako je Agencija, s obzirom na to da je u Obavijesti o preliminarno utvrđenim činjenicama u postupku navela kako je izvršila uvid u Smjernice, u situaciji da je doista postojao sporazum, bila dužna utvrditi pretežu li pozitivni učinci nad učincima suprotnim tržišnom natjecanju. Ocjenu dobrobiti sporazuma moguće je izvršiti samo unutar granica mjerodavnog tržišta na koje se sporazum odnosi. U konkretnom slučaju, kad ne postoji horizontalni sporazum, nije uopće smanjeno tržišno natjecanje, poduzetnici i dalje nude diferencirane proizvode sa ciljem unapređenja usluga koje pružaju svojim korisnicima. Kad je riječ o kartelu, potrebno je da dogovor o cijenama bude usmjeren na povišenje cijene u istom iznosu u isto vrijeme što u ovom predmetu nije slučaj.
6.4. Očitovanje HGK
Agencija je 26. lipnja 2014. zaprimila očitovanje HGK na Obavijest o preliminarno utvrđenim činjenicama u postupku, u kojem se u bitnome navodi kako HGK smatra da Agencija preširoko tumači članak 8. ZZTN-a i preko granica postojeće prakse, kako same Agencije, tako i Suda EU. Također navodi kako se ništa iz članka 2. ZZTN-a ne može primijeniti na HGK u konkretnom slučaju. Statutom HGK regulirana je organizacija strukovnih udruženja kao oblik strukovnog povezivanja i organiziranja članica komore na razini RH. HGK smatra