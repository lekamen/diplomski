
Članak 11.
U članku 37. iza stavka 6. dodaje se novi stavak 7. koji glasi:
»(7) Kada osiguranik tijekom postupka za ostvarivanje prava na starosnu mirovinu bez prekida radnog odnosa nastavlja raditi do polovice punog radnog vremena, a ispunjava uvjete za tu mirovinu, poslodavac je obvezan u skladu s člancima 111. i 112. ovoga Zakona dostaviti prijavu o promjeni nastaloj tijekom osiguranja na temelju izmijenjenog ugovora o radu.«.
Dosadašnji stavci 7. i 8. postaju stavci 8. i 9.
Članak 12.
U naslovu iznad članka 39. broj: »4.« zamjenjuje se brojem: »6.«.
Članak 13.
U članku 50. stavcima 1. i 2. riječi: »ovlaštenom vještaku, odnosno tijelu vještačenja« u odgovarajućem padežu zamjenjuju se riječima:»Zavodu za vještačenje, profesionalnu rehabilitaciju i zapošljavanje osoba s invaliditetom (u daljnjem tekstu: Zavod za vještačenje)« u odgovarajućem padežu.
Članak 14.
U članku 53. stavku 2. riječi: »ovlašteni vještak, odnosno tijelo vještačenja« zamjenjuju se riječima: »Zavod za vještačenje«.
Članak 15.
Članak 58. mijenja se i glasi:
»(1) Korisniku prava na invalidsku mirovinu zbog potpunog gubitka radne sposobnosti zbog bolesti prevodi se to pravo u istoj svoti, prvog dana mjeseca nakon mjeseca u kojem je korisnik navršio starosnu dob iz članka 33., odnosno iz članka 180. ovoga Zakona, po službenoj dužnosti, na starosnu mirovinu.
(2) Iznimno od stavka 1. ovoga članka, ne prevode se invalidske mirovine korisnika ostvarene prema posebnim propisima pod povoljnijim uvjetima.«.
Članak 16.
U članku 59. stavku 2. riječi: »ovlaštenog vještaka, odnosno tijela vještačenja u prvome stupnju odnosno nalaza i mišljenja nadležnog drugostupanjskog tijela vještačenja Zavoda« zamjenjuju se riječima: »mjesno nadležne područne ustrojstvene jedinice Zavoda za vještačenje, odnosno nalaza i mišljenja središnjeg ureda Zavoda za vještačenje«.
Stavak 6. mijenja se i glasi:
»(6) Osiguraniku koji ima pravo na invalidsku mirovinu zbog djelomičnog gubitka radne sposobnosti iz članka 39. stavka 3. ovoga Zakona, a kojem je nakon utvrđenog djelomičnog gubitka radne sposobnosti prestao radni odnos, odnosno osiguranje, invalidska mirovina se isplaćuje, uz primjenu članka 87. stavka 1. točke 6. ovoga Zakona, od prvoga idućeg dana nakon prestanka radnog odnosa, odnosno osiguranja.«.
Stavak 13. mijenja se i glasi:
»(13) Ako je činjenica postojanja djelomičnog ili potpunog gubitka radne sposobnosti utvrđena u drugostupanjskom postupku u povodu žalbe, rješenje o pravu i isplati mirovine donijet će se na temelju nalaza i mišljenja središnjeg ureda Zavoda za vještačenje.«.
Članak 17.
U članku 61. stavku 3. riječ: »zakonom« zamjenjuje se riječju: »propisom«.
Članak 18.
U članku 72. iza stavka 2. dodaje se novi stavak 3. koji glasi:
»(3) Članu obitelji kod kojega zbog nastale promjene više ne postoje uvjeti o kojima ovisi stjecanje i korištenje prava na obiteljsku mirovinu, to pravo prestaje s danom nastanka te promjene, a isplata mirovine obustavlja se od prvoga dana sljedećeg mjeseca nakon nastale promjene.«.
Dosadašnji stavci 3. – 5. postaju stavci 4. – 6.
Članak 19.
Iza članka 75. dodaje se članak 75.a koji glasi:
»Članak 75.a
Odredbe ovoga Zakona o stjecanju, određivanju, korištenju, ponovnom određivanju i gubitku prava na obiteljsku mirovinu odgovarajuće se primjenjuju i na osigurane članove obitelji iz članka 22.a ovoga Zakona.«.
Članak 20.
Članak 76. mijenja se i glasi:
»(1) Invalid rada kojemu je priznato pravo na profesionalnu rehabilitaciju ima pravo na naknadu putnih troškova kada ga Zavod uputi u drugo mjesto radi profesionalne rehabilitacije.
(2) Naknada putnih troškova obuhvaća naknadu za troškove prijevoza i naknadu za troškove prehrane i smještaja za vrijeme putovanja i boravka u drugom mjestu.
(3) Naknade iz stavka 2. ovoga članka izuzimaju se od ovrhe.«.
Članak 21.
U članku 85. stavku 1. iza točke 4. dodaje se nova točka 5. koja glasi:
»5. za starosnu mirovinu za dugogodišnjeg osiguranika iz članka 35. ovoga Zakona«.
Dosadašnja točka 5. koja postaje točka 