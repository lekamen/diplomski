 podnosi Zahtjev za priznavanje organizacije proizvođača u ribarstvu i akvakulturi ili međustrukovne organizacije ili udruženja organizacija proizvođača
b) popis članova organizacije proizvođača u ribarstvu i akvakulturi (u daljnjem tekstu: organizacije proizvođača) ili međustrukovne organizacije ili udruženja organizacija proizvođača
c) statut organizacije proizvođača ili međustrukovne organizacije ili udruženja organizacija proizvođača
d) pravila unutarnjeg funkcioniranja u skladu s načelima iz članka 17. Uredbe (EU) br. 1379/2013
e) imena osoba koje su ovlaštene za zastupanje organizacije proizvođača ili međustrukovne organizacije ili udruženja organizacija proizvođača
f) dokaze o ispunjavanju uvjeta iz članka 14. za organizacije proizvođača odnosno članka 16. za međustrukovne organizacije Uredbe (EU) br. 1379/2013
g) detaljne informacije o aktivnostima organizacije proizvođača ili međustrukovne organizacije ili udruženja organizacija proizvođača, uključujući područje aktivnosti i proizvode ribarstva i akvakulture za koje se traži priznanje
h) obračun izdanih računa za proizvode ribarstva i akvakulture koji se odnose na prethodnu godinu od godine podnošenja Zahtjeva za priznavanje
i) izjava ovjerena i potpisana od strane osobe ovlaštene za zastupanje koja je sastavni dio Zahtjeva za priznavanje iz Priloga I ovog Pravilnika
j) bilanca stanja i račun dobiti i gubitka pravne osobe, osim u slučaju novoosnovane pravne osobe kada se dostavlja projekcija bilance i računa dobiti i gubitka
(2) Zahtjev za priznavanje nalazi se u Prilogu I. ovog Pravilnika i njegov je sastavni dio.
Članak 11.
(1) Zahtjev za priznavanje dostavlja se Upravi koja obavlja administrativnu provjeru Zahtjeva za priznavanje i popratne dokumentacije iz članka 10. stavka 1. ovog Pravilnika te vrši uvid u službenu bazu podataka Uprave radi obavljanja provjere u smislu udovoljavanja uvjetima iz članaka 4., 5., 6., 7., 8. i 9. ovog Pravilnika.
(2) Uprava će izdati Zahtjev za dopunu u slučaju nepotpunosti Zahtjeva za priznavanje ili potrebe dodatnog obrazloženja, tumačenja ili ispravka podataka potrebnih za dovršenje obrade Zahtjeva za priznavanje. Podnositelj je dužan dostaviti dopunu u roku naznačenom u Zahtjevu za dopunu preporučenom poštom s povratnicom.
(3) Ministarstvo donosi Rješenje o priznavanju ili Rješenje o odbijanju Zahtjeva za priznavanje u roku od tri mjeseca nakon primitka Zahtjeva za priznavanje sukladno članku 2. stavku 1. Uredbe (EU) br. 1419/2013.
Provjere udovoljavanja uvjetima za priznavanje
Članak 12.
(1) Uprava obavlja provjere najmanje jednom godišnje kako bi provjerila da se organizacije proizvođača i međustrukovne organizacije pridržavaju uvjeta za priznavanje sukladno članku 18. Uredbe (EU) br. 1379/2013.
(2) Provjere se obavljaju administrativnom kontrolom podataka o kojima Uprava vodi službene evidencije te kontrolom na terenu pri čemu se može izvršiti provjera cjelokupne dokumentacije organizacije proizvođača ili međustrukovne organizacije.
Plan proizvodnje i stavljanja na tržište
Članak 13.
(1) Organizacije proizvođača dostavljaju Upravi plan proizvodnje i stavljanja na tržište u skladu s člankom 28. Uredbe (EU) br. 1379/2013 i člankom 2. Uredbe (EU) br. 1418/2013.
(2) Planove proizvodnje i stavljanja na tržište potrebno je izraditi i uskladiti prema detaljnim uputama navedenim u Preporuci Komisije 2014/117/EU.
(3) Nakon provjere dostavljenog plana proizvodnje i stavljanja na tržište Uprava u skladu s člankom 2. Uredbe (EU) br. 1418/2013 može zatražiti dopunu ili izmjenu plana ukoliko se istim ne mogu postići ciljevi iz članaka 3. i 7. Uredbe (EU) br. 1379/2013.
(4) Plan proizvodnje i stavljanja na tržište će odobriti ili odbiti Ministarstvo.
(5) Plan proizvodnje i stavljanja na tržište dostavlja se u obliku i strukturi propisanom u Prilogu Uredbe (EU) br. 1418/2013.
(6) U slučaju potrebe za izmjenom i revidiranjem odobrenog Plana proizvodnje i stavljanja na tržište organizacija proizvođača novi prijedlog Plana proizvodnje i