 kojima je davatelj Vlada Republike Hrvatske, vodi strateško planiranje razvoja lučkog sustava uz praćenje i analiziranje stanja, poslovanja i postignutog stupnja razvoja morskih luka i lučkog sustava, te predlaže mjere unaprjeđenja istog sustava, te prati, analizira i nadzire druge oblike gospodarskog korištenja pomorskog dobra i priprema očitovanja na predstavke građana i drugih tijela iz područja svoga rada i predlaže mjere za poboljšanje.
Za obavljanje poslova Sektora upravljanja pomorskim dobrom, lučkim i koncesijskim sustavom, ustrojavaju se sljedeće službe:
3.1.1. Služba za lučki sustav
3.1.2. Služba pomorskog dobra.
3.1.1. Služba za lučki sustav
Članak 25.
Služba za lučki sustav sudjeluje u pripremi nacrta prijedloga zakonskih i podzakonskih akata iz područja morskih luka i koncesija na lučkom području, prati i analizira stanje, poslovanje i razvoj morskih luka, nadzire, koordinira i daje upute za rad lučkih uprava, vodi strateško planiranje razvoja lučkog sustava uz praćenje i analiziranje stanja, poslovanja i postignutog stupnja razvoja morskih luka i lučkog sustava, te predlaže mjere unaprjeđenja istog sustava. Priprema očitovanja na predstavke građana i drugih tijela iz područja svoga rada i predlaže mjere za poboljšanje. Služba sudjeluje u pripremi nacrta prijedloga zakonskih i podzakonskih akata iz područja morskih luka i koncesija na lučkom području, prati i analizira rad ovlaštenika koncesija. Sudjeluje u procesima donošenja dokumenata prostornoga uređenja kojima se planiraju luke posebne namjene. Izrađuje suglasnosti i ostale dokumente potrebne za rad luka posebne namjene. Priprema očitovanja na predstavke građana i drugih tijela iz područja svoga rada i predlaže mjere za poboljšanje. Služba koordinira projekte razvoja infrastrukture u lukama, prati implementaciju projekata, izrađuje nacrte strateških dokumenata upravljanja lukama otvorenim za javni promet. Priprema izvješća i analize rada lučkih uprava, sudjeluje prilikom stručnih rasprava o razvoju sustava luka otvorenih za javni promet, posebice prati određivanje namjene pojedinog dijela luke otvorene za javni promet, izrađuje stručna mišljenja u pogledu širenja lučkog područja, sudjeluje prilikom izrade dokumenata prostornoga uređenja u pogledu određenja lučkih područja. Priprema očitovanja na predstavke građana i drugih tijela iz područja svoga rada i predlaže mjere za poboljšanje.
3.1.2. Služba pomorskog dobra
Članak 26.
Služba pomorskog dobra priprema nacrte prijedloga zakonskih i podzakonskih akata iz područja pomorskog dobra i koncesija na pomorskom dobru, prati i analizira upravljanje pomorskim dobrom od strane jedinica lokalne i područne (regionalne) samouprave, obavlja upravni nadzor nad gospodarenjem i korištenjem pomorskog dobra i provođenjem koncesijskog sustava na pomorskom dobru, koordinira i vodi rad Povjerenstva za granice pomorskog dobra Ministarstva koje u upravnom postupku utvrđuje granice pomorskog dobra/lučkog područja, obavlja sve stručno-tehničke poslove vezane uz rad Povjerenstva za granice pomorskog dobra Ministarstva, daje upute županijskim povjerenstvima za granice pomorskog dobra, vodi upisnik koncesija na pomorskom dobru u kojima je davatelj Vlada Republike Hrvatske, prati i daje upute jedinicama područne (regionalne) samouprave za vođenje upisnika koncesija na pomorskom dobru, priprema prijedloge odluka i ugovora o koncesiji na pomorskom dobru u kojima je davatelj Vlada Republike Hrvatske, koordinira i saziva Stručno tijelo za ocjenu ponuda za davanje koncesija na pomorskom dobru koje daje Vlada Republike Hrvatske, te Povjerenstva za oduzimanje koncesija na pomorskom dobru koje daje Vlada Republike Hrvatske i analizira koncesijske sustave, vodi očevidnik utvrđenih granica pomorskog dobra/lučkog područja, prati izvršavanje županijskih godišnjih planova upravljanja pomorskim dobrom po pitanju granica i provedbe utvrđenog pomorskog dobra, osigurava i provodi radnje vezane za namjensko trošenje proračunskih sredstava za poslove