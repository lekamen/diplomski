u ženski spol. Započinjanje procesa se indicira psihijatrijskim i psihološkim pregledom, kojim se dijagnosticira poremećaj rodnog identiteta (F 64 po klasifikaciji bolesti Svjetske zdravstvene organizacije, X revizija). Uz preporuku psihijatra i psihologa, ukoliko nema kontraindikacija za primjenu estrogena i antiandrogena, započinje se hormonalna terapija, koja se koristi tijekom najmanje godinu dana pred eventualnu odluku o eventualnom operativnom zahvatu na dojkama, odnosno spolnim organima.
Učinci uspješne hormonalne terapije ne moraju nužno biti popraćeni korektivnim operativnim zahvatom.
Hormonalna terapija uključuje primjenu antiandrogena (lijekova kojima je svrha smanjiti proizvodnju muških spolnih hormona) te estrogena (ženskih spolnih hormona).
Primjena obje kategorije lijekova može imati trajne i prolazne posljedice.
U trajne posljedice spada povećanje dojki, smanjenje plodnosti, te promjene u ponašanju koje su uvjetovane hormonalnom terapijom.
Povećanje dojki je proces koji traje nekoliko godina, razmjer procesa povećanja dojki nije moguće predvidjeti unaprijed. U slučaju prestanka uzimanja estrogena, doći će do smanjenja dojki, no vjerojatno ne na ishodišnje stanje.
Promjene u ponašanju uključuju smanjenje spolne želje, ali i moguć razvoj depresije.
Uslijed hormonalne terapije dolazi i do trajnih posljedica po funkciju muških spolnih žlijezda, koje mogu uključivati smanjenje veličine testisa, smanjenje proizvodnje testosterona, smanjenje broja, čvrstoće i dužine trajanja erekcija, pad proizvodnje spermatozoida do potpunog izostanka proizvodnje muških spolnih stanica što za posljedicu ima neplodnost. Ove posljedice mogu biti trajne. S druge strane, ovaj vid hormonalne terapije nije kontracepcija i ne može se predvidjeti da li će doći do potpunog prestanka proizvodnje spermatozoida u testisima.
Netrajne posljedice su – smanjenje težine akni, usporavanje ili prestanak gubitka kose po muškom tipu, omekšanje kože, smanjivanje tjelesne dlakavosti, te preraspodjela masnog tkiva u tijelu prema ženskom tipu, te pad razine crvenih krvnih stanica i slabije podnošenje fizičkih napora, kao i promjena mirisa tijela.
Opisane nuspojave hormonalne terapije uključuju tromboembolijske incidente, moždani udar te smrtni ishod, pogotovo kod osoba koje puše i starije su od 35 godina. U moguće nuspojave spada i povišenje krvnog tlaka, oštećenje jetre, migrena, mučnina i povraćanje te razvoj karcinoma koji su ovisni o ženskim spolnim hormonima (karcinom dojke).
Podaci za koronarnu srčanu bolest nisu jednoznačni.
Hormonalna terapija može dovesti do poboljšanja profila masnoća u krvi (porasta razine HDL kolesterola i pada LDL kolesterola), te djeluje preventivno na pojavu karcinoma prostate, premda se savjetuje godišnji pregled prostate kod osoba iznad 50. godine života.
Zbog navedenih razloga, hormonalna terapija mora biti individualno određena i praćena, a prema potrebi i prekinuta iz medicinskih razloga.
Na meni razumljiv način upoznat/a sam od strane liječnika dr. _______________, specijalista endokrinologa o načinu provođenja hormonalne terapije.
Izjavljujem da sam imao/imala vremena razmisliti o svojoj odluci prije potpisivanja ovog dokumetna.
Izjavljujem da mi je dr. ________________ omogućio/la postavljanje pitanja u vezi sa svime gore navedenim, da je odgovorio na moja pitanja te da mi je posvetio dovoljno vremena kako bismo zajednički razmotrili sve aspekte hormonalne terapije u postupku tranzicije iz muškog prema ženskom spolu. Razumjela/io sam sva objašnjena koja mi je liječnik dao.
Izjavljujem da sam primio/la primjerak ovog pristanka koji ujedno predstavlja i zahtjev za hormonalnu terapiju u postupku tranzicije iz muškog prema ženskom spolu.
U, ___________________
_______________________________                             ______________________
(ime i prezime podnositelja/ice zathjeva)                                 (ime i prezime liječnika)
___________________________                                      ___________________