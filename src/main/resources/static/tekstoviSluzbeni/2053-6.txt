 dvostranih i mnogostranih ugovora s područja civilnog zrakoplovstva
5. osiguravanje pravilne primjene međunarodnih ugovora s područja civilnog zrakoplovstva koje je sklopila Republika Hrvatska
6. pitanja vezana za uspostavljanje i pružanje usluga linijskog zračnog prijevoza koja proizlaze iz dvostranih i mnogostranih ugovora s područja civilnog zrakoplovstva
7. donošenje podzakonskih propisa koji proizlaze iz Zakona o zračnom prometu i međunarodnih ugovora koji obvezuju Republiku Hrvatsku
8. predlaganje nacrta zakona s područja civilnog zrakoplovstva
9. provođenje upravnog nadzora nad Hrvatskom agencijom za civilno zrakoplovstvo i Agencijom za istraživanje nesreća u zračnom, pomorskom i željezničkom prometu
10. donošenje strateških odluka s područja zračne plovidbe, osim pitanja sigurnosti
11. vođenje postupaka o koncesijskim ugovorima za aerodrome u skladu s propisima kojima se uređuje pitanje koncesija i s međunarodnim ugovorima koji obvezuju Republiku Hrvatsku
12. odlučivanje o statusu zračnih luka i prema potrebi određivanje neovisnog koordinatora slotova
13. vođenje prekršajnih postupaka
14. obavještavanje Europske komisije o odgodi početka primjene EU propisa kada je ta mogućnost predviđena EU propisom
15. druge aktivnosti propisane Zakonom o zračnom prometu.
5.2.2 Zadaće povezane s olakšicama
Ministarstvo pomorstva, prometa i infrastrukture je, kao tijelo nadležno za cjelokupnu politiku civilnog zrakoplovstva Republike Hrvatske, dužno razmotriti prijedloge Nacionalnog povjerenstva za olakšice te ih pripremi za implementiranje u nacionalno zakonodavstvo. Ministarstvo pomorstva, prometa i infrastrukture surađuje s nadležnim ministarstvima, koja imaju punu odgovornost za svoja posebna područja nadležnosti.
Stoga su odgovornosti Ministarstva pomorstva, prometa i infrastrukture u vezi s olakšicama, između ostalog, sljedeće:
– osigurati usklađenost između Nacionalnog programa za olakšice i Nacionalnog programa zaštite civilnog zračnog prometa
– organizirati i predsjedati redovitim i ad hoc sastancima Nacionalnog povjerenstva za olakšice
– osigurati potpunu sukladnost s europskim zahtjevima povezanim s olakšicama kao i sa standardima i preporučenim praksama Priloga 9. Čikaškoj konvenciji ili, prema potrebi, prijaviti odstupanja Organizaciji međunarodnog civilnog zrakoplovstva (ICAO)
– osigurati da se operacije izvode na takav način da se postigne učinkovito poštovanje zakona država te produktivnost za uključene operatore, zračne luke i vladine (inspekcijske) agencije
– definirati i raspodijeliti zadaće te koordinirati aktivnosti između ministarstava, agencija i drugih organizacija države, operatora zračnih luka i zrakoplova, pružatelja usluga u zračnoj plovidbi i drugih entiteta koji su uključeni u provedbu ili su odgovorni za provedbu različitih aspekata Nacionalnog programa zaštite civilnog zračnog prometa
– sudjelovati u Nacionalnom povjerenstvu za olakšice.
5.3 MINISTARSTVO UNUTARNJIH POSLOVA
5.3.1 Opće zadaće
Ministarstvo unutarnjih poslova obavlja upravne i druge poslove koji se odnose na: poslove policije i kriminalističke policije i to zaštitu života i osobnu sigurnost ljudi i imovine, sprječavanje i otkrivanje kaznenih djela; pronalaženje i hvatanje počinitelja kaznenih djela i njihovo privođenje nadležnim tijelima; održavanje javnog reda i mira te zaštitu određenih osoba, građevina i prostora; obavljanje kriminalističko-tehničkih poslova i vještačenja; poslove sigurnosti prometa na cestama; nadzor državne granice; kretanje i boravak stranaca te njihova prihvata; putne isprave za prelazak preko državne granice; održavanje javnih okupljanja; državljanstvo; izdavanje osobnih iskaznica, prijavljivanja prebivališta i boravišta građana; izdavanje vozačkih dozvola i registracije motornih vozila; nabavu, držanje i nošenje oružja i streljiva; eksplozivne tvari; poslove specijalne policije te nadzora nad radom zaštitarskih tvrtki.
Ministarstvo obavlja i druge poslove koji se odnose na: vođenje evidencija i statistike iz