 sporovima iz stambenih odnosa.
»8.f Upisnik za predmete europskog postupka za sporove male vrijednosti (P-eu)
Članak 209.f
U upisnik P-eu općinski sudovi upisuju predmete vezano za postupanje po Uredbi (EZ) br. 861/2007 Europskog parlamenta i Vijeća od 11. srpnja 2007. godine o uvođenju europskog postupka za sporove male vrijednosti.«.
Članak 47.
Iza članka 212. dodaju se članci 212.a i 212.b s naslovom iznad njih koji glase:
»11.a Upisnik za predmete ovršnih vijeća (OV)
Članak 212.a
U upisnik OV općinski i trgovački sudovi upisuju predmete u kojima ovršno vijeće prvostupanjskog suda odlučuje o žalbama na rješenja donijeta u ovršnom postupku i prigovorima izjavljenim na rješenja o ovrsi izdanim od strane javnih bilježnika.
11.b Upisnik za predmete europskog ovršnog naloga za nesporne tražbine te postupka određivanja ovrhe na temelju europskog ovršnog naloga (Ovr-eu)
Članak 212.b
U upisnik Ovr-eu općinski i trgovački sudovi upisuju predmete vezano za postupanje po Uredbi (EZ) br. 805/2004 Europskog parlamenta i Vijeća od 21. travnja 2004. godine kojom se uvodi europski ovršni nalog za nesporne tražbine te postupak određivanja ovrhe na temelju europskog ovršnog naloga.«.
Članak 48.
U članku 213. stavak 1. mijenja se i glasi:
»(1) U upisnik za izvanparnične predmete (R1-teži) općinski sudovi upisuju predmete osiguranja dokaza, amortizacija isprava, dokazivanja stečene školske spreme, priznanja strane sudske odluke, proglašenja nestale osobe umrlom, dokazivanja smrti, osnivanja/ukidanja nužnog prolaza, razvrgnuća suvlasničke zajednice, uređenja međe, uređenja odnosa među suvlasnicima i osnivanja/prelaganja/ukidanja služnosti.«.
Članak 49.
Iza članka 213. dodaju se članci 213.a i 213.b s naslovima iznad njih koji glase:
»12.a Upisnik za izvanparnične predmete po Obiteljskom zakonu (R1 Ob)
Članak 213.a
U upisnik R1 Ob općinski sudovi upisuju predmete utvrđenja izvanbračne zajednice, lišenja/vraćanja poslovne sposobnosti, stjecanja poslovne sposobnosti maloljetnika koji je postao roditelj, izdavanja dozvole za sklapanje braka prije punoljetnosti, izdavanja dozvole za sklapanje braka osobama lišenim poslovne sposobnosti, međunarodne otmice djeteta, zabrane približavanja djetetu, susreta i druženja s bakom, djedom i dr., ostvarivanja sadržaja roditeljske skrbi, susreta i druženja s roditeljem, odluke s kim će dijete živjeti, lišenja/vraćanja/produljenja roditeljskog prava, oduzimanja roditeljima prava da žive s djetetom i da ga odgajaju, povjere djeteta s poremećajem u ponašanju i druge izvanparnične predmete po Obiteljskom zakonu.
12.b Upisnik za izdavanje potvrda, priznanje i ovrhu sudskih odluka iz država članica Europske unije (R1-eu)
Članak 213.b
U upisnik R1-eu općinski i trgovački sudovi upisuju predmete vezano za postupanje po Uredbi (EZ) br. 44/2001 o nadležnosti, priznanju i ovrsi sudskih odluka u građanskim i trgovačkim stvarima, Uredbi (EU) br. 1215/2012 o nadležnosti, priznanju i izvršenju sudskih odluka u građanskim i trgovačkim stvarima (preinačena), Uredbi (EZ) br. 2201/2003 o sudskoj nadležnosti i priznanju i ovrsi odluka u bračnim stvarima i u postupcima o roditeljskoj odgovornosti, kojom se ukida Uredbi (EZ) br. 1347/200, Uredbi (EZ) br. 4/2009 o nadležnosti, mjerodavnom pravu, priznanju i ovrsi odluka te suradnji u stvarima uzdržavanja, Uredbi (EU) br. 650/2012 o nadležnosti, mjerodavnom pravu, priznavanju i izvršavanju odluka i prihvaćanju i izvršavanju javnih isprava u nasljednim stvarima i o uspostavi Europske potvrde o nasljeđivanju.«.
Članak 50.
U članku 214. iza riječi: »tijela« dodaju se riječi: »osim objava na oglasnoj ploči na zahtjev javnih bilježnika«.
Članak 51.
Iza članka 214. dodaje se članak 214.a s naslovom iznad njega koji glase:
»13.a Upisnik za pravnu pomoć s državama članicama Europske unije (Pom-eu)
Članak 214.a
U upisnik Pom-eu općinski i trgovački sudovi upisuju predmete vezano za postupanje po Uredbi (EZ) br. 1393/2007 o dostavi sudskih i izvansudskih pismena u građanskim ili trgovačkim