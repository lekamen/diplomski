 više od dva puta.
(...)«
Članak 121. Ustava, u tekstu koji je danas na snazi, unesen je u Ustav člankom 23. četvrte Promjene Ustava Republike Hrvatske (»Narodne novine« broj 76 od 18. lipnja 2010.).
Do tog dana, na snazi je bio članak 121. Ustava, koji je u Ustav unesen člankom 59. druge Promjene Ustava Republike Hrvatske (»Narodne novine« broj 113 od 16. studenoga 2000.). Taj je članak izmijenjen člankom 57. treće Promjene Ustava Republike Hrvatske (»Narodne novine« broj 28 od 2. travnja 2001.).
Odredba koja je relevantna za ovaj ustavnosudski postupak (članak 121. stavak 8. Ustava) u razdoblju između treće i četvrte promjene Ustava (2001. – 2010.) glasila je: »Članovi Državnoga sudbenog vijeća biraju se na vrijeme od četiri godine, s time da članom Državnoga sudbenog vijeća nitko ne može biti više od dva puta uzastopce.«
17.1. Zakon o državnom sudbenom vijeću – ZoDSV (»Narodne novine« broj 116 od 13. listopada 2010.) donesen je poslije stupanja na snagu četvrte Promjene Ustava iz 2010., ali je u članku 5. stavku 1. tog zakona i dalje ostala odredba koja je bila utemeljena na ustavnom rješenju koje je bilo na snazi do stupanja na snagu tih ustavnih promjena. Ona je glasila:
»Članak 5.
(1) Članovi Vijeća biraju se na razdoblje od četiri godine, s time da članom Vijeća nitko ne može biti dva puta uzastopce.
(...)«
Unatoč tome što se nakon toga ZoDSV dva puta mijenjao i dopunjavao (»Narodne novine« broj 57/11. i 130/11.), tek je člankom 2. Zakona o izmjenama i dopunama Zakona o Državnom sudbenom vijeću (»Narodne novine« broj 28 od 6. ožujka 2013.) taj zakonodavni propust ispravljen na način da je propisano:
»Članak 2.
U članku 5. stavku 1. riječi: 'dva puta uzastopce' zamjenjuju se riječima: 'više od dva puta'.«
18. Ustavni sud prvo napominje da članak 121. Ustava ne sadržava nikakvo ustavno pravo pojedinca koje bi se moglo štititi u postupku pokrenutom ustavnom tužbom. U tom smislu podsjeća da nitko nema (subjektivno) pravo na izbor za člana Državnog sudbenog vijeća.
S druge strane, međutim, kršenje članka 121. stavak 8. Ustava u praksi nesporno bi moglo dovesti do sastava Državnog sudbenog vijeća koji ne bi bio u suglasnosti s Ustavom, a time i do objektivno neustavne situacije. Ustavni sud dopušta mogućnost da bi se takva situacija, u određenim okolnostima, mogla negativno odraziti i na individualnu pravnu situaciju pojedinog (neizabranog) kandidata ili pojedinih (neizabranih) kandidata u postupku izbora za člana Državnog sudbenog vijeća (tzv. refleksno djelovanje objektivne pravne norme).
19. Podnositelj u prigovoru podnesenom protiv točke IV. izreke prvostupanjske odluke Povjerenstva DSV-a, u žalbi podnesenoj Vijeću Vrhovnog suda (protiv drugostupanjskog rješenja Povjerenstva DSV-a), ali i u ustavnoj tužbi, kontinuirano ustraje na tvrdnji da je »Nediljko Boban dva puta bio član Državnog sudbenog vijeća zbog čega nije smio biti niti uvršten na listu kandidata« iz točke IV. izreke prvostupanjske odluke Povjerenstva DSV-a.
Ustavni sud primjećuje da su se o tom prigovoru podnositelja iscrpno očitovali Povjerenstvo za izbor članova Državnog sudbenog vijeća (u obrazloženju drugostupanjskog rješenja) i Vijeće Vrhovnog suda (u obrazloženju osporenog rješenja). Obje instancije odbile su taj prigovor podnositelja kao neosnovan. Njihova su stajališta navedena u točkama 5. i 7. obrazloženja ovog rješenja.
S obzirom na takvo stanje stvari, Ustavni sud zaključio je da – unatoč tome što se podnositelj ne može pozivati na članak 121. stavak 8. Ustava kao na povredu svojih ustavnih prava – postoji javni interes u ovom ustavnosudskom postupku razmotriti, u okvirima nadležnosti Ustavnog suda, prigovore podnositelja o izboru kandidata Nediljka Bobana za člana Državnog sudbenog vijeća.
20. Razmotrivši razloge kojima su se Povjerenstvo za izbor članova Državnog sudbenog vijeća (u obrazloženju drugostupanjskog rješenja) i Vijeće Vrhovnog suda (u obrazloženju osporenog rješenja) vodili prilikom svoje ocjene da se slučaj kandidata Nediljka Bobana 