 sukladno članku 76. stavku 1. točki 2. i 9. Zakona o elektroničkim medijima, jer je nakladnik prekinuo ostvarivati koncesiju dulje od 48 sati te nije platio naknadu za koncesiju više od 2 puta uzastopno ili općenito neuredno plaća naknadu za koncesiju.
Ponuda trgovačkog društva Nova TV d.d. nije zadovoljavala uvjete propisane javnim natječajem jer je utvrđeno da se radi o nakladniku televizijske djelatnosti koji nije podmirio obvezu propisanu člankom 66. stavkom 6. Zakona o elektroničkim medijima, a što je propisano člankom 73. stavkom 4. točkom 5. istog Zakona i točkom II. stavkom 1. podstavkom 6. Javnog natječaja 08/10 za davanje koncesija za obavljanje djelatnosti pružanje medijskih usluga televizije – emitiranje specijaliziranih televizijskih kanala u zemaljskoj mreži unutar Multipleksa D, stoga je ista odbačena.
U pogledu ponude trgovačkog društva RTL Hrvatska d.o.o. za program Kockica utvrđeno je da je odlukom Vijeća od 31. srpnja 2013. ovom ponuditelju dana koncesija za obavljanje djelatnosti pružanja medijske usluge televizije na području Republike Hrvatske (regije D1 – D9) – multipleks D – 1 specijalizirani kanal. Stoga je u međuvremenu on izgubio pravni interes za sudjelovanje u ovom postupku, te njegova prijava nije razmatrana.
S obzirom na to da su ponude ostalih ponuditelja bile potpune i pravodobne, Vijeće za elektroničke medije ih je razmotrilo, usporedilo i ocijenilo te utvrdilo sljedeće:
Ponuda trgovačkog društva Autor d.o.o.
Riječ je o glazbenom kanalu CMC koji emitira program putem kabelskih i IPTV operatera kako u Hrvatskoj tako i u regiji, koji je dominantno baziran na emitiranju hrvatskih glazbenih spotova, no nudi i različitost kroz različite forme (koncerti, top liste i glazbeni blokovi), glazbene izričaje – žanrove (etno, pop, klasična, jazz, duhovna, urbana, demo, klapska, tamburica, dječja…) i dobne skupine kojima su namijenjeni pojedini glazbeni blokovi. Predloženi program dodatno pomaže očuvanju hrvatske kulture kroz digitalno remasteriranje video spotova, koncerata i glazbenih priloga, ali i potiče razvoj hrvatske glazbe jer je CMC već izgrađen kao sinonim za mjesto najave i prezentacije novih glazbenih uradaka cjelokupne glazbene industrije i stvaralaštva, a što je vidljivo udjela od 95% EU djela, koji je najviši od svih ponuditelja. Dostavljena pisma potpore ukazuju i na pozitivan odnos u borbi protiv piratstva, promicanje nacionalne kulture i hrvatskog jezika, pa sve do proizvodnje video spotova. Poslovni model odnosno financijski plan je održiv, a ponuditelj bez obzira na činjenicu što već sada posjeduje kompletnu tehniku i prostor, ima i dovoljan iznos financijskih sredstava na vlastitom računu. Ulaskom ovog programa u slobodnu distribuciju putem zemaljske mreže, značajno bi se obogatila ponuda televizijskih programa.
Ponuda trgovačkog društva GRP Media d.o.o.
Ponuda zadovoljava sve programske i druge uvjete sukladno ZEM-u i uvjetima Javnog natječaja, no detaljnija analiza predloženog programa pokazuje da je u svojim odrednicama vrlo sličan postojećim programima nacionalnih televizija i ne bi dovoljno doprinio različitosti ponude na hrvatskom tržištu u odnosu na postojeće programe, te se iskazuje suzdržanost vezanu za mogućnost i realističnost ostvarivanja iskazanih prihoda u odnosu na trenutnu snagu hrvatskog medijskog i oglašivačkog tržišta.
Ponuda trgovačkog društva HOO TV d.o.o.
Riječ je o ponudi za kanal Sportska televizija. Detaljna analiza ukazuje da ova ponuda ima kvalitetan i raznovrstan program kako u pogledu raznovrsnosti predloženih formata i vrsta (izravni prijenosi, reportaže, priče o uspjehu, dokumentarni, informativni, arhivski …) tako i u pogledu novih sadržaja koji će biti ponuđeni hrvatskim gledateljima, a koje nemaju prilike gledati. Ponuditelj ima najveću količinu vlastite proizvodnje od svih ponuditelja (70%), a radi se o programu visoke javne vrijednosti koji će primarno pratiti i promovirati tzv. male sportove potičući na taj način njihov razvoj, ali i bavljenje