 nadležnog za mjeriteljstvo, osigurati sve podatke i dokumente, u papirnatom ili elektroničkom obliku, koji su nužni za dokazivanje sukladnosti vage s odredbama ovoga Pravilnika na hrvatskom jeziku ili nekom drugom jeziku lako razumljivom tom tijelu. Uvoznik mora na zahtjev središnjeg tijela državne uprave nadležnog za mjeriteljstvo surađivati na svakoj poduzetoj radnji kako bi se uklonili rizici koje predstavlja vaga koju je stavio na tržište.
Obveze distributera
Članak 11.
(1) Kada stavlja vagu na raspolaganje na tržištu, distributer mora postupati s dužnom pažnjom u odnosu na zahtjeve ovoga Pravilnika.
(2) Prije stavljanja na raspolaganje na tržištu vage namijenjene za uporabu u svrhe navedene u članku 3. stavku 2. točkama a) do f), distributer mora provjeriti je li vaga označena oznakom CE i dodatnom mjeriteljskom oznakom, je li uz vagu priložena EU izjava o sukladnosti, potrebni dokumenti, upute i informacije na hrvatskom jeziku, te jesu li proizvođač i uvoznik ispunili zahtjeve utvrđene u članku 8. stavcima 7., 8. i 9. te članku 10. stavku 4. ovoga Pravilnika.
(3) Kada distributer smatra ili ima razloga vjerovati da vaga namijenjena za uporabu u svrhe navedene u članku 3. stavku 2. točkama a) do f) nije u skladu s temeljnim zahtjevima iz Dodatka I. ovoga Pravilnika, ne smije staviti vagu na raspolaganje na tržištu sve dok se ne provede njezino usklađivanje. Ako vaga predstavlja rizik, distributer o tome mora obavijestiti proizvođača ili uvoznika te mjeriteljsku inspekciju središnjeg tijela državne uprave nadležnog za mjeriteljstvo.
Prije stavljanja na raspolaganje na tržištu vage koja nije namijenjena za uporabu u svrhe navedene u članku 3. stavku 2. točkama a) do f) distributer mora provjeriti jesu li proizvođač i uvoznik ispunili zahtjeve iz članka 8. stavaka 7. i 8. i 9. te članka 10. stavka 4. ovoga Pravilnika.
(4) Dok je vaga namijenjena za uporabu u svrhe navedene u članku 3. stavku 2. točkama a) do f) pod njegovom odgovornošću distributer mora osigurati da uvjeti njezinog skladištenja ili prijevoza ne ugroze njezinu sukladnost s temeljnim zahtjevima iz Dodatka I. ovoga Pravilnika.
(5) Kada distributer smatra ili ima razloga vjerovati da vaga koju je stavio na raspolaganje na tržištu nije sukladna sa zahtjevima ovoga Pravilnika, mora osigurati provedbu potrebnih popravnih radnji, kako bi se ta vaga uskladila, ili po potrebi povukla s tržišta ili opozvala. Ako vaga predstavlja rizik, distributer o tome bez odgode mora obavijestiti središnje tijelo državne uprave nadležno za mjeriteljstvo i nadležna nacionalna tijela onih država članica u kojima je vagu stavio na raspolaganje na tržištu, navodeći pojedinosti, posebno o nesukladnostima i o svim poduzetim popravnim radnjama.
(6) Distributer je obvezan na opravdan zahtjev središnjeg tijela državne uprave nadležnog za mjeriteljstvo, osigurati sve podatke i dokumente, u papirnatom ili elektroničkom obliku, nužne za dokazivanje sukladnosti vage s odredbama ovoga Pravilnika na hrvatskom jeziku. Distributer mora na zahtjev središnjeg tijela državne uprave nadležnog za mjeriteljstvo surađivati na svakoj poduzetoj radnji kako bi se uklonili rizici koje predstavlja vaga koju je stavio na raspolaganje na tržištu.
Slučajevi u kojima se obveze proizvođača primjenjuju na uvoznike i distributere
Članak 12.
Ako uvoznik ili distributer stavlja vagu na tržište pod svojim imenom ili trgovačkom oznakom ili ako preinačuje vagu koja je već stavljena na tržište na način da to može utjecati na njezinu sukladnost s propisanim zahtjevima ovoga Pravilnika, smatrat će se proizvođačem te podliježe obvezama proizvođača utvrđenim u članku 8. ovoga Pravilnika.
Identifikacija gospodarskih subjekata
Članak 13.
(1) Svaki gospodarski subjekt mora za vage namijenjene za uporabu u svrhe navedene u članku 3. stavku 2. točkama a) do f) na zahtjev mjeriteljske inspekcije središnjeg tijela državne uprave nadležnog za mjeriteljstvo dati podatke o identitetu:
– svakog gospodarskog subjekta koji mu je isporučio 