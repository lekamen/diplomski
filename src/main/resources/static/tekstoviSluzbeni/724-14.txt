 pokretanja postupka do datuma rješavanja predmeta.
Članak 82.
(1) U sustavu eSpis korisnicima sustava su u svakom trenutku dostupna upravljačka izvješća koja mogu kreirati u skladu s potrebama suda.
(2) Odabirom željenih parametara sustav eSpis generira sljedeća izvješća:
1. Predmeti u radu
2. Riješeni predmeti
3. Stari neriješeni predmeti
4. Predmeti u kojima je okrivljenik u istražnom zatvoru
5. Predmeti u kojima je izdana tjeralica
6. Predmeti u kojima nastupa ili je nastupila zastara
7. Predmeti u kojima je određena sudska radnja
8. Predmeti u kojima su održane sudske radnje
9. Predmeti u kojima su odgođene sudske radnje
10. Predmeti s oznakom hitno
11. Predmeti s kaznenopravnom sankcijom
12. Predmeti u mirovanju/neaktivnosti
13. Predmeti izvan suda
14. Kontrolna lista
15. Rok otpreme
16. Ispunjenje Okvirnih mjerila za period
17. Izjavljene žalbe
18. Sudske pristojbe
19. Naplaćeno u ovršnom postupku
20. Presignirani predmeti
21. Razumni rok – prekoračen rok
22. Razumni rok – pregled rješavanja
23. Vrijednost predmeta spora
24. Izrečene mjere
25. Novčane kazne
26. Pregled ročišta
27. Pregled po člancima zakona
28. Predmeti po sudionicima.
Članak 83.
Način preuzimanja mapa sa statističkim izvješćima te sadržaj pojedinog izvješća sadržan je u »Uputi o preuzimanju i korištenju statističkih izvješća« koja je objavljena na internom korisničkom portalu »espis.pravosudje.hr«.
Članak 84.
Korisnici sustava eSpis su prilikom preuzimanja i korištenja statističkih izvješća dužni postupati po »Uputi o preuzimanju i korištenju statističkih izvješća«.
XVII. PROMJENA OZNAKE, SPAJANJE, PRILAGANJE I RAZDVAJANJE SPISA
Članak 85.
(1) Promjena upisnika unosi se u sustav eSpis. Prilikom unosa promjene po potrebi se mijenjaju podaci o ulogama stranaka u predmetu, te o hitnosti i tajnosti postupka. Od tog trenutka, novi podnesci i sudske odluke dobivaju novu oznaku spisa, a podbrojevi na podnescima nastavljaju redoslijed.
(2) Ustupanje spisa drugom sudu unosi se u sustav eSpis uz obvezno navođenje razloga ustupanja spisa.
(3) Ustupanje spisa iz članka 11. Zakona o sudovima provodi se kroz sustav eSpis unosom pripadajuće odluke te pokretanjem funkcije ustupanja.
(4) Zaprimanje spisa iz članka 11. Zakona o sudovima provodi se kroz sustav eSpis unosom pripadajućeg podneska te pokretanjem funkcije zaprimanja.
Članak 86.
(1) Slanje spisa na viši sud evidentira se u sustavu eSpis uz obvezno navođenje razloga slanja spisa.
(2) Vraćanje spisa sa višeg suda na niži sud evidentira se u sustavu eSpis.
Članak 87.
(1) Spajanje spisa evidentira se u sustavu eSpis.
(2) Spajanje spisa u sustavu eSpis provodi se nakon što rješavatelj u sustav eSpis unese dostavnu naredbu za spajanje spisa.
(3) Nakon spajanja spisa, podnesci, podaci o kretanju spisa i podaci o odluci upisuju se u sustav eSpis u spojeni jedinstveni spis.
Članak 88.
Prilaganje spisa evidentira se u sustavu eSpis. Spisu se mogu priložiti samo oni spisi u kojima postoji dostavna naredba rješavatelja za prilaganje.
Članak 89.
Razdvajanje spisa provodi se u sustavu eSpis nakon što je rješavatelj u sustav unio odgovarajuću dostavnu naredbu. Ovlašteni sudski službenik provodi razdvajanje na način da iz spisa koji se razdvaja ili iz kojeg se dio izdvaja podatke o strankama i drugim sudionicima te podneske i odluke navedene u dostavnoj naredbi prenese ili preslika u spis koji se osniva razdvajanjem ili izdvajanjem.
XVIII. RAD U REFERADAMA
Članak 90.
(1) Za naredbe i rješenja o određivanju rasprave i ročišta odnosno o provođenju neke druge sudske radnje koristit će se odgovarajuće funkcije sustava eSpis te će se unijeti podaci o osobama koje treba pozvati, vremenu sudske radnje, dostavi poziva i slično.
(2) Upisivanje sudske radnje, dodavanje sudionika te priprema poziva obavlja se u referadi unosom podataka u sustav eSpis.
Članak 91.
Podaci o pozivanju stranaka i ostalih sudionika postupka unose se u sustav eSpis u referadi rješavatelja.
Članak 92.
Spisi u kojima su određene rasprave ili ročišta automatski 