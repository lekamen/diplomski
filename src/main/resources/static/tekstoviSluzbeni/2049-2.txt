 u cijelosti prijenos teksta međunarodne ili europske norme, u kojem su slučaju dovoljne informacije o toj normi.
(3) Nadležno tijelo u prijedlogu tehničkog propisa navodi da je notificiran u skladu s izmijenjenom Direktivom 98/34/EZ.
(4) Uz tekst prijedloga tehničkog propisa nadležno tijelo prilaže objašnjenje o razlozima za donošenje tehničkog propisa putem elektroničkog obrasca predviđenog za notifikaciju.
(5) Ako nadležno tijelo u tekstu prijedloga tehničkog propisa unese izmjene koje znatno mijenjaju područje primjene, skraćuju prvotno predviđene rokove primjene, odnosno utvrđuju dodatne specifikacije i zahtjeve ili pooštravaju postojeće specifikacije i zahtjeve, nadležno tijelo ponovno dostavlja prijedlog tehničkog propisa Informacijskoj središnjici.
(6) Ukoliko je riječ o propisu koji se upućuje Vladi Republike Hrvatske na daljnji postupak sukladno odredbama Poslovnika Vlade Republike Hrvatske, notifikacija se provodi nakon prikupljenih propisanih mišljenja.
(7) Odredbe ove Uredbe primjenjuju se na sve naknadne izmjene i dopune tehničkih propisa koji su bili predmet Postupka 98/34 ako se te izmjene i dopune smatraju tehničkim propisom u smislu ove Uredbe.
Elektronički obrazac TRIS
Članak 6.
(1) Za potrebe Postupka 98/34 uz prijedlog tehničkog propisa dostavlja se Informacijskoj središnjici elektronički obrazac predviđen za sustav TRIS (u daljnjem tekstu: elektronički obrazac TRIS).
(2) Elektronički obrazac TRIS dostupan je na internetskim stranicama ministarstva nadležnog za gospodarstvo.
(3) Nadležno tijelo u elektroničkom obrascu TRIS obavezno navodi:
– svoje kontakt podatke
– službeni naziv prijedloga tehničkog propisa
– podatke o proizvodima ili uslugama informacijskog društva
– kratak opis sadržaja prijedloga tehničkog propisa
– ciljeve i razloge pripreme propisa, a ako se propis djelomično usklađuje s direktivama ili aktima Europske unije (u daljnjem tekstu: EU) potrebno je navesti odredbe koje nisu predmet usklađivanja.
(4) Nadležno tijelo u elektroničkom obrascu TRIS navodi:
– podatke o vezi s drugim pravnim aktima EU-a koji propisuju obvezu obavješćivanja Europske komisije (u daljnjem tekstu: Komisije) različitu od obveze obavješćivanja prema Postupku 98/34
– dokumente ili podatke u skladu s člankom 7. ove Uredbe
– razloge za hitni postupak u skladu s člankom 8. ove Uredbe
– razloge za povjerljivost u skladu s člankom 9. ove Uredbe
– vezu s fiskalnim ili financijskim mjerama u smislu članka 3. stavka 1. točke h) podtočke 3. ove Uredbe
– informacije o procjeni učinka propisa na gospodarstvo, društvo i okoliš
– vezu prijedloga tehničkog propisa sa Sporazumom o primjeni sanitarnih i fitosanitarnih mjera (SPS) Svjetske trgovinske organizacije (WTO) i Sporazumom WTO-a o uklanjanju tehničkih prepreka u trgovini (TBT).
Članak 7.
(1) Nadležno tijelo u skladu s člankom 6. stavkom 4. podstavkom 2. ove Uredbe dostavlja sljedeće dokumente ili podatke:
– tekst temeljnih propisa koji se izravno tiču nacrta prijedloga tehničkog propisa, ako je poznavanje tog teksta potrebno za procjenu učinka prijedloga tehničkog propisa
– podatak o propisu koji je dostavljen u okviru prethodne notifikacije ako se u Postupak 98/34 upućuju izmjene ili dopune tog propisa.
(2) Ako se prijedlogom tehničkog propisa posebno želi ograničiti stavljanje na tržište i/ili uporaba kemijske tvari, pripravka ili proizvoda zbog javnog zdravlja odnosno zaštite potrošača ili okoliša, nadležno tijelo dostavlja sažetak svih relevantnih podataka o toj tvari, pripravku odnosno proizvodu te poznatim i raspoloživim nadomjescima odnosno upute na te podatke, ako su te informacije raspoložive, te priopćuje očekivane učinke mjere na javno zdravlje, zaštitu potrošača i okoliša, zajedno s analizom rizika koja se prema potrebi obavlja u skladu s općim načelima ocjene rizika kemijskih tvari i to za postojeće tvari odnosno za nove tvari.
Hitni postupak
Članak 8.
(1) Hitni postupak je postupak notifikacije koji ne podliježe razdoblju mirovanja iz članaka 10., 11. i 15. ove