 obrada, obvezno u uvjerenju utvrđuje rok za novi pregled koji ne može biti dulji od 3 mjeseca od dana izdavanja uvjerenja. Osoba s ovom ocjenom ne može obnašati letačke dužnosti do donošenja nove ocjene zdravstvene sposobnosti.
8. Priopćavanje rezultata zdravstvenih pregleda
Osobi kojoj se tijekom zdravstvenog pregleda utvrdi odstupanje zdravstvenog stanja u odnosu na propisane zahtjeve izvršitelj pregleda dužan je to na primjeren način objasniti i s time je upoznati.
Preslike medicinske dokumentacije proistekle iz obavljenog pregleda osobe, a na osnovi koje se ocjenjuje da se treba provesti daljnje liječenje i/ili dijagnostička obrada ili je prema dijagnozi osoba ocijenjena zdravstveno nesposobnom za službu obvezno se dostavlja njezinu izabranom doktoru medicine.
9. Ispunjavanje i pohrana dokumentacije
9.1. Dokumentaciju o provedenim zdravstvenim pregledima i psihologijskim ispitivanjima čini:
1. Uputnica za zdravstveni pregled (tiskanica UZP-RI)
2. Potvrda izabranog doktora medicine (tiskanica P)
3. Upitnik anamnestičkih podataka (tiskanica I)
4. Karton zdravstvenog pregleda (tiskanica ZP)
5. Nalaz transfuziologa o utvrđenoj krvnoj grupi i Rh faktoru
6. Karton zdravstvenog pregleda zrakoplovnog osoblja (tiskanica ZP-ZO)
7. Nalaz i mišljenje zdravstvene komisije za zrakoplovno osoblje (tiskanica NM-ZO)
8. Uvjerenje o zdravstvenoj sposobnosti za vojnu službu (tiskanica UZS-RI)
9. Uvjerenje o zdravstvenoj sposobnosti zrakoplovnog osoblja (tiskanice UZS-ZO i UZS-PD)
10. Psihološki nalaz i rezultati psihologijskih ispitivanja (tiskanice PN-1 i PN)
11. Preostala dokumentacija proistekla iz zdravstvenog pregleda
9.2. Ispunjavanje dokumentacije
9.2.1. Uputnicu za zdravstveni pregled (tiskanica UZP-RI) ispunjava nadležna osoba ustrojstvene jedinice koja upućuje pripadnike Oružanih snaga na zdravstveni pregled. Popunjena Uputnica za zdravstveni pregled (tiskanica UZP-RI), Potvrda izabranog doktora medicine (tiskanica P) i Upitnik anamnestičkih podataka (tiskanica I) prilažu se uz Karton zdravstvenog pregleda (tiskanica ZP).
9.2.2. Karton zdravstvenog pregleda (iskanica ZP) ispunjavaju djelatnici izvršitelji pregleda.
9.2.3. Psihološki nalaz ispunjava vojni psiholog.
Specijalist medicine rada, specijalisti ostalih grana medicine, zdravstveni tehničari i vojni psiholozi odgovorni su za uredno i točno upisivanje podataka u tiskanice i zdravstvenu dokumentaciju.
Izvršitelji zdravstvenih pregleda i psihologijskih ispitivanja u postupanju s medicinskom i psihološkom dokumentacijom dužni su pridržavati se važećih zakonskih odredbi o postupanju i zaštiti tajnosti podataka.
Podatke se u zdravstvenu dokumentaciju upisuje čitko i točno, uz upisivanje i zaokruživanje ponuđenog odgovora, te se ovjeravaju potpisom i faksimilom doktora medicine, vojnog psihologa i pečatom zdravstvene ustanove.
9.3. Pohrana dokumentacije koja se vodi prema ovim uputama
9.3.1. Dokumentacija iz točke 9.1. od rednog broja 1. do 11. pohranjuje se kod izvršitelja na rok od trideset godina, uz istodobni unos odabranih podataka u odgovarajući modul računalne baze podataka Ministarstva obrane.
9.3.2. Zdravstvena ustanova – izvršitelj pregleda obvezna je ustrojiti evidenciju o izvršenim pregledima koju pohranjuje na rok od petnaest godina.
PRILOG 5
POPIS BOLESTI I SRODNIH ZDRAVSTVENIH PROBLEMA
Popis bolesti i srodnih zdravstvenih problema sastavljen je u skladu s Međunarodnom klasifikacijom bolesti i srodnih zdravstvenih problema, Deseta revizija (u daljnjem tekstu: MKB) što podrazumijeva da je dijagnoza potvrđena u skladu s načelima medicinske struke.
U slučaju izlječenja od bolesti i srodnih zdravstvenih problema, a bez zaostalih funkcionalnih i drugih oštećenja one se ne klasificiraju prema ovom Popisu nego se prikupljeni podaci unose u skupinu anamnestičkih podataka.
Za pojedine bolesti, tjelesne mane, nedostatke, ozljede i posljedice ozljeda stavljena je uz točku Popisa i oznaka (*), što upućuje izvršitelja pregleda da prije donošenja prijedloga ocjene zdravstvene