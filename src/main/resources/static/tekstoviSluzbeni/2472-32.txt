 ovoga članka bit će zamijenjene ispravnim markicama najkasnije u roku 30 dana od dana predaje neispravnih markica rukovatelju trezora.
(11) Markice smještene u glavnom i pomoćnom trezoru koje trošarinski obveznici ne preuzmu u roku od 12 mjeseci od dana podnošenja zahtjeva za tiskanje markica iz članka 88. stavka 1. ovoga Pravilnika bit će uništene istekom toga roka.
(12) Rukovatelji glavnoga trezora i jedan predstavnik tiskare vrše uništenje oštećenih, neispravnih i neiskorištenih markica, o čemu sastavljaju bilješku.
Evidencija o unosu i otpremi duhanskih prerađevina
Članak 92.
(1) Ovlašteni držatelj trošarinskog skladišta u slučaju iz članka 78. stavka 7. Zakona i u slučaju kada vrši prodaju putnicima u izdvojenim prodajnim mjestima trošarinskih skladišta u zračnim lukama koji putuju u drugu državu članicu, odnosno u treću državu ili treći teritorij u obvezi je voditi evidenciju o unosu i otpremi duhanskih prerađevina i istu dostaviti Središnjem uredu sljedećeg radnog dana od dana unosa, odnosno otpreme duhanskih prerađevina na sljedećim obrascima:
1. količine duhanskih prerađevina primljenih u trošarinsko skladište u sustavu odgode plaćanja trošarine, na Obrascu DP-U
2. količine duhanskih prerađevina otpremljenih iz trošarinskog skladišta u sustavu odgode plaćanja trošarine, na Obrascu DP-I.
(2) Obrasci iz stavka 1. ovoga članka tiskani su u Prilogu 32 i 33 ovoga Pravilnika i njegov su sastavni dio.
Dnevni utrošak duhanskih markica
Članak 93.
(1) Ovlašteni držatelj trošarinskog skladišta – proizvođač dužan je rukovatelju pomoćnog trezora podnijeti sljedećeg radnog dana od dana proizvodnje dnevni utrošak duhanskih markica prema zahtjevu za preuzimanje duhanskih markica za označavanje duhanskih prerađevina na Obrascu DUM-DM koji je tiskan u Prilogu 34 ovoga Pravilnika i njegov je sastavni dio.
(2) Trošarinski obveznik duhanskih prerađevina, osim ovlaštenog držatelja trošarinskog skladišta – proizvođača, dužan je rukovatelju glavnoga trezora podnijeti slijedećeg radnog dana od dana puštanja duhanskih prerađevina u slobodan promet, odnosno od dana primitka iz druge države članice dnevni utrošak duhanskih markica na Obrascu DUM-DM iz stavka 1. ovoga članka.
(3) U slučaju iz članka 79. stavka 7. Zakona ovlašteni držatelj trošarinskog skladišta dužan je podnijeti sljedećeg radnog dana od dana lijepljenja markica dnevni utrošak duhanskih markica na Obrascu DUM-DM iz stavka 1. ovoga članka.
(4) Ovlašteni držatelj trošarinskog skladišta – proizvođač dužan je rukovatelju pomoćnog trezora podnijeti sljedećeg radnog dana od dana proizvodnje dnevni utrošak duhanskih markica/markica drugih država članica/markica trećih država radi otpreme u drugu državu članicu/treću državu ili treći teritorij/putnicima u zračnim lukama na Obrascu DUM-IM koji je tiskan u Prilogu 35 ovoga Pravilnika i njegov je sastavni dio.
(5) Rukovatelj pomoćnog trezora putem bilješke vraća ovlaštenom držatelju trošarinskog skladišta – proizvođaču oštećene, neispravne i neiskorištene markice drugih država po završetku proizvodnje ili zatvaranju zahtjeva za preuzimanje istih markica.
Dnevni obračun trošarine
Članak 94.
(1) Trošarinski obveznik duhanskih prerađevina dužan je carinskom uredu nadležnom prema svome sjedištu dostaviti slijedećeg radnog dana od dana nastanka obveze obračunavanja trošarine, odnosno Središnjem uredu sljedećeg radnog dana od dana prodaje putnicima u izdvojenim prodajnim mjestima trošarinskih skladišta u zračnim lukama koji putuju u drugu državu članicu dnevni obračun trošarine na duhanske prerađevine na Obrascu DOT-DP koji je tiskan u Prilogu 36 ovoga Pravilnika i njegov je sastavni dio.
(2) Obrazac DOT-DP iz stavka 1. ovoga članka ne podnosi uvoznik duhanskih prerađevina.
(3) Trošarinski obveznik duhanskih prerađevina koji vrši prodaju putnicima u izdvojenim prodajnim mjestima trošarinskih skladišta u zračnim lukama koji putuju u drugu državu članicu dužan je izvršiti obračun proporcionalne trošarine na cigarete prema zadnje prijavljenoj