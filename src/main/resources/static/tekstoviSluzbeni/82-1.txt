 osiguranju veće od 50% proračunske osnovice, te radi nadzora po izvršenim isplatama prava na posebni doplatak u iznosu od 50% pripadajućeg iznosa osobne invalidnine, ako HRVI iz Domovinskog rata nije u radnom odnosu, ne prima mirovinu i naknadu plaće od dana stjecanja prava na profesionalnu rehabilitaciju kao i tijekom profesionalne rehabilitacije Glavno tajništvo Ministarstva će uputiti nadležnim tijelima do petog dana u svakom tekućem mjesecu, na elektronskom mediju, popis korisnika koji su u prethodnom mjesecu ostvarili navedena prava.
(2) Nadležna tijela će u roku od 10 dana od dana prijema zahtjeva, uputiti Glavnom tajništvu Ministarstva na elektronskom mediju podatke o korisnicima koji ne ostvaruju uvjete iz članka 78. stavka 2. Zakona, iz članka 78. stavka 6. Zakona i iz članka 84. Zakona, a Ministarstvo će s istim tijelima sklopiti ugovor o razmjeni i zaštiti podataka u skladu s odredbama ovog Pravilnika i drugih odgovarajućih propisa.
(3) Glavno tajništvo Ministarstva je obvezno odmah nakon dostave podataka iz stavka 2. ovog članka Pravilnika na elektronskom mediju uputiti prvostupanjskom tijelu popis korisnika koji ne ostvaruju uvjete za stjecanje prava po članku 78. stavku 2. Zakona, po članku 78. stavku 6. Zakona i po članku 84. Zakona na dalje postupanje. Popis obvezno sadrži najmanje sljedeće podatke: ime i prezime osobe, datum rođenja, iznos ostvarene mirovine u prethodnom mjesecu, te podatak o datumu zasnivanja radnog odnosa.
(4) Prvostupanjsko tijelo obvezno je do kraja mjeseca kolovoza svake godine od korisnika obiteljske invalidnine ili korisnika naknade u iznosu obiteljske invalidnine, koji je na redovitom srednjoškolskom obrazovanju ili redovitom sveučilišnom i stručnom studiju dopisom zatražiti dostavu potvrde o nastavku redovitoga srednjoškolskog obrazovanja do 10. rujna tekuće godine, odnosno nastavku redovitoga sveučilišnog i stručnog studija do 10. studenog tekuće godine.
(5) Prvostupanjsko tijelo obvezno je nakon isteka roka za dostavu podataka iz stavka 3. i 4. ovog članka Pravilnika odmah, a najkasnije do svakog 25. dana u tekućem mjesecu, poduzeti mjere za sprječavanje isplate nepripadajućih novčanih prava, odnosno provesti postupak propisan člankom 7. ovog Pravilnika.
(6) Radi kontrole korištenja prava na dopunsko zdravstveno osiguranje člana obitelji smrtno stradalog, zatočenog i nestalog hrvatskog branitelja iz Domovinskog rata, Ministarstvo će nadležnom tijelu Hrvatskog zavoda za zdravstveno osiguranje uputiti na elektronskom mediju popis korisnika koji su za prethodni mjesec ostvarili pravo na obiteljsku invalidninu i na naknadu obiteljske invalidnine.
IV. NADZOR PRESTANKA ISPLATA NOVČANIH PRAVA TEMELJEM SMRTI KORISNIKA
Članak 4.
(1) Prvostupanjsko tijelo obvezno je najkasnije do petog dana svakog tekućeg mjeseca zatražiti od mjesno nadležnog tijela uprave za poslove matičarstva, podatke o umrlim osobama s područja svoje mjesne nadležnosti, uključivo i podatke o osobama koje su umrle izvan područja mjesne nadležnosti tijela uprave za poslove matičarstva, a upisane su u knjige rođenih na području mjesne nadležnosti tijela uprave za poslove matičarstva.
(2) Tijelo uprave nadležno za poslove matičarstva iz stavka 1. ovog članka će podatke iz stavka 1. ovog članka za svaki prethodni mjesec, koji sadrže ime i prezime umrle osobe, ime jednog roditelja, datum smrti, datum rođenja i mjesto prebivališta umrle osobe dostaviti prvostupanjskom tijelu najkasnije do 10. dana u tekućem mjesecu.
(3) Prvostupanjsko tijelo obvezno je nakon zaprimanja podataka iz stavka 2. ovog članka odmah, a najkasnije do svakog 25. dana u tekućem mjesecu, poduzeti mjere za sprečavanje isplate nepripadajućih novčanih prava umrlim korisnicima prava, odnosno provesti postupak utvrđen člankom 6. ovog Pravilnika.
V. NADZOR PO IZVRŠENIM ISPLATAMA NOVČANIH PRAVA ZA KORISNIKE KOJI PREBIVALIŠTE IMAJU U INOZEMSTVU
Članak 5.
(1) Za korisnike novčanih prava koji prebivalište imaju u inozemstvu, prvostupanjsko tijelo će dva puta u