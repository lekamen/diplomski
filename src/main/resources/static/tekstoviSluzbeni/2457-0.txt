129 27.11.2015 Odluka o izmjenama i dopunama Statuta Hrvatske gospodarske komore
HRVATSKA GOSPODARSKA KOMORA
2458
Na temelju članka 6. Zakona o Hrvatskoj gospodarskoj komori (»Narodne novine« br. 66/91 i 73/91) i članka 21. stavka 1. podstavka 1. Statuta Hrvatske gospodarske komore (»Narodne novine« br. 56/91, 10/93, 115/93, 11/94 – pročišćeni tekst, 108/95, 19/96, 64/01, 142/11 i 9/14) Skupština Hrvatske gospodarske komore na 12. sjednici održanoj 19. studenoga 2015. donosi
ODLUKU
O IZMJENAMA I DOPUNAMA STATUTA HRVATSKE GOSPODARSKE KOMORE
Članak 1.
U Statutu Hrvatske gospodarske komore (»Narodne novine« br. 56/91, 10/93, 115/93, 11/94 – pročišćeni tekst, 108/95, 19/96, 64/01, 142/11 i 9/14) članak 1. mijenja se i glasi:
»Ovim Statutom uređuju se zadaće i poslovi Hrvatske gospodarske komore (u nastavku teksta: HGK), prava i dužnosti članica HGK, upravljanje poslovima HGK, oblici organiziranja i rada u HGK, osnivanje predstavništva HGK u inozemstvu, rad sudova pri HGK, suradnja s državnim tijelima, organizacijama i drugim komorama, opći akti HGK i njihovo donošenje, javnost rada HGK, stručna služba HGK te ostvarivanje sredstava za rad HGK.«
Članak 2.
Članak 19. mijenja se i glasi:
»Skupština je najviše tijelo upravljanja HGK. Skupština ima najmanje 77 članova, a najviše 101 člana.«
Članak 3.
Članak 20. mijenja se i glasi:
»Članove Skupštine biraju gospodarska vijeća i strukovna udruženja.
Kriteriji i način izbora članova Skupštine definiraju se Odlukom o kriterijima i načinu izbora članova koju donosi Upravni odbor.
Odluku o raspisivanju izbora donosi Skupština najkasnije 60 dana prije isteka mandata starog saziva Skupštine.«
Članak 4.
Članak 20.a briše se.
Članak 5.
Članak 21. točke 1., 2., 6. i 7. mijenjaju se i glase:
»1. Donosi:
– Statut HGK;
– Program rada;
– Pravilnik o Sudu časti pri HGK;
– Pravilnik o Stalnom arbitražnom sudištu pri HGK;
– Pravilnik o Centru za mirenje pri HGK;
– utvrđuje uzance;
– odluku o financiranju HGK i financijski plan;
– odluku o osnivanju i ukidanju županijskih ili regionalnih komora;
– odluku o raspisivanju izbora za članove Skupštine;
– poslovnik o radu Skupštine.
2. odobrava godišnji izvještaj o radu i usvaja završni račun HGK;
6. odlučuje o stjecanju, opterećenju ili otuđenju nekretnina i druge imovine čija pojedinačna vrijednost prelazi iznos od 5.000.000,00 kuna;
7. odlučuje o sklapanju pravnih poslova čija pojedinačna vrijednost prelazi iznos od 5.000.000,00 kuna;
Dosadašnja točka 7. postaje točka 8.«
Članak 6.
Članak 23. stavak 2. mijenja se i glasi:
»Skupština odlučuje većinom glasova prisutnih članova, a kada odlučuje o Statutu, odluci o financiranju, financijskom planu, osnivanju i ukidanju županijskih ili regionalnih komora i predstavništava HGK u inozemstvu, potrebna je većina glasova svih članova Skupštine.«
Članak 7.
Članak 25. mijenja se i glasi:
»Upravni odbor ima predsjednika, zamjenika i pet članova.
Predsjednik Upravnog odbora je predsjednik HGK.
Odluku o izboru i razrješenju šest članova Upravnog odbora donosi Skupština.
Funkciju zamjenika obnaša član Upravnog odbora po odluci predsjednika HGK.«
Članak 8.
Članak 25.a mijenja se i glasi:
»Zamjenika predsjednika Upravnog odbora i četiri člana predstavnika članica HGK bira se iz reda uglednih gospodarstvenika ili stručnjaka iz područja gospodarstva (prema NKD-u).
Jedan član Upravnog odbora bira se iz redova radnika HGK na prijedlog predsjednika HGK.«
Članak 9.
Članak 26. mijenja se i glasi:
»Upravni odbor:
1. provodi odluke i zaključke Skupštine;
2. priprema prijedlog Statuta, pravilnika i odluka koje donosi Skupština;
3. predlaže zaključke i stavove, te daje mišljenja o pitanjima o kojima će Skupština raspravljati;
4. predlaže Skupštini izbor ili razrješenje predsjednika HGK;
5. donosi Odluku o kriterijima i načinu izbora za članove Skupštine;
6. donosi Odluku o raspisivanju izbora za članove Nadzornog odbora;
7. donosi Odluku o raspisivanju izbora za predsjednika HGK;
8. ustanovljuje i zastupa razvojne interese članica HGK s