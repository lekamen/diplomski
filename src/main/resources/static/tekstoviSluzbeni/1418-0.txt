74 03.07.2015 Odluka o prestanku koncesije na pomorskom dobru u svrhu gospodarskog korištenja pomorskog dobra radi obavljanja djelatnosti uzgoja školjaka i riba na području posebnog rezervata Malostonskog zaljeva i Malog mora
VLADA REPUBLIKE HRVATSKE
1419
Na temelju članka 19. stavka 3. i članka 31. stavka 1. točke 3. i stavka 2. Zakona o pomorskom dobru i morskim lukama (»Narodne novine« br. 158/2003, 100/2004, 141/2006, 38/2009 i 123/2011), Vlada Republike Hrvatske je na sjednici održanoj 2. srpnja 2015. godine donijela
ODLUKU
O PRESTANKU KONCESIJE NA POMORSKOM DOBRU U SVRHU GOSPODARSKOG KORIŠTENJA POMORSKOG DOBRA RADI OBAVLJANJA DJELATNOSTI UZGOJA ŠKOLJAKA I RIBA NA PODRUČJU POSEBNOG REZERVATA MALOSTONSKOG ZALJEVA I MALOG MORA
I.
Koncesija na pomorskom dobru dodijeljena Mirnoj luci – braniteljskoj zadruzi Odlukom o davanju koncesije na pomorskom dobru u svrhu gospodarskog korištenja pomorskog dobra radi obavljanja djelatnosti uzgoja školjaka i riba na području posebnog rezervata Malostonskog zaljeva i Malog mora (»Narodne novine« br. 31/2007, 77/2008, 154/2008, 15/2009, 36/2009, 33/2010 i 117/2010) za uzgojna polja pod brojevima 318, 376, 218, 219, 536 i 543, prestaje radi brisanja Mirne luke – braniteljske zadruge iz Registra Trgovačkog suda u Splitu – stalna služba u Dubrovniku (rješenjem broj Tt-13/2408-1, od 5. veljače 2014. godine), što je utvrđeno uvidom u Sudski registar Ministarstva pravosuđa.
II.
Koncesija iz točke I. ove Odluke prestaje danom donošenja ove Odluke.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: UP/I-022-03/15-04/08
Urbroj: 50301-05/18-15-2
Zagreb, 2. srpnja 2015.
Predsjednik Zoran Milanović, v. r.
