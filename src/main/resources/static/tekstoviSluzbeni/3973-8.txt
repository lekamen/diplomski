 poduzet će odgovarajuće mjere u skladu sa Zakonom protiv proizvođača ili ovlaštenog zastupnika koji je označio radijsku opremu protivno odredbama stavaka 2. i 3. ovoga članka.
Tehnička dokumentacija
Članak 23.
(1) Tehnička dokumentacija mora sadržavati sve podatke ili pojedinosti o sredstvima kojima se proizvođač koristio kako bi osigurao da radijska oprema udovoljava bitnim zahtjevima iz članka 5. ovoga Pravilnika, a osobito mora sadržavati podatke utvrđene u Dodatku 4. ovoga Pravilnika.
(2) Tehnička dokumentacija sastavlja se prije nego što je radijska oprema stavljena na tržište te se redovito usklađuje i dopunjuje.
(3) Tehnička dokumentacija i prepiska, koja se odnosi na bilo koji postupak EU ispitivanja tipa, sastavlja se na službenom jeziku države članice Europske unije u kojoj prijavljeno tijelo ima poslovni nastan, ili na jeziku prihvatljivom prijavljenom tijelu.
(4) Ako tehnička dokumentacija nije sastavljena u skladu sa stavcima 1., 2. i 3. ovoga članka, nadležno inspekcijsko tijelo može zahtijevati od proizvođača ili uvoznika da u određenom roku, o svojem trošku, povjeri tijelu koje je prihvatljivo nadležnom inspekcijskom tijelu provedbu ispitivanja radi provjere sukladnosti s bitnim zahtjevima iz članka 5. ovoga Pravilnika.
IV. PRIJAVLJIVANJE TIJELA ZA OCJENJIVANJE SUKLADNOSTI
Tijelo za ocjenjivanje sukladnosti
Članak 24.
(1) Tijelo za ocjenjivanje sukladnosti može obavljati poslove ocjenjivanja sukladnosti radijske opreme na temelju rješenja o ovlaštenju koje donosi ministar, uz uvjet da to tijelo ima potvrdu hrvatskog nacionalnog akreditacijskog tijela o ispunjavanju uvjeta iz posebnog propisa o prijavljivanju tijela za ocjenjivanje sukladnosti.
(2) Postupak utvrđivanja osposobljenosti tijela za ocjenjivanje sukladnosti u ime Ministarstva provodi hrvatsko nacionalno akreditacijsko tijelo.
(3) Potvrda o akreditaciji mora osobito sadržavati:
– nadnevak izdavanja potvrde
– opseg aktivnosti i proizvode za koje se ovlaštenje izdaje
– ime osobe odgovorne za provedbu postupka utvrđivanja osposobljenosti tijela za ocjenjivanje sukladnosti.
(4) Zahtjev za izdavanje rješenja o ovlaštenju iz stavka 1. ovoga članka, koji tijelo za ocjenjivanje sukladnosti podnosi Ministarstvu, mora sadržavati sljedeće:
– podatke o podnositelju zahtjeva
– presliku potvrde o akreditaciji.
(5) Rješenje o ovlaštenju iz stavka 1. ovoga članka može se vremenski ograničiti ili vrijediti do ukidanja.
(6) Tijelo koje provodi prijavljivanje tijela za ocjenjivanje sukladnosti u smislu ovoga Pravilnika je Ministarstvo.
(7) Ministarstvo će izvijestiti Europsku komisiju i druge države članice Europske unije o prijavljenim tijelima za provedbu postupaka ocjenjivanja sukladnosti radijske opreme s bitnim zahtjevima iz članka 5. ovoga Pravilnika, o opsegu izdanih ovlaštenja, o svakoj promjeni u vezi s izdanim ovlaštenjima te o tijelima nadležnima za provedbu nadzora nad primjenom ovoga Pravilnika.
(8) Ministarstvo će obavijestiti prijavljeno tijelo za ocjenjivanje sukladnosti o identifikacijskom broju koji mu je dodijelila Europska komisija.
(9) Prijavljeno tijelo za ocjenjivanje sukladnosti mora ispunjavati uvjete utvrđene posebnim propisom o prijavljivanju tijela za ocjenjivanje sukladnosti tijekom cijelog razdoblja važenja rješenja o ovlaštenju iz stavka 1. ovoga članka.
(10) Smatra se da tijelo za ocjenjivanje sukladnosti, koje ima potvrdu o akreditaciji hrvatskog nacionalnog akreditacijskog tijela, udovoljava uvjetima iz ovoga Pravilnika i posebnog propisa o prijavljivanju tijela za ocjenjivanje sukladnosti s obzirom na opseg aktivnosti i proizvoda obuhvaćenih tom akreditacijom.
(11) Hrvatsko nacionalno akreditacijsko tijelo će za potrebe Ministarstva najmanje jedanput godišnje obavljati redovite provjere, a na zahtjev Ministarstva i izvanredne provjere osposobljenosti prijavljenih tijela za ocjenjivanje sukladnosti, te o obavljenim provjerama redovito izvješćivati Ministarstvo.
(12) Ako hrvatsko nacionalno akreditacijsko tijelo u redovitoj ili