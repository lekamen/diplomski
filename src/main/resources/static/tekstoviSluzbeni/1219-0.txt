63 06.06.2015 Presuda Upravnog suda u Rijeci broj: 3 UsI-1761/13-16 od 27. ožujka 2015.
UPRAVNI SUD U RIJECI
1220
PRESUDA
Upravni sud u Rijeci, po sutkinji Mariji Renner Jakovljević, dipl. iur., uz sudjelovanje Marijane Andrijević, zapisničarke, u upravnom sporu tužitelja Davora Šarića iz Rijeke, Ante Pilepića 1, protiv tuženika Hrvatske regulatorne agencije za mrežne djelatnosti (ranije Hrvatske agencije za poštu i elektroničke komunikacije), Zagreb, Roberta Frangeša Mihanovića 9, uz sudjelovanje zainteresirane osobe Hrvatskog Telekoma d.d., Zagreb, Roberta Frangeša Mihanovića 9, radi rješavanja spora između korisnika i operatera, 27. ožujka 2015.,
presudio je
Poništava se rješenje tuženika Hrvatske agencije za poštu i elektroničke komunikacije, klasa: UP/I-344-07/13-01/78, urbroj: 376-05/LGŠ-13-06 (DM) od 20. rujna 2013. te se predmet vraća tuženiku na ponovan postupak.
Obrazloženje
Osporavanim rješenjem tuženika Hrvatske agencije za poštu i elektroničke komunikacije klasa: UP/I-344-07/13-01/78, urbroj: 376-05/LGŠ-13-06 (DM) od 20. rujna 2013. obustavljen je postupak inspekcijskog nadzora nad društvom Hrvatski Telekom d.d. Zagreb, Savska cesta 32 (ovdje zainteresirane osobe), uz obrazloženje da ne postoje pravne pretpostavke za vođenje postupka.
Osporavajući zakonitost navedenog rješenja tuženika od 20. rujna 2013. zbog pogrešno i nepotpunog utvrđenog činjeničnog stanja i pogrešne primjene materijalnog prava, tužitelj je podnio tužbu koja je kod ovog Suda zaprimljena 31. listopada 2013. pod poslovnim brojem 4 UsI-1761/13, a u kojoj tužitelj u bitnome navodi da je u konkretnom slučaju povrijeđena odredba članka 18. stavak 3. Pravilnika o prenosivosti broja (»Narodne novine« broj 100/12, u nastavku teksta Pravilnik) budući da ovdje zainteresirana osoba kao primatelj broja nije obavijestila tužitelja kao podnositelja zahtjeva za prijenos broja, o razlozima odbijanja njegova zahtjeva za prijenos brojeva 095/5240-246 i 095/5372-609. Ističe da je u konkretnom slučaju povrijeđena i odredba članka 19. stavka 5. gore navedenog Pravilnika uz obrazloženje da je Tele2 kao davatelj broja neopravdano blokirao prijenos gore navedena dva broja (095/5240-246 i 095/5372-609) u mrežu ovdje zainteresirane osobe istaknuvši da je tužitelj suprotno navodima Tele2 izvršio pozive i time aktivirao kartice, ali da na centrali Tele2 iz njemu nepoznatog razloga nije prikazan aktivan status kartice, a koju činjenicu da je i sam tuženik utvrdio, ali unatoč tome da nije postupio po navedenoj odredbi članka 19. stavka 5. Pravilnika, nego je donio osporavano rješenje kojim se obustavlja postupak inspekcijskog nadzora nad ovdje zainteresiranom osobom. Iz navedenog razloga tvrdi da je inspektor elektroničkih komunikacija trebao utvrditi da je došlo do kršenja odredaba Pravilnika, te odrediti davatelju broja provedbu prijenosa zatraženog broja u najkraćem mogućem roku, a uz to i naložiti istom da plati odštetu tužitelju zbog nepravovremenog prijenosa gore navedenih dvaju brojeva, a što da isti nije učinio. Nastavno, tužitelj navodi da je zahtjeve za prijenos brojeva 099/6704-699, 091/9387-937, 095/5240-354, 095/5240-246 i 095/5372-609 u mrežu zainteresirane osobe podnio 29. travnja 2013. u Konzumovoj prodavaonici u Rijeci, da je u zahtjevu za prijenos brojeva zaposlenica samovoljno napisala 7. svibnja 2013. kao novi datum prijenosa broja, umjesto da je upisala u rubriku datum prijenosa broja 29. travnja 2013. Smatra da je za gore navedene brojeve trebao biti izvršen prijenos brojeva do 3. svibnja 2013. sukladno odredbi članka 15. stavka 1. Pravilnika, imajući u vidu datum potpisivanja zahtjeva, iz kojeg razloga da je zainteresirana osoba kao primatelj broja trebala zanemariti datum koji je u zahtjevu samovoljno upisala djelatnica Konzuma i izvršiti prijenos brojeva do 3. svibnja 2013., a ne do 7. svibnja 2013. Slijedom navedenog, tužitelj smatra da se radi o nepravovremenom prijenosu i preostala tri broja te da ima pravo na naknadu sukladno odredbi članka 23.