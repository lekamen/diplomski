 Ocjenjivačkog odbora dostaviti obrazloženje/ispravak.
(8) Plan informiranja i promoviranja za koji korisnik na zaprimljeni Zahtjev za obrazloženje/ispravak ne dostavi tražene podatke u propisanom roku (ili ako ti podaci budu nepotpuni ili neodgovarajućeg sadržaja) biti će negativno ocijenjen kao nepotpun te će Zahtjev za potporu biti odbijen.
(9) Nakon ocjene svih Planova informiranja i promoviranja od strane Ocjenjivačkog odbora Ministarstvo šalje Agenciji za plaćanja ocjene s pripadajućim bodovima za korisnike koji su podnijeli Zahtjev za potporu
(10) Agencija za plaćanja provodi postupak rangiranja Zahtjeva za potporu temeljem ostvarenih bodova iz ocjene Plana informiranja i promoviranja te temeljem ostvarenih bodova ostalih kriterija rangiranja iz Priloga II ovoga Pravilnika
(11) Nakon podnošenja Zahtjeva za potporu korisnik može započeti s provođenjem aktivnosti sukladno navedenom u Planu informiranja i promoviranja na vlastiti rizik i prije donošenja Odluke o dodjeli sredstava.
(12) Provedba aktivnosti prikazanih u Planu informiranja i promoviranja mora biti realizirana u razdoblju od najviše od pet godina od izdavanja Odluke o dodjeli sredstava.
(13) Podaci navedeni u Planu informiranja i promoviranja podložni su provjerama nadležnih institucija i nakon isplate EPFRR sredstava i to u periodu od pet godina nakon konačne isplate EPFRR potpore.
OPĆI UVJETI ZA PODMJERE
Članak 14.
(1) Korisnik prilikom podnošenja Zahtjeva za potporu mora imati podmirene odnosno regulirane financijske obveze prema državnom proračunu Republike Hrvatske.
(2) Korisnik je dužan uz Zahtjev za potporu dostaviti Izjavu da mu nisu dodijeljena bespovratna sredstva za iste prihvatljive troškove u okviru Podmjere za koji je podnio zahtjev za potporu od strane središnjih tijela državne uprave, jedinice lokalne i područne (regionalne) samouprave, pravne osobe koja dodjeljuje državne potpore te fondova Europske unije.
(3) Nije dozvoljeno poduzimanje radnji koje bi mogle dovesti do financiranja istih prihvatljivih aktivnosti ostalih fondova Europske unije, uključujući i prijavu na natječaj za dodjelu sredstava.
(4) Korisnici u teškoćama u smislu Smjernica o državnim potporama za sanaciju i restrukturiranje nefinancijskih poduzetnika u teškoćama (SL C 249, 31. 7. 2014.) nisu prihvatljivi kao korisnici.
(5) Korisniku u Programskom razdoblju 2014. – 2020. u okviru Podmjere 3.2. može biti odobren samo jedan Zahtjev za potporu u trajanju do pet uzastopnih godina.
(6) Preračunavanje tečaja eura u kune obavlja se prema mjesečnom tečaju eura utvrđenom od Europske komisije za mjesec u kojem je podnesen Zahtjev za potporu objavljenom na mrežnoj stranici Europske komisije: http://ec.europa.eu/budget/inforeuro/.
Neprihvatljivi troškovi
Članak 15.
Neprihvatljivi troškovi za sufinanciranje u Mjeri 03 su:
a) porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a
b) drugi porezi, naknade i doprinosi
c) kamate,
d) novčane kazne
e) plaćanje u gotovini i
f) troškovi nastali prije podnošenja Zahtjeva za potporu.
Kriteriji odabira
Članak 16.
(1) Kriteriji odabira Zahtjeva za potporu primjenjuju na sve potpune, pravovremene i prihvatljive zahtjeve korisnika, a određeni su u Prilogu I i Prilogu II ovoga Pravilnika.
(2) Kriterije odabira iz stavka 1. ovoga članka prethodno odobrava Odbor za praćenje Programa ruralnog razvoja Republike Hrvatske za razdoblje 2014. – 2020.
(3) Da bi korisnik bio prihvatljiv za dodjelu javne potpore mora mu biti dodijeljen minimalan broj bodova sukladno Prilogu I ili Prilogu II ovoga Pravilnika ovisno o tipu operacije za koji je podnijet Zahtjev za potporu.
III. ZAHTJEV ZA POTPORU, POSTUPAK OBRADE I DONOŠENJE ODLUKA
Podnošenje Zahtjeva za potporu
Članak 17.
(1) Zahtjev za potporu podnosi se temeljem Natječaja o provedbi Mjere 03 Podmjere 3.1. i 3.2. kojeg raspisuje Agencija za plaćanja.
(2) Natječaj iz stavka 1. ovoga članka objavljuje se u