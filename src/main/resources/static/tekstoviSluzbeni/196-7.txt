Direkcije Zavoda obavlja stručno-medicinsko vještačenje te daje nalaz, mišljenje i ocjenu o pravima osiguranih osoba u drugostupanjskom upravnom postupku u slučajevima kada je stručno-medicinski vještačeno od strane liječničkog povjerenstva regionalnog ureda Zavoda u prvostupanjskom upravnom postupku ako se žalbeni navodi odnose na provedeno stručno-medicinsko vještačenje u prvom stupnju, kao i u svim drugim slučajevima za potrebe provođenja drugostupanjskog upravnog postupka kada je isto zatraženo od strane službene osobe koja vodi postupak, ako je prema ocjeni službene osobe isto potrebno radi utvrđivanja činjeničnog stanja i donošenja rješenja o pravu osigurane osobe iz obveznog zdravstvenog osiguranja, odnosno prava na rodiljne i roditeljske potpore.
(3) Nalaz, mišljenje i ocjenu iz stavka 1. i 2. ovoga članka liječničko povjerenstvo Direkcije Zavoda daje na osnovi medicinske dokumentacije ugovorne zdravstvene ustanove, odnosno ugovornog zdravstvenog radnika privatne prakse, na osnovi medicinske dokumentacije inozemne zdravstvene ustanove, odnosno inozemne ordinacije privatne prakse te druge relevantne dokumentacije, a na tiskanici koju posebnom odlukom propisuje ravnatelj Zavoda.
(4) Liječničko povjerenstvo Direkcije Zavoda obvezno je nalaz, mišljenje i ocjenu u slučaju iz stavka 1. točke 1. ovoga članka donijeti što prije, a najkasnije u roku od 15 dana.
(5) U slučaju iz stavka 1. točke 2. ovoga članka liječničko povjerenstvo Direkcije Zavoda obvezno je nalaz, mišljenje i ocjenu donijeti odmah, a najkasnije prvog idućeg radnog dana od zaprimanja zahtjeva.
(6) Liječničko povjerenstvo Direkcije Zavoda obvezno je u slučaju iz stavka 2. ovoga članka nalaz, mišljenje i ocjenu donijeti što prije, a najkasnije u roku od 15 dana od zaprimanja predmeta drugostupanjskog upravnog postupka, osim u slučajevima iz članka 11. stavka 1. točke 1. ovoga Pravilnika kada je nalaz, mišljenje i ocjenu obvezno donijeti odmah, a najkasnije prvog idućeg radnog dana od zaprimanja predmeta drugostupanjskog upravnog postupka.
Liječničko povjerenstvo za ortopedska i druga pomagala Direkcije Zavoda
Članak 20.
(1) Liječničko povjerenstvo za ortopedska i druga pomagala Direkcije Zavoda daje odobrenje osiguranim osobama Zavoda za ostvarivanje prava na ortopedska i druga pomagala, odnosno dentalna pomagala u slučajevima utvrđenim općim aktom Zavoda o ortopedskim i drugim pomagalima, odnosno dentalnim pomagalima.
(2) Liječničko povjerenstvo za ortopedska i druga pomagala Direkcije Zavoda obavlja stručno-medicinsko vještačenje u slučaju kada rješava o pravima osiguranih osoba na ortopedska i druga pomagala, kao i u svim drugim slučajevima za potrebe provođenja drugostupanjskog upravnog postupka, kada to zatraži službena osoba koja vodi postupak, ako je isto prema ocjeni službene osobe potrebno radi utvrđivanja činjeničnog stanja i donošenja rješenja o pravu osigurane osobe iz obveznog zdravstvenog osiguranja na ortopedska i druga pomagala.
(3) Liječničko povjerenstvo za ortopedska i druga pomagala Direkcije Zavoda nalaz, mišljenje i ocjenu daje na osnovi medicinske dokumentacije ugovorne zdravstvene ustanove, odnosno ugovornog zdravstvenog radnika privatne prakse te druge relevantne dokumentacije, a iznimno i pregledom osigurane osobe u kojem slučaju članovi povjerenstva sami određuju mjesto i način obavljanja pregleda.
(4) Liječničko povjerenstvo za ortopedska i druga pomagala Direkcije Zavoda nalaz, mišljenje i ocjenu u slučaju iz stavka 1. ovoga članka daje na tiskanici propisanoj općim aktom Zavoda o ortopedskim i drugim pomagalima, a u slučaju iz stavka 2. ovoga članka na tiskanici koju posebnom odlukom propisuje ravnatelj Zavoda.
(5) Liječničko povjerenstvo za ortopedska i druga pomagala Direkcije Zavoda obvezno je u slučaju iz stavka 1. ovoga članka nalaz, mišljenje i ocjenu donijeti odmah, a najkasnije u roku od 8 dana od dana zaprimanja zahtjeva.
(6) Liječničko povjerenstvo za ortopedska i druga pomagala Direkcije Zavoda obvezno je u slučaju iz