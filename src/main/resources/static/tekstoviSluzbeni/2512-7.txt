 zubi i usne šupljine i donosi rendgenska snimka zubi (ortopantomogram) ako nije napravljen. Kod ronitelja se obraća osobita pozornost da nema znakovite pokretljivosti zubi, što je značajno u specifičnoj patologiji koja je vezana za radnu funkciju zubala, kao što je nošenje maske za kisik i disalice za ronjenje.
4.5. Kod psihologijskih ispitivanja obvezno se testira psihomotorika i senzomotorne sposobnosti.
4.6. Rtg snimka pluća obvezna je prije testa barofunkcije i kod prethodnog pregleda. Može se prihvatiti nalaz urađen u prethodnih šest mjeseci.
4.7. Test barofunkcije. Obvezan test za sve vojne ronitelje pri prethodnom i izvanrednom pregledu. Zadovoljavaju kandidati koji test ispune pri prvom ili kroz dva sukcesivna testiranja u razmacima od po tjedan dana. Test se izvodi u rekompresijskoj komori tlačenjem osobe do tlaka ekvivalentnog dubini 20 metara. Ukupno tlačenje ne treba biti dulje od 5 minuta, s tim što se za prvih 10 metara dopušta tri minute, a za preostalo tlačenje od 10 do 20 metara još dvije minute. Nakon dekompresije otoskopski se kontroliraju bubnjići, a zaključak o ispunjenju kriterija daje tek ako na bubnjićima nema znatnijih barotraumatskih oštećenja.
4.8. EEG u prethodnom pregledu za ronitelje koji rone na mješavine i čisti kisik. Obvezan kod izvanrednog pregleda u slučaju preobuke s lakog ronitelja na protuminskog ronitelja.
4.9. Apsolutne kontraindikacije za profesionalno autonomno ronjenje za potrebe Oružanih snaga RH predstavljaju sljedeće utvrđene bolesti i srodna stanja: epilepsija, shizofrenija, izražena agresivnost i anksioznost, bolesti središnjeg i perifernog živčanog sustava, vrtoglavice, klaustrofobija, hidrofobija, tuberkuloza, bronhospatičke epizode, pneumotoraks, stanje nakon operativnih zahvata na plućima, rekonstruktivni zahvati na strukturi srednjeg uha, bolesti ovisnosti o alkoholu i opojnim drogama, kronične bolesti srca i krvnih žila, hipertenzija, endokrine bolesti, trajne funkcionalne promjene lokomotoričkog sustava, daltonizam, ranija dekompresijska bolest tip II. i trudnoća (žene).
4.10. Kontraindikacije za autonomno ronjenje su sve akutne bolesti, poremećaj funkcije Eustahijeve tube, kronični sinusitis i zubni karijes.
5. Dokumentacija potrebna za donošenje ocjene zdravstvene sposobnosti
Evidencija i dokumentacija proistekla iz zdravstvenih pregleda i psihologijskih ispitivanja mora osigurati:
– uvid u rezultate i nalaze zdravstvenog pregleda, psihologijskih ispitivanja i druge učinjene obrade pripadnika Oružanih snaga
– mogućnost donošenja ocjene zdravstvene sposobnosti pripadnika Oružanih snaga
– mogućnost provjere stručnog rada na ocjenjivanju zdravstvene sposobnosti pripadnika Oružanih snaga.
Na osnovi medicinske dokumentacija proistekle iz obavljenog zdravstvenog pregleda, Psihološkog nalaza i rezultata psihologijskog ispitivanja (tiskanica PN-1), Potvrde izabranog doktora medicine (tiskanica P), Upitnika anamnestičkih podataka (tiskanica I), rješenja o utvrđenom postotku tjelesnog oštećenja s pripadajućim nalazom i mišljenjem ako ga osoba posjeduje odnosno aktivnosti zbog koje se odabir provodi specijalist medicine rada izdaje Uvjerenje o zdravstvenoj sposobnosti (tiskanica UZS-RI), dok zdravstvena komisija za zrakoplovno osoblje donosi Nalaz i mišljenje (tiskanica NM-ZO) na temelju kojeg izdaje Uvjerenje o zdravstvenoj sposobnosti zrakoplovnog osoblja (tiskanice UZS-ZO i UZS-PD).
Kada se na temelju Uvjerenja o zdravstvenoj sposobnosti donosi odluka o nesposobnosti za djelatnu vojnu službu, dokumentacija se obvezno dopunjuje Obrascem 1–IN iz članka 32. stavka 1. Pravilnika, a koje traži prvostupanjska zdravstvena komisija.
Za djelatne vojne osobe koje su na duljem bolovanju ili su u statusu liječenja i bolovanja za donošenje odluke o ocjeni zdravstvene sposobnosti potrebni su Obrazac 1-IN, Obrazac 2-IN iz članka 32. stavka 2. Pravilnika, medicinska dokumentacija propisana općim propisima za medicinsko vještačenje u mirovinskom osiguranju, potvrda o statusu djelatne vojne