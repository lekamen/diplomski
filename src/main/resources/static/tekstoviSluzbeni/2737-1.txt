 propusta u postupku njihova donošenja ništetni, sukladno članku 150. stavku 12. Zakona o radu. Podnositelj, nadalje, ističe da su osporavani Pravilnik i Pravilnik o izmjeni i dopuni Pravilnika, u dijelu koji se odnosi na sistematizaciju radnih mjesta u Odjelu za komunalnu djelatnost, Odsjeku komunalnog i prometnog redarstva nesuglasni sa »Zakonom o komunalnom redarstvu« zbog nezakonitog propisivanja stručne spreme potrebne za radno mjesto komunalnog redara te nezakonitih motiva zbog kojih je donesen. Navodi da je osporavanim Pravilnikom za radno mjesto komunalnog redara propisana stručna sprema sveučilišnog prvostupnika ili stručnog prvostupnika, a što je protivno «Zakonu o komunalnom redarstvu« koji propisuje IV. stupanj stručne spreme za komunalne redare. Pored toga, ističe da se osporavanim Pravilnikom smanjio broj radnih mjesta u upravnim tijelima Grada Makarske, a što je dovelo do toga da su dva službenika, među kojima je i podnositelj, stavljeni na raspolaganje. Ukazuje na nezakonite motive smanjivanja broja komunalnih redara u Gradu Makarskoj i stavljanje na raspolaganje podnositelja. Mišljenja je da je nakon što je podnio kaznenu prijavu protiv sebi nadređenog službenika i zamjenice gradonačelnika Grada Makarske, osporavani Pravilnik izmijenjen na način da za podnositelja više ne postoji radno mjesto u Gradskoj upravi Grada Makarske. Predlaže ukidanje osporavanog Pravilnika i Pravilnika o izmjeni i dopuni Pravilnika u cijelosti, a do donošenja presude predlaže obustavu izvršenja osporavanog Pravilnika.
Sud je, odgovarajućom primjenom članka 32. Zakona o upravnim sporovima (»Narodne novine« 20/10., 143/12. i 152/14.; u daljnjem tekstu: ZUS), dostavio zahtjeve donositelju osporavanih akata na očitovanje.
Donositelj osporavanih akata nije dostavo Sudu očitovanje o zahtjevima.
Zahtjevi su osnovani.
Prema članku 3. stavku 2. ZUS-a, predmet upravnog spora je i ocjena zakonitosti općeg akta jedinica lokalne i područne (regionalne) samouprave, pravne osobe koja ima javnu ovlast i pravne osobe koja obavlja javnu službu.
Opće akte u svom samoupravnom djelokrugu donosi predstavničko tijelo općine, grada i županije (članak 73. stavak 1. Zakona o lokalnoj i područnoj (regionalnoj) samoupravi).
Izvršno tijelo jedinice lokalne i jedinice područne (regionalne) samouprave (općinski načelnik, gradonačelnik i župan) osigurava izvršavanje općih akata predstavničkog tijela te nije ovlašten donositi opće akte iz samoupravnog djelokruga jedinice lokalne i područne (regionalne) samouprave.
Člankom 4. Zakona o službenicima i namještenicima u lokalnoj i područnoj (regionalnoj) samoupravi propisano je da izvršno tijelo jedinice lokalne i jedinice područne (regionalne) samouprave donosi pravilnik o unutarnjem redu za upravna tijela jedinica lokalne samouprave na temelju kojeg se službenici i namještenici primaju u službu i raspoređuju na slobodna radna mjesta, kojim se utvrđuje unutarnje ustrojstvo upravnih tijela, nazivi i opisi poslova radnih mjesta, stručni i drugi uvjeti za raspored na radna mjesta, broj izvršitelja i druga pitanja od značaja za rad upravnih tijela u skladu sa Statutom i općim aktima lokalne jedinice.
U okviru nadležnosti izvršnog tijela jedinice lokalne i područne (regionalne) samouprave propisane člankom 48. Zakona o lokalnoj i područnoj (regionalnoj) samoupravi, izvršno tijelo usmjerava djelovanje upravnih tijela jedinice lokalne, odnosno područne (regionalne) samouprave u obavljanju poslova iz njihovog samoupravnog djelokruga te nadzire njihov rad.
Iz navedenih zakonskih odredaba proizlazi da je izvršno tijelo jedinice lokalne i područne (regionalne) samouprave ovlašteno donositi opće akte internog karaktera, dakle opće akte kojima se uređuju odnosi u samim tijelima jedinice lokalne i područne (regionalne) samouprave i koji djeluju samo prema unutra.
Prema stajalištu Ustavnog suda Republike Hrvatske izraženom u rješenju broj: U-II-5157/05 i dr. od 5. ožujka 2012. (»Narodne novine« 41/12.) te dosadašnjoj praksi ovoga