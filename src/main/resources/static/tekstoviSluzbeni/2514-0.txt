134 11.12.2015 Pravilnik o izmjenama i dopunama Pravilnika o utvrđivanju zdravstvenih, psihičkih, tjelesnih i sigurnosnih uvjeta za prijam u službu u Oružane snage Republike Hrvatske
MINISTARSTVO OBRANE
2515
Na temelju članka 34. stavka 2. Zakona o službi u Oružanim snagama Republike Hrvatske (»Narodne novine«, br. 73/13 i 75/15), donosim
PRAVILNIK
O IZMJENAMA I DOPUNAMA PRAVILNIKA O UTVRĐIVANJU ZDRAVSTVENIH, PSIHIČKIH, TJELESNIH I SIGURNOSNIH UVJETA ZA PRIJAM U SLUŽBU U ORUŽANE SNAGE REPUBLIKE HRVATSKE
Članak 1.
U Pravilniku o utvrđivanju zdravstvenih, psihičkih, tjelesnih i sigurnosnih uvjeta za prijam u službu u Oružane snage Republike Hrvatske (»Narodne novine«, br. 13/14) članak 3. stavak 2. mijenja se i glasi:
»(2) Kandidati za dragovoljno vojno osposobljavanje koji nisu ispunili uvjete za prijam na dragovoljno vojno osposobljavanje ne mogu pristupiti ponovnom postupku prijma prije isteka roka od godine dana od dana kada je utvrđeno neudovoljavanje uvjetima.«
Članak 2.
U članku 18. stavak 3. mijenja se i glasi:
»(3) Na temelju uvida u Izjavu iz stavka 2. ovoga članka zdravstveni djelatnik može isključiti kandidata iz daljnjeg postupka odabira odnosno upućivanja na dragovoljno vojno osposobljavanje ili zatražiti ponovni prethodni zdravstveni pregled.«
Članak 3.
U članku 35. stavku 4. podstavku 6. iza riječi: »na vojnu izobrazbu i školovanje« dodaju se riječi: »u skladu s pravilnikom kojim se uređuje izobrazba.«
Članak 4.
U članku 41. stavku 1. podstavku 1. iza riječi: »razine grane Oružanih snaga« dodaju se riječi: »Hrvatskom vojnom učilištu »Dr. Franjo Tuđman«, Zapovjedništvu Zapovjedništva za obuku i doktrinu »Fran Krsto Frankopan« i Središnjici za upravljanje osobljem, najkasnije do kraja srpnja tekuće godine«.
Članak 5.
U članku 43. dodaju se novi stavci 5., 6. i 7. koji glase:
»(5) Osoba iz članka 42. stavka 1. podstavka 1. koja na izvanrednoj provjeri nije ispunila propisane kriterije može uputiti zahtjev nadređenom zapovjedniku za osnivanje povjerenstva koje će provoditi sljedeću izvanrednu provjeru.
(6) Povjerenstvo iz stavka 5. ovoga članka osniva zapovjednik bojne, njoj ravne ili više razine u roku od osam dana od dana podnošenja zahtjeva. Povjerenstvo se sastoji od tri člana od kojih je najmanje jedan član kineziolog.
(7) Osoba iz stavka 5. ovoga članka može tijekom kalendarske godine najviše dva puta uputiti zahtjev za osnivanje povjerenstva u skladu sa stavcima 5. i 6. ovoga članka.«
Članak 6.
Članak 44. mijenja se i glasi:
»Provjera tjelesne spremnosti ne provodi se za:
– osobe koje u tekućoj godini navršavaju 55 ili više godina života
– osobe koje su u planiranim terminima provjere tjelesne spremnosti bile privremeno nesposobne/spriječene za rad na temelju izvješća izabranog doktora medicine (bolovanja)
– osobe koje tijekom kalendarske godine nisu bile u mogućnosti pristupiti provjeri tjelesne spremnosti zbog sudjelovanja u operacijama potpore miru, operacijama odgovora na krize, humanitarnim operacijama i drugim aktivnostima u inozemstvu koje traju dulje od devet mjeseci
– vrijeme trudnoće (na temelju liječničke potvrde izabranog specijalista ginekologa), rodiljnog i roditeljskog dopusta
– osobe koje u planiranim terminima provjere tjelesne spremnosti imaju privremenu zabranu tjelesnog naprezanja zbog akutnog stadija bolesti ili srodnog zdravstvenog problema (posljedice ozljede i dr.) na temelju potvrde izabranog doktora medicine.«
Članak 7.
Iza članka 44. dodaju se članci 44.a i 44.b koji glase:
»Članak 44.a
(1) Osoba iz članka 44. stavka 1. podstavka 6. obvezna je nadređenog zapovjednika odnosno čelnika bez odgode obavijestiti o dobivanju liječničke potvrde o privremenoj zabrani tjelesnog naprezanja. Na liječničkoj potvrdi mora biti navedeno vremensko razdoblje trajanja zabrane.
(2) Nadređeni zapovjednik odnosno čelnik obvezan je osobu iz stavka 1. ovoga članka uputiti na izvanrednu provjeru tjelesne spremnosti u roku od 30 dana od dana prestanka privremene zabrane tjelesnog naprezanja.
(3) Osoba iz