 izmjenama i dopunama Zakona o sigurnosti prometa na cestama koji je objavljen u »Narodnim novinama« broj 64 od 10. lipnja 2015. (u daljnjem tekstu: ZID ZSPNC-a/15).
Člankom 7. ZID-a ZSPNC-a/15 propisano je:
»Članak 7.
U članku 221. stavci 3. i 4. brišu se.«
Člankom 16. ZID-a ZSPNC-a/15 propisano je:
»Članak 16.
U članku 285. stavku 1. točka 3. briše se.
Dosadašnje točke 4., 5., 6. i 7. postaju točke 3., 4., 5. i 6.«
Člankom 18. ZID-a ZSPNC-a/15 propisano je:
»Članak 18.
Ovaj Zakon stupa na snagu prvoga dana od dana objave u 'Narodnim novinama'.«
Iz navedenog slijedi da su članci 221. stavci 3. i 4. i 285. stavak 1. točka 3. ZSPNC-a prestali važiti 11. lipnja 2015., kada je stupio na snagu ZID ZSPNC-a/15.
4. Člancima 32. i 61. Ustavnog zakona propisano je:
»Članak 32.
Ustavni sud će rješenjem odbaciti ... prijedlog ... kad ne postoje pretpostavke za odlučivanje o biti stvari.«
»Članak 61.
Ustavni sud može obustaviti postupak ako podnositelj zahtjeva ... odustane, a mora u slučajevima kad prestanu postojati pretpostavke za vođenje postupka.«
Prestankom važenja preostalog osporenog dijela članka 221. stavaka 3. i 4. u vezi s člankom 285. stavkom 1. točkom 3. ZSPNC-a prestale su postojati pretpostavke za odlučivanje o biti stvari.
Stoga je Ustavni sud u odnosu na zahtjev podnositelja postupak obustavio, a u odnosu na prijedloge predlagatelja iste je odbacio.
5. Stoga je, na temelju članaka 32. i 61. Ustavnog zakona, riješeno kao u točkama I. i II. izreke.
6. Odluka o objavi rješenja (točka III. izreke) temelji se na članku 29. stavku 1. Ustavnog zakona.
Broj: U-I-1716/2015
Zagreb, 24. srpnja 2015.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
