 je i navedena činjenica odlučna u smislu olakotne okolnosti koja je od utjecaja na odmjeravanje kazne u kraćem trajanju.
Upravo jer osporavani akt uopće ne sadrži razloge o toj odlučnoj činjenici podnositelj ustavne tužbe smatra da mu je povrijeđeno njegovo ustavno pravo na pravično suđenje zajamčeno čl. 29. st. 1. Ustava Republike Hrvatske i jednakost svih pred zakonom određeno čl. 14. st. 2. Ustava Republike Hrvatske.
To jer Vrhovni sud Republike Hrvatske u osporavanom aktu, kao i prvostupanjski sud, prilikom izbora vrste i mjere kazne nisu uzeli u obzir sve okolnosti koje utječu na to da kazna, u konkretnom slučaju, bude manja, a koja dužnost suda propisana je čl. 56. st. 2. Kaznenog zakona.
Navedeno je imalo za posljedicu činjenicu da je podnositelju ustavne tužbe za počinjena kaznena djela izrečena prerigorozna kazna.
Nadalje, podnositelj ustavne tužbe smatra da su njegova označena ustavna prava povrijeđena uslijed činjenice da su razlozi trećestupanjskog suda kojim potvrđuje odluku o kazni nedostatno obrazloženi u pogledu okolnosti koji opravdavaju izricanje upravo tolikih pojedinačnih kazni odnosno izrečene jedinstvene kazne.«
1.2. Ocjena Ustavnog suda
45. Ustavni sud ističe da pravo na obrazloženu sudsku odluku podrazumijeva pozitivnu obvezu sudova da u svojim presudama navedu razloge kojima su se vodili pri njihovu donošenju. Međutim, eventualna povreda prava na pošteno suđenje zbog propusta suda da se te obveze pridržava uvijek će ovisiti o osobitim okolnostima svakog konkretnog slučaja. Ta obveza postoji i izvire iz članka 6. stavka 1. Konvencije.
46. ESLJP je u predmetu Gorou protiv Grčke (br. 2) (presuda Velikog vijeća od 20. svibnja 2009., zahtjev br. 12686/03) naveo opća stajališta u odnosu na prigovor podnositelja da postupak nije bio pošten jer presuda nije bila valjano obrazložena:
»37. Sud ponavlja da članak 6. stavak 1. Konvencije obvezuje sudove da daju razloge za svoje odluke, ali on se ne smije shvatiti kao da zahtijeva detaljan odgovor na svaki argument. Stupanj do kojeg se ta dužnost primjenjuje može varirati sukladno prirodi odluke. Štoviše, nužno je uzeti u obzir, inter alia, različitost prijedloga (submissions) koje parničar može podastrijeti sudovima i različitost koja postoji u državama ugovornicama kad je riječ o zakonskim odredbama, običajnim pravilima, pravnom mišljenju te prezentaciji i pripremi nacrta presuda. To su razlozi zbog kojih o pitanju jesu li sudovi propustili ispuniti obvezu iznošenja razloga koji izvire iz članka 6. stavka 1. može biti odlučeno u svjetlu okolnosti slučaja (vidjeti među ostalim izvorima, Ruiz Torija protiv Španjolske, 9. prosinca 1994., § 29., i Van de Hurk protiv Nizozemske, 19. travnja 1994., § 61. ...).«
47. U konkretnom slučaju, nakon što je krivnja podnositelja utvrđena u kaznenom postupku nakon zakonito provedenog dokaznog postupka, nadležni prvostupanjski sud donio je nepravomoćnu prvostupanjsku presudu na koju je podnositelj uložio redovni pravni lijek – žalbu, kao i žalbu na drugostupanjsku presudu. Ocjena je Ustavnog suda da osporena prvostupanjska presuda sadrži primjereno obrazloženje razloga na kojima se temelji, dok je iz obrazloženja drugostupanjske presude razvidno da je odgovorio na sve žalbene razloge podnositelja. Nadalje, iz obrazloženja osporenih presuda je nesporno koje su dokaze ti sudovi proveli i na kojim dokazima temeljili svoje utvrđenje da je podnositelj počinio kaznena djela koja su mu stavljena na teret, a analiza provedenih dokaza te činjenica o kojima ovisi opstojnost kaznenog djela i izrečena vrsta i mjera kaznenopravne sankcije dostatno je i valjano obrazložena. Osporene presude donesene su sukladno mjerodavnom pravu Republike Hrvatske, a izražena pravna stajališta sudovi su valjano, jasno, detaljno i na ustavnopravno prihvatljiv način obrazložili.
48. Razmatrajući osporene presude i navode ustavne tužbe, te spis Županijskog suda u Osijeku, Ustavni sud utvrđuje da nije našao okolnosti koje bi ukazivale na povredu ustavnog prava na