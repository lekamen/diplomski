 smislu opisa prednosti i nedostataka predloženog plana rada kandidata.
(3) Prilikom razgovora kandidat je dužan predočiti izvornike dokumentacije koju je dužan dostaviti sukladno članku 5. ove Uredbe.
(4) Nadležno ministarstvo dužno je DUUDI-ju dostaviti pisana mišljenja o kandidatima i ocjene plana rada kandidata, u roku od 15 dana od dana zaprimanja potrebne dokumentacije iz članka 8. stavka 2. ove Uredbe.
(5) Za trgovačka društva od strateškog i posebnog interesa za Republiku Hrvatsku u kojima Republika Hrvatska ima većinski udio i čiji konsolidirani prihod u prethodnoj poslovnoj godini iznosi više od 750.000.000,00 kuna razgovor s kandidatima i ocjenjivanje kandidata za predsjednike uprava navedenih društava iz stavaka 1. i 2. ovoga članka vrši Povjerenstvo Vlade.
(6) Kada se postupak provodi sukladno prethodnom stavku, Povjerenstvo Vlade će u roku od osam dana od dana održavanja razgovora sastaviti zapisnik u kojem se opisuje postupak odabira kandidata, navode se mišljenja o kandidatima i ocjena plana poslovanja kandidata, te će u navedenom roku odabrati kandidate koje predlaže Vladi Republike Hrvatske za predsjednika uprava trgovačkih društava u kojima Republika Hrvatska ima većinski udio i čiji konsolidirani prihod u prethodnoj poslovnoj godini iznosi više od 750.000.000,00 kuna.
Članak 10.
(1) U roku od osam dana od dana zaprimanja cjelokupne dokumentacije, mišljenja o kandidatima i ocjena plana rada kandidata iz članka 9. stavka 4. ove Uredbe, DUUDI će sastaviti zapisnik u kojem se opisuje postupak odabira kandidata. Navedeni zapisnik sadrži i prijedlog odabira kandidata.
(2) DUUDI zapisnik o provedenom postupku odabira s prijedlogom odabira kandidata dostavlja Povjerenstvu Vlade.
(3) Povjerenstvo Vlade na temelju zapisnika DUUDI-a i prijedloga odabira kandidata, odabire kandidate koje predlaže Vladi Republike Hrvatske za predsjednika i članove uprava trgovačkih društava i drugih pravnih osoba od strateškog i posebnog interesa za Republiku Hrvatsku, u roku od osam dana od dana zaprimanja potrebne dokumentacije od DUUDI-a.
IV. ODABIR KANDIDATA POSREDSTVOM SPECIJALIZIRANE AGENCIJE
Članak 11.
(1) Odabir kandidata posredstvom specijalizirane agencije inicira nadležno tijelo trgovačkog društva, iz članka 2. stavka 3. ove Uredbe na način da prijedlog za pokretanje postupka odabira kandidata posredstvom specijalizirane agencije, zajedno s prijedlogom uvjeta za kandidate i rokovima provedbe dostavlja nadležnom ministarstvu.
(2) Nadležno ministarstvo dužno je u roku od 15 dana od dana zaprimanja prijedloga iz stavka 1. ovog članka odobriti ili po potrebi odrediti i posebne uvjete za kandidate kao i rokove provedbe odabira putem specijalizirane agencije i dostaviti prijedlog nadležnom tijelu trgovačkog društva.
(3) Po zaprimanju prijedloga od nadležnog ministarstva, trgovačko društvo dužno je provesti postupak odabira specijalizirane agencije, sklopiti s njom odgovarajući ugovor i podmiriti sve troškove postupka.
Članak 12.
(1) Specijalizirana agencija provodi postupak odabira najuspješnijih kandidata na načina da kandidate samostalno pronalazi, vrši testiranje njihovog znanja, obavlja razgovore s kandidatima, te daje mišljenja i preporuke za najuspješnije kandidate.
(2) Specijalizirana agencija dostavit će trgovačkom društvu mišljenja i preporuke za najuspješnije kandidate u roku određenom u ugovoru između trgovačkog društva i specijalizirane agencije.
Članak 13.
(1) Trgovačko društvo dužno je u roku od 3 dana od dana primitka mišljenja i preporuka specijalizirane agencije dostaviti DUUDI-ju mišljenja i preporuke te planove poslovanja najuspješnijih kandidata, zajedno s dokumentacijom kojom se dokazuje da je kandidat ispunio i formalne uvjete nužne za odabir.
(2) DUUDI će u roku od osam dana od dana zaprimanja mišljenja i preporuka specijalizirane agencije i planova poslovanja kandidata iz prethodnog stavka iste dostaviti Povjerenstvu Vlade koje će ocijeniti planove poslovanja kandidata. Povjerenstvo će pozvati kandidate da