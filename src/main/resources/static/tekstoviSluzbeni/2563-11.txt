 TARGET2, Hrvatska narodna banka odmah obavješćuje svoje sudionike o tom privremenom ili trajnom isključenju preko ICM poruke ili T2S poruke, ovisno o tome kojom se tehničkom opcijom navedenom u članku 19. ove Odluke koristi imatelj DCA-a.
(c) Uzima se da su sudionici obaviješteni o trajnom/privremenom isključenju iz sudjelovanja imatelja DCA-a u sustavu TARGET2-HR ili drugoj komponenti sustava TARGET2 kad prime takvu ICM poruku (u slučaju imatelja PM računa) ili T2S poruku (u slučaju imatelja DCA-a). Sudionici snose svu štetu koja je posljedica podnošenja naloga za plaćanje sudionicima koji su privremeno ili trajno isključeni iz sudjelovanja ako je taj nalog za plaćanje unesen u sustav TARGET2-HR nakon primitka ICM poruke ili T2S poruke, ovisno o tome kojom se tehničkom opcijom navedenom u članku 19. koristi imatelj DCA-a.
5. Nakon trajnog isključenja imatelja DCA-a iz sudjelovanja sustav TARGET2-HR ne prima nove naloge za plaćanje tom imatelju DCA-a ili naloge za plaćanje tog imatelja DCA-a.
6. Ako je imatelj DCA-a privremeno isključen iz sustava TARGET2-HR, svi ulazni i izlazni nalozi za plaćanje podnose se na namiru nakon što ih je izričito prihvatio SB privremeno isključenog imatelja DCA-a.
Članak 25.
Zatvaranje namjenskih novčanih računa
1. Imatelji DCA-a mogu u svakom trenutku zahtijevati od Hrvatske narodne banke da zatvori njihove namjenske novčane račune pod uvjetom da o tome obavijeste Hrvatsku narodnu banku 14 radnih dana unaprijed.
2. Nakon otkaza ili trajnog isključenja iz sudjelovanja, u skladu s člankom 23. ili člankom 24. ove Odluke, Hrvatska narodna banka zatvara DCA odnosnog imatelja DCA-a, nakon što je namirila ili vratila sve nenamirene naloge za plaćanje i ostvarila svoje pravo zaloga i prijeboja iz članka 26. ove Odluke.
GLAVA VIII. ZAVRŠNE ODREDBE
Članak 26.
Posebno založno pravo Hrvatske narodne banke i pravo na prijeboj
1. Hrvatska narodna banka ima posebno založno pravo nad sadašnjim i budućim novčanim sredstvima na svim namjenskim novčanim računima jednog imatelja kao financijsko osiguranje za sve sadašnje i buduće tražbine Hrvatske narodne banke prema tom imatelju namjenskih novčanih računa koje proizlaze iz međusobno sklopljenog Ugovora o otvaranju i funkcioniranju DCA-a u sustavu TARGET2-HR.
2. Hrvatska narodna banka ima pravo navedeno u stavku 1. ovog članka čak i ako su njezine tražbine uvjetne ili još nisu dospjele.
3. Sudionik djelujući u svojstvu imatelja DCA-a ovime priznaje zasnivanje posebnog založnog prava na sredstvima na svim njegovim namjenskim novčanim računima u korist Hrvatske narodne banke kod koje su ti računi otvoreni; ovim se priznanjem založena imovina stavlja na raspolaganje Hrvatskoj narodnoj banci kako je određeno prema Zakonu o financijskom osiguranju. Svi iznosi plaćeni na DCA čije je stanje založeno, samom činjenicom da su uplaćeni, neopozivo su založeni, bez ikakvog ograničenja, kao osiguranje za potpuno ispunjavanje osiguranih obveza.
4. Po nastupu:
(a) slučaja neispunjavanja obveza iz članka 24. stavka 1. ove Odluke ili
(b) bilo kojeg drugog slučaja neispunjavanja obveza ili događaja iz članka 24. stavka 2. ove Odluke koji je doveo do trajnog ili privremenog isključenja imatelja DCA-a iz sudjelovanja, bez obzira na otvaranje postupka zbog insolventnosti nad imateljem DCA-a i bez obzira na ustupanje tražbine, sudsku ili drugu zabranu raspolaganja ili drugo raspolaganje pravima imatelja DCA-a ili u vezi s njima, sve obveze imatelja DCA-a prema Ugovoru o otvaranju i funkcioniranju DCA-a u sustavu TARGET2-HR automatski i odmah dospijevaju bez prethodne obavijesti i bez potrebe za prethodnim odobrenjem bilo kojeg tijela, tako da ih treba odmah ispuniti. Osim toga, međusobne obveze imatelja DCA-a i Hrvatske narodne banke automatski se međusobno prebijaju i strana koja duguje viši iznos drugoj plaća razliku.
5. Hrvatska narodna banka obavješćuje imatelja DCA-a o svakom prijeboju u skladu sa stavkom 4. ovog članka odmah nakon provedbe tog prijeboja.
6. Hrvatska narodna banka 