 odobrenju za obavljanje poslova strojne pripreme površine, prilaže se:
– ugovor o radu sklopljen sa zaposlenicima u punom radnom vremenu za najmanje dva zaposlenika koji posjeduju uvjerenje o položenom stručnom ispitu za pomoćnog djelatnika ili pirotehničara te prijave na tijela mirovinskog i zdravstvenog osiguranja, koji su rukovatelji stroja, što dokazuju potvrdom o osposobljenosti koju izdaje proizvođač stroja ili dokaz da imaju najmanje jednu godinu radnog iskustva na poslovima strojne pripreme površine na poslovima razminiranja
– dokaz o posjedovanju osobne zaštitne opreme i to: najmanje dva zaštitna prsluka sa štitnikom za prepone te dvije zaštitne kacige s vizirom s pripadajućim ocjenama sukladnosti
– policu osiguranja za prijavljene rukovatelje stroja
– dokaz o posjedovanju najmanje jednog stroja za pripremu površine u razminiranju upravljivog iz kabine stroja ili upravljanog daljinskim upravljanjem, s pripadajućim ocjenama sukladnosti
– podaci o odgovornoj osobi u pravnoj osobi ili kod obrtnika
– opći akt kojim su određena radna mjesta zaposlenika u pravnoj osobi, stručna sprema i opis poslova za svako radno mjesto s posebnim uvjetima rada, ovjeren od odgovorne osobe pravne osobe ili obrtnika.
(2) Ako zaposlenici iz stavka 1. podstavka 1. ovoga članka nemaju iskaznice protuminskog djelovanja, mogu istodobno s podnošenjem zahtjeva za izdavanje rješenja iz stavka 1. ovoga članka podnijeti zahtjev za izdavanje iskaznica protuminskog djelovanja, uz koji prilažu dokaze iz članka 101. stavka 2. ovoga Zakona.
Članak 13.
(1) Uz zahtjev za izdavanje rješenja o odobrenju za obavljanje poslova pregleda površine psima za detekciju mina, prilaže se:
– ugovor o radu sklopljen sa zaposlenicima u punom radnom vremenu za najmanje dva zaposlenika (vodiča pasa) koji posjeduju uvjerenje o položenom stručnom ispitu za pomoćnog djelatnika ili pirotehničara te prijave na tijela mirovinskog i zdravstvenog osiguranja
– ugovor o radu sklopljen sa zaposlenikom u punom radnom vremenu za zaposlenika koji posjeduje uvjerenje za instruktora za rad sa službenim psima, s najmanje tri godine radnog iskustva na poslovima vodiča pasa za detekciju mina
– police osiguranja za prijavljene vodiče pasa
– dokaz o posjedovanju osobne zaštitne opreme, i to: najmanje dva zaštitna prsluka sa štitnikom za prepone, dvije zaštitne kacige s vizirom s pripadajućim ocjenama sukladnosti
– podaci o odgovornoj osobi u pravnoj osobi ili kod obrtnika
– opći akt kojim su određena radna mjesta zaposlenika u pravnoj osobi, stručna sprema i opis poslova za svako radno mjesto s posebnim uvjetima rada, ovjeren od odgovorne osobe ili obrtnika
– dokaz o posjedovanju najmanje četiri psa koji su obučeni za detekciju mina i posjeduju uvjerenje o završenoj obuci za pse za detekciju mina
– dokaz o posjedovanju ocjene o sukladnosti za prijavljene timove vodič-pas za detekciju mina izdanu od ovlaštenog tijela za ocjenjivanje sukladnosti
– ugovor o poslovnoj suradnji s veterinarskom stanicom
– dokaz o posjedovanju prikolica ili vozila za transport i boravak pasa s pripadajućim potvrdama o ispitivanju vozila izdanih sukladno posebnim propisima
– plan i program dnevnog, tjednog i mjesečnog rada sa psima, kondicioniranja i redresure pasa, izrađen sukladno posebnim propisima i ovjeren od osobe iz podstavka 2. ovoga stavka.
(2) Ako zaposlenici iz stavka 1. podstavka 1. ovoga članka nemaju iskaznice protuminskog djelovanja, mogu istodobno s podnošenjem zahtjeva za izdavanje rješenja iz stavka 1. ovoga članka podnijeti i zahtjev za izdavanje iskaznice protuminskog djelovanja, uz koji prilaže dokaze iz članka 101. stavka 2. ovoga Zakona.
Članak 14.
Ovlaštene pravne osobe i obrtnici koji su ovlašteni samo za obavljanje poslova iz članka 12. i 13. ovoga Zakona, mogu na radilištu utvrđenom Izvedbenim planom razminiranja, obavljati poslove samo kao podizvoditelji odabranom ponuditelju.
Članak 15.
Ovlaštene pravne osobe i obrtnici mogu obavljati poslove iz članka 12. i 13. ovoga Zakona uz nazočnost