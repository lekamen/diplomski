 siguran tijek željezničkog prometa na željezničkim prugama i za nesmetanu komunikaciju za potrebe ostalih poslovnih procesa.
(3) Osnovne informacijsko-komunikacijske veze na prugama ostvaruju se preko svjetlovodnih kabela, bežično (GSM-R), kabela s metalnim vodičima
(4) Rezervne informacijsko-komunikacijske veze koriste se u slučajevima kad osnovni prijenosni podsustav ne funkcionira na pojedinim dionicama pruge.
(5) Za slučaj iz stavka (4) ovog članka, u slučaju veza za potrebe regulacije prometa, osigurava se najmanje jedna govorna veza – pomoćni telefon.
2.2 POSEBNI UVJETI
Članak 76.
Pouzdanost EK sustava se ostvaruje redundancijom (zalihošću). Kako bi se osigurala redundantnost mogu se koristiti usluge telekomunikacijskih sustava drugih operatera.
2.2.1 Opseg i vrsta EKS i EKU – Opremljenost radnih mjesta
Članak 77.
(1) U skladu s ovim Pravilnikom na svim prugama potrebno je osigurati minimalni opseg i vrste informacijsko-komunikacijskih veza i uređaja.
(2) Radna mjesta prometnika vlakova moraju biti opremljena:
– TK-pultom spojenim na kolodvorski TK uređaj
– priključkom na ŽAT mrežu,
– opremom za prikaz točnog vremena
– pomoćnim telefonom
– priključkom na javnu telefonsku mrežu,
– pristup poslovnoj informacijskoj mreži
– uređajem za ozvučenje
– uređaj za vizualno informiranje putnika
(3) Radno mjesto prometnika mora biti opremljeno kako je navedeno u stavku 2. prilikom modernizacije.
2.2.2 Kolodvorski TK uređaj
Članak 78.
(1) Kolodvorski TK uređaji moraju osigurati komunikacijsku vezu za potrebe izvršenja poslova željezničkih radnika koji su povezani sa sigurnim odvijanjem željezničkog prometa. Kolodvorski TK uređaj sastoji od centralnog uređaja, TK-pulta i sučelja.
(2) Kolodvorski TK uređaj omogućava:
– povezivanje s radiokomunikacijskim sustavom GSM-R,
– povezivanje sa ŽAT mrežom
– povezivanje s javnom telefonskom mrežom
– povezivanje s telefonima duž pruge
– povezivanje s operativnim TK vodovima na području kolodvora
– putnički i službeni razglas
– povezivanje na uređaj za prijenos podataka
– sučelje za povezivanje na uređaj za snimanje razgovora
– pokazati točno vrijeme, koje mora biti usklađen s ostalim uređajima za prikaz vremena,
– mogućnost povezivanja u jedinstveni EKS
– mogućnost paralelnog rada više TK pultova u jednom kolodvoru
– mogućnost selektivnog pozivanja korisnika
– mogućnost interventnih poziva uz određivanje prioriteta.
2.2.3 Željeznička telefonska mreža – ŽAT mreža
Članak 79.
(1) Shema numeriranja ŽAT-a mora biti u skladu s međunarodnim preporukama i propisima i internim tehničkim specifikacijama koji uređuju program željezničkih telefonskih brojeva i sheme numeriranja i nacionalnim propisima.
(2) ŽAT centrale se moraju uključiti u jedinstveni zatvoreni sustav te svaka centrala može dodatno imati spoj na javnu telefonsku mrežu za izlazne razgovore.
(3) Svaka ŽAT centrala priključuje se prijenosnim sustavom u EKM.
Pomoćni telefon – PT
Članak 80.
(1) Pomoćni telefon mora biti ugrađen kao redundancija telekomunikacijskom TK pultu. Mora biti odvojen od njega fizički prijenosnim sustavom, i električki odvojenim napajanjem.
(2) PT mora pružiti govornu komunikaciju osoblju koje upravlja prometom između susjednih kolodvora.
(3) U posebnim slučajevima PT može biti veza pružne telefonije, broj ŽAT ili javne telefonske mreže.
2.2.4 Napajanje EKU električnom energijom
Članak 81.
(1) Napajanje EKU u kolodvoru i na pruzi mora imati dva neovisna izvora napajanja.
(2) Osnovni izvor napajanja je elektrodistribucijska mreža.
(3) Uporaba solarnog napajanja dopušta se u slučajevima kada to lokalne prilike dopuštaju odnosno kada je napajanje električnom energijom primjenom električnih kabela neracionalno. Primjena solarnog napajanja dopušta se samo na lokalnim prugama.
(4) Rezervni izvor napajanja može biti kontaktna mreža ili stacionarni generator s tolerancijom napona i frekvencije kao što je propisano za niskonaponske priključke elektrodistribucijske mreže.
(5) Pomoćni izvor napajanja su UPS baterije. Ukoliko postoji