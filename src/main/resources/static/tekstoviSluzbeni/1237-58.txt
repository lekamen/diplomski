 poboljšanje stanja na tržištu poštanskih usluga, prati stanje u poslovanju trgovačkog društva HP – Hrvatska pošta d.d., prati provedbu tekuće gospodarske politike, zakona i drugih propisa iz područja gospodarskog sustava i analizira njihov utjecaj na razvoj tržišta poštanskih usluga, priprema podloge za izradu državnog proračuna u nadležnosti Sektora, utvrđuje, razrađuje i evaluira strateške ciljeve u nadležnosti Sektora, utvrđuje pokazatelje uspješnosti i rizike u provedbi strateških ciljeva te predlaže mjere i aktivnosti za rješavanje utvrđenih rizika, nadzire provedbu strateških ciljeva u nadležnosti Sektora te izvješćuje o njihovu ostvarenju, daje pravna objašnjenja zakona i drugih propisa te stručna mišljenja u vezi s primjenom zakona i drugih propisa iz područja poštanskih usluga, osim provedbenih propisa koji su u nadležnosti Hrvatske regulatorne agencije za mrežne djelatnosti, priprema odgovore na zastupnička pitanja, priprema odgovore na predstavke i pritužbe građana i pravnih osoba u vezi s pružanjem poštanskih usluga koje nisu u nadležnosti Hrvatske regulatorne agencije za mrežne djelatnosti ili drugih nadležnih tijela u skladu s posebnim zakonom, provodi mjere iz godišnjeg programa Vlade Republike Hrvatske za preuzimanje i provedbu pravne stečevine Europske unije u dijelu koji se odnosi na poštanske usluge, izrađuje prijedloge stajališta Republike Hrvatske, stručne podloge, analize, izvješća, planove i druge dokumente u svrhu obavljanja europskih poslova iz svojeg djelokruga, koji se odnose na područje poštanskih usluga, prati i sudjeluje u radu europskih i međunarodnih poštanskih organizacija i institucija (Svjetska poštanska unija – UPU, Europska konferencija poštanskih i telekomunikacijskih uprava – CEPT, Europski odbor za poštansku regulaciju – CERP i dr.) te njihovih upravnih i radnih tijela i stručnih skupina, prati i sudjeluje u radu sastanaka Radne skupine za poštanske usluge i drugih nadležnih radnih tijela Vijeća Europske unije te Odbora za Poštansku direktivu i drugih nadležnih radnih tijela Europske komisije, sudjeluje na sastancima i u pregovorima na dvostranoj i višestranoj razini s nadležnim državnim tijelima drugih država u području poštanskih usluga, surađuje u pripremi stručnih podloga i izradi nacrta prijedloga međunarodnih ugovora, sporazuma i konvencija u području poštanskih usluga i u pregovorima za njihovo sklapanje i priprema nacrte prijedloga zakona o potvrđivanju tih međunarodnih akata, te obavlja i druge poslove iz svojeg djelokruga.
Za obavljanje poslova Službe poštanskih usluga, ustrojavaju se sljedeći odjeli:
6.2.2.1. Odjel pravnih i međunarodnih poslova u poštanskim uslugama,
6.2.2.2. Odjel stručno-tehničkih i gospodarskih poslova.
6.2.2.1. Odjel pravnih i međunarodnih poslova u poštanskim uslugama
Članak 116.
Odjel pravnih i međunarodnih poslova u poštanskim uslugama obavlja upravne, stručne i tehničke poslove koji se odnose na izradu nacrta prijedloga zakona i drugih propisa iz područja poštanskih usluga, praćenje provedbe utvrđene politike i primjene zakona i drugih propisa iz područja poštanskih usluga, provedbu mjera iz godišnjeg programa Vlade Republike Hrvatske za preuzimanje i provedbu pravne stečevine Europske unije u dijelu koji se odnosi na poštanske usluge, izradu prijedloga stajališta Republike Hrvatske, stručnih podloga, analiza, izvješća, planova i drugih dokumenata u svrhu obavljanja europskih poslova iz svojeg djelokruga, koji se odnose na područje poštanskih usluga, davanje pravnih objašnjenja zakona i drugih propisa te stručnih mišljenja u vezi s primjenom zakona i drugih propisa iz područja poštanskih usluga, osim provedbenih propisa koji su u nadležnosti Hrvatske regulatorne agencije za mrežne djelatnosti, izradu odgovora na zastupnička pitanja, izradu odgovara na predstavke i pritužbe građana i pravnih osoba u vezi s pružanjem poštanskih usluga koje nisu u nadležnosti Hrvatske regulatorne agencije za mrežne djelatnosti ili drugih nadležnih tijela u skladu s