34 25.03.2015 Odluka Ustavnog suda Republike Hrvatske broj: U-IIIA-2824/2014 od 19. veljače 2015.
USTAVNI SUD REPUBLIKE HRVATSKE
718
Ustavni sud Republike Hrvatske, u Drugom vijeću za odlučivanje o ustavnim tužbama, u sastavu sutkinja Snježana Bagić, predsjednica Vijeća, te suci Mato Arlović, Davor Krapac, Ivan Matija, Duška Šarin i Miroslav Šeparović, članovi Vijeća, odlučujući o ustavnoj tužbi koju je podnijela Zorana Maraš Vukić iz Zadra, na sjednici održanoj 19. veljače 2015. jednoglasno je donio
ODLUKU
I. Ustavna tužba se usvaja.
II. Vrhovni sud Republike Hrvatske dužan je donijeti odluku u predmetu koji se pred tim sudom vodi pod brojem: Rev-2584/13 u najkraćem mogućem roku, ali ne duljem od šest (6) mjeseci, računajući od prvoga idućeg dana nakon objave ove odluke u »Narodnim novinama«.
III. Na temelju članka 63. stavka 3. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst), podnositeljici ustavne tužbe, Zorani Maraš Vukić iz Zadra, Andrije Hebranga 5/IV, određuje se primjerena naknada zbog povrede ustavnog prava iz članka 29. stavka 1. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.) u iznosu od 11.400,00 kn.
IV. Naknada iz točke III. izreke ove odluke bit će isplaćena iz državnog proračuna u roku od tri (3) mjeseca od dana podnošenja zahtjeva podnositeljice Ministarstvu pravosuđa Republike Hrvatske za njezinu isplatu.
V. Ova odluka objavit će se u »Narodnim novinama«.
Obrazloženje
1. Podnositeljica je 31. siječnja 2013. podnijela Vrhovnom sudu Republike Hrvatske (u daljnjem tekstu: Vrhovni sud) zahtjev za zaštitu prava na suđenje u razumnom roku zbog dugotrajnosti postupka koji se vodio pred Županijskim sudom u Zadru pod brojem: Gž-2064/12. Vrhovni sud se rješenjem broj: Gzp-174/13-2 od 1. ožujka 2013. oglasio nenadležnim te predmet ustupio Županijskom sudu u Zadru koji se rješenjem broj: Gzp-240/13-5 od 21. ožujka 2014. oglasio stvarno nenadležnim te predmet ustupio Ustavnom sudu budući da se postupak vodio pred Vrhovnim sudom.
Podnositeljičin zahtjev za zaštitu prava na suđenje u razumnom roku smatra se ustavnom tužbom, podnesenom na temelju članka 63. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon).
ČINJENICE VAŽNE ZA USTAVNOSUDSKI POSTUPAK
2. Ustavni sud je u postupku pokrenutom ustavnom tužbom, primjenom članka 63. Ustavnog zakona, na temelju navoda ustavne tužbe i uvida u presliku spisa Općinskog suda u Zadru broj: P-2928/12 utvrdio sljedeće pravno relevantne činjenice za odlučivanje o povredi ustavnog prava podnositeljice zajamčenog člankom 29. stavkom 1. Ustava.
Parnični postupak radi utvrđenja pravne nevaljanosti oporuke pokrenut je 15. srpnja 2008. pred Općinskim sudom u Zadru protiv podnositeljice kao prvotuženice.
Podnositeljici je tužba uručena 22. srpnja 2008.
Odgovor na tužbu podnositeljica je dala 4. kolovoza 2008.
Podneskom od 27. listopada 2009. četvrtotužiteljica je zatražila zakazivanje ročišta.
Podneskom od 5. studenoga 2009. podnositeljica je požurila sud na postupanje.
Podneskom od 26. studenoga 2009. četvrtotužiteljica je ponovno zatražila zakazivanje ročišta.
Podnositeljica je podneskom od 12. veljače 2010. zatražila zakazivanje ročišta.
Ponovno postupanje po predmetu četvrtotužiteljica je zatražila podneskom od 19. veljače 2010., a podnositeljica podnescima od 23. ožujka 2010. i 8. travnja 2010.
Prvo ročište održano je 13. rujna 2010.
Na ročištu održanom 12. listopada 2010. sud je proveo dokaz saslušanja svjedoka.
Podneskom od 14. listopada 2010. podnositeljica se očitovala na dosadašnji tijek postupka.
Podneskom od 5. studenoga 2010. podnositeljica je požurila sud na postupanje.
Rješenjem od 8. studenoga 2010. sud je odredio provođenje grafološkog vještačenja.
Podneskom od 18. veljače 2011. podnositeljica je požurila sud na postupanje.
Dopisom od 25. veljače 2011. sud je