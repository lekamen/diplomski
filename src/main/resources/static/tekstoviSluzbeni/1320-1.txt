 tjedno.
Pisani poziv za sjednicu Povjerenstva upućuje se i drugim osobama za koje to odredi predsjednik Povjerenstva.
Prema potrebi sjednice se mogu sazivati i u kraćem roku, bez pisanog poziva.
Članak 10.
Dnevni red predlaže predsjednik Povjerenstva.
Ako je dnevni red predložen u pisanom obliku, uz poziv za sjednicu, predsjednik može na samoj sjednici, uz obrazloženje, predložiti izmjene i dopune dnevnog reda.
Članovi Povjerenstva mogu predlagati izmjene i dopune dnevnog reda koje su dužni obrazložiti.
O predloženom dnevnom redu, kao i o njegovim izmjenama i dopunama, odlučuju članovi Povjerenstva glasovanjem.
Članak 11.
Povjerenstvo donosi akte na sjednicama.
Sjednica se može održati ako je prisutno najmanje pet članova Povjerenstva.
U iznimnim situacijama sjednicu je moguće održati i telefonskim putem ili korištenjem elektronskih sredstava komunikacije.
Glasovanje je javno.
Povjerenstvo donosi odluke većinom glasova svih članova Povjerenstva.
Članovi Povjerenstva glasuju tako da se izjašnjavaju »za« ili »protiv« prijedloga.
Nakon glasovanja predsjednik objavljuje rezultat glasovanja i utvrđuje je li pojedini prijedlog dobio potrebnu većinu glasova.
Članak 12.
Predsjednik Povjerenstva i član Povjerenstva mogu se izuzeti od glasovanja iz opravdanog razloga.
O opravdanosti razloga izuzimanja od glasovanja predsjednika Povjerenstva odlučuje Povjerenstvo, a o opravdanosti razloga člana Povjerenstva odlučuje predsjednik Povjerenstva.
Članak 13.
Predsjednik Povjerenstva predsjeda sjednici Povjerenstva, a u slučaju njegove spriječenosti jedan od potpredsjednika određen u skladu s člankom 8. stavcima 2. i 3. ovog Poslovnika.
Članak 14.
Predsjednik se brine o održavanju reda na sjednici.
Predsjednik daje riječ članovima Povjerenstva prema redoslijedu kojim su se prijavili.
U raspravi mogu sudjelovati i sve osobe pozvane na sjednicu Povjerenstva.
Na sjednici se može raspravljati samo o temi koja je na dnevnom redu.
Predsjednik može ograničiti vrijeme trajanja pojedinačnih rasprava.
Nakon rasprave predsjednik odnosno predsjedavajući sažima prijedloge iznesene u raspravi i predlaže tekst odgovarajućeg akta.
Članak 15.
O tijeku sjednice vodi se zapisnik.
Zapisnik vodi tajnik Povjerenstva ili osoba koju on ovlasti.
U zapisnik se unose podaci o prisutnim i odsutnim članovima Povjerenstva, ostalim prisutnima, dnevni red, donesene odluke, zaključci i mišljenja te rezultati glasovanja.
Na zahtjev pojedinog člana Povjerenstva u zapisnik se unosi njegova rasprava odnosno primjedbe.
Svaki član Povjerenstva ima pravo iznijeti primjedbe na zapisnik prije njegovog prihvaćanja. O osnovanosti primjedbe odlučuje se glasovanjem. Ako se primjedba prihvati, ona postaje sastavni dio zapisnika.
Zapisnik s prethodne sjednice na koji nisu iznesene primjedbe smatra se prihvaćenim u predloženom tekstu.
Izvornici zapisnika sa sjednica Povjerenstva potpisani od strane predsjednika i tajnika Povjerenstva čuvaju se u pismohrani Povjerenstva.
IV. STRUČNI SASTANCI
Članak 16.
Osim sjednica Povjerenstvo održava i stručne sastanke.
Stručni sastanci redoviti su sastanci članova Povjerenstva na kojima se provode stručne rasprave radi zauzimanja stajališta o pravnim pitanjima važnim za odlučivanje Povjerenstva.
Stručnim sastancima predsjedava predsjednik ili jedan od potpredsjednika.
Na stručnim sastancima raspravlja se o nacrtima odluka, rješenja, mišljenja, izvješća i drugih akata, a koje je stručna služba pripremila radi upućivanja na sjednicu Povjerenstva.
Na stručnim sastancima se obavlja i prethodna rasprava o pitanjima poslovanja Povjerenstva o kojima se odlučuje na sjednici, o odnosima i suradnji Povjerenstva s domaćim i međunarodnim tijelima i institucijama u zemlji i inozemstvu.
Na stručnim sastancima podnose se izvješća o obavljenim posjetima te domaćim i međunarodnim susretima kojima je prisustvovao jedan ili više članova Povjerenstva ili se članove Povjerenstva upoznaje s podnesenim izvješćima sa službenih putovanja koja su dostavljena predsjedniku