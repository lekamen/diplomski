 za mjerenje aksilarne i rektalne temperature, tlakomjer s manžetama za odrasle i za djecu, transportni ventilator te opcionalno perfuzor (infuzijska pumpa s brizgalicom).
Članak 9.
Medicinski setovi uključuju set za konikotomiju, set za masovne nesreće, set za održavanje prohodnosti dišnih putova i ventilacije kod odraslih, set za održavanje prohodnosti dišnih putova i ventilacije kod djece i novorođenčadi, set za porod, set za kateterizaciju mokraćnog mjehura te opcionalno set za opekline.
Članak 10.
Osobna zaštitna oprema uključuje zaštitne jednokratne rukavice, zaštitne sterilne rukavice, zaštitne maske, zaštitne naočale, zaštitne pregače, posudu za odlaganje oštrih predmeta, posudu za odlaganje infektivnog otpada, posuda za odlaganje otpada i dozator sa dezinfekcijskim sredstvom.
Članak 11.
Pribor za uspostavu venskog i intraosealnog puta, primjenu lijekova i infuzija uključuje brizgalice, dezinfekcijsko sredstvo/dezinfekcijske maramice, foliju za učvršćenje venske kanile, igle, medicinsku vatu, povesku za venestazu, sustav za primjenu infuzija, venske kanile te intraosealne igle/uređaj za primjenu intraosealne igle.
Članak 12.
Materijal za zbrinjavanje ozljeda uključuje folije za zaštitu (kao astro folije), gaze, jednokratne ne tkane plahte za nosila, komprese, ljepljive trake (flastere), mrežaste zavoje, okluzivne zavoje, povesku za zaustavljanje krvarenja, trougle marame i zavojni materijal.
Minimalna količina medicinske opreme, uređaja i pribora
Članak 13.
Minimalna količina medicinske opreme, uređaja i pribora koja se mora nalaziti u medicinskom vozilu Tima 1 navedena je u tablici 1.
Članak 14.
Minimalna količina medicinske opreme, uređaja i pribora koja se mora nalaziti u medicinskom vozilu Tima 2 navedena je u tablici 2.
Članak 15.
Minimalna količina medicinske opreme, uređaja i pribora koja se mora nalaziti u ambulantama/prostorijama za reanimaciju županijskih zavoda za hitnu medicinu i ispostavama županijskih zavoda za hitnu medicinu u kojima je smješten Tim 1 navedena je u tablici 3.
Članak 16.
Minimalna količina medicinske opreme, uređaja i pribora koja se mora nalaziti u ambulantama/prostorijama za reanimaciju ispostava županijskih zavoda za hitnu medicinu u kojima je smješten Tim 2 navedena je u tablici 4.
Završne odredbe
Članak 17.
Hrvatski zavod za hitnu medicinu provodi nadzor nad primjenom Standarda medicinske opreme, medicinskih uređaja i pribora za obavljanje djelatnosti izvanbolničke hitne medicine.
Članak 18.
Hrvatski zavod za hitnu medicinu vodi Registar medicinske opreme i uređaja hitne medicinske službe u Republici Hrvatskoj.
Članak 19.
Ovaj Standard stupa na snagu osmog dana od dana objave u »Narodnim novinama«.
Klasa: 510-10/16-02/07
Urbroj: 386-01-16-12
Zagreb, 31. kolovoza 2016.
Ravnateljica Hrvatskog zavoda za hitnu medicinu prim. mr. Maja Grba-Bujević, dr. med., v. r.
Tablica 1. – Tablica 4.

