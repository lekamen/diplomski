 obveznika s kojom raspolaže Porezna uprava, a na temelju njezinih službenih evidencija smatrati, u smislu Zakona, da je izvršena osobna dostava,
– uputu o tome da porezni obveznik protiv privremenog poreznog rješenja donesenog na temelju izračuna godišnjeg poreza na dohodak i prireza porezu na dohodak od strane Porezne uprave može podnijeti prigovor, ako smatra da su podaci iz privremenog poreznog rješenja nepotpuni ili netočni.
(2) Prigovor iz članka 43.a Zakona i članka 89.b ovoga Pravilnika podnosi se u pisanom obliku te obavezno sadrži sljedeće podatke:
1. opće podatke o podnositelju prigovora (ime i prezime, adresa prebivališta ili uobičajenog boravišta, osobni identifikacijski broj)
2. naziv Poreznog tijela kojem se podnosi prigovor
3. poziv na Klasu i Ur.broj rješenja te datum rješenja na koje se podnosi prigovor
4. razloge zbog kojih je podnositelj prigovora nezadovoljan rješenjem odnosno razloge podnošenja prigovora
5. očekivani rok u kojem porezni obveznici, koji su ostvarili inozemni dohodak, mogu dostaviti potvrdu o porezu plaćenom u inozemstvu, ako žele da im se taj porez uračuna u tuzemnu obvezu poreza na dohodak
6. potpis podnositelja prigovora.«.
Prijelazne i završne odredbe
Članak 25.
(1) Obrazac DOH i Prilog UPO koji je sastavni dio godišnje porezne prijave – Obrasca DOH, mijenjaju se i sastavni su dio ovoga Pravilnika, te se primjenjuju u postupku utvrđivanja godišnjeg poreza na dohodak i prireza porezu na dohodak za 2015. godinu i nadalje.
(2) Mijenja se i sastavni je dio ovoga Pravilnika: »Popis dugotrajne imovine« – Obrazac DI.
(3) Mijenjanju se i sastavni su dio ovoga Pravilnika Prilozi Obrasca JOPPD: Prilog 3. Primici/obveze doprinosa i Prilog 4. Neoporezivi primici.
(4) Za porezne obveznike koji obavljaju samostalnu djelatnost iz članka 18. Zakona, istekom roka za podnošenje godišnje porezne prijave za 2015. prestaju važiti sva rješenja o plaćanju predujmova poreza na dohodak po osnovi samostalne djelatnosti izdana do toga dana.
(5) Ako porezni obveznici na koje se primjenjuje poseban postupak utvrđivanja godišnjeg poreza na dohodak i prireza porezu na dohodak, podnesu godišnju poreznu prijavu u roku iz članka 42. stavka 2. Zakona, na podnesenu godišnju poreznu prijavu primijeniti će se poseban postupak iz članka 43.a Zakona.
(6) U svrhu utvrđivanja poreza na dohodak od kapitala po osnovi kapitalnih dobitaka od otuđenja financijske imovine, porezni obveznici obvezni su ustrojiti evidenciju financijske imovine prema vrsti/nazivu, količini i izdavatelju, sa stanjem na dan 31. prosinca 2015.
Članak 26.
Ovaj Pravilnik objavit će se u »Narodnim novinama«, a stupa na snagu prvog dana nakon objave.
Klasa: 410-01/15-01/2820
Urbroj: 513-07-21-01/15-1
Zagreb, 18. prosinca 2015.
Ministar financija mr. sc. Boris Lalovac, v. r.

OBRASCI
PRILOG 3. Primici/obveze doprinosa PRILOG 4 Neoporezivi primici
