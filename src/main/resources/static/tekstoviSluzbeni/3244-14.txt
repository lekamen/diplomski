
d) EU izjava o sukladnosti nije priložena uz mjerilo;
e) EU izjava o sukladnosti nije pravilno sastavljena;
f) tehnička dokumentacija je nedostupna ili nepotpuna;
g) podaci iz članka 9. stavka 8. ili članka 11. stavka 4. nedostaju, netočni su ili nepotpuni;
h) nije ispunjen neki drugi administrativni zahtjev iz članka 9. ili članka 11. ovoga Pravilnika.
(2) Ako se nesukladnost iz stavka 1. ovoga članka nastavi, središnje tijelo državne uprave nadležno za mjeriteljstvo poduzima sve odgovarajuće mjere kako bi ograničilo ili zabranilo stavljanje na raspolaganje mjerila na tržištu ili kako bi osiguralo njegov opoziv ili povlačenje s tržišta.
Prijelazne i završne odredbe
Članak 46.
(1) Mjerila koja su na dan stupanja na snagu ovoga Pravilnika u uporabi mogu se podnositi na redovito ili izvanredno ovjeravanje sve dok zadovoljavaju zahtjeve iz propisa na temelju kojih su stavljena u uporabu.
(2) Neće se sprječavati stavljanje na raspolaganje na tržištu i/ili stavljanje u uporabu mjerila koja su bila obuhvaćena i koja su zadovoljavala odredbe Pravilnika o mjeriteljskim i tehničkim zahtjevima koji se odnose na mjerila (»Narodne novine« broj 85/2013) a koja su stavljena na tržište prije 20. travnja 2016. godine.
(3) Mjerila koja na dan stupanja na snagu ovoga Pravilnika imaju važeće rješenje o odobrenju tipa mjerila mogu se staviti na tržište i/ili u uporabu u Republici Hrvatskoj do dana prestanka važenja rješenja o odobrenju tipa mjerila, a najkasnije do 30. listopada 2016. godine.
Članak 47.
Danom stupanja na snagu ovoga Pravilnika prestaje važiti Pravilnik o tehničkim i mjeriteljskim zahtjevima koji se odnose na mjerila (»Narodne novine« broj 85/2013).
Članak 48.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-02/01
Urbroj: 558-01/2-16-1
Zagreb, 4. ožujka 2016.
Zamjenik ravnatelja mr. sc. Božidar Ljubić, dipl. ing., v. r.
DODATAK I. – DODATAK XIII.

