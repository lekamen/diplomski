 stalno ili povremeno obavlja rad, povremeno se zadržavaju osobe na radu i u koje dolaze druge osobe po bilo kojoj osnovi rada ili korištenja usluga.
Članak 19.
(1) Građevina mora raspolagati dovoljnim količinama zdravstveno ispravne vode za piće što se osigurava priključkom na javni vodoopskrbni cjevovod, a gdje isti ne postoji na drugi propisani način.
(2) Odvodnja otpadnih voda mora se osigurati kućnom kanalizacijom koja se priključuje na komunalnu kanalizacijsku mrežu ili na drugi način prema važećim propisima i standardima.
(3) Komunalni i ostali otpad se mora redovito odstranjivati iz objekta.
(4) U svim prostorima u kojima borave korisnici, odnosno radnici i druge osobe koje rade u Ustanovi, mora biti osiguran odgovarajući način grijanja i hlađenja.
(5) U svim prostorima u kojima borave korisnici, odnosno radnici i druge osobe koje rade u Ustanovi, mora biti osigurano odgovarajuće prirodno ili mehaničko provjetravanje.
(6) U svim prostorima građevine mora biti osigurano prirodno ili umjetno osvjetljenje primjerene kvalitete i jačine.
(7) Građevina mora biti priključena na javnu električnu mrežu ili na drugi način biti opskrbljena električnom energijom i drugim energentima.
(8) Građevina mora imati telefonski i internet priključak.
(9) Građevina mora ispunjavati uvjete zaštite od požara prema posebnom zakonu.
(10) Vanjski izgled građevine, okoliš, uređenje, oprema i uređaji moraju biti u funkcionalnom i ispravnom stanju.
Članak 20.
(1) Odgovarajući broj, veličinu i opremljenost prostora građevinskog objekta u kojem Ustanova pruža usluge iz članka 3. ovog Pravilnika treba osigurati u skladu s propisima kojima se uređuje zaštita na radu za mjesta rada i minimalnim prostorno-tehničkim uvjetima iz Tablice 1 koja je sastavni dio ovog Pravilnika.
(2) Ovisno o veličini i sadržajima kojima su namijenjene, pojedine prostorije i prostori iz Tablice 1 mogu biti višenamjenski.
Članak 21.
(1) Građevinski objekt u kojemu Ustanova pruža usluge iz članka 3. ovog Pravilnika, mora ispunjavati minimalne uvjete propisane ovim Pravilnikom, bez obzira na broj korisnika koji je u njemu smješten, odnosno boravi.
(2) Odstupanja od propisanih minimalnih uvjeta mogu biti primijenjena u okolnostima kada se Ustanova organizira u postojećim građevinama ili preventivno zaštićenim građevinama po posebnom zakonu, a postojeće stanje nije u potpunosti moguće uskladiti s traženim prostornim uvjetima, ali uz uvijet da je osiguran nesmetan i siguran boravak i kretanje te rad korisnika, radnika i drugih osoba koje rade u Ustanovi.
POGLAVLJE II.
Minimalni uvjeti izvršitelja usluga
Članak 22.
(1) Broj i vrsta stručnih i drugih radnika te drugih osoba koje rade u Ustanovi ovisi o očekivanom broju korisnika i njihovim potrebama te uslugama koje Ustanova pruža sukladno djelatnosti za koju je osnovana.
(2) Broj i vrsta stručnih i drugih radnika te drugih osoba koje rade u Ustanovi utvrđuju se pravilnikom koji donosi Upravno vijeće, a sukladno ovom Pravilniku.
Članak 23.
(1) Stručne poslove obavljaju osobe odgovarajuće stručne spreme i odgovarajućeg usmjerenja prema posebnim propisima, a sukladno potrebama provedbe Stručnog programa Ustanove u raspoloživim uvjetima Ustanove.
(2) Iznimno, poslove iz stavka 1. ovog članka mogu obavljati osobe koje nakon završenog obrazovanja obavljaju vježbenički staž ili stručno osposobljavanje bez zasnivanja radnog odnosa ako rade pod nadzorom stručnog voditelja (mentora) kojeg određuje ravnatelj Ustanove.
(3) Osobe iz stavka 1. ovog članka dužne su trajno se osposobljavati za poslove radnog mjesta i usavršavati stručne sposobnosti.
Članak 24.
U Ustanovi se po potrebi ustrojavaju ustrojstvene jedinice za stručne poslove ovisno o srodnosti i povezanosti poslova te broju izvršitelja za njihovo obavljanje.
Članak 25.
Opće pravne poslove u Ustanovi obavlja najmanje jedna osoba visoke stručne spreme, diplomirani pravnik.
Članak 26.
(1) Ustanova je obvezna osigurati vođenje financijsko-računovodstvenih poslova sukladno posebnim propisima 