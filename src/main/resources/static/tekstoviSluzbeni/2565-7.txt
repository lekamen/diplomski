 likvidnosti na podračune. Poruka »kraj postupka« dovodi do automatskog povratnog prijenosa likvidnosti s podračuna na PM račun.
(9) Prema postupku namire 6 namjenska likvidnost na podračunima blokirana je sve dok se izvodi ciklus obrade sporednog sustava (počinje porukom »početak ciklusa« i završava porukom »kraj ciklusa«, pri čemu obje poruke šalje sporedni sustav) i nakon toga odblokirana. Blokirano stanje može se promijeniti za vrijeme ciklusa obrade zbog međusistemske namire plaćanja ili ako banka namire prenese likvidnost sa svog PM računa. ASCB obavješćuje sporedni sustav o smanjenju ili povećanju likvidnosti na podračunu zbog međusistemske namire plaćanja. Ako sporedni sustav zatraži, ASCB ga mora obavijestiti o povećanoj likvidnosti na podračunu zbog prijenosa likvidnosti od strane banke namire.
(10) Unutar svakog ciklusa obrade sporednog sustava instrukcije za plaćanje namiruju se iz namjenske likvidnosti, pri čemu se kao pravilo upotrebljava algoritam 5 (kako je navedeno u Dodatku I. (Tehničke specifikacije za obradu naloga za plaćanje) Odluci o uvjetima za otvaranje i funkcioniranje PM računa u sustavu TARGET2-HR).
(11) Sa svakim ciklusom obrade sporednog sustava namjenska likvidnost banke namire može se povećati odobrenjem određenih ulaznih plaćanja izravno na njezine podračune, tj. kuponi i unovčena plaćanja. U tim slučajevima likvidnost se najprije odobrava na tehnički račun, a zatim se tereti s tog računa prije odobravanja likvidnosti na podračun (ili PM račun).
(12) Međusistemsku namiru između dva povezana sporedna sustava može inicirati samo sporedni sustav (ili u njegovo ime njegov ASCB) čiji sudionik ima podračun koji se tereti. Instrukcija za plaćanje namirena je terećenjem iznosa navedenog u instrukciji za plaćanje s podračuna sudionika sporednog sustava koji inicira instrukciju za plaćanje i odobrenjem podračuna sudionika drugog sporednog sustava.
Sporedni sustav koji inicira instrukciju za plaćanje i drugi sporedni sustav moraju biti obaviješteni o dovršetku namire. Ako zatraže, banke namire moraju biti obaviještene o uspješnoj namiri preko SWIFT poruke MT 900 ili MT 910. Imatelji PM računa koji se koriste internetskim pristupom moraju biti obaviješteni putem poruke na ICM-u.
(13) Sporedni sustav koji upotrebljava povezani model (ili u njegove ime njegov ASCB) može inicirati međusistemsku namiru sa sporednim sustavom koji upotrebljava povezani model na sporedni sustav koji upotrebljava integrirani model. Instrukcija za plaćanje namiruje se terećenjem iznosa navedenog u instrukciji za plaćanje s podračuna sudionika sporednog sustava koji upotrebljava povezani model i odobrenjem zrcalnog računa koji upotrebljava sporedni sustav, koji upotrebljava integrirani model. Sporedni sustav koji upotrebljava integrirani model, a čiji će zrcalni račun biti odobren, ne može inicirati instrukciju za plaćanje.
Sporedni sustav koji inicira instrukciju za plaćanje i drugi sporedni sustav moraju biti obaviješteni o dovršetku namire. Ako zatraže, banke namire moraju biti obaviještene o uspješnoj namiri preko SWIFT poruke MT 900 ili MT 910. Imatelji PM računa koji se koriste internetskim pristupom moraju biti obaviješteni putem poruke na ICM-u.
(B) Integrirani model
(14) Kada nude postupak namire 6 za integrirane modele, središnje banke sporednih sustava i središnje banke namire podržavaju takvu namiru. U slučaju da se postupak namire 6 upotrebljava za integrirani model za vrijeme dnevne obrade, nudi se samo ograničena funkcionalnost.
(15) Pod postupkom namire 6 i u vezi s integriranim modelom središnje banke sporednih sustava i središnje banke namire nude sljedeće usluge prijenosa likvidnosti na zrcalni račun:
(a) trajni nalozi (za dnevnu obradu i noćne operacije sporednog sustava) koje banke namire mogu dostaviti ili izmijeniti u svako doba za vrijeme radnog dana preko ICM-a (kada je dostupan); trajni nalozi dostavljeni nakon slanja poruke »početak postupka« na određeni radni dan važe samo za sljedeći radni dan; ako