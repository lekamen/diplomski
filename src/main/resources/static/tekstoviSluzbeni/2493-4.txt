 u odnosu na potrebe zgrade, usporedbe s tehničkim specifikacijama proizvođača te prijedlog mjera za poboljšanje energetske učinkovitosti sustava.
(4) Ovlaštena osoba koja je izradila Izvješće iz stavka 1. ovoga članka dostavlja ga investitoru, naručitelju odnosno vlasniku ili korisniku zgrade u dva istovjetna primjerka. U slučaju da se radi o zgradi s više suvlasnika, ovlaštena osoba dostavlja po jednu presliku izvješća o redovitom pregledu svakom od suvlasnika zgrade.
(5) Oznaka Izvješća iz stavka 1. ovoga članka uključuje registarski broj ovlaštene osobe, redni broj izvješća o redovitom pregledu kojeg je izdala ovlaštena osoba i kraticu oznake zgrade (npr.: F/P_X_201X_X _SZX/NSZX).
(6) Izvješće iz stavka 1. ovoga članka potpisuju sve ovlaštene osobe koje su sudjelovale u njegovoj izradi.
(7) Vlasnik zgrade dužan je voditi evidenciju o provedenim redovitim pregledima sustava grijanja, sustava hlađenja i sustava ventilacije i klimatizacije i čuvati ta Izvješća najmanje deset godina od dana izrade istih.
(8) Vlasnik zgrade kod ponovnog redovitog pregleda sustava grijanja, sustava hlađenja i sustava ventilacije i klimatizacije dužan je ovlaštenoj osobi dati na uvid prethodna izvješća o redovitom pregledu i izvješća o redovitom pregledu i servisu u svrhu održavanja.
Naslov poglavlja VII. mijenja se i glasi:
VII. REGISTAR IZVJEŠĆA O PROVEDENIM ENERGETSKIM PREGLEDIMA ZGRADE I ENERGETSKIH CERTIFIKATA I IZVJEŠĆA O REDOVITIM PREGLEDIMA SUSTAVA GRIJANJA, SUSTAVA HLAĐENJA I SUSTAVA VENTILACIJE I KLIMATIZACIJE U ZGRADI.
Članak 19.
Članak 25. mijenja se i glasi:
(1) Ministarstvo u elektroničkom obliku ustrojava i vodi registre:
– izvješća o provedenim energetskim pregledima zgrade,
– izdanih energetskih certifikata prema obrascu iz Priloga 3 ovoga Pravilnika
– izvješća o redovitim pregledima sustava grijanja, sustava hlađenja i sustava ventilacije i klimatizacije u zgradi prema obrascu iz Priloga 4 ovoga Pravilnika.
(2) Izvješća o provedenim energetskim pregledima zgrade, energetski certifikati i izvješća o redovitim pregledima sustava grijanja, sustava hlađenja i sustava ventilacije i klimatizacije u zgradi koji se ne nalaze u Registrima iz stavka 1. ovoga članka nisu važeći.
Naslov poglavlja VIII. mijenja se i glasi:
VIII. NEOVISNA KONTROLA ENERGETSKOG CERTIFIKATA I IZVJEŠĆA O REDOVITOM PREGLEDU SUSTAVA GRIJANJA, SUSTAVA HLAĐENJA I SUSTAVA VENTILACIJE I KLIMATIZACIJE U ZGRADI.
Članak 20.
U članku 26. riječi »sustava grijanja i sustava hlađenja ili klimatizacije« zamjenjuju se riječima »sustava grijanja, sustava hlađenja i sustava ventilacije i klimatizacije«.
Članak 21.
Ovaj Pravilnik će se objaviti u »Narodnim novinama«  i stupa na snagu  1. lipnja 2016. osim članka 6. ovoga Pravilnika u dijelu koji se odnosi na izdavanje energetskog certifikata za stanove, apartmane i kuće za odmor u kojima se pruža ugostiteljska usluga smještaja, a koji stupa na snagu 1. siječnja 2016. godine.
Klasa: 360-01/15-12/7
Urbroj: 531-04-2-15-5
Zagreb, 24. studenoga 2015.
Ministrica Anka Mrak-Taritaš, dipl. ing. arh., v. r.
PRILOG 1
ENERGETSKI RAZREDI ZGRADA I NAČIN OZNAČAVANJA ENERGETSKOG RAZREDA NA ENERGETSKOM CERTIFIKATU

PRILOG 2
IZGLED I SADRŽAJ ENERGETSKOG CERTIFIKATA

PRILOG 3
PRIKAZ REGISTRA IZVJEŠĆA O PROVEDENIM ENERGETSKIM PREGLEDIMA ZGRADA I IZDANIH ENERGETSKIH CERTIFIKATA ZGRADA

PRILOG 4
PRIKAZ REGISTRA IZVJEŠĆA O PROVEDENIM REDOVITIM PREGLEDIMA SUSTAVA GRIJANJA, SUSTAVA HLAĐENJA I SUSTAVA VENTILACIJE I KLIMATIZACIJE U ZGRADI


