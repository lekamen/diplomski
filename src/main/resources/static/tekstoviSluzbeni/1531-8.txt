šumskouzgojni radovi;
3. u panjačama kojima će nastaviti gospodarenje kao raznodobnim sastojinama niskoga uzgojnog oblika propisuje se sječa svih stabala pojedine skupine, a na ostalom dijelu površine proreda i potrebni šumskouzgojni radovi.
Članak 35.
Etat u kulturama i plantažama propisuje se u skladu sa zahvatima koje je potrebno provoditi kako bi se postigao željeni cilj gospodarenja.
Članak 36.
(1) U jednodobnim sastojinama užita drvna zaliha razvrstava se na:
1. glavni prihod – redoviti i izvanredni;
2. prethodni prihod;
3. slučajni prihod;
4. užitu drvnu zalihu koja nije premjerena.
(2) U glavni redoviti prihod ulazi užita drvna zaliha propisana osnovom odnosno programom gospodarenja.
(3) U glavni izvanredni prihod ulazi drvna zaliha užita na površinama koje će se trajno upotrebljavati u druge svrhe (površine izdvojene iz šumskogospodarskog područja, šumske prometnice šire od 5 m, svijetle pruge uz prometnice šire od 5 m, šumske prosjeke šire od 10 m, trase elektrovoda, trase plinovoda, trase naftovoda i dr.), a može biti propisan osnovom odnosno programom gospodarenja.
(4) U prethodni prihod ulazi užita drvna zaliha propisana osnovom odnosno programom gospodarenja.
(5) U slučajni prihod koji se dodatno razvrstava na: sušce, vjetroizvale, snjegolome i ledolome; bespravna sječa, te ostali slučajni prihod ulazi sva užita drvna zaliha koja nije posljedica stručnog provođenja zahvata propisanog osnovom odnosno programom gospodarenja već je uzrokovana drugim faktorima i bespravne sječe.
(6) U odsjecima u kojima je propisani etat prethodnog prihoda po drvnoj zalihi u potpunosti ili djelomično realiziran kao slučajni prihod, užita drvna zaliha prethodnog prihoda može biti manja ili u okvirima dozvoljenih odstupanja, ali je njegova realizacija obvezna po površini.
(7) U užitu drvnu zalihu koja nije premjerena ulazi drvna zaliha užita u odsjecima u kojima nije evidentirana drvna zaliha.
(8) U šumama strogog rezervata, nacionalnog parka, posebnog rezervata šumske vegetacije i park-šume, sječu ovisno o kategoriji zaštite, rješenjem odobrava tijelo nadležno za poslove zaštite prirode.
Članak 37.
(1) U prebornim i raznodobnim sastojinama užita drvna zaliha razvrstava se na:
1. redoviti prihod;
2. izvanredni prihod;
3. slučajni prihod.
(2) U redoviti prihod ulazi drvna zaliha propisana osnovom odnosno programom gospodarenja.
(3) U izvanredni prihod ulazi drvna zaliha posječena na površinama koje će se trajno upotrebljavati u druge svrhe (površine izdvojene iz šumskogospodarskog područja, šumske prometnice – šire od 5 m, svijetle pruge uz prometnice šire od 5 m, šumske prosjeke šire od 10 m, trase elektrovoda, trase plinovoda, trase naftovoda i dr.).
(4) U slučajni prihod koji se dodatno razvrstava na: sušce, vjetroizvale, snjegolome i ledolome; bespravna sječa, te ostali slučajni prihod ulazi posječena drvna zaliha koja nije posljedica stručnog provođenja zahvata propisanog osnovom odnosno programom gospodarenja već je uzrokovana drugim faktorima i bespravne sječe.
(5) U odsjecima u kojima je etat po drvnoj zalihi u potpunosti ili djelomično realiziran kao slučajni prihod, realizacija etata redovnog prihoda može biti manja ili u okvirima dozvoljenih odstupanja, ali je njegova realizacija obvezna po površini.
(6) U šumama strogog rezervata, nacionalnog parka, posebnog rezervata šumske vegetacije i park-šume, sječu ovisno o kategoriji zaštite, rješenjem odobrava tijelo nadležno za poslove zaštite prirode.
Članak 38.
(1) Doznačena drvna zaliha iz članka 36. i 37. ovoga Pravilnika unosi se u knjižice doznake ili terenska računala.
(2) Doznačena drvna zaliha izračunava se prema istim tablicama (tarifama) po kojima je bila izračunata u osnovi odnosno programu gospodarenja.
Članak 39.
(1) Jednodobne sastojine visokog uzgojnog oblika obnavljaju se prirodnim putem oplodnim (postupičnim) sječama.
(2) U sastojinama za koje su osnovom odnosno programom propisane oplodne sječe može se provoditi naplodni sijek:
1. u godini ili jednu do dvije