 odgovarajući se način primjenjuju i na podfond UCITS fonda.
Uvjeti za trgovanje
Članak 138.
Društvo za upravljanje iz članka 137. stavka 1. ovoga Zakona mora za trgovanje udjelima UCITS fonda osnovanog u drugoj državi članici u Republici Hrvatskoj, osigurati u Republici Hrvatskoj sve raspoložive uvjete potrebne za neometano:
1. osiguranje plaćanja imateljima udjela UCITS fonda
2. provođenje izdavanja i otkupa udjela UCITS fonda
3. osiguranje objave dokumentacije i informacija vezanih uz UCITS fond te dostavu dokumenata i informacija ulagateljima koji su udjele kupili u Republici Hrvatskoj i
4. rješavanje pritužbi ulagatelja u skladu s člankom 63. ovoga Zakona.
Obavijesti o trgovanju udjelima UCITS fonda osnovanog u drugoj državi članici
Članak 139.
(1) Društvo za upravljanje iz članka 137. stavka 1. ovoga Zakona može započeti s trgovanjem udjela UCITS fonda osnovanog u drugoj državi članici u Republici Hrvatskoj nakon što od nadležnog tijela matične države članice UCITS fonda zaprimi obavijest da je ono Agenciji proslijedilo obavijest s potpunom dokumentacijom iz članka 4. Uredbe Komisije broj 584/2010.
(2) Obavijest iz stavka 1. ovoga članka koju je Agencija zaprimila od nadležnog tijela matične države članice UCITS fonda sadržava podatke o dogovorenim uvjetima za trgovanje udjelima UCITS fonda osnovanog u drugoj državi članici u Republici Hrvatskoj i podatke iz Priloga I Uredbe Komisije broj 584/2010 te za svaki UCITS fond osnovan u drugoj državi članici čijim se udjelima namjerava trgovati u Republici Hrvatskoj sljedeće priloge:
1. važeći prospekt
2. pravila UCITS fonda, odnosno drugi odgovarajući dokument
3. posljednje revidirane godišnje izvještaje i naknadne polugodišnje izvještaje UCITS fonda, ako oni postoje
4. ključne podatke za ulagatelje i
5. potvrdu nadležnog tijela matične države članice UCITS fonda iz Priloga II Uredbe Komisije (EU) broj 584/2010.
(3) Društvo za upravljanje iz članka 137. stavka 1. ovoga Zakona će dokumentaciju iz stavka 2. točaka 1., 2. i 3. ovoga članka i sve njihove promjene, za potrebe trgovanja udjelima u Republici Hrvatskoj, prevesti na:
1. engleski jezik ili
2. hrvatski jezik.
(4) Društvo za upravljanje iz članka 137. stavka 1. ovoga Zakona će ključne podatke za ulagatelje iz stavka 2. točke 4. ovoga članka i sve njihove promjene, za potrebe trgovanja udjelima u Republici Hrvatskoj, prevesti na hrvatski jezik.
(5) Nadležno tijelo matične države članice UCITS fonda će potvrdu iz stavka 2. točke 5. ovoga članka izraditi na:
1. engleskom jeziku ili
2. hrvatskom jeziku, ako su se Agencija i nadležno tijelo matične države članice UCITS fonda unaprijed tako dogovorili.
(6) Za vjerodostojnost i točnost prijevoda iz stavaka 3. i 4. ovoga članka odgovara društvo za upravljanje iz članka 137. stavka 1. ovoga Zakona.
(7) Društvo za upravljanje iz članka 137. stavka 1. ovoga Zakona će bez odgode obavijestiti Agenciju o početku trgovanja udjelima UCITS fonda osnovanog u drugoj državi članici na području Republike Hrvatske.
Obavijest o promjenama dokumentacije
Članak 140.
(1) Društvo za upravljanje iz članka 137. stavka 1. ovoga Zakona koje trguje udjelima UCITS fonda osnovanog u drugoj državi članici u Republici Hrvatskoj dužno je obavijestiti Agenciju o svim promjenama dokumenata iz članka 139. stavka 2. točaka 1. do 4. ovoga Zakona i u toj obavijesti navesti gdje Agencija može dobiti te dokumente elektroničkim putem.
(2) Ako društvo za upravljanje iz članka 137. stavka 1. ovoga Zakona namjerava promijeniti podatke iz obavijesti iz članka 139. stavka 1. ovoga Zakona u odnosu na uvjete za trgovanje udjelima u Republici Hrvatskoj, odnosno na postojeće klase udjela UCITS fondova osnovanih u drugoj državi članici, prije uvođenja tih promjena mora o tome obavijestiti Agenciju.
Dostava informacija ulagateljima u Republici Hrvatskoj
Članak 141.
(1) Društvo za upravljanje iz članka 137. stavka 1. ovoga Zakona koje u Republici Hrvatskoj trguje udjelima UCITS fonda iz druge države članice dužno je ulagateljima