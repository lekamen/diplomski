 jesu li ispunjeni minimalni uvjeti za vrstu ugostiteljskih objekata koji se ne kategoriziraju te utvrđuje ispunjavanje uvjeta za posebni standard i dodjelu oznake kvalitete za ugostiteljske objekte iz skupina »Ostali ugostiteljski objekti za smještaj«, »Restorani« i »Barovi«.
(2) Nadležni ured, na zahtjev ugostitelja, rješenjem utvrđuje jesu li ispunjeni uvjeti za vrstu i kategoriju ugostiteljskih objekata, osim za vrste navedene u članku 21. stavku 1. ovoga Zakona.
(3) Rješenja iz stavaka 1. i 2. ovoga članka kojima se zahtjev usvaja upisuju se u Središnji registar za ugostiteljsku djelatnost i usluge u turizmu (u daljnjem tekstu: Središnji registar).
(4) Troškove postupaka iz stavaka 1. i 2. ovoga članka snosi ugostitelj.
(5) Na rješenja nadležnog ureda iz stavaka 1. i 2. ovoga članka stranka ima pravo izjaviti žalbu Ministarstvu.
(6) Primjerak izvršnih rješenja iz stavaka 1. i 2. ovoga članka dostavlja se mjesno nadležnoj službi turističke inspekcije Ministarstva, nadležnoj ispostavi područnog ureda Ministarstva financija, Porezne uprave, nadležnoj sanitarnoj inspekciji Ministarstva zdravlja te Državnom zavodu za statistiku, a za ugostiteljske objekte u kojima se pruža usluga smještaja i turističkoj zajednici toga područja.
Rješenja koja izdaje Ministarstvo
Članak 21.
(1) Ministarstvo, na zahtjev ugostitelja, rješenjem utvrđuje ispunjavanje uvjeta za vrstu i kategoriju ugostiteljskih objekata iz skupine »Hoteli«, za vrste hotela i vrste kojih se kategorije označavaju zvjezdicama te iz skupine »Kampovi«, za vrste kampova koji se kategoriziraju.
(2) Ministarstvo, na zahtjev ugostitelja, rješenjem utvrđuje ispunjavanje uvjeta za posebni standard, odnosno dodjelu oznake kvalitete za ugostiteljske objekte iz skupina »Hoteli« i »Kampovi«.
(3) Ministarstvo, na zahtjev ugostitelja, u slučaju iz članka 19. stavka 2. ovoga Zakona, rješenjem utvrđuje ispunjavanje uvjeta za početak obavljanja ugostiteljske djelatnosti i privremeno obavljanje ugostiteljske djelatnosti u određenom objektu, najdulje godinu dana od dana njegove izvršnosti.
(4) Rješenja iz stavaka 1., 2. i 3. ovoga članka kojima se zahtjev usvaja upisuju se u Središnji registar.
(5) Troškove postupaka iz stavaka 1., 2. i 3. ovoga članka snosi ugostitelj.
(6) Primjerak izvršnih rješenja iz stavaka 1. i 3. ovoga članka dostavlja se mjesno nadležnoj službi turističke inspekcije Ministarstva, nadležnoj ispostavi područnog ureda Ministarstva financija, Porezne uprave, nadležnoj sanitarnoj inspekciji Ministarstva zdravlja te Državnom zavodu za statistiku, a za ugostiteljske objekte u kojima se pruža usluga smještaja i turističkoj zajednici toga područja.
(7) Primjerak izvršnih rješenja iz stavka 2. ovoga članka dostavlja se mjesno nadležnoj službi turističke inspekcije Ministarstva i Državnom zavodu za statistiku.
Ponovna kategorizacija
Članak 22.
(1) Ministarstvo po službenoj dužnosti svake četiri godine provodi ponovnu kategorizaciju ugostiteljskih objekata iz članka 21. stavka 1. ovoga Zakona te ponovno utvrđivanje posebnog standarda i ponovnu dodjelu oznake kvalitete za ugostiteljske objekte iz skupina »Hoteli« i »Kampovi«.
(2) O provedenoj ponovnoj kategorizaciji i utvrđenim posebnim standardima i dodjeli oznake kvalitete iz stavka 1. ovoga članka Ministarstvo donosi rješenje koje se upisuje u Središnji registar.
(3) Ako se utvrdi da ugostiteljski objekt više ne ispunjava uvjete za utvrđenu vrstu i kategoriju, rješenjem će se utvrditi nova vrsta, odnosno kategorija ugostiteljskog objekta ili ukinuti rješenje o vrsti i kategoriji.
(4) Ako se utvrdi da ugostiteljski objekt više ne ispunjava uvjete za utvrđeni posebni standard ili oznaku kvalitete, rješenjem će se ukinuti rješenje o posebnom standardu ili oznaci kvalitete.
(5) U slučaju iz stavaka 3. i 4. ovoga članka troškove postupaka snosi ugostitelj.
(6) Ako se na zahtjev ugostitelja u postupku iz stavka 1. ovoga članka ugostitelju odredi dodatni rok za ispunjavanje uvjeta, troškove postupka snosi ugostitelj.
(7) Primjerak