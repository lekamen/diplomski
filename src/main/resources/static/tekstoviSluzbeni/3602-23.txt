 organizacije
Članak 50.
Služba za UN, globalna pitanja i međunarodne organizacije prvenstveno prati teme političkog i sigurnosnog te gospodarskog i socijalnog karaktera kojima se bave Ujedinjeni narodi, odnosno koje su od posebne važnosti za međunarodnu zajednicu; glavni fokus rada usmjeren je na praćenje aktivnosti Opće skupštine, Vijeća sigurnosti, Gospodarskog i socijalnog vijeća (ECOSOC), Političkog Foruma UN-a na visokoj razini za održivi razvoj (HLPF), Komisije za izgradnju mira te drugih relevantnih međunarodnih organizacija i inicijativa kao i rada povezanih radnih tijela Vijeća EU; Služba sudjeluje u radu spomenutih organizacija i njihovih tijela i specijaliziranih agencija iz sustava UN-a, relevantnim nacionalnim koordinacijskim tijelima te općenito surađuje s nadležnim tijelima državne uprave i predstavništvima stranih država unutar svojeg područja nadležnosti; posebna pažnja posvećuje se povezanim sigurnosnim pitanjima vezanim za tzv. asimetrične ugroze te širem spektru pitanja održivog razvoja; Služba obavlja funkciju tajništva Nacionalnog povjerenstva za prevenciju i suzbijanje terorizma te obavlja i druge poslove nacionalne koordinacije na ovom planu; priprema stručne materijale te prijedloge stajališta Republike Hrvatske vezane za teme iz svojeg područja nadležnosti, uključujući i za potrebe su-kreiranja Zajedničke vanjske i sigurnosne politike EU te poduzimanja potrebnih aktivnosti radi njene provedbe; također u okviru UN sustava vodi lobističke procese za kandidature Republike Hrvatske i priprema odluke o podrškama stranim kandidaturama, te obavlja i druge poslove iz svog djelokruga.
U Službi za UN, globalna pitanja i međunarodne organizacije ustrojavaju se:
5.2.1.1. Odjel za UN;
5.2.1.2. Odjel za globalna pitanja.
5.2.1.1. Odjel za UN
Članak 51.
Odjel za UN prati politička i sigurnosna pitanja UN i međunarodnih organizacija iz sustava UN; sudjeluje u relevantnim radnim tijelima Vijeća EU; priprema bilješke, analize, stručne materijale, prijedloge stajališta i istupa Republike Hrvatske, te poduzima i druge aktivnosti vezane za teme s dnevnog reda Vijeća sigurnosti, Opće skupštine i dijela njenih odbora, Komisije za izgradnju mira, te dijela funkcionalnih komisija ECOSOC-a; koordinira pripreme za nastup izaslanstva Republike Hrvatske na otvaranjima zasjedanja Opće skupštine; među najvažnijim temama ističu se reforma UN-a, prevencija i suzbijanje terorizma, suzbijanje prekograničnog organiziranog kriminala, korupcije, zlouporabe droga i pranja novca, kao i kibernetička pitanja te sigurnost kritične infrastrukture; Odjel koordinira kampanje kandidatura Republike Hrvatske za članstva u tijelima UN i povezanim međunarodnim organizacijama, te vodi evidenciju i priprema prijedloge odluka Republike Hrvatske o podrškama stranim kandidaturama; koordinira međuinstitucionalnu suradnju na području prevencije i suzbijanja terorizma;; prati rad Pokreta nesvrstanih; surađuje s drugim tijelima državne uprave, kao i sa stalnim misijama Republike Hrvatske pri UN te DM/KU po pitanjima iz svojeg djelokruga, također surađuje i s različitim tijelima iz sustava UN-a u i izvan Republike Hrvatske te drugim međunarodnim organizacijama i inicijativama, uključujući i sa stranim diplomatskim misijama u zemlji; održava suradnju s civilnim društvom, te obavlja i druge poslove iz svog djelokruga.
5.2.1.2. Odjel za globalna pitanja
Članak 52.
Odjel za globalna pitanja prati aktivnosti UN-a i priprema prijedloge stajališta Republike Hrvatske vezane za gospodarske, socijalne i okolišne teme od globalne važnosti, s naglaskom na rad Opće skupštine i dijela njenih odbora, ECOSOC-a i dijela njegovih funkcionalnih komisija, kao i ostalih nadležnih tijela UN-a te drugih relevantnih međunarodnih organizacija i inicijativa; posebno prati provedbu Agende za održivi razvoj UN-a do 2030.; Odjel također sudjeluje u relevantnim radnim tijelima Vijeća EU; prati strateške prioritete međunarodne zajednice, kao što su održivi razvoj, klimatske promjene,