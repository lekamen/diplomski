 žalbe ocijeni da ne postoje razlozi iz stavka 1. ovoga članka, bez odgode će dostaviti žalbu sa spisom predmeta Vojnostegovnom sudu.
(3) Žalbu sa spisom predmeta Vojnostegovnom sudu dostavlja nadređena osoba na dužnosti zapovjednika bojne, njoj ravne ili više razine.
Članak 18.
(1) Odlučujući o žalbi, Vojnostegovni će sud rješenjem odbaciti žalbu koja je nedopuštena, nepravovremena ili koju je izjavila neovlaštena osoba.
(2) Vojnostegovni sud rješenjem će obustaviti stegovni postupak ako je nastupila zastara ili postoje druge zapreke za vođenje postupka.
(3) Vojnostegovni sud poništit će rješenje o izrečenoj stegovnoj mjeri kada utvrdi:
1. da postupanje stranke ne predstavlja kršenje vojne stege
2. da stranka nije stegovno odgovorna
3. da nije dokazano da je stranka počinila kršenje vojne stege
4. da je stegovnu mjeru izrekla neovlaštena osoba
5. da je činjenično stanje pogrešno ili nepotpuno utvrđeno
6. da je izreka prvostupanjskog rješenja nerazumljiva, proturječna sama sebi ili obrazloženju rješenja, ili ako rješenje nema uopće obrazloženja, ili u njemu nisu navedeni razlozi o odlučnim činjenicama ili su ti razlozi potpuno nejasni ili u znatnoj mjeri proturječni
7. da rješenje o izrečenoj stegovnoj mjeri ne sadrži sve dijelove koje mora sadržavati, odnosno da u njemu ima formalnih nedostataka
8. da kršenje vojne stege predstavlja stegovni prijestup
9. da je počinjena povreda materijalnog prava
10. da se u prvostupanjskom postupku nije vodilo računa o pravilima postupka koja bi bila od utjecaja na rješavanje stvari.
(4) Vojnostegovni sud poništit će rješenje o izrečenoj stegovnoj mjeri i osloboditi stranku od stegovne odgovornosti u slučajevima iz stavka 3. podstavaka 1., 2. i 3. ovoga članka.
(5) Vojnostegovni sud može prvostupanjsko rješenje poništiti u cijelosti ili djelomično.
(6) Kada je za donošenje novog rješenja nužno neposredno rješavanje prvostupanjskog tijela, Vojnostegovni sud poništit će prvostupanjsko rješenje i spis predmeta vratiti na ponovni postupak, a u ostalim će slučajevima sam riješiti stvar.
(7) U slučaju iz stavka 3. podstavka 8. ovog članka Vojnostegovni sud poništit će prvostupanjsko rješenje i spis predmeta vratiti nadređenoj osobi na dužnosti zapovjednika bojne, njoj ravne ili više razine radi pokretanja ispitnog postupka za stegovni prijestup.
(8) Vojnostegovni sud smanjit će ili ublažiti izrečenu stegovnu mjeru kada utvrdi da izrečena stegovna mjera ne odgovara težini počinjenog kršenja vojne stege. (9) Vojnostegovni sud odbit će žalbu ako utvrdi:
1. da je postupak pravilno proveden, da je rješenje pravilno i na zakonu osnovano te da je izrečena odgovarajuća stegovna mjera
2. da je u prvostupanjskom postupku bilo nedostataka, ali da su oni takvi da nisu mogli utjecati na rješenje stvari
3. da je prvostupanjsko rješenje na zakonu osnovano, ali zbog drugih razloga, a ne zbog onih koji su u rješenju navedeni.
Članak 19.
(1) Vojnostegovni sud stranci po žalbi ne može izreći težu stegovnu mjeru od one protiv koje je izjavila žalbu.
(2) Ako je Vojnostegovni sud predmet vratio na ponovni postupak, stranci se u ponovnom postupku može izreći teža stegovna mjera od one koja joj je izrečena u ranijem postupku, ako je u ponovnom postupku utvrđeno drukčije činjenično stanje.
Članak 20.
Odredbe o postupku po žalbi protiv rješenja kojim je izrečena stegovna mjera odgovarajuće se primjenjuje i na postupak po žalbi protiv rješenja o obustavi postupka.
3. Izvršenje stegovne mjere
Članak 21.
(1) Izrečene stegovne mjere izvršavaju se kada rješenje o izrečenoj stegovnoj mjeri postane izvršno.
(2) Ako žalba nije izjavljena, prvostupanjsko rješenje o izrečenoj stegovnoj mjeri postaje izvršno protekom roka za žalbu.
(3) Ako je žalba izjavljena, a Vojnostegovni sud je odbaci ili odbije, prvostupanjsko rješenje postaje izvršno danom dostave drugostupanjskog rješenja stranci.
(4) Drugostupanjsko rješenje kojim je prvostupanjsko rješenje promijenjeno postaje izvršno danom dostave drugostupanjskog rješenja stranci.
Članak 