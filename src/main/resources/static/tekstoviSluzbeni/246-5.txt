 BCD programa
Članak 16.
(1) Ministarstvo do 15. rujna svake godine dostavlja Europskoj komisiji izvješće o provedbi BCD programa elektroničkim putem, uključujući podatke navedene u Prilogu XV., koji pokrivaju razdoblje od 1. srpnja prošle godine do 30. lipnja tekuće godine.
Odjeljak 2. – Prijenos podataka u slučaju igluna i velikooke tune
Informacije o ovjeravanju
Članak 17.
Ministarstvo dostavlja Europskoj komisiji, primjerak obrazaca statističkih dokumenata i certifikata o ponovnom izvozu, kao i sve potrebne podatke o ovjeravanju i, pravodobno, sve izmjene u tim dokumentima i certifikatima u skladu s:
a) obrascima ICCAT-a iz Priloga XIII. za igluna i velikooku tunu;
b) obrascem ICCAT-a iz Priloga XIV. za velikooku tunu.
Prijenos podataka
Članak 18.
(1) Ministarstvo dostavlja Europskoj komisiji elektroničkim putem do 15. ožujka za razdoblje od 1. srpnja do 31. prosinca prethodne godine i do 15. rujna za razdoblje od 1. siječnja do 30. lipnja tekuće godine izvještaj o:
a) količinama svake pošiljke svake od vrsta navedenih u članku 1. točke (b) i (c) uvezenih na područje Republike Hrvatske, specificiranih prema trećoj državi podrijetla, mjestu ulova i vrsti ribolovnog alata;
b) količinama svake pošiljke svake od vrsta navedenih u članku 1. točke (b) i (c) uvezenih na područje Republike Hrvatske nakon što ih je treća država ponovno izvezla, specificiranih prema podrijetlu iz treće države, mjestu ulova i vrsti ribolovnog alata.
(2) Izvještaj iz stavka 1. sadrži podatke iz:
a) Priloga XVI. za igluna;
b) Priloga XVII. ili Priloga XVIII. za velikooku tunu.
Nacionalni izvještaj
Članak 19.
(1) Ministarstvo provjerava da li su podaci o izvozu ribe jedne od vrsta navedenih u članku 1. točke (b) i (c) u skladu sa podacima o uvozu koje dostavlja Europska komisija.
(2) Ministarstvo izvještava Europsku komisiju o rezultatima tih provjera u nacionalnom izvještaju sukladno posebnom propisu.
GLAVA IV – ZAVRŠNE ODREDBE
Izmjene i dopune Priloga
Članak 20.
Prilozi I. – XVIII. tiskani su u dodatku ovoga Pravilnika i njegov su sastavni dio.
Članak 21.
Ovaj Pravilnik stupa na snagu danom objave u »Narodnim novinama«.
Klasa: 011-02/15-01/07
Urbroj: 525-13/1368-15-1
Zagreb, 26. siječnja 2015.
Ministar Tihomir Jakovina, v. r.
PRILOG I. – PRILOG XVIII.

