u prošlosti
– pouzdanost u razdoblju prije nastanka kvara/prestanka rada
– način uporabe
– način održavanja
– normiranu uporabu
– uvjete pružanja usluga.
(4) Nositelj izrade procjene rizika može uključiti i druge pokazatelje za izračun razine rizika, sukladno karakteristikama i specifičnostima infrastrukture.
(5) Procjena kritičnosti infrastrukture rezultira identifikacijom svih kritičnih objekata, mreža, procesa, pod-procesa, sustava i pod-sustava.
III. POSTUPCI PROCJENE RIZIKA
1. Izrada scenarija i analiza prijetnje
Članak 7.
(1) Scenarij rizika je opis mogućih događaja koji mogu imati neizvjestan utjecaj na postizanje ciljeva kritične infrastrukture.
(2) Dobro razvijen scenarij rizika pretpostavka je za uspješnost identifikacije rizika, analizu i njihovu daljnju obradu.
(3) Scenarij rizika može se razviti koristeći dva različita mehanizma:
– top-down (prema dolje) pristup, pri čemu se polazi od ukupnih ciljeva kritične infrastrukture i provodi analiza onih najrealnijih scenarija rizika koji mogu utjecati na ciljeve
– bottom-up (prema gore) pristup, pri čemu se koristi generički popis scenarija pojedinačnih rizika na temelju čega se definira skup više relevantnih scenarija u okviru jednog prilagođenog scenarija, primijenjen na pojedinačne situacije u kojima se može naći kritična infrastruktura.
(4) Pristupi su komplementarni i mogu se koristiti istovremeno. Scenariji rizika moraju biti relevantni i povezani s realnim rizicima kritične infrastrukture.
(5) Uporaba generičkog popisa scenarija rizika može pomoći da se identificiraju rizici i povećaju mogućnosti da glavni scenarij bude sveobuhvatan i referentan za kritičnu infrastrukturu.
(6) U izradi scenarija u obzir se uzimaju rizici koji mogu imati utjecaj na ciljeve i zahtjeve ostvarenja ciljeva svake kritične infrastrukture.
(7) Generički popis scenarija prilagođava se specifičnoj situaciji svake kritične infrastrukture.
(8) Analiza prijetnje i razvoj scenarija obuhvaćaju sljedeće postupke:
– izradu popisa prijetnji – opisuju se opće karakteristike prijetnje, njihov intenzitet, trajanje i mogući učinci (Prilog 2.)
– procjenu očekivane izloženosti – utvrđuje se koji objekti, sustavi/pod-sustavi i procesi/pod-procesi mogu biti pogođeni
– procjenu očekivanog intenziteta prijetnje
– procjenu očekivanog trajanja prijetnje
– rano upozoravanje – utvrđuje se koje je očekivano vrijeme između upozorenja i štetnog događaja
– utvrđivanje sekundarnih učinaka (psihološki učinci događaja, utjecaj na javnost i medije i slično)
– utvrđivanje podataka o štetnim događajima – utvrđuje se koji se usporedivi štetni događaji mogu razmotriti za dobivanje detaljnijih podataka (povijesni podaci)
– utvrđivanje vjerojatnosti štetnog događaja – utvrđuje se koja se vjerojatnost nastanka štetnog događaja može očekivati ili identificirati.
(9) Scenarij se razvija na temelju popisa prijetnji i relevantnih podataka karakterističnih za sektor kritičnih infrastruktura. Scenariji moraju predstavljati realne događaje koji mogu rezultirati prekidom ili narušavanjem rada kritičnih infrastruktura i/ili prekidom roba i usluga.
(10) U scenarije se obvezno uključuju elementi ovisnosti i međuovisnosti kritičnih infrastruktura koji mogu povećati učinke i posljedice štetnih događaja, što izravno utječe na sektorski plan osiguranja rada kritičnih infrastruktura i sigurnosni plan zaštite kritičnih infrastruktura.
(11) Broj scenarija koji se razvijaju ovisan je o identificiranim prijetnjama i karakteristikama sektora odnosno kritičnih infrastruktura, a izrađuju se za svaki pojedini relevantni događaj posebno.
(12) Scenariji se obvezno testiraju, aktualiziraju i nadopunjuju najmanje jednom godišnje, a po potrebi i češće.
2. Identifikacija rizika
Članak 8.
(1) Rizik je određen prijetnjama čija je pojavnost moguća i vezana za iskorištenje ranjivosti kritičnih infrastruktura te mogu imati negativan utjecaj na ciljeve kritične infrastrukture.
(2) Objedinjavanje relevantnih podataka o prijetnjama i ranjivosti rezultira