 ugovorom prema jednom od sljedećih modela:
Model 1.:
Za programe ili projekte koji se ne provode dulje od 12 mjeseci ili za koje financijska sredstva koja osigurava davatelj financijskih sredstava iznose najmanje 50.000 kuna, a najviše 100.000 kuna, davatelj financijskih sredstava će isplati sredstva udruzi na sljedeći način:
– predujam u iznosu od 30 – 80% iznosa navedenog u ugovoru u roku od 30 dana od potpisivanja ugovora, ovisno o raspoloživosti proračunskih sredstava, odnosno dinamici punjenja proračuna iz izvora od igara na sreću, u slučaju da se sredstva isplaćuju iz namjenskog izvora sredstava od igara na sreću,
– razliku do iznosa ukupnih prihvatljivih troškova u roku od 30 dana nakon što davatelj financijskih sredstava prihvati završni izvještaj u skladu sa stavkom 2. ovoga članka, na temelju zahtjeva za isplatu.
Model 2.:
Za projekte ili programe koji se provode dulje od 12 mjeseci i gdje financijska sredstva koja osigurava davatelj financijskih sredstava iznose više od 100.000 kuna, davatelj financijskih sredstava će isplatiti sredstva udruzi na sljedeći način:
– prvu ratu predujma u iznosu od 80% proračuna predviđenog za prvih 12 mjeseci provođenja programa ili projekta koju financira davatelj financijskih sredstava u roku od 30 dana od potpisivanja ugovora sukladno iznosu navedenom u ugovoru,
– daljnje rate predujma u iznosima koji su navedeni u ugovoru, namijenjene redovitom pokrivanju financijskih potreba udruge, za svakih 12 mjeseci provođenja programa ili projekta, u roku od 30 dana nakon što davatelj financijskih sredstava prihvati privremeni izvještaj u skladu sa stavkom 2. ovoga članka i uz zahtjev za isplatu,
– razliku do iznosa ukupnih prihvatljivih troškova u roku od 30 dana nakon što davatelj financijskih sredstava prihvati završni izvještaj u skladu sa stavkom 2. ovoga članka i uz zahtjev za isplatom razlike,
– revizorsko izvješće, ukoliko je potrebno, sukladno stavku 6. ovoga članka,
Daljnje plaćanje predujma izvršit će se samo ako dio stvarno nastalih troškova koje financira davatelj financijskih sredstava iznosi najmanje 70% iznosa prethodne isplate (i 100% bilo koje prethodne isplate) uz podnošenje odgovarajućeg privremenog izvještaja i obrazloženja troškova. U slučaju da je potrošnja prethodnog predujma iznosila manje od 70%, iznos nove isplate predujma umanjit će se za neiskorištene iznose prethodne isplate predujma.
Model 3.:
Svi programi ili projekti bez obzira na iznos ili trajanje – davatelj financijskih sredstava isplatit će sredstva korisniku financiranja jednokratno u roku od 45 dana od prihvaćanja završnog izvještaja u skladu sa stavkom 2. ovoga članka uz dostavljanje zahtjeva za isplatom i obrazloženjem troškova.
Model 4.:
Za programe ili projekte koji se ne provode dulje od 12 mjeseci i za koje financijska sredstva koja osigurava davatelj financijskih sredstava iznose najviše 50.000 kuna, davatelj financijskih sredstava će isplatiti sredstva udruzi u iznosu od 100% iznosa navedenog u ugovoru u roku od 30 dana od potpisivanja ugovora.
Model 5.:
Za programe ili projekte koji se ne provode dulje od 12 mjeseci i za koje financijska sredstva koja osigurava davatelj iznose više od 100.000 kuna, davatelj financijskih sredstava će isplatiti sredstva korisniku financiranja u iznosu od 10% iznosa navedenog u ugovoru u roku od 30 dana od potpisivanja ugovora, a ostalih 90% iznosa sukladno dinamici isplate utvrđenoj u ugovoru uz obvezu podnošenja polugodišnjeg i završnog izvještaja, čije je odobrenje uvjet za plaćanje.
(2) Davatelj financijskih sredstava obvezan je pisanim putem potvrditi prijem izvještaja s potrebnom pratećom dokumentacijom i njegovo prihvaćanje u roku od 60 dana, ako ugovorom nije propisan drugi rok. Davatelj financijskih sredstava prekida rok za prihvaćanje izvještaja obavještavanjem korisnika financiranja da se izvještaj ne može prihvatiti te da smatra da je potrebno poduzeti dodatne provjere. U takvim slučajevima, davatelj financijskih sredstava zatražiti će pojašnjenja,