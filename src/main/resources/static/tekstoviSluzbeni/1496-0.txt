78 17.07.2015 Zakon o izmjenama i dopunama Zakona o poštanskim uslugama
HRVATSKI SABOR
1497
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O POŠTANSKIM USLUGAMA
Proglašavam Zakon o izmjenama i dopunama Zakona o poštanskim uslugama, koji je Hrvatski sabor donio na sjednici 3. srpnja 2015. godine.
Klasa: 011-01/15-01/66
Urbroj: 71-05-03/1-15-2
Zagreb, 8. srpnja 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O POŠTANSKIM USLUGAMA
Članak 1.
U Zakonu o poštanskim uslugama (»Narodne novine«, br. 144/12. i 153/13.), u članku 1. stavku 1. riječi: »Hrvatske agencije za poštu i elektroničke komunikacije« zamjenjuju se riječima: »Hrvatske regulatorne agencije za mrežne djelatnosti«.
Članak 2.
U članku 2. stavku 1. točka 2. mijenja se i glasi:
2. Agencija: Hrvatska regulatorna agencija za mrežne djelatnosti,«.
U točki 7. na kraju rečenice umjesto zareza stavlja se točka te se dodaje druga rečenica koja glasi: »Računi za komunalne i druge usluge, kao i drugi računi, financijska i druga izvješća ne smatraju se izravnom poštom,«.
Točka 9. mijenja se i glasi:
»9. konsolidator: pravna ili fizička osoba koja nije davatelj poštanskih usluga, a na temelju ugovora prikuplja poštanske pošiljke od pošiljatelja radi predaje davatelju poštanskih usluga,«.
U točki 20. riječ: »sekogrami« zamjenjuje se riječima: »pošiljke za slijepe«.
Točka 26. mijenja se i glasi:
»26. prijava za obavljanje poštanskih usluga: prijava koju pravna ili fizička osoba podnosi Agenciji u svrhu obavljanja zamjenskih poštanskih usluga i ostalih poštanskih usluga,«.
U točki 30. riječ: »sekogram« zamjenjuje se riječima: »pošiljka za slijepe«.
Članak 3.
U članku 5. stavku 3. točki 2. riječi: »s Hrvatskom agencijom za poštu i elektroničke komunikacije (u daljnjem tekstu: Agencija)« zamjenjuju se riječima: »s Agencijom«.
Članak 4.
Naziv glave II. iznad članka 7. mijenja se i glasi: »II. HRVATSKA REGULATORNA AGENCIJA ZA MREŽNE DJELATNOSTI«.
Članak 5.
U članku 8. stavku 1. točka 6. mijenja se i glasi:
»6. donošenje odluke o utvrđivanju neto troška koji predstavlja nepravedno financijsko opterećenje za davatelja univerzalne usluge iz članka 48. stavka 3. ovoga Zakona,«.
U točki 7. riječi: »davatelja univerzalne usluge« zamjenjuju se riječima: »davatelja poštanskih usluga«.
Stavak 4. mijenja se i glasi:
»(4) Popis davatelja poštanskih usluga, s vrstama poštanskih usluga koje obavljaju, objavljuje se na internetskim stranicama Agencije.«.
Članak 6.
U članku 15. stavak 2. mijenja se i glasi:
»(2) Univerzalna usluga obuhvaća poštanske usluge u unutarnjem i međunarodnom prometu:
1. prijam, usmjeravanje, prijenos i uručenje pismovnih pošiljaka mase do 2 kilograma,
2. prijam, usmjeravanje, prijenos i uručenje paketa mase do 10 kilograma,
3. prijam, usmjeravanje, prijenos i uručenje preporučenih pošiljaka i pošiljaka s označenom vrijednosti,
4. prijam, usmjeravanje, prijenos i uručenje pošiljaka za slijepe mase do 7 kilograma, bez naplate,
5. usmjeravanje, prijenos i uručenje paketa mase do 20 kilograma u međunarodnom dolaznom prometu.«.
Članak 7.
U članku 17. riječi: »potpune prijave« zamjenjuju se riječima: »uredne prijave«.
Članak 8.
U članku 18. stavci 3. i 4. mijenjaju se i glase:
»(3) Agencija će, u roku od osam dana od dana zaprimanja uredne prijave u skladu sa stavkom 1. ovoga članka, izdati davatelju poštanskih usluga potvrdu kojom se dokazuje podnošenje uredne prijave za određene vrste poštanskih usluga. Ova potvrda nije upravni akt.
(4) Davatelj poštanskih usluga, koji poštanske usluge obavlja na temelju prijave, obvezan je pisanim putem izvijestiti Agenciju o svim promjenama okolnosti navedenih u prijavi iz stavka 1. ovoga članka, a osobito o promjenama i završetku obavljanja prijavljenih poštanskih usluga, i to bez odgode, a najkasnije u roku od 30 dana od dana nastanka tih promjena.«.
Članak 9.
U članku 19. stavku 1. na kraju druge rečenice briše se točka 