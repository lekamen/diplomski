 se kriterija propisanih Zakonom i Uredbom o metodologijama vještačenja, donosi mišljenje kojim se:
– potvrđuje, odnosno ne potvrđuje nalaz i mišljenje ustrojstvene jedinice ZOSI, ili
– daju primjedbe s uputom za izmjenu nalaza i mišljenja.
Članak 11.
(1) Revizijski nalazi donose se na sljedećim obrascima:
1. Mišljenje vještaka-revizora o nalazu i mišljenju područne ustrojstvene jedinice Zavoda za vještačenje, profesionalnu rehabilitaciju i zapošljavanje osoba s invaliditetom (obrazac: MRMS-R1),
2. Mišljenje vijeća vještaka-revizora o nalazu i mišljenju područne ustrojstvene jedinice Zavoda za vještačenje, profesionalnu rehabilitaciju i zapošljavanje osoba s invaliditetom (obrazac: MRMS-R2),
3. Mišljenje vijeća vještaka-revizora o nalazu i mišljenju središnjeg ureda Zavoda za vještačenje, profesionalnu rehabilitaciju i zapošljavanje osoba s invaliditetom (obrazac: MRMS-R3).
(2) Obrasci iz stavka 1. ovoga članka sadrže:
– zaglavlje ministarstva, vještak-revizor, odnosno vijeće vještaka-revizora te broj dnevnika pod kojim je obavljena revizija;
– osobne podatke o osiguraniku: ime i prezime, datum rođenja i osobni identifikacijski broj;
– nadležnu ustrojstvenu jedinicu ZOSI;
– podatke o nalazu i mišljenju: ime i prezime vještaka ustrojstvene jedinice ZOSI, evidencijski broj, datum nalaza i mišljenja te mišljenje vještaka;
– mišljenje vještaka-revizora, odnosno vijeća vještaka-revizora;
– obrazloženje mišljenja.
Članak 12.
(1) Nakon obavljene revizije, predmet se vraća nadležnoj ustrojstvenoj jedinici Zavoda na daljnje postupanje.
(2) Postupak revizije se smatra dovršenim kada je nalaz potpisao vještak-revizor, odnosno vijeće vještaka-revizora te rukovoditelj nadležne ustrojstvene jedinice ministarstva.
Članak 13.
(1) Obrasci iz članka 11. stavka 1. ovoga Pravilnika izrađuju se u četiri primjerka.
(2) Dva primjerka obrazaca iz članka 11. stavka 1. ovoga Pravilnika dostavljaju se ustrojstvenoj jedinici ZOSI, s time da jedan primjerak ustrojstvena jedinica ZOSI dostavlja zajedno s nalazom i mišljenjem koji je bio predmet revizije, odnosno nalazom i mišljenjem usklađenim s mišljenjem vještaka-revizora ustrojstvenoj jedinici Zavoda, koja je podnijela zahtjev za vještačenje. Dva primjerka se pohranjuju u arhivi ministarstva.
(3) Svi primjerci mišljenja vještaka-revizora, odnosno vijeća vještaka-revizora moraju imati propisani žig i potpis vještaka-revizora, odnosno članova vijeća vještaka-revizora i rukovoditelja nadležne ustrojstvene jedinice u ministarstvu.
III. POSTUPAK NADZORA I KONTROLE
Članak 14.
(1) U postupku nadzora i kontrole iz članka 1. stavka 2. ovoga Pravilnika, vještak-revizor odnosno vijeće vještaka-revizora, može obaviti kontrolni pregled po službenoj dužnosti. Kada vještak-revizor ili vijeće vještaka-revizora ne mijenja raniju ocjenu te ne nalazi potrebu za kontrolnim pregledom po službenoj dužnosti, donosi mišljenje temeljem priložene medicinske dokumentacije (obrazac: MRMS-9-MIŠLJENJE).
(2) U obavljanju kontrolnog pregleda iz stavka 1. ovoga članka primjenjuju se propisi koji su bili na snazi u vrijeme kada je pravo ostvareno.
(3) Ako je na rješenje Zavoda, doneseno na temelju nalaza i mišljenja iz stavka 1. ovoga članka, podnesena žalba, predmet se u povodu žalbe dostavlja ministarstvu, a vijeće vještaka-revizora donosi nalaz i mišljenje u povodu žalbe.
(4) Vijeće vještaka-revizora će u povodu žalbe iz stavka 3. ovoga članka, razmatrajući razloge i nove činjenice istaknute u žalbi, utvrditi postoje li razlozi za promjenu nalaza i mišljenja iz stavka 1. ovoga članka, je li potrebna dodatna medicinska obrada ili neposredni pregled osiguranika te na osnovu tako provedenog postupka vijeće donosi nalaz i mišljenje.
(5) Nalaz i mišljenje doneseni u postupku iz stavka 1. i 4. ovoga članka prije donošenja rješenja o pravu, neovisno o donesenoj ocjeni podliježe reviziji. Reviziju ne mogu obavljati vještaci-revizori, odnosno vijeće vještaka-revizora koji su donijeli taj nalaz i mišljenje.
Članak 15.
(1) Nalaz i mišljenje u