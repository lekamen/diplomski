 preradu ili daljnju prodaju te prodaju na tržnicama na veliko
– izravna prodaja maloprodajnim objektima koji izravno opskrbljuju krajnjeg potrošača (uključujući i ugostiteljske objekte), kao i prodaja na malo izvan prodavaonice (prodaja na štandovima i klupama, tržnicama na malo i izvan tržnica na malo, pokretna prodaja, prigodna prodaja na sajmovima, izložbama, priredbama, izletištima i slično) te na vlastitom OPG-u, ne dovodeći pri tom u pitanje posebne propise o hrani.
(3) Način i uvjete prodaje vlastitih poljoprivrednih proizvoda te način vođenja evidencije o proizvodnji i prodaji propisat će ministar pravilnikom uz suglasnost ministra nadležnog za gospodarstvo i ministra financija.
Dopunske djelatnosti na OPG-u
Članak 70.
(1) Dopunske djelatnosti na OPG-u su djelatnosti povezane s poljoprivredom koje omogućavaju bolje korištenje proizvodnih kapaciteta i radne snage članova OPG-a te stjecanje dodatnog dohotka na OPG-u.
(2) Na OPG-u se ne smije obavljati pojedina vrsta dopunske djelatnosti ako je nositelj ili član registriran za istu vrstu djelatnosti, odnosno zakonski zastupnik pravne osobe ili ima većinski udjel u pravnoj osobi registriranoj za istu djelatnost.
(3) Nositelj OPG-a podnosi Agenciji za plaćanja zahtjev za upis dopunske djelatnosti u Upisnik poljoprivrednika.
(4) Pri upisu dopunske djelatnosti u Upisnik poljoprivrednika OPG se mora uskladiti s općim i posebnim uvjetima utvrđenim posebnim propisima kojima se uređuje ta djelatnost.
(5) Na temelju podnesenoga zahtjeva Agencija za plaćanja izdaje izvod iz Upisnika poljoprivrednika o obavljanju dopunske djelatnosti na OPG-u.
(6) Ako Agencija za plaćanja utvrdi da nisu ispunjeni uvjeti za upis dopunske djelatnosti, uputit će OPG-u obavijest da se u primjerenom roku uskladi. U protivnom obavještava OPG o ispisu dopunske djelatnosti iz Upisnika poljoprivrednika.
(7) Vrste dopunskih djelatnosti na OPG-u, način i uvjete za njihovo obavljanje te uvjete upisa dopunskih djelatnosti u Upisnik poljoprivrednika, osim ako posebnim propisom nije drukčije uređeno, propisat će ministar pravilnikom.
GLAVA IX. STANDARDI KVALITETE ZA HRANU I HRANU ZA ŽIVOTINJE
Standardi kvalitete za hranu
Članak 71.
(1) Ministar donosi pravilnike kojima se prenose direktive Europske unije iz područja kojim se uređuju standardi kvalitete za hranu.
(2) Kada standardi kvalitete za hranu nisu uređeni propisima Europske unije, ministar donosi pravilnike o standardima za hranu koji se primjenjuju ne dovodeći u pitanje Ugovor o funkcioniranju Europske unije, a posebno njegove članke 34. – 36.
(3) Standardi kvalitete iz stavaka 1. i 2. ovoga članka uključuju klasifikaciju, kategorizaciju i naziv hrane, fizikalna, određena kemijska, fizikalno-kemijska i senzorska svojstva te sastav hrane, fizikalno-kemijska i senzorska svojstva sirovina te vrstu i količinu sirovina, dodataka i drugih tvari koje se upotrebljavaju u proizvodnji i preradi hrane i dodatne zahtjeve označivanja hrane.
(4) Za određenu hranu, osim standarda iz stavaka 1. i 2. ovoga članka, ministar pravilnikom propisuje postupke koje je potrebno provesti prije stavljanja te hrane na tržište te uvjete, uključujući dopuštene tehnološke postupke, kojima ta hrana mora udovoljavati o čemu ministar donosi rješenje.
(5) Ministar donosi pravilnike o metodama koje je utvrdila Europska unija radi kontrole propisanih standarda kvalitete hrane.
(6) Subjektima u poslovanju s hranom nije dopušteno stavljati na tržište hranu koja ne udovoljava propisima iz stavaka 1., 2. i 4. ovoga članka i članka 8. ovoga Zakona kojima se uređuje tržište poljoprivrednih proizvoda.
(7) Subjektima u poslovanju s hranom dopušteno je proizvoditi i stavljati na tržište i hranu za koju nisu propisani standardi kvalitete ako ona odgovara propisanim zahtjevima sigurnosti i označivanja hrane.
(8) Vlada Uredbom može donijeti privremene mjere za poljoprivredno-prehrambeni sektor radi sprječavanja gospodarskih gubitaka subjekata u poslovanju s hranom.
Standardi kvalitete za hranu za