100 18.09.2015 Odluka o koncesiji u svrhu gospodarskog korištenja pomorskog dobra radi obavljanja djelatnosti uzgoja bijele ribe kod Velog Školja, južno od uvale Vela Lamjana
VLADA REPUBLIKE HRVATSKE
1946
Na temelju članka 17. stavka 1. i članka 20. stavka 3. Zakona o pomorskom dobru i morskim lukama (»Narodne novine«, br. 158/03, 100/04, 141/06, 38/09 i 123/11), te članka 26. stavka 1. Zakona o koncesijama (»Narodne novine«, broj 143/12), a u vezi s člankom 6. Uredbe o određivanju građevina, drugih zahvata u prostoru i površina državnog i područnog (regionalnog) značaja (»Narodne novine«, broj 37/14), Vlada Republike Hrvatske je na sjednici održanoj 17. rujna 2015. godine donijela
ODLUKU
O KONCESIJI U SVRHU GOSPODARSKOG KORIŠTENJA POMORSKOG DOBRA RADI OBAVLJANJA DJELATNOSTI UZGOJA BIJELE RIBE KOD VELOG ŠKOLJA, JUŽNO OD UVALE VELA LAMJANA
I.
Sukladno Obavijesti o namjeri davanja koncesije u svrhu gospodarskog korištenja pomorskog dobra radi obavljanja djelatnosti uzgoja bijele ribe kod Velog Školja, južno od uvale Vela Lamjana, objavljenoj u Elektroničkom oglasniku javne nabave (broj objave: 2015/S 01K-0015776), od 14. travnja 2015. godine i ponude pristigle na Javno otvaranje ponuda za dodjelu koncesije, održano 18. svibnja 2015. godine u prostorijama Ministarstva pomorstva, prometa i infrastrukture, te Nalaza i mišljenja Stručnog tijela za ocjenu ponuda za koncesije na pomorskom dobru, osnovanog i imenovanog Odlukom Vlade Republike Hrvatske (»Narodne novine«, br. 25/12 i 90/13), Vlada Republike Hrvatske (u daljnjem tekstu: Davatelj koncesije) daje trgovačkom društvu Cromaris d.d., iz Zadra, Gaženička cesta 4/b (u daljnjem tekstu: Ovlaštenik koncesije), ovlaštenje za gospodarsko korištenje pomorskog dobra radi obavljanja djelatnosti uzgoja bijele ribe kod Velog Školja, južno od uvale Vela Lamjana.
II.
Područje pomorskog dobra koje se daje u koncesiju u svrhu gospodarskog korištenja radi obavljanja djelatnosti uzgoja bijele ribe omeđeno je poligonom određenim koordinatnim točkama izraženim u HTRS96 projekciji, kako slijedi:
TOČKA Y X 1 396 276 4 877 036 2 396 524 4 877 110 3 396 384 4 877 512 4 396 135 4 877 439
III.
Površina pomorskog dobra, morskog akvatorija, koje se daje u koncesiju ukupno iznosi 110.325,00 m2 površine, a sve kako je prikazano na grafičkoj podlozi koja čini Prilog 1. ove Odluke i ne objavljuje se u »Narodnim novinama«.
IV.
Davatelj koncesije daje na gospodarsko korištenje pomorsko dobro navedeno u točki II. ove Odluke Ovlašteniku koncesije na vremensko razdoblje od 30 (trideset) godina, računajući od dana sklapanja ugovora o koncesiji.
V.
Koncesija na pomorskom dobru iz točke II. ove Odluke daje se radi obavljanja djelatnosti uzgoja bijele ribe kod Velog Školja, južno od uvale Vela Lamjana.
Dozvoljena godišnja količina uzgoja bijele ribe koju je Ovlaštenik koncesije ovlašten uzgajati iznosi 970 tona godišnje.
Ovlaštenik koncesije dužan je gospodarski koristiti pomorsko dobro iz točke II. ove Odluke sukladno Lokacijskoj dozvoli, klase: UP/I-350-05/14-01/21, urbroja: 2198/1-11/10-15-7, od 19. siječnja 2015. godine, izdanoj od strane Upravnog odjela za provedbu dokumenata prostornog uređenja i gradnje Zadarske županije, koja čini Prilog 2. ove Odluke i ne objavljuje se u »Narodnim novinama«.
Ovlaštenik koncesije dužan je u pomorsko dobro koje se daje u koncesiju uložiti sveukupno 27.370.998,00 kuna kao investicijsko ulaganje, a sve u opsegu i na način opisan u Studiji gospodarske opravdanosti, koja čini Prilog 3. ove Odluke i ne objavljuje se u »Narodnim novinama«.
Ovlaštenik koncesije dužan je kroz cjelokupno vrijeme trajanja koncesije investirati iznos od 600.000,00 kuna u zaštitu okoliša koncesijskog područja, prema Studiji gospodarske opravdanosti ulaganja.
Ovlaštenik koncesije dužan je za svaku daljnju gradnju ili rekonstrukciju na koncesijskom pomorskom dobru zatražiti suglasnost Davatelja koncesije, te dozvole sukladno propisima koji uređuju prostorno uređenje i gradnju.
VI.
Ovlaštenik koncesije se