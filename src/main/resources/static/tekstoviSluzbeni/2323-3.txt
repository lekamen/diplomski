 i pozivu na broj navedenim u odluci, a dokaz o uplati obvezan je dostaviti Vojnostegovnom sudu.
Članak 18.
(1) Ako štetnik ne podmiri štetu ili ne pristane nadoknaditi štetu utvrđenu odlukom uskratom od plaće, Vojnostegovni sud će spis premeta proslijediti ustrojstvenoj jedinici Ministarstva obrane nadležnoj za pravne poslove radi utuženja.
(2) Nakon što je predmet dostavljen ustrojstvenoj jedinici Ministarstva obrane nadležnoj za građansko-pravne poslove, Vojnostegovni sud će donijeti odluku o razduženju knjige manjkova i šteta.
Članak 19.
(1) Razduženje knjige manjkova i šteta obavlja ustrojstvena jedinica u kojoj se vodi knjiga manjkova i šteta, i to na temelju:
– rješenja o obustavi postupka
– odluke o oslobađanju od odgovornosti i obveze naknade štete, osim u slučaju iz članka 15. stavka 4. ovoga Pravilnika
– po okončanju cjelokupne naplate duga
– na temelju odluke iz članka 18. stavka 2. ovoga Pravilnika.
(2) Ako je o naknadi štete Vojnostegovni sud odlučio u stegovnom postupku za stegovni prijestup, razduženje knjiga manjkova i šteta obavlja se na temelju izvršnog rješenja, osim ako je u tom postupku doneseno rješenje kojim je osoba protiv koje se vodi postupak obvezana na naknadu štete, u kojem slučaju se razduženje knjige manjkova i šteta obavlja po okončanju cjelokupne naplate duga po tom rješenju.
(3) Knjiga manjkova i šteta razdužit će se u potpunosti bez obzira na iznos štete utvrđen rješenjem.
V. IZVJEŠĆIVANJE
Članak 20.
(1) Vojnostegovni sud dužan je svake kalendarske godine sastaviti pisano izvješće o broju pokrenutih postupaka za utvrđivanje odgovornosti za štetu i naknadi štete, o iznosu ukupne štete te o broju riješenih predmeta.
(2) Izvješće iz stavka 1. ovoga članka dostavlja se ministru obrane do 31. siječnja tekuće godine za prethodnu godinu.
(3) Ustrojstvena jedinica Ministarstva obrane nadležna za proračun i financije sastavit će izvješće o ukupnom iznosu štete naplaćene po rješenjima i odlukama Vojnostegovnog suda o utvrđivanju odgovornosti za štetu i dostaviti ga Glavnom tajništvu Ministarstva obrane do 31. siječnja tekuće godine.
(4) Ustrojstvena jedinica Ministarstva obrane nadležna za građansko-pravne poslove sastavit će izvješće o postupanju po predmetima naknade štete zaprimljenima od Vojnostegovnog suda za prethodnu godinu i dostaviti ga Glavnom tajništvu Ministarstva obrane do 31. siječnja tekuće godine.
(5) Glavno tajništvo Ministarstva obrane objedinjuje izvješća iz stavaka 3. i 4. ovoga članka i objedinjeno izvješće dostavlja ministru obrane do 15. veljače tekuće godine.
VI. PRIJELAZNE I ZAVRŠNE ODREDBE
Članak 21.
Postupci za naknadu štete koji nisu okončani do dana stupanja na snagu ovoga Pravilnika dovršit će se prema odredbama ovoga Pravilnika.
Članak 22.
Danom stupanja na snagu ovoga Pravilnika prestaje važiti Pravilnik o postupku utvrđivanja štete i njezine visine (»Narodne novine«, br. 151/2013).
Članak 23.
Obrasci 1, 2, 3 i 4 iz ovoga Pravilnika nalaze se u prilogu ovoga Pravilnika i njegov su sastavni dio.
Članak 24.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 023-03/15-04/39
Urbroj: 512-01-15-1
Zagreb, 26. listopada 2015.
Ministar Ante Kotromanović, v. r.
OBRAZAC 1 – OBRAZAC 3

