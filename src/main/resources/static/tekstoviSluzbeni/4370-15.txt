 dužničke vrijednosne papire i instrumente tržišta novca iz članka 30. stavka 1. točke 1. ovoga Zakona.
Ograničenja ulaganja imovine za pokriće matematičke pričuve
Članak 32.
(1) Ulaganja imovine za pokriće matematičke pričuve ne smiju prelaziti sljedeća ograničenja:
1. ulaganja u imovinu iz članka 30. stavka 1. točaka 3. i 4. ovoga Pravilnika ne smiju prelaziti 35% traženog pokrića matematičke pričuve
2. ulaganja u imovinu iz članka 30. stavka 1. točke 5. ovoga Zakona ne smiju prelaziti 25% traženog pokrića matematičke pričuve
3. ulaganja u imovinu iz članka 30. stavka 1. točaka 6. i 7. ovoga Pravilnika ne smiju prelaziti 40% traženog pokrića matematičke pričuve
4. ulaganja u imovinu iz članka 30. stavka 1. točke 8. ovoga Pravilnika ne smiju prelaziti 20% traženog pokrića matematičke pričuve
5. ulaganja u imovinu iz članka 30. stavka 1. točke 9. ovoga Pravilnika ne smiju prelaziti 10%, a zajedno ne smiju prelaziti 30% traženog pokrića matematičke pričuve
6. ulaganja u imovinu iz članka 30. stavka 1. točke 10. ovoga Pravilnika ne smiju prelaziti 30% traženog pokrića matematičke pričuve
7. ulaganja u imovinu iz članka 30. stavka 1. točke 11. ovoga Pravilnika ne smiju prelaziti 5% traženog pokrića matematičke pričuve
8. ulaganja u imovinu iz članka 30. stavka 4. ovoga Pravilnika ne smiju prelaziti 30% traženog pokrića matematičke pričuve
(2) Ulaganje imovine za pokriće matematičke pričuve podliježe i sljedećim ograničenjima:
1. najviše 5% imovine za pokriće matematičke pričuve može biti uloženo u prenosive vrijednosne papire, instrumente tržišta novca i udjele ili dionice investicijskih fondova jednog izdavatelja, a najviše 10% u prenosive vrijednosne papire, instrumente tržišta novca i udjele ili dionice investicijskih fondova više izdavatelja koji su međusobno povezane osobe
2. najviše 5% imovine za pokriće matematičke pričuve može biti uloženo u depozit kod jedne kreditne institucije, a najviše 10% u depozit kod više kreditnih institucija koje su međusobno povezane osobe
3. najviše 5% imovine za pokriće matematičke pričuve može biti uloženo u zajmove jednog zajmoprimca, a najviše 10% u zajmove više zajmoprimaca koji su međusobno povezane osobe
4. najviše 10% imovine za pokriće matematičke pričuve može biti uloženo u jednu nekretninu, odnosno u više nekretnina koje su međusobno povezane
5. izloženost imovine za pokriće matematičke pričuve riziku druge ugovorne strane kod transakcija s neuvrštenim (OTC) izvedenicama ne smije biti veća od 5% imovine za pokriće matematičke pričuve, odnosno 10% imovine za pokriće matematičke pričuve ako su druge ugovorne strane međusobno povezane osobe.
(3) Ograničenja iz stavka 2. ovoga članka ne primjenjuju se na prenosive dužničke vrijednosne papire i instrumente tržišta novca iz članka 30. stavka 1. točke 1. ovoga Zakona.
Oblik i sadržaj izvještaja o ulaganjima
Članak 33.
(1) Malo društvo za osiguranje dužno je o ulaganjima izvještavati Agenciju na sljedećem obrascu:
1. Posebni izvještaj o pregledu ulaganja (Obrazac: PIPU).
(2) Oblik i sadržaj izvještaja iz stavka 1. ovoga članka propisani su obrascem iz Priloga koji je sastavni dio ovoga Pravilnika.
V. SADRŽAJ POSLOVNOG PLANA
Poslovni plan
Članak 34.
(1) Malo društvo za osiguranje dužno je uz zahtjev za izdavanje odobrenja za obavljanje poslova osiguranja odnosno poslova reosiguranje priložiti poslovni plan koji mora sadržavati najmanje:
1. temeljne poslovne politike
2. prirodu rizika koje malo društvo za osiguranje namjerava pokriti
3. nabrojene pojedine vrste osiguranja unutar kojih će malo društvo za osiguranje obavljati poslove osiguranja
4. program predviđenog reosiguranja s tablicama maksimalnog pokrića za sve vrste osiguranja s vodećim načelima reosiguranja
5. podatke o vrsti ugovora o reosiguranju koje malo društvo za osiguranje koje obavlja poslove reosiguranja namjerava sklopiti s društvima cedentima s vodećim načelima retrocesije
6. stavke osnovnog kapitala koje čine apsolutni prag minimalnog potrebnog kapitala iz članka 158.