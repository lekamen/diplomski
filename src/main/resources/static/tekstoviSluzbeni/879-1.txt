 IV. – »Obvezni sadržaj i preporuke za izradu LRS«
5. Prilog V. – »Označavanje aktivnosti sufinanciranih iz proračuna Europske unije«.
II. VRSTA POTPORE, KORISNICI, UVJETI PRIHVATLJIVOSTI I KRITERIJI ODABIRA
Vrsta potpore
Članak 5.
(1) Potpora u okviru Mjere 19 LEADER – CLLD, Podmjere 19.1. dodjeljuje se putem tipa operacije 19.1.1. Pripremna pomoć (u daljnjem tekstu: tip operacije 19.1.1.).
(2) Potpora se dodjeljuje u obliku bespovratnih financijskih sredstava za provođenje prihvatljivih aktivnosti unutar tipa operacije 19.1.1.
(3) Sredstva javne potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 90 % udjela, a Republika Hrvatska s 10 % udjela, a intenzitet javne potpore iznosi 100 % od ukupnih prihvatljivih troškova.
(4) Javna potpora unutar tipa operacije 19.1.1. korisniku se može dodijeliti samo jednom u cijelom programskom razdoblju 2014. – 2020.
(5) Javna potpora može se isplatiti jednokratno ili u ratama.
(6) Visina javne potpore po korisniku iznosi do 100.000 eura u protuvrijednosti u kunama.
(7) Izračun iznosa javne potpore unutar tipa operacije 19.1.1. po korisniku izračunava se temeljem ostvarenog broja bodova za kriterije navedene u Prilogu II. ovoga Pravilnika.
(8) U izračun javne potpore unutar tipa operacije 19.1.1. za kriterij broja stanovnika, ne ulazi broj stanovnika naselja s više od 25.000 stanovnika koja su navedena u Prilogu III.
(9) Vrijednost jednog boda iznosi 7.000 eura u protuvrijednosti u kunama za korisnike koji su ostvarili potporu iz IPARD programa, a za korisnike koji nisu ostvarili potporu iz IPARD programa iznosi 9.091 eura u protuvrijednosti u kunama.
(10) Potpora za aktivnosti izrade LRS iz članka 7. točke 1. može se ostvariti u razdoblju do šest mjeseci od dana zaprimanja odluke o dodjeli sredstava.
(11) Potpora za aktivnosti tekućih troškova iz članka 7. točke 2. može se ostvariti do dana zaprimanja odluke o dodjeli sredstava/odluke o odbijanju u Podmjeri 19.2 unutar Mjere 19 LEADER – CLLD, odnosno ne duže od 30. listopada 2016.
Prihvatljivi korisnici
Članak 6.
Prihvatljivi korisnici su LAG-ovi sukladno definiciji iz članka 3. stavka 1. točke 3. ovoga Pravilnika.
Prihvatljive aktivnosti
Članak 7.
(1) Prihvatljive aktivnosti unutar tipa operacije 19.1.1. su:
1. izrada LRS,
2. tekući troškovi.
(2) Za korisnike koji su ostvarili potporu iz IPARD programa tekući troškovi iz stavka 1. točke 2. ovoga članka prihvatljivi su tek nakon isteka razdoblja od 2 godine od dana potpisa IPARD ugovora.
Uvjeti prihvatljivosti
Članak 8.
Za ostvarivanje prava na dodjelu potpore moraju biti ispunjeni sljedeći uvjeti:
1. korisnik mora biti registriran kao udruga sukladno Zakonu o udrugama,
2. korisnik mora obuhvaćati ruralno područje s više od 10.000, a manje od 150.000 stanovnika,
3. korisnik mora obuhvaćati jasno definirano i zemljopisno kontinuirano područje te stanovnike jednog ili više naselja unutar najmanje pet jedinica lokalne samouprave,
4. naselja, tj. jedinice lokalne samouprave, u sastavu korisnika moraju biti međusobno izravno povezani bilo kopnom, morem ili vodom,
5. jedno naselje može pripadati isključivo jednom korisniku,
6. sjedište korisnika mora se nalaziti unutar područja koje obuhvaća korisnik,
7. u upravnom (izvršnom) tijelu korisnika moraju sudjelovati:
– predstavnici gospodarskog (kao što su trgovačka društva koja nisu u većinskom vlasništvu Republike Hrvatske i/ili regionalne/područne i/ili lokalne samouprave, zadruge, obrtnici, poljoprivredna gospodarstva) i civilnog sektora (kao što su građani, udruge, zaklade, fondacije) s najmanje 50 % zastupljenosti,
– predstavnici izvršnog ili upravnog tijela jedinica lokalne samouprave kojoj pripadaju naselja korisnika s najmanje 20 % zastupljenosti,
– žene s najmanje 30 % zastupljenosti,
8. članovi upravljačke strukture korisnika moraju imati prebivalište ili biti registrirani ili imati podružnicu unutar područja koje obuhvaća korisnik,
9. javni, gospodarski ili civilni 