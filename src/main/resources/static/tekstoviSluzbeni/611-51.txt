oznake izvornosti, oznake zemljopisnog podrijetla ili zajamčeno tradicionalnog specijaliteta poništi potvrdu kada se utvrdi da nadzirana serija (lot) proizvoda nije proizvedena sukladno specifikaciji ili proizvod nije sukladan specifikaciji proizvoda
20. narediti uklanjanje nedostataka i nepravilnosti obvezniku uspostave i primjene ljestvice Unije za klasiranje i označivanje trupova u sektorima govedine i teletine, svinjetine, ovčetine i kozletine
21. narediti povlačenje s tržišta prirodne mineralne vode ili prirodne izvorske vode za koju nije proveden postupak priznavanja i izdano rješenje o priznavanju, odnosno prirodne mineralne vode koju nije priznalo nadležno tijelo bilo koje države članice Europske unije, kao i prirodne mineralne vode za koju nije proveden postupak odobravanja korištenja navoda »pogodno za pripremu hrane za dojenčad«, »može imati laksativan učinak« i »može imati diuretski učinak« i izdano rješenje o odobrenju korištenja navoda
22. zabraniti izvoz voća i povrća koje nije označeno sukladno Uredbi (EU) br. 1308/2013 i provedbenoj Uredbi (EK) br. 543/2011 od 7. lipnja 2011. o utvrđivanju detaljnih pravila za primjenu Uredbe Vijeća (EZ) br. 1234/2007 za sektor voća i povrća te prerađevina voća i povrća, ovoga Zakona i posebnih propisa donesenih na temelju njega
23. narediti rok za otklanjanje nedostataka ako pravna ili fizička osoba ne dostavlja podatke Ministarstvu sukladno članku 129. stavcima 1. i 2. ovoga Zakona
24. narediti otklanjanje nedostataka i nepravilnosti u vođenju propisanih evidencija i dokumentacije nadziranih subjekata
25. odrediti druge mjere i radnje za koje je ovlašten
26. poduzeti i druge mjere, odnosno izvršiti druge radnje za koje je ovlašten ovim Zakonom, propisima donesenim na temelju ovoga Zakona i posebnim propisima.
(2) U slučaju iz stavka 1. podstavka 1. ovoga članka kada je za uklanjane nepravilnosti nužno angažiranje vanjskih izvođača radova, rok ne može biti kraći od 90 dana.
(3) Inspektor će donijeti rješenje iz stavka 1. ovoga članka bez odgode, a najkasnije u roku od 30 dana od dana završetka službene kontrole.
(4) Ako fitosanitarni inspektor pri kontroli usklađenosti voća, povrća i banana s tržišnim standardima utvrdi da oni nisu usklađeni s tržišnim standardima ili da su povrijeđene druge odredbe ovoga Zakona ili propisa donesenih na temelju njega, rješenjem će zabraniti ili privremeno zabraniti uvoz toga voća, povrća i banana te poduzeti ostale radnje određene ovim Zakonom i propisom donesenim na temelju ovoga Zakona.
Ostale radnje
Članak 166.
U obavljanju službenih kontrola inspektor osim mjera iz članka 165. ovoga Zakona može:
1. zatražiti promjenu podataka u bazama podataka na temelju ovoga Zakona u skladu s utvrđenim stanjem
2. zatražiti brisanje podataka iz baza podataka propisanih ovim Zakonom
3. predlagati Agenciji za plaćanja brisanje dopunske djelatnosti na OPG-u ako nisu ispunjeni uvjeti iz članka 70. ovoga Zakona
4. predložiti ispravak nedostataka i nepravilnosti u provedbi poslova javne službe iz glave XII. ovoga Zakona
5. predlagati Ministarstvu da pružatelju javne službe oduzme ovlast za obavljanje javne službe ako ista ne ispunjava propisane uvjete
6. predlagati Ministarstvu da organizaciji proizvođača, udruženju organizacija proizvođača i sektorskoj organizaciji oduzme status ako ne ispunjavaju propisane uvjete
7. predlagati i druge potrebne radnje i provedbu aktivnosti za postizanje usklađenosti s ovim Zakonom i propisima donesenim na temelju njega.
Usmeno rješenje
Članak 167.
(1) Inspektor u obavljanju službene kontrole ima pravo i dužnost donijeti usmeno rješenje:
– kada rizik za zdravlje ljudi i životinja zahtijeva da se određena mjera poduzme odmah, bez odgađanja
– kada postoji opasnost od prikrivanja, zamjene ili uništenja predmeta službene kontrole ili dokaza ako se mjera ne poduzme odmah
– o privremenoj zabrani prodaje ili stavljanja na tržište/ u promet hrane za koju postoji sumnja da ne ispunjava propisane zahtjeve standarda kvalitete dok se