 odgojna vrijednost oslanja se na prihvaćanje prirodne kreativnosti djeteta, koju tijekom odgojno-obrazovnoga procesa treba njegovati, poticati i razvijati različitim oblicima izražavanja i stvaranja. Vrtić djetetu osigurava raznovrsne mogućnosti izražavanja i stvaralačke prerade vlastitih ideja, načina razumijevanja i doživljaja. U oblikovanju odgojno-obrazovnoga procesa posebno se cijeni i potiče razvoj divergentnog mišljenja djeteta, i to u svim vrstama aktivnosti, područjima učenja i komunikaciji. Različite kognitivno-simboličke ekspresije djeteta shvaćaju se kao alatka za bolje razumijevanje djeteta i integralni dio cjeline odgojno-obrazovnoga procesa u vrtiću.
4. CILJEVI
Nacionalnoga kurikuluma za rani i predškolski odgoj i obrazovanje
Osiguravanje dobrobiti za dijete
Nacionalni kurikulum za rani i predškolski odgoj i obrazovanje usmjeren je prema osiguranju dobrobiti za dijete. Osiguranje dobrobiti je multidimenzionalni, interaktivni, dinamični i kontekstualni proces kojim se integrira zdravo i uspješno individualno funkcioniranje te pozitivni socijalni odnosi u kvalitetnom okruženju vrtića.
Osiguravanje dobrobiti za dijete podrazumijeva usmjerenost planiranja odgojno-obrazovnog procesa na dijete i njegovu dobrobit. Razumijevanje dobrobiti i njezinih dimenzija proizlazi iz znanja i očekivanja odgojitelja te njegovih shvaćanja djeteta, djetinjstva, socijalizacije, odgoja i obrazovanja, što znači da je psihološki, pedagoški i didaktički utemeljeno. Planiranje odgojno-obrazovnoga procesa usmjereno je na promišljanje dobrobiti i načine na koji se ona može ostvariti, a ne na parcijalne ciljeve, tj. područja i sadržaje učenja, nezavisno od individualnih značajki svakog djeteta.
Nacionalni kurikulum za rani i predškolski odgoj i obrazovanje uključuje: osobnu, emocionalnu i tjelesnu, obrazovnu i socijalnu dobrobit djeteta.
Osobna, emocionalna i tjelesna dobrobit • subjektivan osjećaj; biti zdrav, zadovoljan i osjećati se dobro Ona uključuje: • razvoj motoričkih vještina • usvajanje higijenskih, prehrambenih i kretnih navika kao preduvjeta zdravlja • uživanje u različitim interakcijama i aktivnostima • otvorenost djeteta prema svijetu oko sebe i prema novim iskustvima • smirenost (odsutnost osjećaja ugroženosti, nemira, zabrinutosti) • samoprihvaćanje djeteta (nepotiskivanje emocija, prihvaćanje sebe) • samopoštovanje i samosvijest djeteta • sposobnost privremene odgode zadovoljavanja svojih potreba • razvoj identiteta djeteta (osobnog i socijalnog) • spremnost djeteta na donošenje odluka koje se odnose na njegove aktivnosti • razvoj samostalnosti mišljenja i djelovanja • procjenjivanje mogućih posljedica svojih akcija tj. razmatranje načina njihova ostvarenja • inicijativnost i inovativnost djeteta • samoiniciranje i samoorganiziranje vlastitih aktivnosti • promišljanje i samoprocjena vlastitih aktivnosti i postignuća. Obrazovna dobrobit • uspješno funkcioniranje i razvijanje osobnih potencijala (spoznajnih, umjetničkih, motoričkih...) Ona uključuje: • radoznalost i inicijativnost djeteta • kreativnost, stvaralački potencijal djeteta • percepcija sebe kao osobe koja može i voli učiti • otkrivanje radosti i korisnosti učenja • propitivanje vlastitih ideja i teorija (metakognitivne sposobnosti djeteta) • stvaranje i zastupanje novih ideja • argumentirano iznošenje vlastitih načina razmišljanja • identifikaciju različitih izvora učenja i njihovu raznovrsnu primjenu • idejnu izradu i vođenje projekata (djetetovih i onih potaknutih od odgojitelja) • visoku uključenost djeteta u odgojno-obrazovne aktivnosti (zaokupljenost) • osvještavanje procesa vlastitog učenja, upravljanja njime i postupno preuzimanje odgovornosti za taj proces • samoprocjenu djeteta u području učenja. Socijalna dobrobit • uspješno interpersonalno (socijalno) funkcioniranje i razvijanje socijalnih kompetencija Ona uključuje: • razumijevanje i prihvaćanje drugih i njihovih različitosti (proizašlih iz vjerskih, rasnih, nacionalnih, kulturoloških i drugih