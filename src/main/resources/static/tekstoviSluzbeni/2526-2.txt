 zajedničkom kućanstvu.
7) Za studente koji imaju oba roditelja s tjelesnim oštećenjem od 100% priznaje se 300 bodova, a za jednog roditelja s tjelesnim oštećenjem od 100% priznaje se 150 bodova uz uvjet da žive u zajedničkom kućanstvu.
8) Za studenta kojem su brat ili sestra predškolske dobi ili u sustavu redovitoga osnovnoškolskog, srednjoškolskog i visokog obrazovanja priznaje se po 150 bodova za svakog brata ili sestru uz uvjet da žive u zajedničkom kućanstvu.
Članak 9.
Ako dva ili više studenta ostvare isti broj bodova na temelju članka 8. ovoga pravilnika, prednost pri dodjeli državne stipendije u kategoriji E – studenti slabijega socio-ekonomskog statusa imat će studenti koji imaju niži prihod po članu kućanstva u skladu s člankom 8. stavkom 1. točkom 1. ovoga pravilnika.
Članak 10.
(1) Državne stipendije dodjeljuju se prema rang-listi svih studenata prijavljenih na javni natječaj za dodjelu državne stipendije koja se izrađuje za svaku pojedinu kategoriju stipendije iz članka 4. ovoga pravilnika.
(2) Ministarstvo znanosti, obrazovanja i sporta prikuplja, u svrhu utvrđivanja rang-liste studenata koji su podnijeli prijavu na natječaj za dodjelu državne stipendije, osobne podatke propisane ovim pravilnikom.
(3) Ministarstvo znanosti, obrazovanja i sporta pribavlja, na obrascima za prijavu na natječaj, od studenata kandidata za dodjelu državne stipendije privolu za prikupljanje i obradu njihovih osobnih podataka za svrhu iz stavka 2. ovoga članka te suglasnost za objavu osobnih podataka iz članka 15. stavka 2. ovoga pravilnika za svrhu osiguranja transparentnosti natječaja.
IZNOS DRŽAVNE STIPENDIJE
Članak 11.
(1) Državna stipendija isplaćuje se u najmanje devet mjesečnih rata od najmanje 1.200,00 kuna mjesečno.
(2) Ako su za to osigurana sredstva u Državnome proračunu Republike Hrvatske, ministar može u natječaju za dodjelu državnih stipendija propisati i dodjelu većega mjesečnog iznosa stipendije i/ili dodjelu stipendija u većem broju mjesečnih rata.
(3) Ministar u natječaju za dodjelu državnih stipendija propisuje razdoblje za koje će se dodjeljivati stipendija.
PROVEDBA NATJEČAJA ZA DODJELU DRŽAVNIH STIPENDIJA
Članak 12.
(1) Državne stipendije dodjeljuju se na temelju provedenoga javnog natječaja u kojem se definira način dokazivanja ispunjavanja uvjeta.
(2) Javni natječaj za dodjelu državne stipendije raspisuje ministar. Ministar u jednoj kalendarskoj godini može raspisati više od jednoga javnog natječaja.
(3) Natječaj za dodjelu državnih stipendija provodi Povjerenstvo za provedbu javnoga natječaja za dodjelu državnih stipendija, a koje imenuje ministar.
(4) Povjerenstvo iz stavka 3. ovoga članka ima sedam članova, uključujući i predsjednika Povjerenstva, od kojih su tri člana predstavnici studenata i to dva predstavnika studenata sveučilišta te jedan predstavnik studenata veleučilišta i visokih škola, jedan predstavnik Rektorskoga zbora i jedan predstavnik Vijeća veleučilišta i visokih škola te dva predstavnika Ministarstva znanosti, obrazovanja i sporta. Sastav Povjerenstva objavljuje se u natječaju.
Članak 13.
(1) Tekst natječaja za dodjelu državnih stipendija objavljuje se na internetskoj stranici Ministarstva znanosti, obrazovanja i sporta (u daljnjem tekstu: Ministarstvo) i na internetskim stranicama visokih učilišta.
(2) Student se može prijaviti na natječaj za dodjelu državne stipendije samo u jednoj od kategorija iz članka 4. ovoga pravilnika.
(3) Prijave za E i D-1 kategoriju stipendija podnose se Internetom na elektroničkome obrascu koji prijavitelj nakon ispunjavanja vlastoručno potpisuje, ispisuje, ovjerava na visokom učilištu i uz natječajem propisanu dokumentaciju poštom dostavlja Ministarstvu.
(4) Prijava za P kategoriju stipendije podnosi se na posebnom obrascu koji se preuzima s internetske stranice Ministarstva. Student je obvezan prijavni obrazac ovjeriti na visokom učilištu te ga uz propisanu dokumentaciju dostaviti poštom Ministarstvu.
(5) Prijave se smatraju valjanima ako su podnesene pravodobno 