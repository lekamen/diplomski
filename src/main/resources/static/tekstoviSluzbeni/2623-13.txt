 krajobrazne arhitekture za uređenje krajobraznih građevina unutar i izvan naseljenih područja,
– izrada iskaza procijenjenih troškova građenja za projekte krajobraznog uređenja i projekte krajobrazne arhitekture,
– izrada projekta postojećeg stanja za građevine krajobrazne arhitekture,
– utvrđivanje ispunjavanja temeljnih zahtjeva za građevine krajobrazne arhitekture s izradom dokaza o ispunjavanju temeljnih zahtjeva za građevinu: pristupačnost tijekom uporabe; održiva uporaba prirodnih izvora,
– izrada dijelova projekta uklanjanja za građevine krajobrazne arhitekture,
(3) Zadaće krajobrazne struke u obavljanju poslova stručnog nadzora građenja su:
– provođenje stručnog nadzora građenja nad izvođenjem radova iz stavka 2. ovoga članka koje je ovlaštena projektirati,
(4) Zadaće krajobrazne struke u obavljanju poslova projektantskog nadzora građenja su:
– provođenje projektantskog nadzora nad izvođenjem radova na građevinama iz stavka 2. ovoga članka koje je ovlaštena projektirati krajobrazna struka.
(5) Osim navedenih stručnih poslova iz stavaka 2., 3. i 4. ovoga članka, ovlašteni krajobrazni arhitekt može obavljati i druge stručne poslove u okviru znanja stečenog obrazovanjem i radom kao i druge poslove temeljem posebnih zakona i drugih propisa, kao što su izrada studija, analiza, elaborata, idejnih i varijantnih rješenja i sl.
(6) Ovlašteni krajobrazni arhitekt stručne poslove projektiranja, stručnog nadzora i projektantskog nadzora građenja utvrđene u stavcima 2., 3. i 4. ovog članka te druge stručne poslove u okviru znanja stečenog obrazovanjem i radom iz stavka 5. može obavljati samostalno u vlastitom uredu, zajedničkom uredu i/ili pravnoj osobi registriranoj za obavljanje tih djelatnosti, sukladno Zakonu o poslovima i djelatnostima prostornog uređenja i gradnje te posebnim zakonima i drugim propisima.
(7) Iznimno, ovlašteni krajobrazni arhitekt poslove projektantskog nadzora iz stavka 4. te druge stručne poslove u okviru znanja stečenog obrazovanjem i radom iz stavka 5. može obavljati i temeljem ugovora o poslovno-tehničkoj suradnji, temeljem ugovora o djelu, temeljem ugovora o autorskom djelu i sl.
Ovlašteni voditelj građenja arhitektonske struke
Članak 51.
Zadaće arhitektonske struke u obavljanju poslova vođenja građenja su:
– vođenje građenja, odnosno izvođenje radova na zgradama i ostalim građevinama iz članka 49. stavka 2. koje je ovlaštena projektirati arhitektonska struka,
– poslove vođenja građenja zgrada i izvođenja radova na zgradama koje temeljem zakona kojim se uređuju poslovi i djelatnosti prostornog uređenja i gradnje ovlaštena projektirati građevinska struka.
Ovlašteni voditelj građenja krajobrazne struke
Članak 52.
Zadaće krajobrazne struke u obavljanju poslova vođenja građenja su:
– vođenje građenja krajobrazne arhitekture i izvođenja radova krajobraznog uređenja građevina unutar i izvan naseljenih područja iz članka 50. stavka 2. koje je ovlaštena projektirati krajobrazna struka.
Ovlašteni voditelj radova arhitektonske struke
Članak 53.
Zadaće arhitektonske struke u obavljanju poslova vođenja radova su:
– vođenje izvođenja građevinskih radova (pripremnih, zemljanih, konstrukterskih, završnih, ugradnja građevnih proizvoda i sl.) na građevinama iz članka 49. stavka 2. koje je ovlaštena projektirati arhitektonska struka.
Ovlašteni voditelj radova krajobrazne struke
Članak 54.
Zadaće krajobrazne struke u obavljanju poslova vođenja radova su:
– vođenje izvođenja radova na krajobraznom uređenju unutar i izvan naseljenih područja iz članka 50. stavka 2. koje je ovlaštena projektirati krajobrazna struka.
X. STRUČNO USAVRŠAVANJE
Članak 55.
(1) Ovlašteni arhitekt, ovlašteni krajobrazni arhitekt, ovlašteni arhitekt urbanist, ovlašteni voditelj građenja arhitektonske struke, ovlašteni voditelj građenja krajobrazne struke, ovlašteni voditelj radova arhitektonske struke i ovlašteni voditelj radova krajobrazne struke nastavljaju upotpunjavati i usavršavati svoje znanje na način kontinuiranog praćenja razvoja