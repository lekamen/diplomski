 brodova, o čemu odlučuje glavni istražitelj.
(3) Završna izvješća objavljuju se na internetskim stranicama Agencije.
(4) Agencija je dužna poduzeti sve napore da se završno izvješće i s njim povezane sigurnosne preporuke objave u roku od godine dana od datuma nesreće ili nezgode. Ako završno izvješće nije moguće objaviti u tom roku, Agencija je dužna na svaku obljetnicu pomorske nesreće ili nezgode objaviti privremenu izjavu u kojoj će iznijeti napredak koji je do tada ostvaren tijekom vođenja sigurnosne istrage te sve informacije u pogledu pomorske sigurnosti koje su proizišle iz te istrage.
(5) Agencija može tijekom sigurnosne istrage objavljivati i preliminarna izvješća te s njima povezane sigurnosne preporuke, ukoliko glavni istražitelj ili odgovorni istražitelj koji vodi sigurnosnu istragu ocijeni da se time znatno utječe na sprječavanje budućih nesreća i nezgoda, unaprjeđuje sigurnost plovidbe ili utječe na smanjivanje opasnosti od onečišćenje s brodova.
(6) Agencija je dužna prije objave završnog izvješća, odnosno prije objave preliminarnog izvješća ili privremene izjave u svezi sigurnosne istrage u tijeku, zatražiti mišljenje i primjedbe istražnih tijela bitno zainteresiranih država na nacrt izvješća ili izjave te mišljenje i tehničke primjedbe EMSA-e kako bi se poboljšala kvaliteta izvješća na način koji najbolje doprinosi postizanju ciljeva sigurnosne istrage sukladno utvrđenim standardima i preporučenoj praksi Europske unije.
Članak 21.
(1) Svako završno ili preliminarno izvješće, odnosno privremena izjava koju objavljuje Agencija u svezi sa sigurnosnom istragom pomorske nesreće ili nezgode sadrži formalnu strukturu kojom se utvrđuju obvezatni sastavni dijelovi svih završnih ili preliminarnih izvješća, odnosno privremenih izjava.
(2) Obvezatni sastavni dijelovi svakog završnog ili preliminarnog izvješća, odnosno privremene izjave su: predgovor, sažetak, objektivni podaci, opis događaja, analiza, zaključci, sigurnosne preporuke te dodaci.
(3) Predgovor je dio u kojem se određuju isključivi ciljevi sigurnosne istrage i navodi da sigurnosna istraga ne stvara pretpostavke odgovornosti ili krivnje te da izvješće sadržajni i stilski nije namijenjeno za uporabu u postupcima kojima se utvrđuje krivnja ili odgovornost za pomorsku nesreću ili nezgodu.
(4) Sažetak je dio koji sadrži osnovne činjenice o pomorskoj nesreći ili nezgodi: što se dogodilo, kada, gdje i kako se dogodilo te se u tom dijelu navodi je li bilo poginulih, ozlijeđenih, koja je šteta nanesena brodu, teretu, trećim stranama ili okolišu.
(5) Objektivni podaci su dio koji sadrži podatke o brodu, putovanju, pomorskoj nesreći ili nezgodi te uključenosti obalnih službi te djelovanja u nuždi:
1. podaci o brodu obuhvaćaju podatke o zastavi i upisniku, identifikaciji, glavnim karakteristikama, vlasništvu i upravljanju, podatke o konstrukciji, najmanjem broju članova posade i odobrenom teretu
2. podaci o putovanju obuhvaćaju podatke o lukama pristajanja, vrsti putovanja, podatke o teretu i broju članova posade
3. podaci o pomorskoj nesreći ili nezgodi obuhvaćaju vrstu pomorske nesreće ili nezgode, datum i vrijeme, poziciju i mjesto nesreće ili nezgode, vanjski i unutarnji okoliš, operacije broda i dio putovanja, mjesto na brodu, podaci o ljudskom faktoru te podaci o posljedicama za ljude, brod, okoliš i ostalo
4. podaci o uključenosti obalnih službi i djelovanja u nuždi obuhvaćaju podatke o tome tko je uključen, korištena sredstva, brzina djelovanja, poduzete mjere te podatke o postignutim rezultatima.
(6) Opis događaja je dio koji prikazuje rekonstrukciju pomorske nesreće ili nezgode opisom slijeda događaja kronološkim redom: prije, tijekom i nakon pomorske nesreće ili nezgode te uključenost svih sudionika (osoba, materijala, okoliša, opreme ili vanjskih utjecaja). Razdoblje koje obuhvaća rekonstrukcija ovisi o trenutku zbivanja slučajnih događaja koji su izravno utjecali na pomorsku nesreću. Opis događaja sadrži i bitne podatke o obavljenoj sigurnosnoj istrazi te