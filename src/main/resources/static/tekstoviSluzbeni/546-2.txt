 odgovarajućeg prioriteta ili mjere te isti podnosi Upravljačkom tijelu. Uprava obavlja poslove koji se odnose na vrednovanje, provedbu, financijsko upravljanje i kontrolu, te praćenje i izvještavanje o provedbi projekata sufinanciranih sredstvima iz Europskih strukturnih i investicijskih fondova u svrhu jačanja konkurentnosti hrvatskog gospodarstva u skladu s principima dobrog financijskog upravljanja te u skladu sa nacionalnim strateškim dokumentima i Operativnim programima »Regionalna konkurentnost« 2007.-2013. i »Konkurentnost i kohezija« 2014.-2020. Uprava sudjeluje u pripremi pregovaračkih stajališta u okviru sudjelovanja Republike Hrvatske u makro-regionalnim strategijama Europske unije za poslove vezane za planiranje, odabir i financiranje projekata sredstvima iz Europskih strukturnih i investicijskih fondova u svrhu jačanja konkurentnosti hrvatskog gospodarstva u skladu s EU i nacionalnim strateškim dokumentima i operativnim programima. Uprava donosi prijedloge i sudjeluje u izradi nacrta zakonskih akata, tekstova financijskih, operativnih i drugih sporazuma. Uprava je odgovorna za provedbu operativnih programa u području unaprjeđenja konkurentnosti hrvatskoga gospodarstva s ciljem promicanja gospodarske i socijalne kohezije u Republici Hrvatskoj i ujednačavanja gospodarskog razvoja. U suradnji s Posredničkim tijelom/ima razine 2, Uprava priprema upute za prijavitelje za ocjenjivanje i preliminarnu procjenu projekata te osigurava njihovu provedbu, provodi postupke dodjele bespovratnih sredstava, zaprima i ocjenjuje projektne prijedloge, odabire projekte za financiranje, donosi financijske odluke te postupa po prigovorima. Uprava priprema prognoze korištenja sredstava te financijskih obveza po projektima u okviru Operativnog programa »Regionalna konkurentnost« 2007.-2013. i Operativnog programa »Konkurentnost i kohezija« 2014.-2020. Uprava upravlja sredstvima alociranim iz fondova Europske unije kao i nacionalnim sredstvima te osigurava njihovo učinkovito korištenje. Uprava prati provedbu projekata u okviru Prioriteta 3: Tehnička pomoć Operativnog programa »Regionalna konkurentnost« 2007.-2013. i na razini prioritetnih osi Operativnog programa »Konkurentnost i kohezija« 2014.-2020. U skladu s Komunikacijskom strategijom za Operativne programe »Regionalna konkurentnost« 2007.-2013. i »Konkurentnost i kohezija« 2014.-2020., provodi mjere informiranja i komunikacije, s posebnim naglaskom na mjere namijenjene korisnicima te o njima izvještava Koordinacijsko i Upravljačko tijelo. Uprava prati propise nacionalnog zakonodavstva, regulative Europske unije i međunarodnih organizacija, te obavlja i druge poslove u okviru svoga djelokruga.
U Upravi se ustrojavaju sljedeći sektori:
5.1. Sektor za industriju i investicije
5.2. Sektor za pripremu programa i provedbu projekata Europske unije
5.3. Sektor za provedbu programa Europske unije.«.
Članak 3.
Naslov iznad članka 54. i članak 54. mijenjaju se i glase:
»5.1. Sektor za industriju i investicije
Članak 54.
Sektor za industriju i investicije obavlja upravne i stručne poslove koji se odnose na izradu i koordinaciju pripreme i planiranja godišnjih i višegodišnjih programskih dokumenata namijenjenih jačanju konkurentnosti hrvatskog gospodarstva i poticanju primjene inovacija i novih tehnologija u industriji; utvrđuje i prati elemente politike razvitka industrije; predlaže mjere glede usmjeravanja planova razvoja, sukladno s nacionalnom razvojnom strategijom; prati rad i ostvaruje kontakte s međunarodnim organizacijama, te ostalim organizacijama i udrugama radi razmjene iskustva u vezi s industrijskim razvitkom, surađuje s drugim tijelima državne uprave i institucijama nadležnim za razvoj znanosti, znanstveno-istraživačkog rada i tehnologije; prati provođenje gospodarske politike, te njezin utjecaj na položaj i razvoj industrije; provodi stručne poslove koji se odnose na praćenje stanja u pojedinim granama industrije, te predlaže mjere za poticanje razvoja pojedinih industrijskih