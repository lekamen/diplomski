 tužiteljice (predlagateljice osiguranja) određena privremena mjera, kojom je propisano da je prvopodnositelj dužan doprinositi 700,00 kuna mjesečno za svako dijete od podnošenja privremene mjere sudu do pravomoćnog okončanja parničnog postupka (točka 3. izreke). Nadalje, istom presudom (točke 4. i 5. izreke) odbijeni su tužbeni zahtjevi prvopodnositelja (i drugopodnositelja i trećepodnositeljice) radi donošenja odluke da mldb. djeca (drugopodnositelj i trećepodnositeljica) žive s ocem (prvopodnositeljem) uz nalog majci da u roku od 24 sata preda ocu mldb. djecu, da se odrede susreti i druženja s majkom i djecom (pobliže navedeno u točkama 4. i 5. izreke prvostupanjske presude) te da se naloži majci da za uzdržavanje mldb. djece doprinosi određeni iznos (pobliže određeno u točki 5. podtočki III. izreke prvostupanjske presude).
Prvostupanjski sud propustio je odlučiti o svim zahtjevima stranaka (o zahtjevu C. B. radi donošenja odluke o povjeravanju djece na čuvanje i odgoj majci) te je, na temelju prijedloga C. B. i mldb. drugopodnositelja i trećepodnositeljice, sukladno članku 340. stavku 1. Zakona o parničnom postupku (»Narodne novine« broj 53/91., 91/92., 112/99., 88/01., 117/03., 88/05., 2/07., 84/08., 96/08., 123/08., 57/11., 148/11. i 25/13., u daljnjem tekstu: ZPP) i članku 100. stavku 1. Obiteljskog zakona (»Narodne novine« broj 116/03., 17/04., 136/04., 107/07., 57/11. i 61/11.), donio dopunsku presudu (presuda od 23. lipnja 2014.), kojom je odredio (u točki 1. izreke) da se drugopodnositelj i trećepodnositeljica (mldb. X. X. i mldb. Y. X.) povjeravaju na odgoj i čuvanje majci te je naloženo prvopodnositelju (ocu) da preda djecu majci u roku od 8 dana. Prvostupanjski sud je u točki 2. izreke navedene presude odredio susrete i druženje prvopodnositelja i mldb. djece na način da prvopodnositelj može djecu odvoditi sa sobom svaki drugi vikend u mjesecu od petka od 17,00 sati do nedjelje u 17,00 sati, te dva puta tjedno utorkom i četvrtkom od 16,00 do 19,00 sati, kao i blagdane naizmjenično od 10,00 do 20,00 sati te je dužan djecu poslije završenih druženja dovesti majci na adresu gdje boravi (ulica M. V. 4, R.).
2.4. Prvostupanjski sud je, polazeći od Izvješća (od 3. lipnja 2013. i 26. studenog 2013.) stručnog tima CDZŽD, koja su dostavljena CZSS S. (a vezana za C. B.), u obrazloženju presude od 30. travnja 2014. naveo:
»... da se isto izvješće temelji na podacima dobivenim psihološkom obradom, inicijalnim intervjuom, razgovorima te opažanjem funkcioniranja obitelji za vrijeme boravka u Domu. Iz istog je evidentno da C. B. zadovoljava potrebe svoje djece, da skrbi o njima na adekvatan način, da nisu uočili značajnijih propusta, a zbog nepostojanja adekvatnog modela u djetinjstvu te događaja koji su uslijedili nakon rođenja djece da će joj po odlasku iz ustanove biti potrebna dodatna pomoć u jačanju njezinih roditeljskih kapaciteta u obliku savjetovanja i podrške odnosno nadzora nad izvršavanjem roditeljske skrbi.
Nakon ovog ... dostavili su izvješće o mldb. djeci Y. i X. u odnosu na koje je navedeno da je zdravstveno stanje istih uredno, da su odlazili ... na preglede kod pedijatra, da su razvojno u skladu s dobi, apetit i san su uredni, te da prema opažanju majka s djecom ima adekvatno izgrađeni zadovoljavajući odnos, da se adekvatno brine o prehrani i zdravlju i higijeni djece. Također ... glede susreta i druženja djece ... s ocem navedeno je da je susrete moguće održati u dislociranoj jedinici savjetovališta Sv. A. na Š. uz nadzor nekog od članova stručnog tima i uz asistenciju djelatnika policije, te da je majka C. B. o tome dala suglasnost u pisanom obliku.
(...) ona zadovoljava osnovne potrebe svoje djece, ali da je potrebno i dalje raditi na poboljšanju njenog odnosa prema mldb. X. Bitno je i da je naznačeno kako se majka djece o planovima izjašnjava na način da se namjerava s djecom osamostaliti na području R. računajući na novčanu potporu sa Zavoda za zapošljavanje prva tri mjeseca po izlasku, te na subvencije