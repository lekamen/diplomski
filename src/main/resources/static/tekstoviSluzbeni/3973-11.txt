 dokumentacija je nedostupna ili nepotpuna
g) podaci iz članka 12. stavaka 6. i 7. ili članka 14. stavka 4. ovoga Pravilnika nedostaju, netočni su ili nepotpuni
h) podaci o predviđenoj namjeni radijske opreme, EU izjava o sukladnosti ili ograničenja u uporabi iz članka 12. stavaka 8., 9., 10. i 11. ovoga Pravilnika nisu priloženi radijskoj opremi
i) zahtjevi za identifikaciju gospodarskih subjekata iz članka 17. ovoga Pravilnika nisu ispunjeni
j) nesukladnost s člankom 7. ovoga Pravilnika.
VII. PRIJELAZNE I ZAVRŠNE ODREDBE
Prijelazna odredba
Članak 30.
Radijska oprema, koja je u skladu s mjerodavnim propisima Republike Hrvatske koji su na snazi do 13. lipnja 2016., može se slobodno stavljati na raspolaganje na tržištu i/ili stavljati u pogon u Republici Hrvatskoj do 13. lipnja 2017.
Propis koji prestaje važiti
Članak 31.
Danom stupanja na snagu ovoga Pravilnika prestaje važiti Pravilnik o radijskoj opremi i telekomunikacijskoj terminalnoj opremi (»Narodne novine«, br. 25/12.).
Stupanje na snagu Pravilnika
Članak 32.
Ovaj Pravilnik objavit će se u »Narodnim novinama«, a stupa na snagu 13. lipnja 2016., osim članka 7. ovoga Pravilnika koji stupa na snagu 12. lipnja 2018.
Klasa: 344-06/15-01/01
Urbroj: 530-06-2-2-2-16-12
Zagreb, 18. svibnja 2016.
Ministar Oleg Butković, v. r.
DODATAK 1.
MODUL A: UNUTARNJA KONTROLA PROIZVODNJE
1. Unutarnja kontrola proizvodnje je postupak ocjenjivanja sukladnosti u kojem proizvođač ispunjava obveze iz točaka 2., 3. i 4. ovoga Dodatka te osigurava i na vlastitu odgovornost izjavljuje da radijska oprema udovoljava bitnim zahtjevima iz članka 5. ovoga Pravilnika.
2. Tehnička dokumentacija
Proizvođač mora pripremiti tehničku dokumentaciju u skladu s člankom 23. ovoga Pravilnika.
3. Proizvodnja
Proizvođač mora poduzeti sve potrebne radnje kako bi proizvodni postupak i nadzor nad postupkom proizvodnje osigurao sukladnost proizvedene radijske opreme s tehničkom dokumentacijom i bitnim zahtjevima iz članka 5. ovoga Pravilnika.
4. CE oznaka i EU izjava o sukladnosti
4.1. Proizvođač je obvezan svaku pojedinu radijsku opremu označiti oznakom sukladnosti iz članaka 21. i 22. ovoga Pravilnika, koja udovoljava svim uvjetima utvrđenima Zakonom i ovim Pravilnikom.
4.2. Proizvođač je obvezan izdati pisanu EU izjavu o sukladnosti za svaku pojedinu radijsku opremu i čuvati je zajedno s tehničkom dokumentacijom u razdoblju od najmanje deset godina od dana stavljanja radijske opreme na tržište, te je dati na uvid nadležnom inspektoru, na njegov zahtjev. U izjavi se navodi radijska oprema za koju je izjava sastavljena.
Na zahtjev nadležnih tijela proizvođač je obvezan dostaviti presliku EU izjave o sukladnosti.
5. Ovlašteni zastupnik
Obveze proizvođača iz točke 4. ovoga Dodatka, u njegovo ime i na njegovu odgovornost, može ispuniti njegov ovlašteni zastupnik ako su te obveze navedene u njegovu ovlaštenju.
DODATAK 2.
MODULI B I C ZA OCJENJIVANJE SUKLADNOSTI
EU ISPITIVANJE TIPA I SUKLADNOST S TIPOM NA TEMELJU UNUTARNJE KONTROLE PROIZVODNJE
MODUL B: EU ISPITIVANJE TIPA
1. EU ispitivanje tipa dio je postupka ocjenjivanja sukladnosti u kojem prijavljeno tijelo pregledava tehničko rješenje radijske opreme te provjerava i ocjenjuje ispunjava li tehničko rješenje radijske opreme bitne zahtjeve iz članka 5. ovoga Pravilnika.
2. EU ispitivanje tipa provodi se ocjenjivanjem primjerenosti tehničkog rješenja radijske opreme pregledom tehničke dokumentacije i pripadajućih dokaza iz točke 3., bez pregleda uzorka (tip rješenja). Ispitivanje se može ograničiti u odnosu na neke vidove bitnih zahtjeva, kako je odredio proizvođač ili njegov ovlašteni zastupnik.
3. Proizvođač je obvezan podnijeti zahtjev za EU ispitivanje tipa prijavljenom tijelu prema vlastitom izboru. U zahtjevu se točno navode vidovi bitnih zahtjeva iz članka 5. stavka 1. ovoga Pravilnika za koje se zahtijeva pregled. Zahtjev osobito sadržava:
a) naziv i adresu proizvođača te naziv i adresu ovlaštenog zastupnika, ako je on podnio zahtjev
b) pisanu izjavu kojom