 unošenja izmjena i dopuna u kartografsku bazu podataka i sadržaj službenih pomorskih navigacijskih karata.
Službene pomorske papirnate navigacijske karte
Članak 17.
Službene pomorske papirnate navigacijske karte prema vrsti i korisničkoj grupi, odgovarajućem mjerilu i plovidbenoj namjeni jesu:
Vrsta i korisnička grupa Mjerilo Plovidbena namjena pregledne karte (1) 1 : 1 500 000 i sitnije planiranje plovidbe generalne karte (2) 1 : 350 000 do 1 : 1 500 000 planiranje i plovidba otvorenim morem obalne karte (3) 1 : 90 000 do 1 : 350 000 obalna plovidba prilazne karte (4) 1 : 22 000 do 1 : 90 000 plovidba prilazima luka, kanalima i prolazima lučke karte (5) 1 : 4 000 do 1 : 22 000 plovidba područjem luka, rijeka, kanala i sidrišta pristanišne karte (6) 1 : 4 000 i krupnije manevriranje i privezivanje
Članak 18.
(1) Sadržaj službenih pomorskih papirnatih navigacijskih karata obuhvaća:
– okvir karte s koordinatnom mrežom i opisom
– naziv, brojčanu oznaku i mjerilo
– zemljopisna imena
– obalnu crtu
– vrstu i karakteristiku obale
– hridi i izobate
– podatke o dubinama, pličinama, grebenima i ostalim zaprekama u moru
– fizičke oceanografske parametre (vrsta morskog dna, brzine morskih struja, razina morskih mijena)
– objekte sigurnosti plovidbe i drugu pomorsku signalizaciju
– lučku infrastrukturu
– objekte na kopnu i obali od značaja za pomorsku navigaciju i orijentaciju
– sustav regulirane i odvojene plovidbe
– podmorske i površinske instalacije i infrastrukturu
– navigacijska upozorenja i obavijesti
– izvore podataka i prikaz stanja hidrografske izmjere
– zabranjena područja za plovidbu
– podatke o ažurnosti i tisku.
(2) Sadržaj službenih pomorskih papirnatih navigacijskih karata određen je IHO/HR standardom za svaku pojedinu namjenu karte.
Članak 19.
Podjelu i slovo-brojčane oznake službenih pomorskih papirnatih navigacijskih karata određuje Hrvatski hidrografski institut u skladu s preporukom kako je definirano publikacijom S-4 Međunarodne hidrografske organizacije.
Članak 20.
(1) Službene pomorske papirnate navigacijske karte tiskaju se prema IHO/HR standardu za odgovarajuće mjerilo karte, te prema redaktorskom planu izrade, tehnološkom planom izrade i planu tiska, koji se donose u skladu s aktom Hrvatskog hidrografskog instituta kojim se utvrđuje pisanje (projektiranje), izrada, tiskanje i održavanje pomorskih karata i publikacija.
(2) Kvaliteta tiskane službene pomorske papirnate navigacijske karte mora odgovarati specifičnoj korisničkoj namjeni karte.
(3) Svaka službena pomorska papirnata navigacijska karta tiska se na kartografskom papiru otpornom na vlagu i presavijanje s postojanošću boja i mogućnošću ucrtavanja promjena.
Tematske pomorske karte
Članak 21.
(1) Osim službenih pomorskih papirnatih navigacijskih karata, Hrvatski hidrografski institut može izrađivati i izdavati tematske pomorske karte za se čiju izradu koriste podaci iz hidrografskih i kartografskih baza podataka Hrvatskog hidrografskog instituta i po potrebi podaci drugih vlasnika podataka.
(2) Određene tematske pomorske karte mogu biti službene u skladu s IHO/HR standardom zbog osobite važnosti za sigurnost plovidbe.
(3) Tematske pomorske karte iz stavka 2. ovoga članka održavaju se službenom pomorskom navigacijskom publikacijom »Oglas za pomorce«.
Službene elektroničke navigacijske karte (ENC)
Članak 22.
Službene elektroničke navigacijske karte (ENC) dijele se prema vrsti i korisničkoj grupi, odgovarajućem mjerilu i plovidbenoj namjeni:
Vrsta i korisnička grupa Raspon mjerila Sastavljačko mjerilo Plovidbena namjena pregledne (1) <1 : 1 499 999 1 : 3 000 000 i sitnije, 1 : 1 500 000 planiranje plovidbe generalne (2) 1 : 350 000 do 1 : 1 499 999 1 : 700 000 i 1 : 350 000 planiranje i plovidba otvorenim morem obalne (3) 1 : 90 000 do 1 : 349 999 1 : 180 000 i 1 : 90 000 obalna plovidba prilazne (4) 1 : 22 000 do 1 : 89 999 1 : 45 000 i 1 : 22 000 plovidba prilazima luka, kanalima i prolazima lučke (5) 1 : 4 000 do 1 : 21 999 1 : 12 000, 1 : 8 000 i 1 : 4 000 