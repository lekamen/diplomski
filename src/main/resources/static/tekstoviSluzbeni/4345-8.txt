 Pravilnika moraju glasiti na korisnika.
(7) Nije prihvatljivo fazno građenje za projekte/operacije iz članka 19. ovoga Pravilnika.
(8) Korisnik mora osigurati da je ulaganje u funkciji/uporabi ili spremno za uporabu najkasnije do podnošenja konačnog Zahtjeva za isplatu.
(9) Korisnik je dužan osigurati da je ulaganje u funkciji uključujući održavanje i upravljanje najmanje pet godina od dana konačne isplate sredstava.
(10) Korisnici, isključujući korisnika iz članka 18. točke a), ne smiju nakon podnošenja Zahtjeva za potporu upravljanje i održavanje prenijeti drugoj fizičkoj ili pravnoj osobi.
(11) Korisnik iz članka 18. točke a) nakon podnošenja Zahtjeva za potporu upravljanje i održavanje može prenijeti samo na:
– trgovačko društvo koje osniva korisnik
– javnu ustanovu koju osniva korisnik i/ili
– službu/vlastiti pogon koju osniva korisnik
(12) U slučajevima prijenosa prava upravljanja i održavanja iz stavka 11. ovoga članka na pravnu osobu koja obavlja gospodarsku djelatnost, primjenjuju se odredbe članaka 21. ili 22. ovoga Pravilnika. Primjena odredbi o državnim potporama/de minimis potporama utvrditi će se od slučaja do slučaja.
(13) Najviši intenzitet potpore za korisnike iz članka 18. točke a) koji će obavljanje upravljanjem i održavanjem prenijeti sukladno stavku 11. ovoga članka određuje se sukladno članku 17. stavku 4. ovoga Pravilnika.
(14) Posebni interes za lokalno stanovništvo iz članka 18. točaka d) i e) se dokazuje unutar odluke iz stavka 23. ovoga članka.
(15) Projekti/operacije iz članka 19. ovoga Pravilnika su namijenjeni javnoj upotrebi/korištenju (u edukativnom, kulturnom, sportskom, rekreativnom i socijalnom smislu) i moraju biti javno dostupni različitim pojedincima i interesnim skupinama što se dokazuje unutar odluke iz stavka 23. ovoga članka.
(16) Pristup odnosno korištenje projekata/operacija iz članka 19. ovoga Pravilnika koje su spojive s unutarnjim tržištem u primjeni članaka 107. i 108. UFEU-a temeljem izuzeća od primjene pravila o državnim potporama u skladu s primjenjivim odredbama Uredbe (EU) br. 651/2014 iz članka 1. ovoga Pravilnika mora biti javno dostupno različitim pojedincima i interesnim skupinama na način i pod uvjetima kako je to naznačeno u Uredbi (EU) br. 651/2014.
(17) U slučaju ulaganja u građenje građevine na zemljištu koje nije u trenutku podnošenja Zahtjeva za potporu u vlasništvu korisnika i u slučaju ulaganja u opremanje građevine koja u trenutku podnošenja Zahtjeva za potporu nije u vlasništvu korisnika, korisnik mora dostaviti Ugovor o najmu/koncesiji/zakupu/služnosti/upravljanju koji mora biti sklopljen na rok od najmanje deset godina, računajući od trenutka podnošenja zahtjeva za potporu i upisan u zemljišne knjige.
(18) U slučaju ulaganja u građenje građevine na zemljištu koje nije u trenutku podnošenja Zahtjeva za potporu u vlasništvu korisnika, a za koju je korisnik kod podnošenja zahtjeva za izdavanje građevinske dozvole dokazao pravni interes temeljem ugovora o osnivanju prava građenja na rok od najmanje deset godina, korisnik ne mora sklapati Ugovor iz stavka 17. ovoga članka.
(19) Ulaganje je prihvatljivo ako je u skladu sa strateškim razvojnim programom jedinice lokalne samouprave ili lokalnom razvojnom strategijom odabrane lokalne akcijske grupe unutar Programa i prostornim planom jedinice lokalne samouprave.
(20) Usklađenost ulaganja sa strateškim razvojnim programom jedinice lokalne samouprave ili lokalnom razvojnom strategijom odabrane lokalne akcijske grupe unutar Programa se dokazuje unutar odluke iz stavka 23. ovoga članka.
(21) Za ulaganja koja zahtijevaju pravomoćnu građevinsku dozvolu ili drugi važeći akt kojim se odobrava građenje sukladno posebnim propisima koji uređuju područje gradnje, usklađenost ulaganja s prostornim planom jedinice lokalne samouprave se dokazuje kod podnošenja Zahtjeva za potporu priloženom pravomoćnom građevinskom dozvolom ili drugim važećim aktom kojim se odobrava građenje.
(22) Za ulaganja koja ne zahtijevaju pravomoćnu