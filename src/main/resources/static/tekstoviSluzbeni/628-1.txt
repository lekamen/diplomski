 pravosudnih tijela službenik pravosudne policije iz stavka 1. ovog članka može se postaviti u zvanje stečene stručne spreme ako je položio ispit za zvanje, ako postoji upražnjeno radno mjesto za koje je kao stručni uvjet propisano to zvanje te ako ispunjava ostale uvjete propisane Pravilnikom o unutarnjem redu Ministarstva pravosuđa.
Članak 9.
Službenik pravosudne policije koji je privremeno premješten na službeničko radno mjesto za koje je propisano više zvanje od onoga u koje je postavljen ne stječe zvanje službeničkog mjesta na koje je privremeno premješten.
III. ISPIT ZA ZVANJE
Članak 10.
Ispit za zvanje službenika pravosudne policije polaže se pred Ispitnim povjerenstvom Ministarstva pravosuđa kojeg imenuje ministar pravosuđa na vrijeme od četiri godine.
Ispitno povjerenstvo iz stavka 1. ovog članka ima predsjednika i dva člana.
Ispitno povjerenstvo iz stavka 1. ovog članka ima tajnika.
Članovi Ispitnog povjerenstva i tajnik imaju pravo na novčanu naknadu čiju visinu odlukom određuje ministar pravosuđa.
Članak 11.
Prijava za polaganje ispita za zvanje podnosi se ustrojstvenoj jedinici Ministarstva pravosuđa nadležnoj za poslove osiguranja pravosudnih tijela.
Ispunjavanje uvjeta za polaganje ispita za zvanje utvrđuje se rješenjem Ministarstva pravosuđa.
Članak 12.
Ispit za zvanje službenika pravosudne policije polaže se u službenoj odori u prostorijama Ministarstva pravosuđa.
Vrijeme polaganja ispita za zvanje službenika pravosudne policije odlukom određuje predsjednik Ispitnog povjerenstva.
Kandidat će se obavijestiti o vremenu polaganja ispita najkasnije 15 dana prije polaganja ispita.
Članak 13.
Polaganje ispita može se odgoditi ako molba za odgodu polaganja ispita bude podnesena najkasnije tri dana prije dana određenog za polaganje ispita.
Ako službenik pravosudne policije ne pristupi ispitu, a nije podnio molbu iz stavka 1. ovog članka ili je od polaganja odustao tijekom ispita, smatra se da ispit nije položio.
Ako službenik pravosudne policije iz zdravstvenih ili drugih opravdanih razloga tijekom polaganja ispita odustane od polaganja, polaganje ispita će se odgoditi.
Službenik pravosudne policije može ponoviti ispit za zvanje najviše dva puta.
Ponovnom polaganju ispita za neposredno više zvanje službenik ne može pristupiti prije isteka roka od šest mjeseci od dana prethodnog polaganja.
Članak 14.
Za vrijeme ispita tajnik Ispitnog povjerenstva vodi zapisnik posebno za svakog kandidata.
U zapisnik se upisuju osobni podaci kandidata, sastav Ispitnog povjerenstva, pitanja koja su postavljena kandidatu te ocjena.
Članak 15.
Uspjeh na ispitu ocjenjuje se ocjenom »položio« ili »nije položio«.
O uspjehu kandidata Ispitno povjerenstvo odlučuje većinom glasova.
Rezultat ispita odmah se priopćuje kandidatu, a naknadno mu se izdaje potvrda o položenom ispitu za zvanje.
Jedan primjerak potvrde o položenom ispitu za zvanje bit će uložen u osobni očevidnik službenika pravosudne policije.
Članak 16.
Evidenciju o ispitima za zvanja vodi ustrojstvena jedinica Ministarstva pravosuđa nadležna za poslove osiguranja pravosudnih tijela.
IV. OZNAKE ZVANJA
Članak 17.
Oznake zvanja pravosudne policije:
1. »mlađi pravosudni policajac« – pravokutnik širine 10 mm i dužine 48 mm na kojem je našiven hrvatski troplet bijele boje,
2. »pravosudni policajac« – dva pravokutnika širine 10 mm i dužine 48 mm, međusobno razmaknuta 10 mm, na koja je našiven hrvatski troplet bijele boje,
3. »stariji pravosudni policajac« – tri pravokutnika širine 10 mm i dužine 48 mm, međusobno razmaknuta 10 mm, na koja je našiven hrvatski troplet bijele boje,
4. »nadzornik pravosudne policije« – pravokutnik širine 10 mm i dužine 48 mm na kojem je našiven hrvatski troplet bijele boje i jedan šesterokut veličine 15 mm, bijele boje, u sredini udaljen od tropleta 10 mm,
5. »viši nadzornik pravosudne policije« – pravokutnik širine 10 mm i dužine 48 mm na kojem je našiven hrvatski troplet bijele boje i dva šesterokuta veličine 15 mm, bijele boje, u sredini paralelno s