 toka statičkih magnetskih polja kako su utvrđene u tablici B4.
Vrijednosti upozorenja odgovaraju proračunatim ili izmjerenim vrijednostima električnih i magnetskih polja na mjestu rada u odsutnosti radnika.
Vrijednosti upozorenja (ALs) za izloženost električnim poljima
Niske vrijednosti upozorenja (tablica B1.) za vanjska električna polja temelje se na ograničavanju unutarnjih električnih polja ispod graničnih vrijednosti izloženosti (tablice A2. i A3.) i ograničavanju pražnjenja iskrom u radnom okruženju.
Ispod visokih vrijednosti upozorenja, unutarnje električno polje ne prekoračuje granične vrijednosti izloženosti (tablice A2. i A3.) te se sprečavaju neželjena pražnjenja iskrom, pod uvjetom da su poduzete zaštitne mjere iz članka 5. stavka 6. Ovoga Pravilnika.
Tablica B1. Vrijednosti upozorenja za izloženost električnim poljima od 1 Hz do 10 MHz
Raspon frekvencije Niske vrijednosti upozorenja (ALs(E)) za jakost električnog polja (E) [Vm-1] (RMS) Visoke vrijednosti upozorenja (ALs(E)) za jakost električnog polja (E) [Vm-1] (RMS) 1 ≤ f < 25 Hz 2,0 ×104 2,0 × 104 25 ≤ f < 50 Hz 5,0 × 105/f 2,0 × 104 50 Hz ≤ f < 1,64 kHz 5,0 × 105/f 1,0 × 106/f 1,64 ≤ f <3 kHz 5,0 × 105/f 6,1 × 102 3 kHz ≤ f ≤ 10MHz 1,7 × 102 6,1 × 102
Napomena B1 – 1: f je frekvencija izražena u hercima (Hz).
Napomena B1 – 2 Niske i visoke vrijednosti upozorenja su efektivne vrijednosti (RMS) jakosti električnog polja koje su jednake vršnim vrijednostima podijeljenim s √2 za sinusna polja. Kod ne sinusnih polja ocjena izloženosti provedena sukladno članku 5. ovoga Pravilnika temelji se na metodi ponderirane vršne vrijednosti (filtriranje u vremenskoj domeni), objašnjenoj u praktičnim smjernicama iz članka 5. ovoga Pravilnika, no mogu se koristiti i drugi znanstveno dokazani i provjereni postupci ocjene izloženosti, pod uvjetom da su dobiveni rezultati približno istovrijedni i usporedivi.
Napomena B1 – 3: Vrijednosti upozorenja predstavljaju najviše vrijednosti proračunane ili izmjerene s obzirom na položaj tijela radnika. To omogućuje konzervativnu procjenu izloženosti i automatsku sukladnost s graničnim vrijednostima izloženosti u svim nejednakim uvjetima izloženosti. Kako bi se pojednostavnila procjena sukladnosti s graničnim vrijednostima izloženosti, koja se provodi sukladno članku 5. ovoga Pravilnika, u posebnim nejednakim uvjetima, u praktičnim smjernicama iz članka 5. ovoga Pravilnika utvrdit će se kriteriji za prostorno usrednjavanje izmjerenih polja na temelju priznate dozimetrije. U slučaju vrlo lokaliziranog izvora udaljenom nekoliko centimetara od tijela, inducirano električno polje određuje pomoću dozimetrije, posebno za svaki pojedinačni slučaj.
Vrijednosti upozorena (ALs) za izloženost magnetskim poljima
Niske vrijednosti upozorenja (tablica B2), za frekvencije niže od 400 Hz, izvedene su iz graničnih vrijednosti izloženosti za učinke na osjetila (tablica A3) i za frekvencije više od 400 Hz, iz graničnih vrijednosti izloženosti za učinke na zdravlje za unutarnja električna polja (tablica A2).
Visoke vrijednosti upozorenja (tablica B2) izvedene su iz graničnih vrijednosti izloženosti za učinke na zdravlje povezane s električnom stimulacijom tkiva perifernog i središnjeg živčanog sustava u glavi i tijelu (tablica A2). Sukladnost s visokim vrijednostima upozorenja osigurava da granične vrijednosti izloženosti za učinke na zdravlje nisu prekoračene, ali mogući su učinci povezani s fotopsijama i manjim kratkotrajnim promjenama moždane aktivnosti, ako izloženost glave prekorači niske vrijednosti upozorenja za izlaganja do 400 Hz. U tom se slučaju primjenjuje članak 5. stavak 6. ovoga Pravilnika.
Visoke su vrijednosti upozorenja za izloženost ekstremiteta izvedene iz graničnih vrijednosti izloženosti za učinke na zdravlje za unutarnje električno polje povezane s električnom stimulacijom tkiva u ekstremitetima uzimajući u obzir da magnetsko polje slabije utječe na ekstremitete nego na cijelo tijelo.
Tablica B2. Vrijednosti upozorenja izloženosti