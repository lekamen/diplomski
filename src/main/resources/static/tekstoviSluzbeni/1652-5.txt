 sudjeluje u monitoring posjetima prema potrebi; osigurava elektronsko praćenje financijskih podataka i unos u Informacijski sustav za upravljanje (SF MIS); sudjeluje u aktivnostima zatvaranja Operativnog programa; pruža podršku korisničkim institucijama tijekom provedbe operacija/projekata; surađuje sa stručnim voditeljem projekta iz relevantne unutarnje ustrojstvene jedinice Ministarstva i drugim suradnicima na projektu; sudjeluje u radu odbora za ocjenjivanje; surađuje s relevantnim financijskim ustrojstvenim jedinicama unutar Ministarstva; osigurava odgovarajuće razdvajanje funkcija u slučaju kada je ujedno i korisnik u okviru Operativnog programa; izrađuje priručnike o internim procedurama i odgovarajućem revizijskom tragu; čuva dokumente i evidencije o provedbi funkcija radi osiguravanja odgovarajućeg revizijskog traga; provodi savjetodavne mjere u svrhu osiguravanja razumijevanja korisnika njihovih prava i odgovornosti u vezi s financiranjem; sudjeluje u provedbi mjera informiranja i komunikacije s posebnim naglaskom na mjere namijenjene korisnicima; prati nacionalne i međunarodne dokumente i propise na području socijalnog uključivanja i zapošljavanja, socijalne politike, kohezijske politike, europskih strukturnih i investicijskih fondova i drugih fondova Europske unije; sudjeluje na stručnim skupovima i u radu relevantnih radnih tijela na nacionalnoj i međunarodnoj razini; priprema izvješća i planove iz svoga djelokruga rada; brine da svaki rashod bude opravdan stvarnom potrebom i potvrđen prethodnom kontrolom.«.
Članak 6.
Članak 31. mijenja se i glasi:
»Odjel za praćenje programa iz fondova Europske unije je unutarnja ustrojstvena jedinica u sklopu Službe za fondove Europske unije koja obavlja stručne poslove koji se odnose na praćenje i analizu uspješnosti te vrednovanje operativnih programa europskih strukturnih i investicijskih fondova i drugih fondova Europske unije u području socijalnog uključivanja, pristupa zapošljavanju, učinkovitih ljudskih potencijala i pomoći za najpotrebitije. Odjel u dijelu u kojem obavlja funkcije Posredničkog tijela razine 1 u okviru Operativnog programa »Učinkoviti ljudski potencijali« surađuje s Koordinacijskim tijelom, Upravljačkim tijelom i Posredničkim tijelom razine 2 tijekom praćenja i vrednovanja Partnerskog sporazuma i navedenog Operativnog programa, kao i poslove sudjelovanja u procesu programiranja i izrade dijelova Operativnog programa i Partnerskog sporazuma; Odjel sudjeluje u aktivnostima zatvaranja Operativnog programa; sudjeluje u pripremi strateških, programskih i operativnih dokumenata te pripremi projektne dokumentacije i pripadajućih procedura i obrazaca; sudjeluje u radu Odbora za praćenje te izrađuje izvješća za nadzorni odbor, te prema potrebi i druga izvješća; sudjeluje u izradi pokazatelja ostvarenja i rezultata te pripadajućih obrazaca; sudjeluje u izradi smjernica/uputa za prijavitelje u dijelu koji se odnosi na pokazatelje provedbe, izradu kriterija i obrazaca za vrednovanje projekata; osigurava praćenje operacija/projekata i programa putem definiranih pokazatelja uspješnosti; surađuje s Posredničkim tijelom razine 2 u praćenju napretka provedbe projekata; osigurava elektronsko praćenje pokazatelja uspješnosti te unosi podatke u Informacijski sustav za upravljanje (SF MIS); utvrđuje mjere za provedbu prioriteta operativnih programa te razvija uvjete i planove za njihovu provedbu; prati provedbu prioriteta, specifičnih ciljeva i operacija odgovarajućeg operativnog programa i o tome izvještava Upravljačko tijelo; provodi monitoring posjete prema potrebi te sudjeluje u kontroli administrativnog i financijskog upravljanja; prati cjelokupno kontrolno okruženje s ciljem poboljšanja provedbe programa i projekata; provodi vrednovanje operativnih programa u skladu s planovima vrednovanja; sudjeluje u vrednovanju rezultata i utjecaja operativnih programa u području socijalnog uključivanja i pomoći najpotrebitijima i koordinira usvajanje preporuka vrednovanja u dijelu