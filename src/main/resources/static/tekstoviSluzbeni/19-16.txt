 terminski ugovori (bez njihovog izdavanja);
(f) društva koja osiguravaju infrastrukturu za financijska tržišta;
(g) središnja nadzorna tijela financijskih posrednika i financijskih tržišta, ako se radi o odvojenim institucionalnim jedinicama;
(h) upravitelji mirovinskih i uzajamnih fondova itd.;
(i) društva koja se bave burzovnom razmjenom dionica i osiguranja;
(j) neprofitne ustanove priznate kao neovisni pravni subjekti i koje pružaju usluge financijskim društvima, ali ne obavljaju poslove financijskog posredovanja (vidjeti stavak 2.46. točku (d));
(k) institucije za plaćanje (olakšavaju plaćanja između kupca i prodavatelja).
2.97. Podsektor S.126 također obuhvaća sjedišta društava čija su društva kćeri sva ili većinom financijska društva.
Društva koja se bave prijenosom financijskih sredstava i zajmodavci (S.127)
2.98. Definicija: podsektor društava koja se bave prijenosom financijskih sredstava i zajmodavaca (S.127) sastoji se od svih financijskih i kvazi-društava koji se ne bave niti financijskim posredovanjem niti pružanjem pomoćnih financijskih usluga te ako većina njihove aktive ili pasive nije predmet transakcija na otvorenim tržištima.
2.99. U podsektor S.127 se razvrstavaju sljedeća financijska i kvazi-društva:
(a) jedinice kao pravni subjekti poput zaklada, ostavina, računa agencija ili društava koji postoje samo na papiru;
(b) holding društva koja imaju kontrolnu razinu udjela u grupaciji društava kćeri i čija je glavna aktivnost vlasništvo nad grupacijom bez pružanja bilo kakvih daljnjih usluga društvima u kojima su ti vlasnički udjeli, to jest, ne upravljaju drugim jedinicama;
(c) subjekti posebne namjene koji se kvalificiraju kao institucionalne jedinice i skupljaju sredstva na otvorenim tržištima radi njihovog korištenja od strane društva majke;
(d) jedinice koje različitim klijentima pružaju financijske usluge isključivo vlastitim sredstvima ili sredstvima sponzora i preuzimaju financijski rizik neisplate duga. Primjeri su zajmodavci, društva koja uzajmljuju studentima ili za vanjsku trgovinu iz sredstava dobivenih od sponzora poput državne jedinice ili neprofitne ustanove te zalagaonice koje se većinom bave uzajmljivanjem;
(e) državni fondovi posebne namjene, poznati kao državni fondovi bogatstva, ako se klasificiraju kao financijska društva.
Osiguravajuća društva (S.128)
2.100. Definicija: podsektor osiguravajućih društava (S.128) sastoji se od svih financijskih i kvazi-društava koji se prvenstveno bave financijskim posredovanjem kao posljedica udruživanja rizika uglavnom u obliku izravnog osiguranja ili reosiguranja (vidi stavak 2.59.).
2.101. Osiguravajuća društva pružaju usluge:
(a) životnog i neživotnog osiguranja pojedinačnim jedinicama ili grupama jedinica;
(b) reosiguranja drugim osiguravajućim društvima.
2.102. Usluge društava za neživotno osiguranje mogu se pružati u obliku:
(a) osiguranja od požara (npr. poslovna i privatna imovina);
(b) osiguranja od odgovornosti (nezgode);
(c) osiguranja motornih vozila (vlastita šteta i odgovornost prema trećima)
(d) osiguranja u pomorstvu, zračnom prometu i prijevozu (uključujući energetske rizike);
(e) zdravstvenog osiguranja i osiguranja od ozljeda; ili
(f) financijskog osiguranja (pružanje jamstava ili garancija).
Društva za financijsko osiguranje ili kreditno osiguranje, također poznati kao garancijske banke, pružaju jamstva ili garancije za osiguranje sekuritizacije i drugih kreditnih proizvoda.
2.103. Osiguravajuća društva su uglavnom inkorporirani ili uzajamni subjekti. Inkorporirani subjekti su u vlasništvu dioničara i mnogi kotiraju na burzi. Uzajamni subjekti su u vlasništvu ugovaratelja osiguranja i vraćaju svoju dobit ugovarateljima osiguranja »s dobiti« ili »sudjelujućim« ugovarateljima osiguranja kroz dividende i bonuse. »Vlastiti« osiguravatelji su obično u vlasništvu nefinancijskih društava i većinom osiguravaju rizike svojih dioničara.
Polje 2.1. ‒ Vrste osiguranja
Vrsta osiguranja Sektor/podsektor Izravno osiguranje Životno osiguranje