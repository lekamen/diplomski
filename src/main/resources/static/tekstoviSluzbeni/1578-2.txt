 isplaćuje časniku za vezu za vrijeme boravka bračnog druga u državi primateljici.
Časnik za vezu ne ostvaruje pravo iz stavka 2. ovoga članka u slučaju ako bračni drug ne boravi kontinuirano u državi primateljici duže od 60 dana počevši od dana napuštanja države primateljice.
Dodatak na dijete
Članak 10.
Dodatak na dijete pripada časniku za vezu u SELEC Centru ako dijete boravi u državi primateljici:
– za svako dijete do napunjene petnaeste godine starosti u iznosu od 80 eura
– za svako starije dijete od petnaeste godine starosti u iznosu od 115 eura.
Za djecu stariju od petnaest godina dodatak se utvrđuje na osnovi potvrde o redovnom srednjem školovanju, a traje do završetka srednjoškolskog obrazovanja.
Članak 11.
Časnik za vezu ima pravo dijete koje s njim boravi u državi primateljici školovati u osnovnim i srednjim školama koje udovoljavaju sigurnosnim uvjetima te koje omogućavaju nesmetan nastavak obrazovanja u Republici Hrvatskoj, a prema popisu škola koje utvrđuje ministarstvo nadležno za vanjske poslove.
U slučaju kada u državi primateljici nema javne osnovne i srednje škole, časnik za vezu ima pravo dijete upisati u privatnu školu koja ispunjava uvjete iz stavka 1. ovoga članka.
U slučaju ako časnik za vezu upiše dijete u privatnu školu, iz stavka 2. ovoga članka, ima pravo na dodatak za školovanje djeteta u iznosu od 90% od stvarne cijene upisnine i školarine.
Suglasnost za upis u privatnu osnovnu i srednju školu te pravo na dodatak za školovanje, na temelju pisanog zahtjeva časnika za vezu s priloženom potrebnom dokumentacijom, daje za časnika za vezu iz članka 3. stavka 3. ove Uredbe glavni ravnatelj policije, odnosno za časnika za vezu iz članka 3. stavka 4. ove Uredbe, ravnatelj Carinske uprave, imajući pritom u vidu visinu upisnine i školarine, nastavni program te ostale bitne činjenice.
NAKNADE TROŠKOVA
Članak 12.
Časnik za vezu u SELEC Centru ima pravo na:
– naknadu selidbenih i putnih troškova;
– naknadu troškova stanovanja;
– naknadu troškova za korištenje službenih mobitela;
– naknadu troškova za korištenje službenog automobila.
Naknade iz stavka 1. ovoga članka obračunavaju se u kunama, a isplaćuju se u eurima, prema srednjem tečaju Hrvatske narodne banke na dan nastanka troškova.
Naknada selidbenih i putnih troškova
Članak 13.
Pri upućivanju na rad u SELEC Centar časnik za vezu ima pravu na naknadu selidbenih i putnih troškova za sebe i za članove uže obitelji.
Časniku za vezu kao putni troškovi priznaju se:
– troškovi prijevoza zrakoplovom u ekonomskom razredu ili željezničkog prijevoza u prvom razredu, po potrebi sa spavaćim kolima;
– troškovi vlastitim prijevozom u visini željezničke karte prvog razreda;
– dnevnica, ako je vrijeme putovanja duže od 12 sati, odnosno pola dnevnice, ako je duže od 8 sati.
Časniku za vezu kao selidbeni troškovi priznaju se:
– troškovi pakiranja do 190 eura za časnika za vezu bez obitelji i 280 eura za časnika za vezu s obitelji;
– troškovi prijevoza do uzletišta, stanice ili luke;
– vozarina.
Kao vozarina priznaje se:
– prijevoz zrakoplovom do 300 kg za časnika za vezu bez obitelji ili 450 kg za časnika za vezu s obitelji;
– cestovni ili željeznički prijevoz (do 50 m3);
– brodski prijevoz – kontejner (do 40 ft).
Časnik za vezu u SELEC Centru, koji je jednostrano odlučio prekinuti rad prije isteka roka od četiri godine od početka rada u SELEC Centru, sam snosi putne i selidbene troškove pri povratku.
Naknada troškova stanovanja
Članak 14.
Časnik za vezu u SELEC Centru ima pravo stanovati u namještenom stanu odgovarajuće veličine, ovisno o broju članova uže obitelji.
Časnik za vezu u SELEC Centru ima pravo na najam stambenog prostora, i to:
– časnik za vezu – samac – jednosobni stan;
– časnik za vezu s jednim članom obitelji – dvosobni stan;
– časnik za vezu s dva ili tri člana obitelji – trosobni stan;
– časnik za vezu s četiri ili više od četiri člana obitelji – najmanje trosobni stan.
Članak 15.
Časnik za vezu imenovan na rad u SELEC Centar ima pravo na naknadu troškova u