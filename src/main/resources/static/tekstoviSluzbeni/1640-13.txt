 neživotinjskog podrijetla te hrane koja sadrži sastojke neživotinjskog podrijetla i prerađene sastojke životinjskog podrijetla
6. proizvodnja, distribucija i stavljanje na tržište dodataka prehrani, bez obzira na podrijetlo.
Članak 37.
Iznimno od članka 36. ovoga Pravilnika obvezi registracije prema odredbama ovoga Poglavlja ne podliježu:
1. prigodna prodaja organizirana u sklopu održavanja sajmova, priredaba i izložbi
2. obiteljska poljoprivredna gospodarstva koja prodaju primarne proizvode na mjestu proizvodnje, na štandovima i klupama na tržnicama na malo, na štandovima i klupama izvan tržnica na malo, na štandovima i klupama unutar trgovačkih centara i ustanova te pokretnom prodajom
3. subjekti u poslovanju s hranom koji na mjestu proizvodnje, na štandovima i klupama na tržnicama na malo, na štandovima i klupama izvan tržnica na malo, na štandovima i klupama unutar trgovačkih centara i ustanova te pokretnom prodajom prodaju hranu životinjskog podrijetla i upisani su kao proizvođači u upisnike Uprave nadležne za poslove veterinarstva i sigurnosti hrane
4. prodaja pčelinjih proizvoda na mjestu proizvodnje, na štandovima i klupama na tržnicama na malo, na štandovima i klupama izvan tržnica na malo, na štandovima i klupama unutar trgovačkih centara i ustanova te pokretnom prodajom proizvođača iz članka 14. ovoga Pravilnika.
Registracija subjekta i objekata u poslovanju s hranom
Članak 38.
(1) Subjekti iz članka 36. ovoga Pravilnika upisuju se u Upisnik registriranih subjekata i objekata koji vodi Uprava nadležna za poslove sanitarne inspekcije.
(2) Subjekti iz članka 35. ovoga Pravilnika dužni su registrirati i svaki objekt koji je pod njihovim nadzorom, a u kojem se obavlja djelatnost u bilo kojoj fazi proizvodnje, prerade i distribucije hrane.
(3) Iznimno od stavka 2. ovoga članka, subjekt u poslovanju s hranom koji obavlja djelatnost trgovine na štandovima i klupama na tržnicama na malo, na štandovima i klupama izvan tržnica na malo, na štandovima i klupama unutar trgovačkih centara i ustanova te pokretnom prodajom nije dužan registrirati svaki objekt (štand, klupu, objekt u kojem se automat nalazi, vozilo) već se navedena djelatnost upisuje prilikom registracije subjekta u poslovanju s hranom.
(4) Subjekt u poslovanju s hranom podnosi zahtjev za registraciju ministarstvu nadležnom za zdravlje.
(5) Subjekt u poslovanju s hranom u zahtjevu za registraciju iz stavka 1. ovoga članka navodi najmanje sljedeće podatke:
1. podaci o subjektu: naziv, sjedište i OIB pravne ili fizičke osobe koja obavlja djelatnost poslovanja s hranom, djelatnost poslovanja s hranom te kontakt podaci
2. u slučaju podnošenja zahtjeva iz stavka 2. ovoga članka obavezno se navode i podaci o objektu: naziv, adresa i djelatnost objekta.
(6) Uz valjano ispunjen zahtjev subjekt u poslovanju s hranom Upravi nadležnoj za poslove sanitarne inspekcije dostavlja:
1. dokaz da je u Republici Hrvatskoj registriran za obavljanje djelatnosti i upisan u odgovarajući registar
2. preslik rješenja o ispunjavanju minimalno-tehničkih uvjeta ako objekt podliježe ishođenju temeljem propisa o ugostiteljstvu i trgovini.
(7) Obrazac zahtjeva objavljuje se na mrežnim stranicama ministarstva nadležnog za zdravlje.
Članak 39.
(1) Na temelju podnesenog zahtjeva u skladu s člankom 38. stavak 4. ovoga Pravilnika Uprava nadležna za poslove sanitarne inspekcije upisuje subjekt odnosno objekt u poslovanju s hranom u Upisnik registriranih subjekata i objekata koji vodi ministarstvo nadležno za zdravlje i subjektu u poslovanju s hranom izdaje rješenje o upisu te izvod iz Upisnika registriranih subjekata i objekata.
(2) Upisnik registriranih subjekata i objekata koji vodi ministarstvo nadležno za zdravlje sastavni je dio središnjega informacijskog sustava sanitarne inspekcije (SISSI).
(3) Uprava nadležna za poslove sanitarne inspekcije na zahtjev subjekta u poslovanju s hranom može omogućiti podnošenje zahtjeva za registraciju putem javnog portala središnjega informacijskog sustava