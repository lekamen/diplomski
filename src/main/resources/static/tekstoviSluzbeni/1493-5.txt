 neeksploatacijskog objekta uzimaju se u obzir rezultati sudjelovanja javnosti i zainteresirane javnosti
f. Ministarstvo u roku od 30 dana prije početka bušenja istražne bušotine s neeksploatacijskog objekta obavješćuje javnost i zainteresiranu javnost, nakon što prouči njihove primjedbe i mišljenja, o donesenim odlukama te razlozima i razmatranjima na kojima se te odluke temelje, uključujući informacije o procesu sudjelovanja javnosti i zainteresirane javnosti.
Odobalni radovi
Članak 8.
(1) Odobalni radovi dozvoljeni su isključivo u području koje je obuhvaćeno dozvolom.
(1) Odobalni radovi, u području koje je obuhvaćeno dozvolom, ne mogu započeti ili se nastaviti prekinuti radovi dok Koordinacija ne prihvati izvješće o velikim opasnostima.
(2) Prihvaćanje izvješća o velikim opasnostima od strane Koordinacije ne podrazumijeva nikakav prijenos odgovornosti za velike nesreće s operatora ili vlasnika na Koordinaciju.
(3) Ovlaštenik dozvole je dužan poduzeti mjere kako bi osigurao da operator ili vlasnik ispunjavaju zahtjeve, izvršavaju svoje zadaće i dužnosti iz ovoga Zakona prilikom izvođenja odobalnih radova.
(4) Ako Koordinacija utvrdi da operator više nije sposoban ispunjavati zahtjeve iz ovoga Zakona, o tome obavještava Vladu Republike Hrvatske putem Ministarstva. Vlada Republike Hrvatske zatim o tome obavještava ovlaštenika dozvole, a ovlaštenik dozvole preuzima odgovornost za izvršavanje preuzetih obveza i bez odgađanja, u roku ne dužem od 30 dana, Vladi Republike Hrvatske predlaže zamjenskog operatora.
Sigurnosna zona
Članak 9.
(1) Ministarstvo nadležno za pomorstvo određuje sigurnosnu zonu oko odobalnog objekta u koju je određenim plovnim objektima zabranjen ulaz i zadržavanje.
(2) Zabrana se ne odnosi na osobe i plovne objekte koji ulaze ili se zadržavaju u sigurnosnoj zoni:
a. u vezi s polaganjem, ispitivanjem, popravkom, održavanjem, izmjenom, obnavljanjem ili uklanjanjem podvodnih vodova unutar ili u blizini sigurnosne zone
b. radi pružanja usluga bilo kojem odobalnom objektu u toj sigurnosnoj zoni ili radi prijevoza osoba ili stvari na odobalni objekt ili s njega
c. radi inspekcije bilo kojeg odobalnog objekta ili povezane infrastrukture u toj sigurnosnoj zoni prema propisima Republike Hrvatske
d. u vezi sa spašavanjem ili pokušajem spašavanja života ili imovine
e. u slučaju više sile ili nevolje na moru
f. uz pristanak ovlaštenika dozvole, operatora, vlasnika, Koordinacije ili ostalih tijela javne vlasti
g. radi provedbe interventnih mjera u slučajevima velike nesreće.
Koordinacija
Članak 10.
(1) Koordinacija se sastoji od predstavnika Ministarstva, Agencije, Hrvatskog registra brodova, ministarstva nadležnog za pomorstvo, državne uprave nadležne za zaštitu i spašavanje, ministarstva nadležnog za zaštitu okoliša i prirode i Agencije za prostore ugrožene eksplozivnom atmosferom.
(2) Organizaciju i način rada Koordinacije utvrđuje uredbom Vlada Republike Hrvatske, na prijedlog Ministarstva.
(3) Uredbom iz stavka 2. ovoga članka opisuju se ciljevi nadzora i provedbe, te obveze Koordinacije glede postizanja transparentnosti, dosljednosti, razmjernosti i objektivnosti u uređivanju odobalnih radova, kao i opseg odgovornosti Koordinacije, ovlaštenika dozvole, operatora, vlasnika i izvođača glede nadzora nad rizicima od velike nesreće, odnosno određuju se pravila, procesi i postupci za temeljitu procjenu izvješća o velikim opasnostima i drugih dokumenata koji se dostavljaju u skladu s odredbama ovoga Zakona i drugih posebnih propisa.
(4) Agencija je dužna oglasiti na svojim mrežnim stranicama, u roku od 15 dana od dana stupanja na snagu uredbe iz stavka 2. ovoga članka, opis organizacije, uključujući i razloge zašto je Koordinacija uspostavljena na taj način, te način osiguranja izvršavanja djelatnosti.
(5) Članove Koordinacije iz stavka 1. ovoga članka imenuje Vlada Republike Hrvatske na prijedlog tijela iz stavka 1. ovoga članka.
Članak 11.
(1) Koordinacija je odgovorna za:
a. procjenu i prihvaćanje dokumenata koji se