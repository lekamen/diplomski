 gospodarsko korištenje pomorskog dobra navedenog u točki II. ove Odluke, ovlaštenik koncesije obvezuje se da će uredno plaćati Davatelju koncesije koncesijsku naknadu.
Godišnja koncesijska naknada koju ovlaštenik koncesije plaća za gospodarsko korištenje pomorskog dobra sastoji se od stalnog i promjenjivog dijela naknade, s tim da:
a) stalni dio iznosi 0,20 kuna po metru kvadratnom (m²) zauzete površine;
b) promjenjivi dio iznosi 0,20% od ukupnog prihoda ostvarenog na predmetnom području.
Navedena naknada plaća se na sljedeći način:
Stalni dio naknade plaća se unaprijed za tekuću godinu, najkasnije do 1. ožujka:
– za godinu u kojoj je dana koncesija i za godinu u kojoj koncesija istječe, naknada se plaća razmjerno mjesecima korištenja,
– za početnu godinu koncesijskog perioda naknada se plaća u roku 45 (četrdeset pet) dana od dana sklapanja ugovora o koncesiji.
Promjenjivi dio naknade plaća se unatrag u jednom obroku i to:
– do 30. travnja tekuće godine za ukupni godišnji prihod ostvaren na uzgojnom polju u prethodnoj godini.
VII.
Na temelju ove Odluke ovlašćuje se ministar pomorstva, prometa i infrastrukture da u roku od 90 (devedeset) dana od dana donošenja ove Odluke zaključi ugovore o koncesiji pomorskog dobra iz točke II. ove Odluke, kojima će se detaljno urediti ovlaštenja Davatelja koncesije te prava i obveze ovlaštenika koncesije, posebno u odnosu na zaštitu okoliša, sigurnost plovidbe, održavanje i osiguranje te nadzor pomorskog dobra koje se daje u koncesiju.
VIII.
Ovlaštenik koncesije dužan je u roku 45 (četrdeset pet) dana od dana donošenja ove Odluke, Davatelju koncesije dostaviti ovjerene zadužnice na iznos od dvije godišnje naknade za stalni dio koncesijske naknade, kao instrumente osiguranja naplate naknade za koncesiju te za naknadu štete koja može nastati zbog neispunjenja obveza iz ugovora o koncesiji.
Ako ovlaštenik koncesije ne dostavi ovjerene zadužnice iz stavka 1. ove točke, neće se potpisati ugovor o koncesiji iz točke VII. ove Odluke te ovlaštenik koncesije gubi sva prava utvrđena ovom Odlukom.
IX.
Ovlaštenici koncesija za uzgojna polja označena brojevima 635, 636, 637 i 640 dužni su u roku 45 (četrdeset pet) dana od dana donošenja ove Odluke Davatelju koncesije dostaviti garanciju banke radi dobrog izvršenja posla u korist Republike Hrvatske – Ministarstva pomorstva, prometa i infrastrukture, na iznos od 5% od ukupne vrijednosti investicije prema Studiji gospodarske opravdanosti s rokom važenja 6 mjeseci dužim od planiranog roka završetka investicijskog ciklusa, a koja garancija je bezuvjetna, bez prigovora i naplativa na prvi poziv.
Ako Ovlaštenik koncesije ne dostavi garanciju iz stavka 1. ove točke, neće se potpisati ugovor o koncesiji iz točke VII. ove Odluke te ovlaštenik koncesije gubi sva prava utvrđena ovom Odlukom.
X.
Protiv ove Odluke žalba nije dopuštena, ali se može pokrenuti upravni spor, podnošenjem tužbe Upravnom sudu u Splitu u roku od 30 dana od dana donošenja ove Odluke.
XI.
Ova Odluka stupa na snagu danom donošenja, a objavit će se u »Narodnim novinama«.
Klasa: UP/I-022-032/15-04/10
Urbroj: 50301-05/18-15-2
Zagreb, 2. srpnja 2015.
Predsjednik Zoran Milanović, v. r.
