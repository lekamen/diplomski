57 21.06.2016 Rješenje Ministarstva zdravlja klasa: UP/I-510-01/14-01/25, urbroj: 534-04-1-2/7-16-25 od 2. lipnja 2016.
MINISTARSTVO ZDRAVLJA
1459
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Klinici za psihijatriju Kliničke bolnice Dubrava, Zagreb, verificira se i dodjeljuje naziv »Referentni centar Ministarstva zdravlja za poremećaje uzrokovane stresom« na vrijeme od pet godina.
2. Klinika za psihijatriju Kliničke bolnice Dubrava, Zagreb, dužna je do isteka pet godina od donošenja rješenja o dodjeli odnosno obnovi naziva podnijeti zahtjev za obnovu naziva »Referentni centar Ministarstva zdravlja za poremećaje uzrokovane stresom«.
3. »Referentni centar Ministarstva zdravlja za poremećaje uzrokovane stresom« Klinike za psihijatriju Kliničke bolnice Dubrava, Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/14-01/25
Urbroj: 534-04-1-2/7-16-25
Zagreb, 2. lipnja 2016.
Ministar doc. dr. sc. Dario Nakić, dr. med., v. r.
