 provedbe
Članak 4.
Potporom iz članka 3. ovoga Pravilnika obuhvaćeni su postupci povlačenja s tržišta provedeni u razdoblju od 8. kolovoza 2015. do datuma kada će količine iz Priloga I ovoga Pravilnika biti iskorištene ili do 30. lipnja 2016. godine, ovisno o tome što bude prije.
Raspodjela maksimalnih količina za Republiku Hrvatsku
Članak 5.
(1) Potpora iz članka 3. ovoga Pravilnika raspoloživa je za Republiku Hrvatsku za količine jabuka i mandarina iz Priloga I ovoga Pravilnika povučene s tržišta.
(2) Potporom će biti pokrivena i dodatna količina, koja ne smije prijeći 3.000 t, za postupak povlačenja jabuka s tržišta Republike Hrvatske.
Raspodjela količina po proizvođačima
Članak 6.
(1) Proizvođači proizvoda iz članka 3. ovoga Pravilnika mogu isporučiti primateljima proizvoda povučenih s tržišta najviše 10 % od ukupnih količina jabuka i mandarina proizvedenih na vlastitom gospodarstvu.
(2) Količina proizvoda koju proizvođači mogu isporučiti primateljima proizvoda povučenih s tržišta izračunava se na temelju regionalnog prinosa koji za mandarinu iznosi 29,5 t/ha, a za jabuku 22,6 t/ha.
(3) Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja) raspodijelit će količine iz Priloga I ovoga Pravilnika među proizvođačima prema redoslijedu zaprimanja Obavijesti o povlačenju s tržišta za slobodnu distribuciju (u daljnjem tekstu: Obavijest).
(4) Količine iz stavka 1. ovoga članka proizvođači jabuka i mandarina mogu isporučivati primateljima proizvoda povučenih s tržišta do 15. studenoga 2015. godine.
(5) Ukoliko do datuma iz stavka 4. ovoga članka količine jabuka i mandarina iz članka 5. stavaka 1. i 2. ne budu utrošene, daljnja raspodjela količina ide po principu tko prvi dostavi Obavijest Agenciji za plaćanja.
Primatelji proizvoda povučenih s tržišta
Članak 7.
(1) Primatelji proizvoda povučenih s tržišta su:
– humanitarne organizacije – Hrvatski Crveni križ i Hrvatski Caritas
– centri i ustanove socijalne skrbi
– ustanove za predškolski odgoj i srednjoškolsko obrazovanje
– ustanove za osnovnoškolsko obrazovanje koje ne sudjeluju u Shemi školskog voća i povrća
– bolničke ustanove
– kaznene institucije.
(2) Popis primatelja proizvoda povučenih s tržišta nalazi se na službenim stranicama Ministarstva (www.mps.hr) i Agencije za plaćanja (www.apprrr.hr).
Potpora za povlačenja s tržišta
Članak 8.
(1) Potpora se dodjeljuje proizvođačima jabuka i mandarina u skladu s člankom 4. i 5. Delegirane Uredbe Komisije (EU) br. 1031/2014 za postupak povlačenja s tržišta za slobodnu distribuciju iz članka 34. stavka 4. Uredbe (EU) br. 1308/2013 Europskog parlamenta i Vijeća.
(2) Maksimalni iznosi financijske pomoći za postupak povlačenja s tržišta, troškove transporta i troškove sortiranja i pakiranja propisani su u Prilogu II ovoga Pravilnika.
(3) Financijska pomoć za povlačenje s tržišta jabuka i mandarina iz članka 3. ovoga Pravilnika raspoloživa je u razdoblju iz članka 4. ovoga Pravilnika.
(4) Proizvođači mogu sklopiti ugovor s pravnom osobom koja će obaviti sortiranje i pakiranje i/ili transport cjelokupnih količina jabuka i mandarina povučenih s tržišta.
Prethodna obavijest o postupcima povlačenja s tržišta
Članak 9.
(1) Proizvođač proizvoda iz članka 3. ovoga Pravilnika obavijestit će Agenciju za plaćanja o planiranom postupku povlačenja s tržišta koji namjerava poduzeti pisanom telekomunikacijskom ili elektroničkom obavijesti na e-mail adresu: intervencije.voce@apprrr.hr na obrascu objavljenom na stranicama Ministarstva (www.mps.hr) i Agencije za plaćanja (www.apprrr.hr).
(2) Obavijest iz stavka 1. ovoga članka propisana je u Prilogu III ovoga Pravilnika, a podnosi ju nositelj obiteljskog poljoprivrednog gospodarstva ili odgovorna osoba u fizičkoj ili pravnoj osobi iz članka 2. točke 1. ovoga Pravilnika.
(3) Proizvođačka organizacija dužna je uz obavijest iz stavka 1. ovoga članka dostaviti i rješenje o priznavanju, popis članova proizvođačke organizacije i ugovore sa proizvođačima koji 