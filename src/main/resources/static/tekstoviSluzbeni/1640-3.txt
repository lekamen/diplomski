stavka 1. ovoga članka izdaje se bez roka važenja i vrijedi kao potvrda o registraciji objekta u poslovanju s hranom životinjskog podrijetla.
(5) U pravnom prometu nije dozvoljeno koristiti izvod koji ne sadrži posljednje važeće podatke upisane u Upisniku registriranih objekata u poslovanju s hranom životinjskog podrijetla.
(6) U slučaju dvojbe između sadržaja izvoda i podataka iz upisnika iz stavka 1. ovoga članka, valjanim se smatraju podaci iz Upisnika registriranih objekata u poslovanju s hranom životinjskog podrijetla, osim ako se ne dokaže suprotno.
Promjena podataka i prestanak rada
Članak 9.
(1) Subjekt u poslovanju s hranom dužan je podnijeti Upravi nadležnoj za poslove veterinarstva i sigurnosti hrane zahtjev za promjenu podataka u Upisniku registriranih objekata u poslovanju s hranom životinjskog podrijetla, najkasnije u roku od 30 dana od dana nastale promjene.
(2) Zahtjev iz stavka 1. ovoga članka uz podatke navedene u članku 7. stavku 2. ovoga Pravilnika mora sadržavati i evidencijski broj te opis promjene.
(3) Ako se promjena odnosi na podatke iz izvoda iz Upisnika registriranih objekata u poslovanju s hranom životinjskog podrijetla iz članka 8. stavka 2. podstavaka 1. i 3. ovoga Pravilnika, subjekt u poslovanju s hranom dužan je uz zahtjev dostaviti i dokaz kojim se potvrđuje nastala promjena.
(4) Na temelju urednog zahtjeva iz stavka 2. ovoga članka te preslika dokumenta iz stavka 3. ovoga članka ako je primjenjivo, Uprava nadležna za poslove veterinarstva i sigurnosti hrane unosi promjenu u Upisnik registriranih objekata u poslovanju s hranom životinjskog podrijetla i subjektu u poslovanju s hranom izdaje novi izvod.
Prestanak obavljanja djelatnosti
Članak 10.
(1) U slučaju prestanka obavljanja svih registriranih djelatnosti, subjekt u poslovanju s hranom koji posluje u objektu iz članka 5. ovoga Pravilnika, mora u roku od 30 dana Upravi nadležnoj za poslove veterinarstva i sigurnosti hrane podnijeti zahtjev za brisanje iz Upisnika registriranih objekata u poslovanju s hranom životinjskog podrijetla.
(2) Zahtjev iz stavka 1. ovoga članka sadrži najmanje sljedeće podatke:
1. ime/naziv i adresa/sjedište subjekta u poslovanju s hranom
2. adresa registriranog objekta
3. evidencijski broj.
(3) Na temelju urednog zahtjeva iz stavka 1. ovoga članka, Uprava nadležna za poslove veterinarstva i sigurnosti hrane briše objekt iz Upisnika registriranih objekata u poslovanju s hranom životinjskog podrijetla i o tome, pisanim putem, obavještava podnositelja zahtjeva.
(4) Službena osoba podnosi prijedlog za brisanje djelatnosti/objekta ako tijekom službene kontrole utvrdi da se više od godinu dana ne obavljaju registrirane djelatnosti poslovanja s hranom životinjskog podrijetla te se djelatnost/objekt, po službenoj dužnosti, rješenjem briše iz Upisnika registriranih objekata u poslovanju s hranom životinjskog podrijetla.
Rok obavljanja prve službene kontrole
Članak 11.
(1) Službena osoba obavlja prvu službenu kontrolu u objektima iz članka 5. ovoga Pravilnika najkasnije u roku od godine dana od dana izdavanja izvoda iz Upisnika registriranih objekata u poslovanju s hranom.
(2) Iznimno od stavka 1. ovoga članka, u registriranim objektima za klanje peradi i lagomorfa na gospodarstvu podrijetla i objektima za klanje malih papkara na gospodarstvu podrijetla službena osoba obavlja prvu službenu kontrolu najkasnije u roku od 3 mjeseca od dana izdavanja izvoda iz Upisnika registriranih objekata u poslovanju s hranom.
Isticanje evidencijskog broja
Članak 12.
Isticanje evidencijskog broja na proizvodima proizvedenim u registriranim objektima u poslovanju s hranom životinjskog podrijetla nije obvezno, osim u slučaju proizvoda koji potječu iz objekata za klanje peradi i lagomorfa na gospodarstvu podrijetla.
UVJETI KOJIMA MORAJU UDOVOLJAVATI OBJEKTI U PRIMARNOJ PROIZVODNJI HRANE ŽIVOTINJSKOG PODRIJETLA
Objekt za proizvodnju jaja
Članak 13.
(1) Subjekt u poslovanju s hranom koji posluje u objektu za proizvodnju jaja dužan je osigurati da