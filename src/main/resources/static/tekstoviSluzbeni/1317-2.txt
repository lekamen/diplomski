 prodaje mlijeka i mliječnih proizvoda s poljoprivrednog gospodarstva korisnik treba biti registriran za poslovanje s hranom životinjskog podrijetla radi isporuke mlijeka i mliječnih proizvoda s gospodarstva najkasnije do prvoga dana nakon roka za zakašnjele zahtjeve u godini u kojoj podnosi jedinstveni zahtjev.«
Iza stavka 5. dodaje se novi stavak 6. koji glasi:
»(6) Iznimno od stavka 5. ovoga članka u 2015. godini korisnik treba biti registriran za poslovanje s hranom životinjskog podrijetla najkasnije do 1. rujna 2015. godine.«
Dosadašnji stavci 6. i 7. postaju stavci 7. i 8.
Članak 15.
U članku 38. u stavku 2. briše se zarez i riječi »a ne ostvaruju proizvodno vezanu potporu za mliječne krave«.
Stavak 4. mijenja se i glasi:
»(4) Uzastopno dvomjesečno razdoblje držanja teladi iz stavka 3. ovoga članka odnosi se na svu telad oteljenu u godini podnošenja jedinstvenog zahtjeva.«
Iza stavka 5. dodaje se stavak 6. koji glasi:
»(6) Grlo za koje se ostvaruje proizvodno vezana potpora za krave dojilje nije prihvatljivo za plaćanje za mliječne krave iz članka 48. ovoga Pravilnika u okviru plaćanja za mjere državne potpore.«
Članak 16.
U članku 61. točki 8. riječ: »kojem« zamjenjuje se u riječju: »kojim«.
Članak 17.
U članku 62. iza stavka 2. dodaje se stavak 3. koji glasi:
»(3) Sredstva potpore za mjeru 10 »Poljoprivreda, okoliš i klimatske promjene«, mjeru 11 »Ekološki uzgoj« i mjeru 13 »Plaćanja područjima s prirodnim ili ostalim posebnim ograničenjima« iz ovoga Pravilnika nije moguće sufinancirati iz drugih javnih izvora.«
Članak 18.
U članku 64. stavku 3. riječi: »(4) Članak 17. stavak 2. i stavak 3. iz ovog Pravilnika odgovarajuće se primjenjuje i na mjere iz članka 60. ovoga Pravilnika.« brišu se.
Iza stavka 3. dodaju se stavci 4 i 5. koji glase:
»(4) Obvezu izobrazbe, individualnog savjetovanja ili demonstracijske aktivnosti, iz članaka 69., 72., 75., 78., 81., 84., 87., 90., 96., 104., i 109. ovoga Pravilnika, dužan je ispuniti nositelj obiteljskog poljoprivrednog gospodarstva, odnosno odgovorna osoba ili osoba ovlaštena od strane odgovorne osobe u slučaju ostalih organizacijskih oblika poljoprivrednog gospodarstva.«
(5) Članak 17. stavak 2., 3. i 8. iz ovog Pravilnika odgovarajuće se primjenjuju i na mjere iz članka 60. ovoga Pravilnika.«
Članak 19.
U članku 94. stavku 2. riječi: »korisniku se ne isplaćuje potpora za predmetnu godinu« zamjenjuju se riječima »primjenjuju se odredbe iz članka 31. Delegirane uredbe Komisije (EU) br. 640/2014«.
Članak 20.
U članku 95. stavku 2. riječ »vrstom« zamjenjuje se riječju »pasminom«.
Članak 21.
U članku 96. iza točke 5. dodaje se točka 6. koja glasi:
»6. Svi kopitari ugroženih izvornih i zaštićenih pasmina trebaju posjedovati Identifikacijski dokument – putovnicu i biti označeni sukladno posebnom propisu o identifikaciji i registraciji kopitara.«
Članak 22.
U članku 98. iza riječi: »odredbe« dodaju se riječi: »iz članka 35.«
Članak 23.
U članku 100. stavak 1. mijenja se i glasi:
»(1) Korisnici su fizičke i pravne osobe upisane u Upisnik poljoprivrednika koje odgovaraju definiciji aktivnog poljoprivrednika sukladno Zakonu, te prelaze sa konvencionalne poljoprivredne proizvodnje na ekološku sukladno Uredbi Vijeća (EZ) br. 834/2007 i Uredbi Komisije (EZ) 889/2008.«
Iza stavka 2. dodaje se stavak 3. koji glasi:
»(3) Potpora se ne može ostvariti za površine kod kojih je utvrđeno održavanje ekoloških poljoprivrednih praksi i metoda, a koje su tijekom obveznog razdoblja vraćene u prijelazno razdoblje zbog nepoštivanja pravila ekološke proizvodnje sukladno Uredbi Vijeća (EZ) 834/2007 i Uredbi Komisije (EZ) 889/2008.«
Članak 24.
U članku 101. stavak 1. točka 1. mijenja se i glasi:
»1. EKOP korisnik je upisan u Upisnik subjekata u ekološkoj proizvodnji kojeg vodi Agencija za plaćanja, najkasnije do roka za zakašnjele zahtjeve sukladno članku 8. ovoga Pravilnika.«
Članak 25.
U članku 104. točki 6. riječi: »ili nastaviti s održavanjem« zamjenjuju se riječima: »i nastaviti s održavanjem«.
Članak