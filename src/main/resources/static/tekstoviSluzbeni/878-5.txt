
Članak 28.
(1) Za produženje valjanosti ovlaštenja nastavnika letenja osoba mora:
a) podnijeti zahtjev za produženje valjanosti ovlaštenja u roku od 90 dana prije datuma isteka ovlaštenja, i
b) ispuniti najmanje dva od tri sljedeća uvjeta:
1. u razdoblju valjanosti ovlaštenja obaviti najmanje 40 vježbi praktičnog osposobljavanja s učenicima,
2. prisustvovati seminaru obnove znanja za nastavnike letenja unutar 12 mjeseci prije datuma isteka valjanosti ovlaštenja, ili
3. položiti provjeru stručnosti za produženje valjanosti ovlaštenja nastavnika letenja unutar 12 mjeseci prije datuma isteka valjanosti ovlaštenja.
(2) Imatelj ovlaštenja nastavnika letenja koji ne položi provjeru stručnosti za produženje valjanosti ovlaštenja tijekom valjanosti ovlaštenja ne smije koristiti prava dodijeljena ovlaštenjem dok ne položi provjeru.
(3) Za obnovu valjanosti ovlaštenja nastavnika letenja osoba mora unutar 12 mjeseci prije podnošenja zahtjeva ispuniti sljedeće uvjete:
a) prisustvovati seminaru obnove znanja za nastavnike letenja, i
b) položiti provjeru stručnosti za obnovu valjanosti ovlaštenja nastavnika letenja.
Seminar obnove znanja za nastavnika letenja
Članak 29.
(1) Seminar obnove znanja za nastavnika letenja smije provoditi odobrena organizacija za osposobljavanje, ovlaštena za provođenje osposobljavanja za stjecanje ovlaštenja nastavnika letenja.
(2) Seminar ne smije trajati manje od 6 školskih sati i mora obuhvatiti najmanje sljedeće cjeline:
a) metodika letačke obuke, i
b) sigurnost letenja.
(3) Organizacija za osposobljavanje obavezna je izdati potvrdu svakom sudioniku seminara nakon provedenog seminara obnove znanja.
(4) Iznimno od stavka 1. ovoga članka Agencija će priznati seminar obnove znanja za nastavnika letenja proveden u skladu s PART-FCL-om.
GLAVA V. OVLAŠTENJE TANDEM PILOT, AKROBATSKI PILOT, POKUSNI PILOT
Uvjeti za osposobljavanje i stjecanje ovlaštenja
Članak 30.
(1) Uvjeti za osposobljavanje su:

(2) Uvjeti za stjecanje ovlaštenja su:




GLAVA VI. ISPITIVAČI
Opće odredbe
Članak 31.
Agencija odobrava ispitivača pilota zrakoplova koji u njezino ime provodi:
a) provjere praktične osposobljenosti, i
b) provjere stručnosti.
Ograničavanje broja ispitivača
Članak 32.
Agencija može ograničiti broj ispitivača obzirom na:
a) broj imatelja dozvola obzirom na vrstu zrakoplova, i
b) broj imatelja ovlaštenja obzirom na vrstu zrakoplova.
Odobrenje ispitivač
Članak 33.
(1) Uvjeti za stjecanje odobrenja ispitivač pilota zrakoplova su:
a) dozvola, ovlaštenje i povlastica najmanje jednaki dozvoli, ovlaštenju i povlastici za koje se traži odobrenje za provođenje provjere stručnosti i provjere praktične osposobljenosti,
b) valjano ovlaštenje nastavnik letenja najmanje 4 godine, i
c) biti prihvatljiv Agenciji.
(2) Odobrenje ispitivač izdaje se s rokom valjanosti od 4 godine.
(3) Iznimno, kada za to postoji opravdan razlog, Agencija može pod određenim uvjetima i na određeni rok izdati odobrenje ispitivač osobi koja ne udovoljava svim zahtjevima iz stavka 1. ovoga članka.
(4) Agencija će ukinuti odobrenje ispitivaču ako utvrdi da ispitivač ne provodi provjere, administraciju provjera i izvještavanje o provedenim provjerama na način prihvatljiv Agenciji.
Obaveze ispitivača
Članak 34.
(1) Ispitivač je obavezan:
a) administrirati provedene provjere,
b) izvješćivati Agenciju o provedenim provjerama, i
c) izvješćivati organizaciju za osposobljavanje o provedenim provjerama, ako je primjenjivo.
(2) Ispitivač ne smije provoditi provjeru:
a) osobe koju je kao nastavnik letenja osposobljavao za stjecanje dozvole ili ovlaštenja za koje se provodi provjera, i
b) u slučajevima kada postoji mogućnost sukoba interesa.
(3) Iznimno, kada za to postoji opravdan razlog, Agencija može odobriti provođenje provjere ispitivaču koji je provodio osposobljavanje kao nastavnik letenja.
DIO ČETVRTI ORGANIZACIJE ZA OSPOSOBLJAVANJE
GLAVA I. POTVRDA O ODOBRENJU
Uvjeti za stjecanje Potvrde o odobrenju
Članak 35.
(1) Organizacija za osposobljavanje mora osigurati da