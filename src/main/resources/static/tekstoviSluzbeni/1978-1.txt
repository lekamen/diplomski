 za regionalni razvoj i fondove Europske unije,
– ministarstvo nadležno za turizam,
– ministarstvo nadležno za vanjske i europske poslove,
– ministarstvo nadležno za zaštitu okoliša i prirode,
– ministarstvo nadležno za zdravlje,
– ministarstvo nadležno za znanost, obrazovanje i sport,
– Agencija za investicije i konkurentnost,
– Centar za praćenje poslovanja energetskog sektora i investicije, i
– Hrvatska agencija za malo gospodarstvo, inovacije i investicije.
Ministarstvo nadležno za regionalni razvoj i fondove Europske unije, koordinira rad resornih tijela državne uprave, agencija i drugih pravnih osoba putem nacionalnih koordinatora te osigurava suradnju istih s HBOR-om u provedbi aktivnosti iz točke II. ove Odluke.
IV.
Zadaće nacionalnih koordinatora za Plan ulaganja za Europu su:
– podrška HBOR-u u identifikaciji ekonomski i tehnički održivih projekata u ključnim sektorima,
– procjena usklađenosti potencijalnih ulaganja s razvojnim planovima i strategijama u ključnim sektorima,
– koordinacija aktivnosti između Plana ulaganja za Europu te drugih instrumenata i fondova Europske unije,
– podrška HBOR-u u uspostavi HRPPU-a,
– podrška HBOR-u vezano uz identifikaciju i uspostavu platforma za ulaganje,
– sudjelovanje u komunikacijskim i promidžbenim aktivnostima vezanim za promociju Plana ulaganja za Europu, i
– podrška HBOR-u vezano uz realizaciju ključnih pokazatelja uspješnosti u vezi s upotrebom jamstva Europske unije i općih ciljeva utvrđenih Uredbom,
te podrška HBOR-u u svim ostalim aktivnostima potrebnim za uspješnu provedbu Plana ulaganja za Europu.
V.
Ministarstvo nadležno za regionalni razvoj i fondove Europske unije, u suradnji s HBOR-om i nacionalnim koordinatorima za Plan ulaganja za Europu, svakih šest mjeseci podnosi izvješće Vladi Republike Hrvatske o poduzetnim aktivnostima i ostvarenim rezultatima vezanim uz ovu Odluku.
VI.
U skladu s vlastitim politikama transparentnosti i pozitivnim propisima Republike Hrvatske u pogledu pristupa dokumentima i informacijama, HBOR će na svojoj internetskoj stranici objavljivati informacije koje se odnose na sve HBOR-ove operacije financiranja i ulaganja obuhvaćene ovom Odlukom i Uredbom.
VII.
Zadužuje se ministarstvo nadležno za regionalni razvoj i fondove Europske unije da o ovoj Odluci, na odgovarajući način, izvijesti sva nadležna resorna tijela državne uprave, agencije i druge pravne osobe s javnim ovlastima iz točke III. ove Odluke.
VIII.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/410
Urbroj: 50301-05/05-15-2
Zagreb, 24. rujna 2015.
Predsjednik Zoran Milanović, v. r.
