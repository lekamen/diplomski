 odredbama Općeg poreznog zakona, Dinka Lovrić Dobroslavić, OIB:81209262202, smatra se, radi zlouporabe prava, poreznim jamcem za iznos duga za koji je u upravnom postupku dokazana, u iznosu od 403.0000,00 kn (vrijednost stana)' je u suprotnosti s Ustavom.
Naime protuustavno je utvrđivanje prvostupanjskog tijela te potvrđivanje drugostupanjskog tijela da je podnositeljica postala porezni jamac zaključivanjem ugovora 2009.g. na temelju odredbi Izmjena i dopuna Općeg poreznog zakona koje istina određuju i propisuju obilježja i značenje poreznog jamca ali koje su donesene i izglasane 3 godine nakon radnje zaključenja ugovora od strane podnositeljice.
U odnosu na navode drugostupanjskog tijela na str 4. obrazloženja drugostupanjskog rješenja da se radi o postupovnim odredbama, da je dopustivost provedbe postupka utvrđivanja zlouporabe prava regulirano čl. 158 c. istog Zakona o izmjenama i dopunama tj. da se pretpostavke za poduzimanje određene procesne radnje prosuđuju prema zakonu koji vrijedi u vrijeme njezinog poduzimanja ističemo da se podnositeljica u svojoj žalbi pozivala na odredbe materijalnopravne prirode čl.26 Zakona o izmjenama i dopunama (NN 18/11) kako je gore detaljno navedena a ne na retroaktivnost u kontekstu odredbi postupka utvrđivanja zlouporabe prava članka 158 istog Zakona.«
Nadalje je navedeno:
»Osim toga, pogrešan je stav prvostupanjskog i drugostupanjskog tijela, kao i Upravnog Suda u Splitu kako je podnositeljica ostvarila korist na štetu društva, što je za posljedicu imalo nemogućnost plaćanja obveza iz porezno-dužničkog odnosa.
Podnositeljica Dinka Lovrić Dobroslavić zaključila je 2009.g. s trgovačkim društvom PRONTO SERVIS d.o.o. predmetni ugovor, dok je svrha zaključivanja istog ugovora u konačnici bila isplata udjela podnositeljice u bračnoj stečevini. Međutim podnositeljica ovim ugovorom nije stekla vlasništvo stana koje se navodi u istom ugovoru, a niti je ostvarila ikakvu drugu korist pa ne može niti odgovarati za nešto što nije stekla i za korist koja se nije ostvarila odnosno za korist koja ne postoji.
(...)
Nadalje, povrijeđeno je i Ustavom zajamčeno pravo vlasništva podnositeljice i to tako što je ista dovedena u situaciju u kojoj je utvrđena jamcem za porezni dug na temelju odredbi zakona koji nije važio u vrijeme kada je poduzimala radnju zaključenja ugovora. Dakle, ona je protuzakonito ograničena u svom vlasništvu te je njezina imovina sada predmet ovrhe. Da je podnositeljica (poput vidovnjaka) mogla znati da će ukoliko potpiše predmetni ugovor naknadno biti utvrđena jamcem za porezni dug treće osobe, onda je mogla sama donijeti odluku da svoju imovinu izloži riziku ovrhe. Ovako je, a obzirom da ona (a niti itko drugi, pa ni zakonodavac) nije ni na koji način mogla sa sigurnošću znati koje će se MATERIJALNOPRAVNE odredbe zakona kasnije mijenjati, protivno njezinoj volji i Ustavu RH ograničeno njezino pravo vlasništva te je njezina imovina izložena ovrsi, bez da je ona na to mogla utjecati.
Obzirom da se retroaktivnost u primjeni materijalnopravnih odredbi zakona u praksi gotovo nigdje ne primjenjuje, pobijanim aktom povrijeđena su i Ustavna prava podnositeljice na jednakost pred zakonom i pred sudovima. Dakle, sve druge osobe koje su ikad sudjelovale u poreznom postupku te kasnije i upravnom sporu proizašlom iz poreznog postupka, a u kojem postupku nije došlo do povratnog djelovanja materijalnopravne odredbe zakona, stavljene su u povoljniji položaj pred zakonom od podnositeljice. To se posebno odnosi na sve one osobe koje nisu retroaktivno utvrđene jamcem u identičnoj situaciji.«
Zaključno je navedeno:
»Na posljetku, ali možda i najvažnije, pobijanim aktima povrijeđeno je pravo podnositeljice da zakonom ustanovljeni neovisni i nepristrani sud pravično i u razumnom roku odluči o njenim pravima i obvezama. Dakle, kada su već prilikom donošenja prvostupanjske i drugostupanjske odluke počinjene povrede njezinih ustavom zajamčenih prava, te kada je evidentno da su prvostupanjsko i