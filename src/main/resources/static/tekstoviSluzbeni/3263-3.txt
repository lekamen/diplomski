 koji glase na stranu valutu ili, ako se bavi i otkupom i prodajom strane gotovine, samo pri otkupu stranih kovanica i
6. da se zapisi u izvješću »Blagajnički dnevnik za evidentiranje transakcija« bilježe prema vremenskom slijedu.
(2) Zaštićeni program mora omogućiti da se utvrdi jesu li prvotno pohranjeni podaci brisani, mijenjani ili dopunjavani.
(3) Zaštićeni program ne smije omogućiti izmjene, dopune i naknadno evidentiranje transakcija nakon zaključenja konačnog izvješća »Obračun dnevne blagajne – stanje blagajničkog dnevnika«.
(4) Zaštićeni program mora sadržavati datoteku s nadzornim procedurama koje omogućavaju da se utvrdi jesu li uneseni podaci brisani, mijenjani ili dopunjavani, a koju izrađuje Hrvatska narodna banka.
(5) Zaštićeni program mora u svako doba omogućiti prikaz i ispis podataka o transakcijama obavljenima svakog dana u tekućoj i u prethodnoj kalendarskoj godini te prikaz i ispis izvješća iz stavka 1. ovog članka za svaki dan u tekućoj i prethodnoj kalendarskoj godini.
(6) Potvrda o otkupu mora obvezno sadržavati:
1. tvrtku i osobni identifikacijski broj ovlaštenog mjenjača,
2. tvrtku ugovorne banke,
3. naziv potvrde, koji glasi: »Potvrda o otkupu«,
4. serijski broj,
5. brojčanu i slovnu oznaku otkupljene strane valute, u skladu s Popisom novčanih jedinica i njihovih oznaka, koji je sastavni dio Odluke o načinu otvaranja transakcijskih računa,
6. iznos otkupljene strane gotovine odnosno iznos otkupljenog čeka koji glasi na stranu valutu,
7. tečaj koji je primijenjen pri otkupu strane gotovine odnosno čeka koji glasi na stranu valutu,
8. protuvrijednost, u kunama, otkupljene strane gotovine ili čeka koji glasi na stranu valutu,
9. iznos obračunate mjenjačke provizije, u kunama, ako se ovlašteni mjenjač bavi jedino otkupom strane gotovine i čekova koji glase na stranu valutu ili, ako se bavi i otkupom i prodajom strane gotovine, samo na potvrdama o otkupu koje se izdaju pri otkupu stranih kovanica,
10. datum i vrijeme transakcije (sat i minuta),
11. potpis odgovorne osobe ovlaštenog mjenjača odnosno osobe koja obavlja mjenjačke poslove na mjenjačkom mjestu (umjesto potpisa može biti strojno otisnuta šifra te osobe) i
12. serijski broj s tiskanog obrasca potvrde o otkupu, koji se unosi ako se ovlašteni mjenjač nije u trenutku kupnje, zbog opravdanih razloga, koristio certificiranim programom.
(7) Potvrda o prodaji mora obvezno sadržavati:
1. tvrtku i osobni identifikacijski broj ovlaštenog mjenjača,
2. tvrtku ugovorne banke,
3. naziv potvrde, koji glasi: »Potvrda o prodaji«,
4. serijski broj,
5. brojčanu i slovnu oznaku strane gotovine koja se prodaje, u skladu s Popisom novčanih jedinica i njihovih oznaka, koji je sastavni dio Odluke o načinu otvaranja transakcijskih računa,
6. iznos prodane strane gotovine,
7. tečaj koji je primijenjen u transakciji prodaje strane gotovine,
8. protuvrijednost, u kunama, prodane strane gotovine,
9. oznaku za platni instrument u kunama (gotovina – GOT),
10. datum i vrijeme transakcije (sat i minuta),
11. potpis odgovorne osobe ovlaštenog mjenjača odnosno osobe koja obavlja mjenjačke poslove na mjenjačkom mjestu (umjesto potpisa može biti strojno otisnuta šifra te osobe) i
12. serijski broj s tiskanog obrasca potvrde o prodaji, koji se unosi ako se ovlašteni mjenjač nije u trenutku prodaje, zbog opravdanih razloga, koristio certificiranim programom.
(8) Prvoga radnog dana u novoj kalendarskoj godini zaštićeni program mora omogućiti otvaranje poslovnih knjiga za novu godinu te mora završna stanja od prethodne kalendarske godine prenijeti kao početna stanja u novu kalendarsku godinu. Prvoga radnog dana u novoj kalendarskoj godini serijski broj svake vrste transakcije i tečajne liste započinje brojem 1.
(9) Zaštićeni program mora udovoljavati i svim ostalim zahtjevima iz ove Odluke te biti u skladu s Uputom za izradu zaštićenog programa za obavljanje mjenjačkih poslova ovlaštenih mjenjača.
Uporaba certificiranog programa
Članak 5.
(1) Ovlašteni mjenjač dužan je u obavljanju