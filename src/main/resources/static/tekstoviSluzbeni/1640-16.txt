 proizvodnju klica, najkasnije u roku 6 mjeseci od dana prestanka poslovanja u objektu o čemu Uprava nadležna za poslove poljoprivrede i prehrambene industrije donosi rješenje.
(2) U slučaju kada ovlaštena osoba subjekta u poslovanju s hranom podnosi zahtjev za brisanje objekta is stavka 1. ovoga članka iz Upisnika odobrenih objekata za proizvodnju klica mora dostaviti Upravi nadležnoj za poslove poljoprivrede i prehrambene industrije najmanje sljedeće podatke:
1. ime/naziv i adresa/sjedište subjekta u poslovanju s hranom
2. adresa odobrenog objekta
3. odobreni broj objekta.
Poglavlje V. PRIJELAZNE I ZAVRŠNE ODREDBE
Objekti koji podliježu nadzoru veterinarske inspekcije
Članak 50.
(1) Objekti u poslovanju s hranom životinjskog podrijetla iz članka 5. stavka 7. i članka 20. stavka 4. ovoga Pravilnika, koji su do stupanja na snagu ovoga Pravilnika bili odobreni pod posebnim uvjetima i upisani u Upisnik objekata u poslovanju s hranom životinjskog podrijetla odobrenih pod posebnim uvjetima, bit će po službenoj dužnosti upisani u Upisnik registriranih objekata u poslovanju s hranom životinjskog podrijetla koji vodi Uprava nadležna za poslove veterinarstva i sigurnosti hrane.
(2) Subjekti u poslovanju s hranom životinjskog podrijetla koji posluju u objektima iz članka 5. stavka 6. ovoga Pravilnika, a koji su prije stupanja na snagu ovoga Pravilnika rješenjem ministarstva nadležnog za zdravlje bili upisani u Upisnik registriranih objekata koji vodi ministarstvo nadležno za zdravlje, dužni su u roku od godine dana od dana stupanja na snagu ovoga Pravilnika podnijeti zahtjev Upravi nadležnoj za poslove veterinarstva i sigurnosti hrane, u skladu s člankom 7. ovoga Pravilnika.
(3) Subjekti u poslovanju s hranom životinjskog podrijetla koji posluju u objektima iz članka 5. stavaka 8. i 9. ovoga Pravilnika, a koji su prije stupanja na snagu ovoga Pravilnika rješenjem ministarstva nadležnog za zdravlje bili upisani u Upisnik registriranih objekata koji vodi ministarstvo nadležno za zdravlje, dužni su u roku od 6 mjeseci od dana stupanja na snagu ovoga Pravilnika podnijeti zahtjev Upravi nadležnoj za poslove veterinarstva i sigurnosti hrane, u skladu s člankom 7. ovoga Pravilnika.
(4) Subjektima iz stavaka 2. i 3. ovoga članka, ne dovodeći u pitanje odredbe članka 3. točke a. ovoga Pravilnika, rješenje ministarstva nadležnog za zdravlje bit će važeće do ishođenja rješenja Uprave nadležne za poslove veterinarstva i sigurnosti hrane.
(5) Subjektima koji su podnijeli zahtjev za registraciju sukladno odredbama Pravilnika o vođenju upisnika registriranih i odobrenih objekata te o postupcima registriranja i odobravanja objekata u poslovanju s hranom (»Narodne novine«, br. 125/08, 55/09 i 130/10), a do stupanja na snagu ovog Pravilnika nisu izdana rješenja o registraciji i upisu objekta u Upisnik registriranih objekata postupak će se završiti sukladno odredbama ovoga Pravilnika.
(6) Objekti koji su prije stupanja na snagu ovoga Pravilnika bili odobreni pod posebnim uvjetima za preradu mesa na gospodarstvu podrijetla bit će, po službenoj dužnosti, na temelju zapisnika nadležnog veterinarskog inspektora, upisani u Upisnik odobrenih objekata u poslovanju s hranom životinjskog podrijetla, u skladu s posebnim propisom o mjerama prilagodbe propisima o hrani životinjskog podrijetla, u roku od godine dana od dana stupanja na snagu ovoga Pravilnika.
Objekti koji podliježu nadzoru sanitarne inspekcije
Članak 51.
1) Subjekti u poslovanju s hranom iz članka 36. ovoga Pravilnika koji sukladno Poglavlju III. Pravilnika o vođenju upisnika registriranih i odobrenih objekata te o postupcima registriranja i odobravanja objekata u poslovanju s hranom (»Narodne novine«, br. 125/08, 55/09 i 130/10) nisu bili obvezni podnijeti zahtjev za registraciju objekta obvezni su podnijeti zahtjev za registraciju u skladu s odredbama ovoga Pravilnika u roku od jedne godine, od dana stupanja na snagu ovoga Pravilnika.
2) Subjekti iz članka 36. ovoga Pravilnika kojima su izdana