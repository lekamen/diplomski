 banci da primljeni nalog za plaćanje ne smije biti namiren ako zbroj svih njegovih izlaznih redovnih naloga za plaćanje u korist svih PM računa sudionika sustava TARGET2 u odnosu na koje nije određeno dvostrano ograničenje, umanjen za zbroj svih ulaznih hitnih i redovnih plaćanja s tih PM računa, iznosi više nego to višestrano ograničenje.
4. Najmanji je iznos bilo kojeg ograničenja milijun eura. S dvostranim ili višestranim ograničenjem s iznosom nula postupa se kao da ograničenje nije određeno. Ograničenje između nula i milijun eura nije moguće.
5. Ograničenja se mogu mijenjati preko ICM-a u realnom vremenu s trenutnim učinkom ili s učinkom od sljedećeg radnog dana. Ako je ograničenje promijenjeno u nulu, nije ga moguće ponovo promijeniti istog radnog dana. Određivanje novog dvostranog ili višestranog ograničenja ima učinak od sljedećeg radnog dana.
Članak 18.
Mogućnosti rezervacije likvidnosti
1. Sudionici mogu preko ICM-a rezervirati likvidnost za vrlo hitne ili hitne naloge za plaćanje.
2. Zahtijevajući rezerviranje određenog iznosa likvidnosti za vrlo hitne naloge za plaćanje, sudionik daje instrukciju Hrvatskoj narodnoj banci da namiri hitne i redovne naloge za plaćanje samo ako postoji dostupna likvidnost nakon što je iznos rezerviran za vrlo hitne naloge za plaćanje bio oduzet.
3. Zahtijevajući rezerviranje određenog iznosa likvidnosti za hitne naloge za plaćanje, sudionik daje instrukciju Hrvatskoj narodnoj banci da namiri redovne naloge za plaćanje samo ako postoji dostupna likvidnost nakon što je iznos rezerviran za hitne i vrlo hitne naloge za plaćanje bio oduzet.
4. Nakon primitka zahtjeva za rezerviranje Hrvatska narodna banka provjerava je li iznos likvidnosti na sudionikovu PM računu dovoljan za rezervaciju. Ako to nije slučaj, rezervira se samo likvidnost dostupna na PM računu. Ostatak zahtijevane likvidnosti rezervira se ako dodatna likvidnost postane dostupna.
5. Razina rezervacije likvidnosti može se promijeniti. Sudionici mogu preko ICM-a podnijeti zahtjev za rezervaciju novih iznosa s trenutnim učinkom ili s učinkom od sljedećeg radnog dana.
Članak 19.
Trajne instrukcije za rezervaciju i namjenjivanje likvidnosti
1. Sudionici mogu unaprijed preko ICM-a odrediti standardni iznos likvidnosti rezervirane za vrlo hitne ili hitne naloge za plaćanje. Takve trajne instrukcije ili promjene tih instrukcija proizvode učinak od sljedećeg radnog dana.
2. Sudionici mogu unaprijed preko ICM-a odrediti standardni iznos likvidnosti koji se stavlja na stranu za namiru sporednog sustava. Takve trajne instrukcije ili promjene tih instrukcija proizvode učinak od sljedećeg radnog dana. Uzima se da su sudionici dali instrukciju Hrvatskoj narodnoj banci za namjenjivanje likvidnosti – ako relevantni sporedni sustav tako zatraži.
Članak 20.
Unaprijed utvrđeno vrijeme namire
1. Sudionici nalogodavci mogu unaprijed utvrditi vrijeme namire naloga za plaćanje unutar radnog dana upotrebljavajući indikator najranijeg vremena terećenja (engl. Earliest Debit Time Indicator) ili indikator najkasnijeg vremena terećenja (engl. Latest Debit Time Indicator).
2. Pri upotrebi indikatora najranijeg vremena terećenja primljeni nalog za plaćanje pohranjuje se i unosi u ulaznu dispoziciju u naznačeno vrijeme.
3. Pri upotrebi indikatora najkasnijeg vremena terećenja primljeni nalog za plaćanje vraća se kao nenamiren ako ne može biti namiren do naznačenog vremena terećenja. Petnaest (15) minuta prije određenog vremena terećenja sudioniku nalogodavcu šalje se automatska obavijest preko ICM-a. Sudionik nalogodavac također može koristiti indikator najkasnijeg vremena terećenja samo kao indikator upozorenja. U tim se slučajevima odnosni nalog za plaćanje ne vraća.
4. Sudionici nalogodavci mogu preko ICM-a promijeniti indikator najranijeg vremena terećenja i indikator najkasnijeg vremena terećenja.
5. Dodatni tehnički detalji sadržani su u Dodatku I. ove Odluke.
Članak 21.
Nalozi za plaćanje dostavljeni unaprijed
1. Nalozi za plaćanje mogu biti