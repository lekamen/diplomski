48 30.04.2015 Obvezatne upute VM IV - o pravima i dužnostima promatrača i o načinu promatranja rada tijela za provođenje izbora za članove vijeća i predstavnike nacionalnih manjina u jedinicama lokalne i područne (regionalne) samouprave
DRŽAVNO IZBORNO POVJERENSTVO REPUBLIKE HRVATSKE
950
Na osnovi članka 136. Zakona o lokalnim izborima (»Narodne novine«, broj 144/12), članka 30. i članka 65. Zakona o izboru članova predstavničkih tijela jedinica lokalne i područne (regionalne) samouprave (»Narodne novine«, broj 33/01., 10/02., 155/02., 45/03., 43/04., 40/05., 44/05., 109/07. i 24/11. – dalje: Zakon) Državno izborno povjerenstvo Republike Hrvatske donosi
OBVEZATNE UPUTE VM IV
O PRAVIMA I DUŽNOSTIMA PROMATRAČA I O NAČINU PROMATRANJA RADA TIJELA ZA PROVOĐENJE IZBORA ZA ČLANOVE VIJEĆA I PREDSTAVNIKE NACIONALNIH MANJINA U JEDINICAMA LOKALNE I PODRUČNE (REGIONALNE) SAMOUPRAVE
I. PRAVO PROMATRANJA
Pravo promatranja tijekom čitavog izbornog postupka pri izbornim tijelima imaju:
– registrirane udruge nacionalnih manjina i pripadnici nacionalne manjine-birači koji su predložili kandidate za izbor članova vijeća i predstavnika nacionalnih manjina u jedinici lokalne i područne (regionalne) samouprave,
– nevladine udruge registrirane u Republici Hrvatskoj kao udruge koje djeluju na području nezavisnog promatranja izbornih postupaka i/ili promicanja ljudskih i građanskih prava i
– promatrači međunarodnih organizacija koje djeluju u Republici Hrvatskoj (dalje: strani promatrači).
Kandidat na izborima ne smije biti promatrač na izborima za koje je kandidat.
II. IZBORNA TIJELA
Izborna tijela čiji su rad ovlašteni promatrati promatrači iz točke 1. ovih Obvezatnih uputa su:
– Državno izborno povjerenstvo Republike Hrvatske,
– općinska, gradska i županijska izborna povjerenstva,
– birački odbori.
III. DOZVOLA ZA PROMATRANJE
1. Promatrači registriranih udruga nacionalnih manjina i pripadnika nacionalnih manjina-birača koji su predložili kandidate za izbor članova vijeća i predstavnika nacionalne manjine u jedinici lokalne i područne (regionalne) samouprave.
Registrirane udruge nacionalnih manjina zahtjev za promatranje izbora i popis promatrača dostavlja se nadležnom županijskom izbornom povjerenstvu na čijem se području namjerava promatrati izbore, najkasnije 5 dana prije dana održavanja izbora.
Registrirana udruga nacionalne manjine dužna je promatraču kojeg je odredila izdati potvrdu o svojstvu promatrača. Potvrdu izdaje i potpisuje osoba ovlaštena za zastupanje udruge određena statutom ili drugom odlukom donesenom na temelju statuta, odnosno punomoćnik kojega ta osoba ovlasti.
Promatrač kojeg je odredila registrirana udruga nacionalne manjine dužan je izbornom tijelu čiji će rad promatrati predočiti potvrdu udruge nacionalne manjine koja ga je odredila.
Službenu iskaznicu promatraču izdaje i uručuje nadležno županijsko izborno povjerenstvo na čijem se području izbori promatraju. Promatrač je dužan nositi vidljivo istaknutu službenu iskaznicu cijelo vrijeme promatranja izbornog postupka i rada izbornih tijela.
Ako nadležno izborno povjerenstvo promatraču nije izdalo iskaznicu, promatrač će se identificirati rješenjem nadležnog županijskog izbornog povjerenstva kojim je promatraču odnosno udruzi odobreno promatranje izbora.
Pripadnici nacionalne manjine-birači mogu podnijeti zahtjev za promatranje izbora od dana objave zbirnih lista kandidata za izbor članova vijeća i predstavnika nacionalne manjine u jedinici lokalne i područne (regionalne) samouprave.
Zahtjev za promatranje izbora i popis promatrača dostavlja se nadležnom županijskom izbornom povjerenstvu na čijem se području namjerava promatrati izbore, najkasnije 5 dana prije dana održavanja izbora.
Uz zahtjev za promatranje izbora podnosi se i potvrda o svojstvu promatrača. Potvrdu izdaju i potpisuju prva tri potpisnika koji su predložili kandidate.
Službenu iskaznicu promatraču izdaje i uručuje nadležno županijsko izborno povjerenstvo na čijem se području izbori promatraju. Promatrač je