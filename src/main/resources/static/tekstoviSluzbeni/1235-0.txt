64 10.06.2015 Obvezatne upute broj FLS I i FLN I - o suradnji Državnog izbornog povjerenstva Republike Hrvatske i nadležnih izbornih povjerenstava u provedbi nadzora financiranja izborne promidžbe te pravima i obvezama sudionika provedbe nadzora financiranja izborne promidžbe na prijevremenim izborima za Gradsko vijeće Grada Vrgorca i gradonačelnika te zamjenika gradonačelnika Grada Vrgorca i Općinsko vijeće Općine Semeljci i općinskog načelnika te zamjenika općinskog načelnika Općine Semeljci koji će se održati 12. srpnja 2015.
DRŽAVNO IZBORNO POVJERENSTVO REPUBLIKE HRVATSKE
1236
Na osnovi članka 27. stavaka 2. i 8. Zakona o financiranju političkih aktivnosti i izborne promidžbe (»Narodne novine«, broj 24/11, 61/11, 27/13 i 48/13 – pročišćeni tekst i 2/14 Odluka USRH, br. U-I-2986/2013, u daljnjem tekstu: Zakon o financiranju), Državno izborno povjerenstvo Republike Hrvatske donijelo je
OBVEZATNE UPUTE BROJ FLS I I FLN I
O SURADNJI DRŽAVNOG IZBORNOG POVJERENSTVA REPUBLIKE HRVATSKE I NADLEŽNIH IZBORNIH POVJERENSTAVA U PROVEDBI NADZORA FINANCIRANJA IZBORNE PROMIDŽBE TE PRAVIMA I OBVEZAMA SUDIONIKA PROVEDBE NADZORA FINANCIRANJA IZBORNE PROMIDŽBE NA PRIJEVREMENIM IZBORIMA ZA GRADSKO VIJEĆE GRADA VRGORCA I GRADONAČELNIKA TE ZAMJENIKA GRADONAČELNIKA GRADA VRGORCA I OPĆINSKO VIJEĆE OPĆINE SEMELJCI I OPĆINSKOG NAČELNIKA TE ZAMJENIKA OPĆINSKOG NAČELNIKA OPĆINE SEMELJCI KOJI ĆE SE ODRŽATI 12. SRPNJA 2015.
I. NADZOR FINANCIRANJA IZBORNE PROMIDŽBE
Nadzor financiranja izborne promidžbe na prijevremenim izborima za Gradsko vijeće Grada Vrgorca i gradonačelnika te zamjenika gradonačelnika Grada Vrgorca i Općinsko vijeće Općine Semeljci i općinskog načelnika te zamjenika općinskog načelnika Općine Semeljci provode:
– Državno izborno povjerenstvo Republike Hrvatske (u daljnjem tekstu: Državno izborno povjerenstvo),
– Gradsko izborno povjerenstvo Grada Vrgorca i
– Općinsko izborno povjerenstvo Općine Semeljci (u daljnjem tekstu: povjerenstva).
II. OBVEZE GRADSKOG I OPĆINSKOG IZBORNOG POVJERENSTVA
Nadležna povjerenstva s Državnim izbornim povjerenstvom kontaktiraju:
– telefonskim putem (01/4569-711),
– elektroničkom poštom (dip@izbori.hr) ili
– poštom (Državno izborno povjerenstvo Republike Hrvatske, Zagreb, Visoka 15).
Povjerenstva su dužna odrediti najmanje jednu osobu (člana izbornog povjerenstva) kao kontakt osobu za nadzor financiranja izborne promidžbe.
U provedbi nadzora financiranja izborne promidžbe, povjerenstva:
• izbornim sudionicima daju priopćenja Državnog izbornog povjerenstva o financiranju izborne promidžbe te propisane obrasce koje su izborni sudionici dužni popunjavati,
• prilikom preuzimanja kandidacijskih lista odnosno kandidatura od izbornih sudionika će zatražiti podatke o posebnim računima otvorenim za financiranje izborne promidžbe (izborni sudionici moraju priložiti Ugovor o otvaranju posebnog računa za financiranje izborne promidžbe), te načinu objave izvješća,
• zaprimaju izvješća o primljenim donacijama za financiranje izborne promidžbe i izvješća o troškovima (rashodima) izborne promidžbe, prate objavu izvješća i evidentiraju ih u obrasce koji su dostavljeni od Državnog izbornog povjerenstva, a osobito o tome:
– je li izvješće predano pravovremeno,
– jesu li donacije dopuštene, tj. jesu li u skladu s člankom 22. Zakona o financiranju (podaci su sadržani u obrascu IZ-DP),
– je li visina donacije za pravne i fizičke osobe u skladu s člankom 11. Zakona o financiranju (podaci su sadržani u obrascu IZ--DP),
• sastavljaju popis donacija pravnih osoba i evidentiraju ih u obrazac dostavljen od Državnog izbornog povjerenstva,
• zaprimaju financijske izvještaje za financiranje izborne promidžbe, s potrebnim prilozima, prate objavu financijskih izvještaja i evidentiraju ih u obrasce dostavljene od Državnog izbornog povjerenstva, a osobito o tome:
– je li financijski izvještaj (obrazac FIN-IZVJ) predan pravovremeno i sadržava li sve potrebne priloge (obrasce IZ-DP, IZ-TP, IZ-MO),
– jesu li donacije dopuštene, tj. jesu li u