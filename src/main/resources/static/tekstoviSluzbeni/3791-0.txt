44 11.05.2016 Uredba o tehničkim standardima zaštite okoliša za smanjenje emisija hlapivih organskih spojeva koje nastaju tijekom punjenja motornih vozila benzinom na benzinskim postajama
VLADA REPUBLIKE HRVATSKE
1140
Na temelju članka 61. stavaka 6. i 7. Zakona o zaštiti okoliša (»Narodne novine«, br. 80/13, 153/13 i 78/15), Vlada Republike Hrvatske je na sjednici održanoj 4. svibnja 2016. godine donijela
UREDBU
O TEHNIČKIM STANDARDIMA ZAŠTITE OKOLIŠA ZA SMANJENJE EMISIJA HLAPIVIH ORGANSKIH SPOJEVA KOJE NASTAJU TIJEKOM PUNJENJA MOTORNIH VOZILA BENZINOM NA BENZINSKIM POSTAJAMA
Članak 1.
(1) Ovom se Uredbom propisuju tehnički standardi zaštite okoliša čime se osigurava smanjivanje onečišćavanja zraka od emisija hlapivih organskih spojeva koje nastaju tijekom punjenja motornih vozila benzinom na benzinskim postajama.
(2) Ovom se Uredbom u pravni poredak Republike Hrvatske prenose odredbe sljedećih direktiva Europske unije:
– Direktiva 2009/126/EZ Europskog parlamenta i Vijeća od 21. listopada 2009. o fazi II. rekuperacije benzinskih para tijekom punjenja motornih vozila gorivom na benzinskim postajama (SL L 285, 31. 10. 2009.)
– Direktiva Komisije 2014/99/EU od 21. listopada 2014. o izmjeni, radi prilagodbe tehničkom napretku, Direktive 2009/126/EZ o fazi II. rekuperacije benzinskih para tijekom punjenja motornih vozila gorivom na benzinskim postajama (SL L 304, 23. 10. 2014.).
Članak 2.
Odredbe ove Uredbe ne primjenjuju se na benzinske postaje koje se isključivo koriste u procesu proizvodnje i isporuke novih motornih vozila.
Članak 3.
U smislu ove Uredbe:
1. benzin je naftni derivat, sa ili bez aditiva, koji ima isparni tlak od 27,6 kilopaskala ili više, namijenjen uporabi kao gorivo za motorna vozila, osim tekućeg naftnog plina
2. benzinske pare su svi plinoviti spojevi koji isparavaju iz benzina
3. benzinska postaja je građevina u kojoj se benzin distribuira iz nepokretnih spremnika u spremnike za gorivo motornih vozila
4. hrvatska norma je norma dostupna javnosti koju je prihvatilo hrvatsko nacionalno normirno tijelo
5. inspekcijsko tijelo vrste A je pravna osoba akreditirana prema hrvatskoj normi koja utvrđuje zahtjeve za rad različitih vrsta tijela koje provode inspekciju
6. postojeća benzinska postaja je benzinska postaja za koju je prije 1. siječnja 2012. godine izdana uporabna dozvola, drugi odgovarajući akt, odnosno koja je posebnim zakonom izjednačena s građevinom za koju je izdana uporabna dozvola
7. nova benzinska postaja je benzinska postaja za koju je nakon 31. prosinca 2011. godine izdana uporabna dozvola ili drugi akt za uporabu sukladno posebnom zakonu
8. omjer para/benzin je omjer između volumena benzinskih para koje kod atmosferskog tlaka prolaze kroz sustav za povrat benzinskih para i volumena distribuiranog benzina
9. protok je ukupna godišnja količina benzina pretočena iz pokretnih spremnika u benzinsku postaju
10. sustav za povrat benzinskih para je oprema namijenjena prikupljanju benzinskih para koje izlaze iz spremnika goriva motornog vozila tijekom punjenja benzinom na benzinskoj postaji, i koja te benzinske pare prenosi u skladišni spremnik na benzinskoj postaji ili vraća u ponovnu prodaju kroz agregat
11. učinkovitost prikupljanja benzinskih para je količina benzinskih para prikupljena u sustavu za povrat benzinskih para u odnosu na količinu benzinskih para koja bi bila ispuštena u atmosferu da takvog sustava nema, izražena postotkom.
Članak 4.
(1) Svaka nova benzinska postaja mora biti opremljena sustavom za povrat benzinskih para ako je:
– njezin stvarni ili planirani protok veći od 500 m3 godišnje
– njezin stvarni ili planirani protok veći od 100 m3 godišnje, a smještena je unutar trajno naseljenih stambenih četvrti ili područja gdje se odvija stalna radna aktivnost.
(2) Svaka postojeća benzinska postaja koja se značajnije preuređuje, mora tijekom preuređivanja biti opremljena sustavom za povrat benzinskih para ako je:
– njezin stvarni ili planirani protok veći od 500 m3 godišnje
– njezin stvarni 