 INTELEKTUALNOG VLASNIŠTVA
Nadležnost za donošenje odluka koje se odnose na carinsku provedbu prava intelektualnog vlasništva
Članak 49.
(1) Nadležni carinski ured za donošenje odluka koje se odnose na carinsku provedbu prava intelektualnog vlasništva sukladno Uredbi (EU) br. 608/2013 određuje se posebnim propisima kojima se uređuje unutarnja organizacija i ustrojstvo Carinske uprave i propisima donesenim na temelju ovoga Zakona.
(2) Carinska uprava na svojim mrežnim stranicama objavljuje popis carinskih ureda koji su određeni za zaprimanje zahtjeva za donošenje određenih odluka iz stavka 1. ovoga članka.
Odluke koje se odnose na carinsku provedbu prava intelektualnog vlasništva
Članak 50.
(1) Ako zakonodavstvom Unije o carinskoj provedbi prava intelektualnog vlasništva nije drukčije propisano, carinski ured donošenjem rješenja odlučuje u vezi nacionalnog zahtjeva ili zahtjeva Unije, obustave puštanja robe ili zadržavanja robe do okončanja sudskog postupka za utvrđivanje je li pravo intelektualnog vlasništva bilo povrijeđeno te uništenja robe.
(2) Žalba izjavljena protiv rješenja iz stavka 1. ovoga članka ne odgađa njegovo izvršenje.
Odgovornost te troškovi smještaja, čuvanja, rukovanja i održavanja robe
Članak 51.
(1) Za vrijeme obustavljanja puštanja robe ili zadržavanja robe, odgovornost i troškove smještaja, čuvanja, rukovanja i održavanja robe snosi deklarant ili posjednik robe.
(2) Iznimno od stavka 1. ovoga članka, ako je carinski ured u roku i na način propisan Uredbom (EU) br. 608/2013 obaviješten o pokretanju sudskog postupka za utvrđivanje je li pravo intelektualnog vlasništva bilo povrijeđeno, odgovornost i troškovi smještaja, čuvanja, rukovanja i održavanja robe prelaze na nositelja odobrenja od trenutka obavješćivanja carinskog ureda.
(3) Odgovornost te troškovi smještaja, čuvanja, rukovanja i održavanja robe iz stavka 2. ovoga članka obveze su nositelja odobrenja do završetka postupka carinske provedbe prava intelektualnog vlasništva.
(4) Ako u postupku za utvrđivanje je li pravo intelektualnog vlasništva bilo povrijeđeno sud donese drukčiju odluku od navedenog u stavcima 2. i 3. ovoga članka, odgovornost i troškovi smještaja, čuvanja, rukovanja i održavanja robe prelaze na osobu kako je navedeno u odluci suda.
(5) Primjena ovoga članka ne utječe na pravo carinskog ureda da odredi uvjete i druge posebnosti smještaja robe pod carinskim nadzorom tijekom razdoblja obustavljanja puštanja robe ili zadržavanja robe.
Uništenje robe pod carinskim nadzorom
Članak 52.
(1) Uništenje robe obavlja se pod carinskim nadzorom, pod odgovornošću i na trošak nositelja odobrenja.
(2) Ako sud pravomoćnom odlukom utvrdi da se robom povređuje neko od prava intelektualnog vlasništva i odredi uništenje robe, primjenjuju se carinski propisi o uništenju pod carinskim nadzorom robe koja nije roba Unije.
(3) S ostacima i otpacima koji preostanu nakon uništenja robe postupa se u skladu s carinskim propisima.
Nemogućnost naplate troškova na teret državnog proračuna Republike Hrvatske
Članak 53.
Troškovi koji nastanu u vezi s carinskom provedbom prava intelektualnog vlasništva ne smiju pasti na teret državnog proračuna Republike Hrvatske.
Neispunjavanje obveza nositelja odobrenja
Članak 54.
(1) Ne isključujući primjenu drugih mjera propisanih Uredbom (EU) br. 608/2013 za slučaj neispunjenja obveza nositelja odobrenja, carinski ured će opozvati nacionalno odobrenje ili obustaviti postupanje Carinske uprave do isteka razdoblja tijekom kojeg mora poduzimati mjere ako nositelj odobrenja ne podmiri troškove i/ili ne ispuni drugu obvezu iz članaka 51. i 52. ovoga Zakona.
(2) U slučaju iz stavka 1. ovoga članka, novi nacionalni zahtjev za mjere istog podnositelja zahtjeva može biti odobren odnosno obustava postupanja ukinuta tek nakon što nositelj prava podmiri prethodno nastale troškove odnosno ispuni drugu obvezu iz članaka 51. i 52. ovoga Zakona.
Provedbeni propis
Članak 55.
Ministar financija pravilnikom propisuje uvjete smještaja i postupanja s 