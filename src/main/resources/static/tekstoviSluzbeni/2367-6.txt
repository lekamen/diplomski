 radnog vremena, 1 magistar socijalnog rada s posebnom edukacijom za pristup bolesniku na palijativnoj skrbi za 8 sati radnog vremena, 1 doktor medicine specijalist psihijatrije ili magistar psihologije s posebnom edukacijom za pristup bolesniku na palijativnoj skrbi za 8 sati radnog vremena, 1 prvostupnik fizioterapije i radni terapeut s posebnom edukacijom za pristup bolesniku na palijativnoj skrbi za 8 sati radnog vremena.
U zdravstvenoj ustanovi, koja palijativnu skrb pruža u okviru stacionara, potrebno je osigurati:
– najmanje dvije bolesničke sobe, sukladno uvjetima propisanim u članku 43. ovoga Pravilnika,
– bolesničke sobe, koje mogu imati najviše tri postelje, koje se mogu odijeliti paravanima i moraju biti opremljene sa antidekubitalnim madracima pri čemu je potrebno osigurati jedan kompresijski antidekubitalni madrac na svaka tri antidekubitalna madraca. Sobe moraju biti uređene na način da nalikuju prostorijama za stanovanje i moraju imati ležaj ili naslonjač za rasklapanje ili naslonjač i podložak za noge, za noćni smještaj pacijentove obitelji,
– kupaonicu s kadom i opremom za prijenos i pranje teže pokretnog bolesnika s pristupom s tri strane,
– ordinaciju sukladno odredbi članka 12. ovoga Pravilnika,
– prostorije za liječnike i druge zdravstvene radnike i suradnike,
– prostoriju koja osigurava privatnost (tzv. »tiha soba«),
– prostoriju za smještaj umrle osobe i opraštanje od nje (na odjelima s više od 10 postelja),
– priručnu čajnu kuhinju,
– prostoriju za dnevni boravak,
– prostoriju za čisto,
– prostoriju za nečisto,
– prostoriju za izljev, pranje i dezinfekciju noćnih posuda,
– prostoriju za odmor radnika.
Radnici: 1 doktor medicine specijalist s posebnom edukacijom iz palijativne skrbi na 10 bolesnika za 8 sati radnog vremena, 2 medicinske sestre opće njege s posebnom edukacijom iz palijativne skrbi na 8 bolesnika (od čega 15% prvostupnica sestrinstva) za 8 sati radnog vremena, 1 stručni prvostupnik fizioterapije s posebnom edukacijom iz palijativne skrbi na 20 bolesnika. Magistar socijalnog rada s posebnom edukacijom za pristup bolesniku na palijativnoj skrbi, doktor medicine specijalist psihijatrije ili magistar psihologije s posebnom edukacijom za pristup bolesniku na palijativnoj skrbi, radni terapeut s posebnom edukacijom za pristup bolesniku na palijativnoj skrbi na raspolaganju.«.
Članak 22.
Iza članka 39. dodaje se članak 39.a koji glasi:
»Članak 39.a
Koordinaciju djelatnosti palijativne skrbi na razini jedinice područne (regionalne) samouprave obavlja koordinator za palijativnu skrb.
Dom zdravlja, kojeg odredi jedinica područne (regionalne) samouprave, odnosno ustanova za njegu u kući, za rad koordinatora mora osigurati prostoriju od najmanje 12 m².
Radnici: 1 prvostupnica sestrinstva s posebnom edukacijom iz palijativne skrbi.
Uz koordinatora za palijativnu skrb dom zdravlja može organizirati mobilni palijativni tim.
Radnici mobilnog palijativnog tima: najmanje 1 doktor medicine specijalist s posebnom edukacijom iz palijativne skrbi i 1 prvostupnica sestrinstva s posebnom edukacijom iz palijativne skrbi.
Za održavanje timskih sastanaka mobilnog palijativnog tima potrebno je osigurati prostoriju od najmanje 30 m².«.
Članak 23.
U članku 40. stavku 2. na kraju podstavka 2. brišu se zarez i riječi: »što se dokazuje odobrenjem ministarstva nadležnog za zaštitu okoliša i prostornog uređenja«.
Članak 24.
U članku 41. stavku 1. riječi: »najmanje tri« zamjenjuju se riječima: »najmanje četiri«.
Članak 25.
U članku 45. stavku 3. u točki 3) stavku 2. iza podstavka 7. dodaje se novi podstavak 8. koji glasi:
»-grijanu površinu, odnosno reanimacijski stol,«.
Dosadašnji podstavak 8. postaje podstavak 9.
U naslovu točke 9) iza riječi: »oftalmologije« dodaju se riječi: »/oftalmologije i optometrije«.
U točki 9) stavku 2. iza riječi: »oftalmologije« dodaju se riječi: »/oftalmologije i optometrije«.
U naslovu točke 10) iza riječi: »ortopedije« dodaju se riječi: »/ortopedije i traumatologije«.
U točki 10) stavku 2.