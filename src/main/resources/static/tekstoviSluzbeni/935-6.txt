 odgovarajući se način primjenjuju odredbe članka 50. stavaka 2., 3., 4., 5., 6., 7. i 9. ovoga Zakona.«.
Članak 33.
U članku 57. stavku 1. iza točke l) dodaje se nova točka m) i točka n) koje glase:
»m) provedba odluke Vlade Republike Hrvatske temeljem članka 50. stavka 15. ovoga Zakona,
n) pronalaženje zamjenskog poljoprivrednog zemljišta u vlasništvu države temeljem članka 59. stavka 5. ovoga Zakona.«.
Dosadašnja točka m) postaje točka o).
U stavku 2. iza riječi: »f)« stavlja se zarez, a riječ: »i« briše se, a iza riječi: »j)« dodaju se riječi: »m) i n)«.
Članak 34.
U članku 58. stavku 1. iza riječi: »podatke o« dodaju se riječi: »katastarskim česticama poljoprivrednog zemljišta u vlasništvu države te«.
Članak 35.
U članku 59. stavak 5. mijenja se i glasi:
»(5) U slučajevima kada temeljem Zakona o naknadi za imovinu oduzetu za vrijeme jugoslavenske komunističke vladavine (»Narodne novine«, br. 92/96., 39/99., 42/99., 92/99., 43/00., 131/00., 27/01., 65/01., 118/01., 80/02. i 81/02.) ovlaštenicima naknade za oduzeto poljoprivredno zemljište nije moguće vratiti u vlasništvo poljoprivredno zemljište koje im je oduzeto, Agencija je ovlaštena za pronalaženje zamjenskog poljoprivrednog zemljišta u vlasništvu države.«.
Iza stavka 5. dodaje se stavak 6. koji glasi:
»(6) Vlada Republike Hrvatske uredbom će propisati kriterije za dodjelu zamjenskog poljoprivrednog zemljišta u vlasništvu države iz stavka 5. ovoga članka.«.
Članak 36.
Iza članka 59. dodaje se članak 59.a koji glasi:
»Članak 59.a
(1) Suvlasnička zajednica između Republike Hrvatske i drugih osoba na poljoprivrednom zemljištu razvrgnut će se geometrijskom diobom nekretnine kada je to moguće.
(2) Odluku o razvrgnuću donosi Agencija, a ugovor o razvrgnuću u ime Republike Hrvatske sklapa ravnatelj Agencije.
(3) Prije donošenja odluke iz stavka 2. ovoga članka, obavlja se procjena tržišne vrijednosti nekretnine, putem ovlaštenog sudskog vještaka za procjenu nekretnina.«.
Članak 37.
U članku 70. stavku 1. riječi: »(članak 24. stavak 3.)« zamjenjuju se riječima: »(članak 24. stavak 4.)«.
PRIJELAZNE I ZAVRŠNE ODREDBE
Članak 38.
(1) Postupci davanja u zakup i zakup za ribnjake, ako je objavljen javni poziv za zakup i zakup za ribnjake prema odredbama Zakona o poljoprivrednom zemljištu (»Narodne novine«, br. 39/13.), a nije donesena odluka iz članka 27. stavaka 4. i 5. toga Zakona, dovršit će se prema odredbama ovoga Zakona.
(2) Postupci privremenog raspolaganja poljoprivrednim zemljištem u vlasništvu države, zamjene, prodaje izravnom pogodbom, davanja na korištenje bez javnog poziva te davanja u zakup zajedničkih pašnjaka, ako je podnesen zahtjev prema odredbama Zakona o poljoprivrednom zemljištu (»Narodne novine«, br. 39/13.), dovršit će se prema odredbama toga Zakona.
Članak 39.
(1) Na ugovore o zakupu, koncesiji, dugogodišnjem zakupu i dugogodišnjem zakupu za ribnjake koji su sklopljeni na temelju Zakona o poljoprivrednom zemljištu (»Narodne novine«, br. 152/08., 25/09., 153/09., 21/10., 39/11. – Odluka Ustavnog suda Republike Hrvatske i 63/11.), ugovore o zakupu za pašarenje i služnosti radi podizanja trajnih nasada na zemljištu koje je bilo šumsko i postalo je poljoprivredno zemljište sklopljene na temelju Zakona o šumama (»Narodne novine«, br. 140/05., 82/06., 129/08., 80/10., 124/10., 25/12. i 68/12.), ugovore o koncesiji za korištenje voda za uzgoj riba sklopljene sukladno odredbama Zakona o vodama (»Narodne novine«, br. 153/09., 63/11. i 130/11.) i ugovore o zakupu i zakupu za ribnjake te ugovore o privremenom korištenju koji su sklopljeni na temelju Zakona o poljoprivrednom zemljištu (»Narodne novine«, br. 39/13.), do stupanja na snagu ovoga Zakona, odnose se odredbe članka 16. i članka 19. stavka 2. ovoga Zakona.
(2) Na ugovore o zakupu i dugogodišnjem zakupu za ribnjake koji su sklopljeni do stupanja na snagu ovoga Zakona odnose se odredbe članka 13. stavka 1. ovoga Zakona.
Članak 40.
(1) Vlada Republike Hrvatske donijet će uredbu iz članka 25. stavka 5., koji je