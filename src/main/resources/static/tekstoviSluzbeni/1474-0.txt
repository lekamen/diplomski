77 15.07.2015 Pravilnik o uvjetima, načinu i postupku čuvanja i korištenja dokumentacijske građe
MINISTARSTVO KULTURE
1475
Na temelju članka 51. stavka 2. Zakona o zaštiti i očuvanju kulturnih dobara (»Narodne novine«, broj 69/99, 151/03, 157/03, 87/09, 88/10, 61/11, 25/12, 136/12, 157/13 i 152/14) ministar kulture donosi
PRAVILNIK
O UVJETIMA, NAČINU I POSTUPKU ČUVANJA I KORIŠTENJA DOKUMENTACIJSKE GRAĐE
I. OPĆE ODREDBE
Članak 1.
Ovim Pravilnikom utvrđuju se uvjeti, način i postupak čuvanja i korištenja dokumentacijske građe koja se čuva u Unutarnjoj ustrojstvenoj jedinici Ministarstva kulture u čijem djelokrugu je zaštita kulturne baštine (u daljnjem tekstu: ustrojstvena jedinica) i konzervatorskim odjelima Ministarstva kulture (u daljnjem tekstu: konzervatorski odjel).
Dokumentacijska građa (u daljnjem tekstu: Građa) obuhvaća svu službeno pohranjenu i registriranu dokumentaciju o kulturnim dobrima, zbirke i ostavštine, a čine ju: planotečna građa, slike, crteži, grafike, fotografije (analogne i digitalne), mikrofilmovi i pisana građa, planovi, projekti i arhitektonska dokumentacija.
Izrazi koji u ovom Pravilniku imaju rodno značenje koriste se neutralno i odnose se na muške i ženske osobe.
Članak 2.
Službena je signatura dokumentacije o kulturnim dobrima iz fundusa ustrojstvene jedinice »MK-UZKB«.
Službena je signatura dokumentacije o kulturnim dobrima iz fundusa konzervatorskih odjela »MK-UZKB«, uz koju se dodaje oznaka konzervatorskog odjela koja se sastoji od tri slova: prvo slovo »K« kratica je za »konzervatorski odjel«, a druga dva označavaju njegovo sjedište.
II. DOSTUPNOST
Članak 3.
Građa se može dati na korištenje u službene svrhe, za znanstveno istraživanje i u publicističke svrhe, za potrebe nastave i izlaganja te u druge opravdane svrhe na pisani zahtjev zainteresirane osobe koji sadrži osobne podatke (ime i prezime/naziv, adresa), temu istraživanja ili drugu svrhu radi koje se Građa daje na korištenje.
Korištenjem Građe smatra se njezina uporaba i uporaba obavijesnih pomagala o njoj bez obzira na kojem su nosaču zapisa sačuvani. Korištenje Građe obuhvaća: pregled Građe, prepisivanje, objavljivanje, izlaganje, izradu preslika i posudbu.
Članak 4.
Građa o kulturnim dobrima javno je dostupna samo u dijelu koji ne ugrožava sigurnost kulturnog dobra.
Korištenje Građe nije dostupno ako je ona oštećena, nalazi se na stručnoj obradi ili je uvid već odobren drugom korisniku te u slučajevima predviđenim posebnim propisima kojima se uređuje pravo na pristup informacijama.
Građa o kulturnim dobrima koja je dio Registra kulturnih dobara Republike Hrvatske daje se na pregled samo u prostorijama ustrojstvene jedinice i konzervatorskih odjela.
Za umnožavanje i objavu Građe potrebno je ishoditi ovjereno odobrenje vlasnika kulturnog dobra, odnosno nositelja autorskih prava.
III. NAČIN I UVJETI ČUVANJA GRAĐE
Članak 5.
Ministarstvo kulture osigurava primjeren prostor i opremu za pohranu i zaštitu Građe.
Primjerenim prostorom za pohranu i zaštitu Građe smatraju se prostorije:
– koje su suhe, zračne i zaštićene od prodora nadzemnih i podzemnih voda,
– koje su udaljene od mjesta otvorenoga plamena, od prostorija u kojima se čuvaju lako zapaljive tvari, od izvora prašenja i onečišćenja zraka,
– koje su propisno udaljene od proizvodnih i energetskih postrojenja, instalacija i vodova (plinskih, vodovodnih, kanalizacijskih),
– u kojima ne boravi i kroz koje se ne kreće drugo osoblje osim osoba zaduženih za čuvanje i zaštitu Građe,
– kojima je zapriječen pristup neovlaštenim osobama, u radno i izvan radnog vremena.
Članak 6.
Dokumentacija na papiru čuva se u spremištima u kojima relativna vlažnost zraka ne odstupa bitno od 45 do 55% pri temperaturi od 16 do 20 °C.
Članak 7.
Pri izvođenju radova u prostorijama u kojima se čuva Građa ili njihovoj blizini, kao i čišćenju tih prostorija, ne smiju se koristiti sredstva i postupci koji mogu biti štetni za Građu (upotreba otvorenog plamena, korištenje agresivnih kemijskih sredstava i zapaljivih