 koje Povjerenik podnosi Hrvatskom saboru, sadrži analizu i ocjenu ostvarivanja prava na pristup informacijama i ponovne uporabe informacija, podatke i analize o žalbenim predmetima, inspekcijskom nadzoru i počinjenim prekršajima zbog povrede prava na pristup informacijama i ponovnu uporabu informacija, te prijedloge za otklanjanje nedostataka i nepravilnosti.
(3) Nacrt godišnjeg izvješća razmatra i usvaja kolegij Povjerenika. U izradi nacrta izvješća o provedbi Zakona o pravu na pristup informacijama sudjeluju Povjerenik i svi službenici Ureda povjerenika.
(4) Povjerenik do 31. prosinca tekuće godine određuje i na internetskim stanicama Povjerenika objavljuje sadržaj izvješća tijela javne vlasti o provedbi Zakona o pravu na pristup informacijama i način njegove dostave Povjereniku.
Druga izvješća
Članak 20.
(1) Povjerenik svake tri godine izvješćuje Europsku komisiju o dostupnosti informacija za ponovnu uporabu, a osobito o uvjetima korištenja, isključivim pravima, naplati troškova te postupanju po pravnim lijekovima.
(2) Izvješće se objavljuje na internetskoj stranici Povjerenika.
Članak 21.
(1) Povjerenik može izraditi i uputiti Hrvatskom saboru i druga izvješća kada ocijeni da je to potrebno radi zaštite prava na pristup informacijama i ponovne uporabe informacija.
(2) Povjerenik može izraditi i javno objaviti izvješća o praćenju provedbe Zakona o pravu na pristup informacijama u pojedinim područjima ili za pojedine skupine tijela javne vlasti.
(3) U izradi nacrta drugih izvješća sudjeluju Povjerenik te službenici Ureda povjerenika koje on odredi, ovisno o područjima rada i temi izvješća.
(4) Način izrade i sadržaj izvješća iz stavka 1. i 2. ovoga članka utvrđuje kolegij Povjerenika.
IX. NAČIN PLANIRANJA POSLOVA
Strateški plan i godišnji plan rada
Članak 22.
(1) Poslovi Povjerenika utvrđuju se strateškim planom i godišnjim planom rada, koje donosi Povjerenik.
(2) Strateški plan sadrži viziju, strateške ciljeve, načine ispunjavanja ciljeva (akte planiranja), mjere procjene rezultata i sustav praćenja postizanja rezultata. Strateški plan donosi se za razdoblje od tri godine, u skladu sa zakonom u kojim se uređuje proračunsko financiranje.
(3) Godišnji plan rada sadrži opći prikaz zadaća i poslova, podatke o ciljevima koji se planiraju ostvariti, a koji su vezani uz opće i posebne ciljeve sadržane u strateškim planovima za trogodišnje razdoblje, te podatke o najznačajnijim rizicima koji mogu utjecati na realizaciju postavljenih ciljeva.
(4) Nacrt strateškog plana i godišnjeg plana rada razmatra i usvaja kolegij Povjerenika. U izradi nacrta strateškog plana i godišnjeg plana rada sudjeluju službenici Ureda povjerenika.
X. RADNO VRIJEME I PRIJAM STRANAKA
Radno vrijeme Ureda povjerenika
Članak 23.
(1) Radno vrijeme Ureda povjerenika, kao i uredovno vrijeme za primanje građana i drugih stranaka uređuje se Pravilnikom o unutarnjem redu Ureda povjerenika.
(2) Vrijeme određeno za primanje građana i drugih stranaka objavljuje se na vidljivom mjestu pri ulazu u Ured povjerenika te na Internet stranici Povjerenika.
Primanje građana i drugih stranaka
Članak 24.
Građane i druge stranke primaju Povjerenik, voditelji službi i službenici koje odredi Povjerenik.
XI. UREDSKO POSLOVANJE
Uredsko poslovanje
Članak 25.
(1) Uredskim poslovanjem osiguravaju se uvjeti za pravilan rad i poslovanje Ureda povjerenika.
(2) Uredsko poslovanje Ureda povjerenika vodi se u skladu s propisima o uredskom poslovanju.
(3) Uredsko poslovanje obuhvaća naročito zaprimanje akata, upisivanje akata u odgovarajuće evidencije, razvrstavanje i raspoređivanje akata, dostavljanje akata u rad, administrativno-tehničku obradu akata, otpremanje akata, čuvanje, izlučivanje i predaju građe nadležnom arhivu ili drugom nadležnom tijelu.
Postupanje s klasificiranim i drugim zaštićenim podacima
Članak 26.
Za pristup i rad s klasificiranim podacima Povjerenik i državni službenici u Uredu povjerenika moraju ispunjavati uvjete propisane posebnim zakonom, te su dužni čuvati, sukladno 