97 24.10.2016 Pravilnik o načinu rada mentora u Državnoj školi za pravosudne dužnosnike
PRAVOSUDNA AKADEMIJA
2077
Na temelju odredbi članka 13. podstavak 5. i članka 32. Zakona o Pravosudnoj akademiji (»Narodne novine« broj 153/09, 127/10 i 82/15) Upravno vijeće Pravosudne akademije donosi
PRAVILNIK
O NAČINU RADA MENTORA U DRŽAVNOJ ŠKOLI ZA PRAVOSUDNE DUŽNOSNIKE
I. UVODNI DIO
Članak 1.
Ovim pravilnikom uređuje se način rada mentora u Državnoj školi za pravosudne dužnosnike (u daljnjem tekstu: Škola).
II. MENTORI
Članak 2.
Čelnik pravosudnog tijela u kojem je polaznik Škole zaposlen određuje mentora radi praćenja rada i pripremanja polaznika Škole za obnašanje pravosudne dužnosti.
Članak 3.
Za mentora može biti određen sudac, državni odvjetnik i zamjenik državnog odvjetnika koji je za to određen godišnjim rasporedom poslova pravosudnog tijela u kojem mentor obnaša dužnost.
Članak 4.
Dužnost mentora je pratiti rad polaznika Škole te ga pripremati za samostalno, odgovorno, neovisno i nepristrano obnašanje pravosudne dužnosti.
III. DUŽNOSTI POLAZNIKA ŠKOLE
Članak 5.
Polaznici Škole dužni su surađivati s mentorima te obavljati svoje zadaće na temelju naputaka mentora i u skladu s odgovarajućim odredbama Zakona o sudovima i Zakona o državnom odvjetništvu.
IV. PRAKTIČNI DIO STRUČNOG USAVRŠAVANJA POLAZNIKA
Članak 6.
Tijekom praktičnog dijela stručnog usavršavanja polaznik Škole mora izraditi najmanje četiri obrazložene sudske odluke odnosno državnoodvjetničke odluke mjesečno u svakom mjesecu svog praktičnog dijela stručnog usavršavanja koje provede u pojedinom pravosudnom tijelu.
Članak 7.
(1) Mentor je dužan pregledati i raspraviti obvezne obrazložene odluke polaznika Škole u roku od 15 dana od kada mu je odluka predana.
(2) Prilikom pregledavanja odluke mentor mora obratiti pozornost na:
– formalnu potpunost odluke,
– analizu činjeničnog stanja,
– analizu pravne situacije,
– jasno, sažeto i logično obrazloženje činjeničnog i pravnog stanja odluke.
(3) Prilikom raspravljanja mentor je dužan ukazati na uočene nedostatke.
Članak 8.
(1) Po završetku praktičnog dijela stručnog usavršavanja mentor ispunjava Obrazac 1 koji je sastavni dio ovog Pravilnika.
(2) U Obrascu 1 mentor navodi podatke o polazniku Škole te o vrsti i trajanju praktičnog dijela stručnog usavršavanja polaznika Škole.
(3) Obrazac 1 ispunjava mentor u tri primjerka i sva tri primjerka dostavlja čelniku pravosudnog tijela u kojem mentor obnaša dužnost, a čelnik tijela, nakon što supotpiše dostavlja dva primjerka Pravosudnoj akademiji najkasnije tjedan dana prije provođenja završnog ispita.
(4) Pravosudna akademija dužna je jedan primjerak Obrasca 1 dostaviti Povjerenstvu za polaganje završnog ispita u Državnoj školi za pravosudne dužnosnike najkasnije do dana provođenja završnog ispita.
V. ZAVRŠNE ODREDBE
Članak 9.
Ovaj Pravilnik stupa na snagu po isteku roka od 8 dana od dana objave na oglasnoj ploči i mrežnoj stranici Akademije i objavit će se u »Narodnim novinama«.
Članak 10.
Stupanjem na snagu ovog Pravilnika stavlja se izvan snage Pravilnik o načinu ocjenjivanja mentora i polaznika u Državnoj školi za pravosudne dužnosnike od 7. veljače 2011. godine.
Klasa: 023-01/16-01/01
Urbroj. 390-02-01/15-16-45
Zagreb, 30. kolovoza 2016.
Predsjednik Upravnog vijeća Pravosudne akademije Branko Hrvatin, v. r.
Utvrđuje se da je Pravilnik objavljen na oglasnoj ploči i mrežnim stranicama Akademije 9. rujna 2016. godine.
Obrazac broj 1
Podaci o radu polaznika Državne škole za pravosudne dužnosnike tijekom praktičnog dijela njegova stručnog usavršavanja[1]
1. Ime, prezime i dužnost mentora u pravosudnom tijelu:
__________________________________________________________
2. Ime i prezime polaznika:
__________________________________________________________
3. Naziv pravosudnog tijela i odjela u pravosudnom tijelu u kojem je polaznik obavio praktični dio stručnog usavršavanja pod nadzorom gore navedenog mentora:
__________________________________________________________
4. Vrijeme koje je