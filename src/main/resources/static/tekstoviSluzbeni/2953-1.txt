 položen pravosudni ispit ne polaže stručni ispit iz predmeta osnove građanskog prava, prava društava i trgovačkog prava, osnove obiteljskog prava i osnove nasljednog prava.
(5) Kandidat koji ima položen ispit za ovlaštenoga državnog revizora ili ovlaštenog revizora ne polaže stručni ispit iz predmeta osnove računovodstva i financija.
(6) Kandidat koji ima položen stručni ispit za stečajnog upravitelja ne polaže opći dio stručnog ispita.
Članak 11.
(1) Redoslijed ispitivanja pojedinih kandidata određuje predsjednik Ispitnog povjerenstva.
(2) Stručni ispit je javan.
(3) Predsjednik Ispitnog povjerenstva može sa stručnog ispita udaljiti osobe koje svojim ponašanjem ometaju ispitivanje.
Članak 12.
(1) Uspjeh iz svakog predmeta stručnog ispita ocjenjuje se ocjenom »položio« ili »nije položio«, a kandidat koji se istakne osobitim znanjem ocijenit će se ocjenom »položio s posebnom pohvalom«.
(2) Ako kandidat bude ocijenjen ocjenom »nije položio« iz dva predmeta, predsjednik Ispitnog povjerenstva objavit će da kandidat nije položio ispit i prekinuti daljnje ispitivanje.
(3) Kandidat je položio stručni ispit ako položi sve predmete stručnog ispita.
(4) Postignuta ocjena priopćuje se kandidatu neposredno nakon završetka stručnog ispita.
Članak 13.
(1) Kandidat koji na stručnom ispitu ne položi jedan predmet može polagati popravni ispit iz tog predmeta.
(2) Rok za polaganje popravnog ispita ne može biti kraći od mjesec dana niti dulji od tri mjeseca.
(3) Ako kandidat u roku iz stavka 2. ovoga članka ne pristupi polaganju popravnog ispita ili popravni ispit ne položi, smatra se da stručni ispit nije položio.
Članak 14.
(1) Ako kandidat tijekom polaganja stručnog ispita odustane od polaganja, smatrat će se da ispit nije položio.
(2) Iznimno od odredbe stavka 1. ovoga članka, ako kandidat iz zdravstvenih ili drugih osobito opravdanih razloga odustane od započetog polaganja stručnog ispita, Ispitno povjerenstvo donijet će odluku o odgodi ispita.
(3) Ako kandidat ne nastavi polaganje stručnog ispita u vrijeme određeno odlukom iz stavka 2. ovog članka, smatrat će se da ispit nije položio.
Članak 15.
Kandidat koji ne položi stručni ispit ponovnom polaganju ispita može pristupiti po proteku četiri mjeseca od dana polaganja ispita.
Članak 16.
(1) Tajnik Ispitnog povjerenstva za svakog kandidata vodi zapisnik o polaganju stručnog ispita.
(2) Zapisnik iz stavka 1. ovog članka vodi se na obrascu 1, koji je sastavni dio ovog Pravilnika.
Članak 17.
(1) Neposredno nakon položenog stručnog ispita kandidatu se izdaje uvjerenje o položenom ispitu na obrascu 2, koji je sastavni dio ovog Pravilnika.
(2) Svjedodžba o položenom stručnom ispitu izdaje se kandidatu u roku od tri mjeseca od dana položenog ispita na obrascu 3 odnosno 3a, koji su sastavni dijelovi ovog Pravilnika.
Članak 18.
Ministarstvo vodi službenu evidenciju o kandidatima koji su pristupili polaganju stručnog ispita u Knjizi stručnih ispita za povjerenike na obrascu 4 koji je sastavni dio ovog Pravilnika.
Članak 19.
Predmet stečajno pravo obuhvaća sljedeće pravne izvore:
1. Stečajni zakon (»Narodne novine«, broj 71/15.)
2. Zakon o sudovima (»Narodne novine«, broj 28/13., 33/15. i 82/15.), i to:
– opće odredbe
– ustrojstvo, djelokrug i nadležnost sudova
3. Zakon o javnom bilježništvu (»Narodne novine«, broj 78/93., 29/94., 16/07. i 75/09.), i to:
– osnovne odredbe
4. Zakon o parničnom postupku (»Narodne novine« broj 53/91., 91/92., 112/99., 88/01., 117/03., 88/05., 2/07., 84/08., 96/08., 123/08., 57/11., 148/11. – pročišćeni tekst i 25/13.), i to:
– stranke i njihovi zakonski zastupnici
– punomoćnici
– dostava pismena i razmatranje spisa
– prekid i obustava postupka
– sudska nagodba
5. Ovršni zakon (»Narodne novine«, broj 112/12., 25/13. i 93/14.), i to:
– osnovne odredbe
– ovršna i vjerodostojna isprava
– predlaganje i određivanje ovrhe
– provedba ovrhe
– prodaja nekretnine
– namirenje vjerovnika
– ovrha na novčanoj tražbini ovršenika
– osiguranje prethodnim mjerama
– privremene mjere
6.