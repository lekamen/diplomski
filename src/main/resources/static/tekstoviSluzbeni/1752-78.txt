 ugovora zaključenih 30. siječnja 2009. (Prve izmjene dioničarskog ugovora INA-MOL i Glavnog ugovora o plinskom poslovanju), u rješenju AZTN-a je utvrđeno:
»Agencija je utvrdila da u oba ugovora koja čine pravnu cjelinu, odnosno, u Prvoj izmjeni i dopuni Ugovora o međusobnim odnosima dioničara, sklopljenom 30. siječnja 2009., kao i u Ugovoru o međusobnim odnosima dioničara koji se odnosi na INA-INDUSTRIJA NAFTE d.d., s Dodacima 1 do 6., sklopljenom 17. srpnja 2003. godine, riječ ‘Kontrola’ znači, u odnosu na bilo koju osobu
a) mogućnost korištenja više od pedeset (50%) glasova na glavnoj skupštini (ili drugom odgovarajućem tijelu) te osobe ili
b) mogućnost imenovanja više od pedeset (50%) članova Nadzornog odbora (ili drugog odgovarajućeg tijela) te osobe, a glagol ‘kontrolirati’ i njegovi konjugirani oblici imat će značenje pojma Kontrole u skladu s ovom definicijom.«
236. Kad je riječ o posljedicama sklapanja Prve izmjene dioničarskog ugovora INA-MOL od 30. siječnja 2009., u rješenju AZTN-a je zaključeno:
»Zaključak o analizi pravnog temelja koncentracije
Temeljem analize odredaba svih navedenih ugovora, statuta i poslovnika, može se zaključiti kako slijedi.
Sklapanjem Prve izmjene i dopune Ugovora o međusobnim odnosima dioničara, od 30. siječnja 2009., MOL, koji je od listopada 2008. najveći dioničar INA-e, ima pravo imenovati većinu članova Nadzornog odbora (pet od ukupno devet), dok Vlada Republike Hrvatske imenuje dva člana, od kojih je jedan ujedno i predsjednik Nadzornog odbora, a zaposlenici jednog člana.
Poduzetnik MOL i Vlada Republike Hrvatske imaju pravo imenovati jednak broj članova Uprave INA-e. Uprava odluke donosi običnom većinom glasova. Međutim, u slučaju izjednačenog broja glasova prevladavajući glas ima predsjednik Uprave. Pravo imenovanja predsjednika uprave ima MOL, te bi se, s obzirom na broj glasova koje ostvaruje u Upravi, može zaključiti da MOL ima prevladavajući utjecaj na donošenje odluka koje donosi Uprava INA-e.
Također, o Poslovnom planu i Godišnjem proračunu odluke donosi isključivo Uprava, a prijedlog će biti upućen Nadzornom odboru na odobrenje. Ta pitanja nisu tzv. ‘Zadržana pitanja’, te će za donošenje tih odluka biti potrebna samo obična većina članova koji prisustvuju sjednici Nadzornog odbora.
Nesporno je, stoga, da, sukladno Prvim izmjenama i dopunama, MOL ima značajniji utjecaj na poslovanje INA-e, odnosno kontrolu naročito nad financijama najvažnijim dijelom njenog poslovanja. Isto tako MOL preuzima i odgovornost za poslovanje INA-e dopuštajući cjelovitu konsolidaciju INA-e u svoja financijska izvješća, te kontrolira dnevno poslovanje društva i tako preuzima aktivniju ulogu u razvoju INA-e.
Unatoč tome, odnosno činjenici da kontrolu nad poslovanjem INA-e preuzima MOL, odredbe Zakona o privatizaciji INA-e, ipak omogućuju Vladi RH svojevrsnu kontrolu nad dionicama poduzetnika INA u precizno navedenim slučajevima za čitavo vrijeme dok je Republika Hrvatska vlasnik makar i jedne dionice INA d.d. s pravom glasa u Glavnoj skupštini INA-e.
Zbog svega navedenog, odnosno upravo zbog promjene u kontroli, koja nastaje stupanjem na snagu Prve izmjene i dopune Ugovora o međusobnim odnosima dioničara, od 30. siječnja 2009., sukladno kojemu će MOL steći prevladavajući utjecaj u INA-i nesporno je da će u predmetnom slučaju, nastati koncentracija poduzetnika iz članka 19. stavak 1. ZZTN ...«
237. Kao što je već navedeno, prema službenom stajalištu MOL-a (http://molincroatia.com/mols-investment-in-ina/mols-management-control-over-ina), MOL je već 2008. došao u poziciju koja mu je osigurala faktičnu kontrolu nad poslovanjem INA-e. Stoga su Prve izmjene dioničarskog ugovora INA-MOL od 30. siječnja 2009. značile, prema mišljenju MOL-a, formaliziranje te pozicije:
»Upravljačko pravo MOL-a formalizirano je Prvom izmjenom i dopunom Ugovora o međusobnim odnosima dioničara o kojem su pregovarali hrvatska Vlada i MOL krajem 2008., a koji je odobren 2009.
Na temelju Prve izmjene i dopune Ugovora o međusobnim