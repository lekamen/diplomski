 usklađivanjem zahtjeva, mjera i postupaka u području zaštite civilnog zračnog prometa na regulatornoj i operativnoj razini sa zahtjevima u području olakšica, do prihvatljive i ostvarive razine
– nadzor postupaka prihvata i otpreme u okviru svoje ovlasti certificiranja i kontinuiranog nadzora civilnih aerodroma.
5.9 OPERATORI ZRAČNIH LUKA
Od operatora zračnih luka se očekuje da se redovito savjetuju s operatorima zrakoplova, kontrolnim agencijama i drugim odgovarajućim dionicima kako bi osigurali zadovoljavajuću opremu i usluge za brz prihvat i otpremu te carinjenje putnika, prtljage, posade, pošte i tereta.
Posebne zadaće operatora zračnih luka u području olakšica uključuju, između ostalog:
– projektiranje zračnih luka na takav način da se poboljša ustroj protoka prometa u zračnoj luci
– postavljanje međunarodno preporučenih znakova kako bi se olakšalo kretanje putnika unutar zračnih luka u skladu s otvorenošću aerodroma
– osiguravanje, održavanje i optimizaciju opreme i usluga za putnike u skladu s najnovijim tehnološkim dostignućima, uključujući putnike s posebnim potrebama
– osiguravanje prostora za opremu potrebne za provedbu održavanja javnog zdravlja
– sudjelovanje u Nacionalnom povjerenstvu za olakšice, a prema potrebi i na drugim sastancima koji se odnose na olakšice
– isticanje informacija o pravima putnika na strateškim mjestima gdje borave putnici
– usklađivanje redova vožnje javnog prijevoza i redova letenja operatora zrakoplova, kad je to moguće
– odgovornost za provedbu temeljnih kapaciteta, kako je navedeno u Prilogu 1.B Međunarodnih zdravstvenih propisa (IHR) i za optimizaciju procesa povezanih s javnozdravstvenim mjerama u suradnji s ministarstvom nadležnim za poslove zdravlja.
5.10 OPERATORI ZRAKOPLOVA
Zadaće operatora zrakoplova u području olakšica odnose se na:
– učinkovito postupanje s putnicima i teretom
– pružanje informacija putnicima koje se odnose na komercijalne i operativne uvjete te poduzimanje odgovarajućih mjera opreza kako bi osigurali da putnici pri ukrcaju posjeduju zahtijevane putne isprave
– pružanje pravodobnih i točnih informacija putnicima o poznatom kašnjenju, otkazivanju i preusmjeravanju leta
– pružanje naknade, skrbi i pravovremene informacije putnicima u slučaju, uskraćenog ukrcaja, otkazivanja leta ili dugih kašnjenja leta sukladno Uredbi (EZ) 261/2004
– pružanje odgovarajuće pomoći putnicima s posebnim potrebama, uključujući putnike sa smanjenom pokretljivošću ili invaliditetom sukladno Uredbi (EZ) 1107/2006
– sudjelovanje u radu Nacionalnog povjerenstva za olakšice te prema potrebi i na drugim sastancima koji se odnose na olakšice u civilnom zračnom prometu
– pružanje informacija o prometu i putnicima tijelima javne vlasti.
