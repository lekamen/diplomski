 završenom teorijskom i/ili praktičnom osposobljavanju učenika padobranca,
25. Probni skok: skok u svrhu ispitivanja padobrana radi provjere mogućnosti izvođenja skokova padobranom iz pojedinih vrsta ili tipova zrakoplova,
26. Provjera praktične osposobljenosti: provjera osposobljenosti radi stjecanja dozvole ili ovlaštenja,
27. Provjera stručnosti: provjera radi produženja ili obnove valjanosti ovlaštenja, kao i stjecanja hrvatske dozvole ili ovlaštenja temeljem inozemne dozvole i ovlaštenja,
28. Rezervni padobran: padobran koji padobranac koristi u slučaju otkaza glavnog padobrana,
29. Rukovoditelj skakanja: osoba odgovorna za pripremu i rukovođenje organiziranog skakanja padobranom,
30. Silabus: sadržaj teorijskog i praktičnog osposobljavanja koji objavljuje Agencija, prema kojem se razrađuje program osposobljavanja,
31. Skok na slobodno: skok pri kojem aktiviranje padobrana vrši padobranac,
32. Skok s prinudnim aktiviranjem otvaranja padobrana: skok kod kojeg aktiviranje glavnog padobrana automatski vrši zrakoplov (skok na »gurtnu«),
33. Stariji paker padobrana (senior parachute rigger): osoba osposobljena za pakiranje, održavanje, tehnički pregled i manje popravke padobrana,
34. Tandem padobran: padobran posebno konstruiran za istodobno skakanje dvije osobe (tandem pilot i tandem putnik),
35. Tandem pilot: padobranac s upisanim valjanim ovlaštenjem tandem pilot,
36. Tandem putnik: osoba koja u ulozi putnika sudjeluje kod izvođenja skoka tandem padobranom,
37. Učenik padobranac: osoba koja se osposobljava za stjecanje dozvole padobranca ili ovlaštenja, i
38. Zadrška: vrijeme slobodnog pada, odnosno vrijeme od trenutka iskakanja iz zrakoplova do trenutka aktiviranja padobrana.
(2) Kratice koji se koriste u ovom Pravilniku imaju sljedeće značenje:
1. AAD (Automatic Activation Device): padobranski automat,
2. AC (Accuracy): padobranska disciplina skoka padobranom na cilj,
3. AFF (Accelerated Free Fall): način osposobljavanja kada učenik padobranac od prvog skoka izvodi skokove na slobodno uz pomoć jednog ili dva AFF nastavnika padobranstva,
4. AGL (Above Ground Level): visina iznad razine zemlje,
5. CF (Canopy Formation): skupni likovi kupolama: padobranska disciplina koja se odvija tijekom leta pod kupolom padobrana kada padobranci kupolama formiraju određene likove,
6. CP (Canopy Piloting): upravljanje kupolama visokih performansi: padobranska disciplina koja se odvija pod kupolom padobrana. Padobranom visokih performansi smatraju se svi padobrani kojima je specifično opterećenje kupole veće od 60 N/m2,
7. FAI (Fédération Aéronautique Internationale): međunarodna, neprofitna, nevladina organizacija čiji je cilj razvoj sportskog zrakoplovstva i astronautike,
8. FF (Free Fly): slobodni stil: padobranska disciplina koja se odvija u slobodnom padu tijekom kojeg padobranac različitim položajima tijela izvodi određene figure i pokrete u sve tri dimenzije. Ovom definicijom obuhvaćeni su i individualni skokovi slobodnim stilom (Free Style),
9. FS (Formation Skydiving): skupni likovi u slobodnom padu: padobranska disciplina koja se odvija u slobodnom padu tijekom kojeg skupina padobranaca tijelima formira određene likove,
10. IS (Individual Style) figure: individualna padobranska disciplina koja se odvija u slobodnom padu u kojoj padobranac u što kraćem vremenu mora izvesti komplet zadanih elementa (figura),
11. MSL (Mean Sea Level): Srednja razina mora,
12. RSL (Reserve Static Line): veza između slobodnih krajeva glavnog padobrana i sistema za aktiviranje rezervnog padobrana,
13. SS (Skysurfing): skok padobranom s daskom za surfanje: individualna padobranska disciplina koja se odvija u slobodnom padu pri čemu padobranac koristi dasku za surfanje posebno prilagođenu za izvođenje skokova padobranom, i
14. WS (Wing Suit): padobranska disciplina kod koje se tijekom slobodnog pada koristi posebno odijelo koje znatno mijenja aerodinamičke karakteristike tijela i omogućava značajno smanjenje vertikalne i povećanje horizontalne brzine