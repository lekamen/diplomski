
– utvrđene nepravilnosti kod koje je utvrđena i sumnja na prijevaru, a sredstva potpore nisu isplaćena korisniku. Agencija za plaćanja će zbog sumnje na prijevaru izvijestiti Državno odvjetništvo Republike Hrvatske kako bi se pokrenuo postupak pred nadležnim sudom.
(4) U slučaju donošenja odluke o odbijanju zahtjeva za isplatu kad se radi o isplati potpore u ratama, korisniku će biti omogućeno podnošenje zahtjeva za isplatu preostalih rata, ako su ostali uvjeti propisani ovim Pravilnikom, odnosno natječajem zadovoljeni.
(5) U slučaju promjene odluke o isplati, korisniku će biti izdana izmjena odluke o isplati.
VII. KONTROLA NA TERENU
Ovlaštenje za provedbu kontrole na terenu
Članak 37.
(1) Kontrolu na terenu provode djelatnici Agencije za plaćanja (u daljnjem tekstu: kontrolori).
(2) Kontrolori provode kontrolu izvršenih usluga, radova, nabavljene opreme i sadnica kod isplate u ratama, dok kod konačne isplate kontroliraju i upotrebu ulaganja prema odobrenoj namjeni.
(3) Kontrolori provode kontrolu prije isplate i tijekom petogodišnjeg razdoblja nakon izvršenog konačnog plaćanja (ex post kontrola).
(4) Kontrolu na terenu moguće je provesti i prije donošenja odluke o dodijeli sredstava ukoliko je to potrebno.
(5) Osim redovnih kontrola, kontrole na terenu mogu se provoditi u bilo kojem trenutku unutar razdoblja iz stavka 3. ovoga članka.
(6) Osim djelatnika iz stavka 1. ovoga članka kontrolu ulaganja mogu obavljati i djelatnici Službe za unutarnju reviziju Agencije za plaćanja, djelatnici Upravljačkog tijela, ARPA-e, revizori Europske komisije, Europski revizorski sud, predstavnici OLAF-a te druge institucije koje za to imaju ovlasti po posebnim propisima.
Ovlasti kontrolora
Članak 38.
(1) Pri obavljanju kontrole na terenu kontrolori su ovlašteni:
1. provjeravati vjerodostojnost podataka u planu konverzije i/ili idejnom rješenju ulaganja
2. pregledati izvršenu konverziju i/ili malu infrastrukturu
3. pregledati izgrađene objekte, opremu, sadnice te poslovnu dokumentaciju korisnika
4. izvršiti uvid u dokumente korisnika koji se odnose na stjecanje prava na potporu
5. provjeravati računovodstvene podatke iz poslovnih knjiga korisnika
6. provjeravati evidencije vezane uz ulaganje i poslovanje korisnika
7. provjeravati dokumente (račune, potvrde o plaćanju, bankovna izvješća korisnika i s njim povezanih osoba, podatke o korištenom materijalu, jamstvene listove deklaracije i dr.)
8. provjeravati vjerodostojnost dokumenata poslanih uz zahtjev za isplatu
9. provjeravati uporabu ili spremnost ulaganja za uporabu
10. provjeravati rješenja, ugovore, potvrde drugih tijela koja prate rad korisnika
11. provjeravati sve podatke koji se odnose na kvantitetu i kvalitetu roba i usluga
12. provjeravati tehničku dokumentaciju vezanu za ulaganje (građevinski dnevnik, građevinska knjiga, glavni projekt i dr.)
13. izvještavati nadležna tijela i tražiti provođenje određenog postupka ako sama nije ovlaštena izravno postupiti i
14. prikupljati podatke i obavijesti od odgovornih osoba, svjedoka, vještaka i drugih osoba kad je to potrebno za obavljanje kontrole.
(2) Kontrolori su ovlašteni izvršiti kontrolu kod udruga, pravnih i fizičkih osoba te osoba koje su povezane s korisnikom u vezi predmetnog ulaganja.
(3) Udruge, pravne i fizičke osobe iz stavka 2. ovoga članka dužne su omogućiti obavljanje kontrole, pružiti potrebne podatke i informacije te osigurati uvjete za nesmetani rad.
(4) Kontrolu je moguće najaviti prije njezine provedbe pod uvjetom da se ne naruši svrha kontrole, pružajući korisniku samo nužne informacije.
VIII. POVRAT SREDSTAVA
Povrat sredstava
Članak 39.
(1) Agencija za plaćanja će odlukom o povratu sredstava od korisnika zahtijevati:
1. povrat utvrđenog iznosa ako se utvrdi administrativna pogreška, učinjena od strane Agencije za plaćanja
2. povrat djelomično utvrđenog nepravilnog iznosa ako su utvrđeni pojedini nepravilno isplaćeni troškovi, odnosno kad utvrđena nepravilnost ne prelazi iznos od 50% odobrenih sredstava javne potpore