 vlasništvu te prava građana na život dostojan čovjeka, učinkovita kontrola podrijetla imovine, donošenje akata koji će omogućiti konfisciranje imovine koja je nastala kao posljedica nezakonitog postupanja, evaluacija podrijetla imovine kroz period koji je nastajala sve u kontekstu gospodarskih kretanja na tržištu i ekonomskih prilika, poništenje pretvorbe i privatizacije te učinkovito oduzimanje sve nezakonito stečene imovine odnosno poništavanje svih hipoteka nad nekretninama trgovačkih društava ukoliko financijska sredstva od kredita nisu bila uložena u isto te uspostavu suvlasništva svih građana RH nad tako procijenjenom imovinom, ukidanje valutne klauzule i provođenje učinkovitog nadzora nad radom banaka, zaštita nacionalnog bogatstva i prirodnog okoliša, zabranu otuđenja prirodnih dobara te sklapanja kratkoročnih i dugoročnih štetnih ugovora, zaštita prava građana da baštine Hrvatsku punu potencijala kakva je i bila u času uspostavljanja neovisnosti te osiguranje obvezne primjene instrumenata neposredne demokracije za sve odluke kojima se dugoročno odlučuje o strateškim interesima Hrvatske.
Članak 6.
U ostvarivanju političkih načela i ciljeva iz članka 5. ovoga Statuta, Stranka se koristi demokratskim i nenasilnim parlamentarnim i izvan parlamentarnim sredstvima. Nezavisna lista Stipe Petrina (u daljnjem tekstu NLSP) u svome radu djeluje sukladno Ustavu, zakonima RH te u skladu s načelnima i ciljevima utvrđenim Programom i Statutom stranke.
Članak 7.
Stranka ima svojstvo pravne osobe s pravima obvezama i odgovornostima koje proizlaze iz Ustava, zakona i ovog Statuta. Svojstvo pravne osobe Stranka stječe upisom u registar političkih stranaka RH pri nadležnom tijelu državne uprave.
Ustrojstveni oblici Stranke nemaju svojstvo pravne osobe.
Članak 8.
Stranku predstavlja i zastupa predsjednik Stranke. Stranka ima potpredsjednika kojeg bira Skupština. Potpredsjednik pomaže u radu predsjedniku te ga uz prethodnu suglasnost zamjenjuje kada je predsjednik odsutan ili spriječen.
Potpredsjednik je član Glavnog odbora.
Članak 9.
Rad stranke i njenih tijela je javan. Javnost se može isključiti iz rada pojedinih tijela kada se odlučuje o unutarstranačkim pitanjima.
Javnost rada i djelovanje članstva, tijela i Stranke u cjelini ostvaruje se na javnim skupovima, tribinama, objavom informacija putem medija – priopćenjima vezanim uz rad Stranke putem društvenih mreža te na druge načine.
Radi što potpunijeg ostvarivanja javnosti rada Stranka može izdavati svoj list. Odluku o izdavanju lista donosi Glavni odbor.
Stranka po potrebi objavljuje propagandne i informativne materijale (publikacije, biltene, plakate i sl.).
STATUT I DRUGI STRANAČKI AKTI
Članak 10.
Statut je najviši normativni akt kojim se uređuje unutarnji ustroj i upravljanje u stranci. Opći i drugi akti Stranke moraju biti u suglasnosti sa Statutom Stranke, a akti nižih tijela i sa Statutom i sa aktima viših tijela.
Svaki član mora provoditi Program i Statut stranke te poštovati odluke i stavove Stranke i njezinih tijela.
Članak 11.
Stranka djeluje posredstvom svojih tijela, neposrednom aktivnošću članstva, suradnjom sa drugim političkim strankama, nepolitičkim organizacijama, utjecajem na javno mnijenje te na druge načine uobičajene u demokratskim društvima.
Stranka može stupati u koalicije i druge oblike suradnje sa drugim strankama temelju odluke Glavnog odbora, te ostvarivati međunarodnu suradnju.
ČLANSTVO
Članak 12.
Članom Stranke pod jednakim uvjetima određenim ovim Statutom može postati svaki punoljetni, poslovno sposoban državljanin RH koji prihvaća Statut i Program stranke.
Članom stranke ne može postati građanin koji je član druge političke stranke registrirane u Republici Hrvatskoj.
Članstvo u Stranci može biti redovno i počasno.
Zahtjev za primanje u redovno članstvo podnosi se potpisivanjem pristupnice. Odluku o prijemu u redovno članstvo donosi Glavni odbor. O počasnom članstvu odlučuje Glavni odbor većinom glasova prisutnih članova na prijedlog predsjednika