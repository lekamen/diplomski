zatečene situacije/dužnosnike jest činjenica da je Hrvatski sabor na sjednici 25. siječnja 2012. godine donio Zakon o izmjenama Zakona o sprječavanju sukoba interesa (Narodne novine br. 12/12) koji je stupio na snagu danom objave u Narodnim novinama (26. siječnja 2012. godine). Taj je zakon ispravio odnosno popunio postojeću zakonsku prazninu (na način sličan onome u članku 13. prijašnjeg zakona iz 2010. godine), ...
(...)
Unatoč tome, tumačenje ZSSI-ja koje je u svojim odlukama počelo iznositi Povjerenstvo, bilo je suprotno tome.
Takva je nejasna i zbunjujuća praksa Povjerenstva ponukala podnositelja da u smislu članka 6. ZSSI-ja koji propisuje da u slučaju dvojbe je li neko ponašanje u skladu s načelima javnih dužnosti, Povjerenstvu podnese zahtjev za davanje tog mišljenja.
Podnositelj smatra da je time jasno pokazao nastojanje da u svom javnom djelovanju postupa savjesno, pošteno i s dužnom pažnjom. Umjesto toga, optužen je za kršenje zakona.«
48. Konkretni prigovori podnositelja upućeni svakom pojedinom osporenom pojedinačnom aktu, kao i radnjama odnosno propustima Povjerenstva i nadležnih upravnih sudova, navode se u sljedećim točkama obrazloženja ove odluke.
V. OCJENA USTAVNOG SUDA
1) Ustavne i konvencijske osnove
49. Članak 3. Ustava određuje da je vladavina prava najviša vrednota ustavnog poretka Republike Hrvatske i temelj za tumačenje Ustava. Mjerodavni dijelovi članka 19. i članka 29. stavka 1. Ustava glase:
»Članak 19.
Pojedinačni akti ... tijela koja imaju javne ovlasti moraju biti utemeljeni na zakonu.
Zajamčuje se sudska kontrola zakonitosti pojedinačnih akata ... tijela koja imaju javne ovlasti.«
»Članak 29.
Svatko ima pravo da ... sud pravično ... odluči o njegovim pravima i obvezama, ili o sumnji ili optužbi zbog kažnjivog djela.«
Mjerodavni dio članka 6. stavka 1. Konvencije glasi:
»Članak 6.
PRAVO NA POŠTENO SUĐENJE
1. Radi utvrđivanja svojih prava i obveza građanske naravi ili u slučaju podizanja optužnice za kazneno djelo protiv njega svatko ima pravo da ... sud pravično ... ispita njegov slučaj. ...
(...)«
a) Pravna obilježja kažnjivog djela koje je počinio podnositelj i kazne koja mu je izrečena
50. Ustavni sud je u odluci broj: U-I-2414/2011 od 7. studenoga 2012. (»Narodne novine« broj 126/12.) utvrdio načelno pravilo prema kojem su kažnjiva djela koja uređuje zakonodavstvo o sprječavanju sukoba interesa administrativne, a ne kaznene naravi:
»3) Pravna narav mjera i sankcija uređenih ZoSSI-jem
18. Svrha je mjera koje propisuje ZoSSI pravodobno sprječavanje predvidljivog odnosno potencijalnog sukoba interesa odnosno djelotvorno rješavanje već postojećeg ili novonastalog sukoba. Svrha sankcija koje propisuje ZoSSI, prema tome, nije kažnjavanje dužnosnika zato što se zatekao u sukobu interesa. Njihova je svrha kažnjavanje onih koji se ne pridržavaju zakonskih obveza propisanih ZoSSI-jem. Ta je pravna distinkcija iznimno važna za pravilno razumijevanje instituta sukoba interesa. Drugačije rečeno, područje koje uređuje ZoSSI pripada upravnom pravu. Prema domaćoj klasifikaciji, riječ je o administrativnim mjerama i administrativnim kaznama zbog povreda odredaba ZoSSI-ja.«
51. Tu kvalifikaciju potvrđuju i konkretno djelo koje je počinio podnositelj i kazna koja mu je određena. Podnositeljevo kažnjivo ponašanje oblik je formalne povrede zakona bez ikakvih materijalnih posljedica, pri čemu tu formalnu povredu zakona mogu počiniti samo dužnosnici. Podnositelj nikada nije došao u sukob interesa i kod njega nikada nije bilo naznaka koruptivnog ponašanja.
52. Za formalnu povredu zakona podnositelju je u konkretnom slučaju izrečena sankcija koja se sastojala od obustave »isplate dijela neto mjesečne plaće u ukupnom iznosu od 4.000,00 kn, koja će trajati 4 mjeseca, a izvršit će se u 4 jednaka uzastopna mjesečna obroka, svaki u pojedinačnom iznosu od 1.000,00 kn« (točka II. izreke osporene odluke Povjerenstva). Povjerenstvo je u osporenoj odluci obrazložilo tu sankciju ovako:
»Člankom 42. ZSSI-a propisane su sankcije 