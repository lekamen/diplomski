 činjeničnog stanja utvrđenog u postupku te uzimajući u obzir pravno shvaćanje izraženo u navedenoj presudi Upravnog suda Republike Hrvatske tuženik je pravilno ocijenio zahtjev tužitelja neosnovanim, uz prethodno utvrđenje da je HT u cijelosti u skladu s izraženim pravnim shvaćanjem postupio po djelomičnom rješenju tuženika od 26. siječnja 2009., koje nije ni sadržavalo obvezu HT-a na usklađivanje ugovora o međupovezivanju koje je sklopio s drugim operatorima, na način da se iz primjene izuzme odredba o reciprocitetu prema kojoj svako smanjenje cijena usluge HT-a automatski dovodi do smanjenja cijena usluga koje HT plaća drugim operatorima.
Dakle, s obzirom na to da je tuženik u predmetnom slučaju ovlašten ispitati sukladnost odredbe o reciprocitetu s načelima i ciljevima zaštite tržišnog natjecanja u smislu članka 12. stavka 1. točke 5. te članka 20. ZEK-a, međutim, u konkretnim okolnostima takva izmjena ne bi bila na zakonu utemeljena jer bi proizvodila retroaktivni učinak s obzirom na to da je postupanje HT-a do trenutka rješavanja regulatornog spora bilo zakonito.
Slijedom navedenog, tuženik iako konstatira da usklađenost odredbe Ugovora o međupovezivanju između tužitelja i HT-a, ocjenjujući pri tome da je ista bila nepovoljna za tužitelja kao alternativnog operatora te da njezina primjena nije bila sukladna načelima i ciljevima iz članka 5. ZEK-a, zaključuje da se njezina izmjena može ograničiti samo na buduću primjenu s obzirom na to da se od 1. siječnja 2010. na usluge međupovezivanja primjenjuju cijene uređene na temelju Odluke o analizi mjerodavnog tržišta, utemeljene na načelu simetrije u korist tzv. alternativnih operatora.
Slijedom navedenog nema osnove za usvajanje zahtjeva tužitelja pa je time odbijajući zahtjev Sud donio na zakonu utemeljenu odluku.
Stoga Sud navode iz tužbe u kojima tužitelj uglavnom ponavlja razloge koje je već isticao tijekom postupka, ocjenjuje neodlučnim za drugačije rješenje ove upravne stvari i ocjenu zakonitosti osporenog rješenja.
Ovo stoga jer Sud nalazi da je osporeno rješenje doneseno u granicama zakonom propisanih ovlasti tuženika, koje je za svoju odluku navelo pravno relevantne razloge obrazložene u smislu članka 98. stavka 5. Zakona o općem upravnom postupku (»Narodne novine« 47/09.), a koje prihvaća i Sud u cijelosti jer su utemeljeni na podacima spisa predmeta i odluka donesena uz pravilnu primjenu mjerodavnog materijalnog prava.
Radi izloženog Sud nije našao osnove osporeno rješenje ocijeniti nezakonitim.
Trebalo je stoga na temelju odredbe članka 57. stavka 1. Zakona o upravnim sporovima, tužbeni zahtjev odbiti kao neosnovan.
Poslovni broj: UsII-9/12-6
Zagreb, 27. svibnja 2015.
Predsjednica vijeća Sanja Štefan, v. r.
