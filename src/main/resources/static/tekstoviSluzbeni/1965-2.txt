 gubitka.
(5) Prilikom sudjelovanja u javnoj ponudi prenosivih vrijednosnih papira (inicijalna i sekundarna ponuda, ponuda ograničenom broju ulagatelja i sl.), prenosivi vrijednosni papiri se inicijalno priznaju kao potraživanje u iznosu danog prijedloga sudjelovanja u ponudi. Nakon što je ponuda prihvaćena te je primljena obavijest o prihvaćanju javne ponude prenosivog vrijednosnog papira od ponuditelja odnosno aranžera ili depozitara, ovisi što je ranije, a prenosivom su vrijednosnom papiru dodijeljena sva potrebna obilježja, isti se priznaju u imovini AIF-a sukladno klasifikacijama financijske imovine iz računovodstvene politike AIF-a.
(6) Odredba stavka 5. ovoga članka se na odgovarajući način primjenjuje i na instrumente tržišta novca.
(7) Prenosivi vrijednosni papiri u imovini AIF-a kod uvjetovanih javnih ponuda za otkup vrijednosnih papira vrednuju se od datuma obavijesti depozitara ili ponuditelja odnosno aranžera o prihvaćenoj ponudi od strane ponuditelja po cijeni otkupa iz javne ponude.
(8) Ulaganje u robe priznaje se sukladno odredbama ovoga članka koje se odnose na priznavanje ulaganja u financijsku imovinu po fer vrijednosti kroz račun dobiti i gubitka.
(9) Ulaganja u poslovne udjele/dionice trgovačkih društava u kojima AIF ima između 20% do 50% vlasništva, odnosno značajan utjecaj na poslovanje, osim ako ne dokaže suprotno, u skladu s MRS-om 28 Ulaganja u pridružena društva i zajedničke pothvate (dalje: MRS 28), početno se priznaju po trošku stjecanja.
(10) Ulaganja u poslovne udjele/dionice trgovačkih društava u kojima AIF ima preko 50% vlasništva, odnosno kontrolu u skladu s MRS-om 27 Odvojeni financijski izvještaji (dalje: MRS 27), početno se priznaju po trošku stjecanja.
(11) Iznimno od navedenog u stavcima 9. i 10. ovoga članka ako UAIF odluči vrednovati ulaganja u pridružena društva i ovisna društva AIF-a u skladu s točkom 10. podtočkom b) MRS-a 27, tada se navedena ulaganja početno priznaju sukladno odredbama ovoga članka koje se odnose na priznavanje ulaganja u financijsku imovinu.
(12) Nekretnina se početno mjeri po trošku nabave koji uključuje transakcijske troškove, odnosno po kupovnoj cijeni uvećanoj za sve zakonima predviđene povezane direktne troškove stjecanja nekretnine.
(13) Prilikom ulaganja u nekretnine UAIF je dužan osigurati da kupovna cijena nekretnine ne odstupa od cijena koje se postižu na aktivnom tržištu ostvarenih između stranaka koje nemaju određen ili poseban odnos, nisu povezane osobe i u bitnome ne odstupa od procjene ovlaštenog procjenitelja.
(14) Potraživanja ili obveze po osnovi kamata i sličnih prava i obveza AIF-a, priznaju se u imovini ili obvezama AIF-a po utvrđivanju imateljevog prava.
(15) Potraživanja za dividende ili udjele u dobiti priznaju se u imovini AIF-a na prvi dan od kojeg se dionicom trguje bez prava na dividendu (ex dividend date).
(16) Iznimno od stavka 15. ovoga članka, UAIF može priznati potraživanja za dividende ili udjele u dobiti u imovini AIF-a na dan utvrđivanja imateljevog prava, a temeljem odluke o isplati dividende ili raspodjeli dobiti nadležnog organa trgovačkog društva (npr. glavne skupštine ili skupštine) ili zaprimljene obavijesti od depozitara.
(17) Promjene nad imovinom i obvezama AIF-a u poslovnim knjigama AIF-a evidentiraju se na osnovu urednih i vjerodostojnih knjigovodstvenih isprava.
(18) Imovina i obveze koje su stečene u stranoj valuti i naknadno mjerenje imovine i obveza AIF-a denominiranih u stranoj valuti preračunava se u kunsku protuvrijednost primjenom srednjeg tečaja Hrvatske narodne banke važećem za dan vrednovanja, ili po tečaju koji proizlazi iz ugovornog odnosa vezanog za tu transakciju. Ako valuta u kojoj je imovina denominirana nije uvrštena na tečajnici Hrvatske narodne banke, za preračun se primjenjuju srednji tečajevi za euro ili valute uz koju je vezana valuta u kojoj je imovina denominirana objavljena na financijsko-informacijskom servisu. Vrijednosti izražene u eurima ili valuti uz koju je vezana valuta u kojoj je