 povjerenstva imenuje dopredsjednika povjerenstva.
Povjerenstva mogu imenovati stručne odnosno ekspertne radne grupe za obavljanje određenih poslova.
Način rada povjerenstava uredit će se Poslovnikom o radu povjerenstava.
1. Povjerenstvo za medicinsku etiku i deontologiju
Članak 25.
Povjerenstvo za medicinsku etiku i deontologiju obavlja sljedeće poslove:
1. oblikuje Kodeks medicinske etike i deontologije,
2. prati i nadzire provođenje pravila medicinske etike i deontologije te poduzima odgovarajuće mjere u slučaju njihovog kršenja,
3. raspravlja i daje mišljenje odnosno tumačenje o pojedinim pitanjima iz medicinske etike i deontologije,
4. nadzire poštivanje etičkih principa u ostvarivanju prava građana na zdravstvenu zaštitu,
5. koordinira odnose među članovima te aktivno sudjeluje u rješavanju eventualno nastalih sporova,
6. svoj rad koordinira s ostalim tijelima Komore,
7. poduzima potrebne prethodne radnje za provođenje postupka pred Sudom Komore,
8. surađuje s Nacionalnim etičkim povjerenstvom za biomedicinu, etičkim povjerenstvima Zbora, drugih komora i zdravstvenih ustanova,
9. obavlja i druge poslove predviđene zakonom, ovim Statutom te drugim općim aktima Komore.
U slučaju sumnje u povrede odredaba Kodeksa medicinske etike i deontologije prilikom pružanja zdravstvene usluge, Povjerenstvo može:
– pokrenuti disciplinski postupak pred Časnim sudom.
2. Povjerenstvo za stručna pitanja i stručni nadzor
Članak 26.
Povjerenstvo za stručna pitanja i stručni nadzor vodi brigu i nadzor o opsegu i kvaliteti stručnog djelovanja, te o drugim stručnim pitanjima.
Povjerenstvo za stručna pitanja i stručni nadzor obavlja sljedeće poslove:
1. sudjeluje pri utvrđivanju standarda i normativa zdravstvenih usluga,
2. daje stručna mišljenja kod pripreme propisa koji utječu na razvoj zdravstvene struke,
3. sudjeluje u pripremi prijedloga mreže zdravstvene djelatnosti s ministarstvom nadležnim za zdravstvo,
4. razmatra, daje mišljenje i utvrđuje stajalište i o drugim stručnim pitanjima,
5. surađuje sa stručnim društvima i medicinskim fakultetima, a po potrebi i s ministarstvom nadležnim za zdravstvo,
6. vodi brigu i nadzor o opsegu i kvaliteti stručnog djelovanja liječnika,
7. pruža zaštitu građanima u ostvarivanju prava s obzirom na kakvoću, sadržaj i vrstu zdravstvene usluge koja im se pruža,
8. vodi brigu o unapređivanju vrsnoće stručnog djelovanja, opreme i organizacije zdravstvene zaštite,
9. surađuje sa zdravstvenom inspekcijom u provedbi zdravstveno-inspekcijskog nadzora,
10. svoj rad koordinira s ostalim tijelima Komore,
11. poduzima potrebne prethodne radnje za provođenje postupka pred Sudom Komore,
12. promiče znanstvene postupke dijagnostike i liječenja, a suzbija nadriliječništvo,
13. obavlja i druge poslove određene zakonom, ovim Statutom te drugim općim aktima Komore.
U slučaju sumnje na nestručno obavljanje liječničke profesije, Povjerenstvo može:
– pokrenuti disciplinski postupak pred Časnim sudom.
3. Povjerenstvo za medicinsku izobrazbu liječnika
Članak 27.
Povjerenstvo za medicinsku izobrazbu liječnika obavlja sljedeće poslove:
1. brine se za postizanje i održavanje stručne osposobljenosti prema standardima suvremene medicinske znanosti,
2. predlaže grane specijalizacije, trajanje i program specijalizacija i užih specijalnosti ministarstvu nadležnom za zdravstvo,
3. daje mišljenje ministarstvu nadležnom za zdravstvo o uvjetima, sadržaju i načinu provođenja pripravničkog staža,
4. nadzire i vrednuje oblike trajne medicinske izobrazbe,
5. predlaže sadržaj, rokove i postupak provjere stručnosti liječnika,
6. određuje sadržaj i način provođenja disciplinske mjere dodatne izobrazbe izrečene na temelju odluke Suda Komore u disciplinskom postupku.
7. surađuje s medicinskim fakultetima i resornim ministarstvima u pogledu potrebnog broja studenata, sadržaja i oblika dodiplomske i poslijediplomske nastave,
8. organizira trajnu izobrazbu samostalno ili u suradnji sa stručnim društvima i medicinskim fakultetima ili odgovarajućim