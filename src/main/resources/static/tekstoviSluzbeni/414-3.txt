 predstavništvima u Republici Hrvatskoj, tijelima državne vlasti u drugim državama u pitanjima iz svoje nadležnosti.
Pored poslova iz stavka 1. ovog članka Kabinet za vanjsku i europsku politiku obavlja poslove organizacije i pripreme programa aktivnosti Predsjednice Republike u navedenim područjima te ostale poslove po nalogu predstojnika Ureda i savjetnika za vanjsku i europsku politiku.
Kabinet za unutarnju politiku, odnose s Hrvatskim saborom i Vladom Republike Hrvatske
Članak 14.
Kabinet za unutarnju politiku, odnose s Hrvatskim saborom i Vladom Republike Hrvatske obavlja poslove izrade stručnih materijala i priprema iz područja ustavno-pravnih pitanja, političkog i izbornog sustava, unutarnjih poslova, pravosuđa, državne uprave, lokalne i područne (regionalne) samouprave; poslove koordinacije i suradnje s tijelima zakonodavne i izvršne vlasti i jedinicama lokalne i područne (regionalne) samouprave; razmatra zakone i druge propise te obavlja poslove pismene i usmene korespondencije s tijelima državne vlasti u pitanjima iz svoje nadležnosti.
Pored poslova iz stavka 1. ovog članka Kabinet za unutarnju politiku, odnose s Hrvatskim saborom i Vladom Republike Hrvatske obavlja poslove organizacije i pripreme programa aktivnosti Predsjednice Republike u navedenim područjima, te obavlja ostale poslove po nalogu predstojnika Ureda i savjetnika za unutarnju politiku.
Kabinet za gospodarstvo
Članak 15.
Kabinet za gospodarstvo obavlja poslove izrade stručnih materijala i priprema iz područja gospodarstva, trgovine, poljoprivrede, turizma, monetarnog sustava, financijskog i bankarskog sustava, carinskog sustava i carinske politike, zapošljavanja, tržišta rada, financiranja javnih potreba, državnog proračuna i izvanproračunskih fondova; razmatra zakone i druge propise u pitanjima iz svoje nadležnosti te obavlja poslove pismene i usmene korespondencije s tijelima državne vlasti, trgovačkim društvima, sindikatima, Hrvatskom gospodarskom komorom, Hrvatskom udrugom poslodavaca i drugim subjektima u pitanjima iz svoje nadležnosti.
Pored poslova iz stavka 1. ovog članka Kabinet za gospodarstvo obavlja poslove organizacije i pripreme programa aktivnosti Predsjednice Republike u navedenim područjima te obavlja i druge poslove po nalogu predstojnika Ureda i savjetnika za gospodarstvo.
Kabinet za društvene djelatnosti
Članak 16.
Kabinet za društvene djelatnosti obavlja poslove izrade stručnih materijala i priprema iz područja kulture, odgoja i obrazovanja, znanosti, informiranja i medija, civilnog društva športa, tehničke kulture, zdravstvene zaštite i zdravstvenog i mirovinskog osiguranja, radnih odnosa, javnih službi, socijalne skrbi, položaja i zaštite prava vjerskih zajednica, zaštite i promicanja ljudskih prava i prava manjina u Republici Hrvatskoj; razmatra zakone i druge propise te obavlja poslove pismene i usmene korespondencije s tijelima državne vlasti u pitanjima iz svoje nadležnosti.
Pored poslova iz stavka 1. ovog članka Kabinet za društvene djelatnosti obavlja poslove organizacije i pripreme programa aktivnosti Predsjednice Republike u navedenim područjima te obavlja i druge poslove po nalogu predstojnika Ureda i savjetnika za društvene djelatnosti.
Kabinet za mlade
Članak 17.
Kabinet za mlade obavlja poslove izrade stručnih materijala i priprema iz područja politike mladih koja se odnosi na podizanje razine obrazovne strukture mladih, podizanja razine uključenosti mladih u društvene procese; obavlja poslove izrade stručnih materijala i priprema koji se odnose na zaštitu zdravlja mladih, promociju sportskih aktivnosti i zdravog života te prevenciju ovisnosti; obavlja poslove usklađivanja s politikama mladih Europske unije poglavito u odnosu podizanje razine zapošljavanja i životnog standarda mladih; razmatra zakone i druge propise te obavlja poslove pismene i usmene korespondencije s tijelima državne vlasti u pitanjima iz svoje nadležnosti.
Pored poslova iz stavka 1. ovog članka Kabinet za mlade obavlja poslove organizacije i