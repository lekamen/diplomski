109 25.11.2016 Rješenje Zavoda za unapređivanje zaštite na radu klasa: UP/I-115-01/16-01/29, urbroj: 425-02/2-16-4 od 21. studenoga 2016.
ZAVOD ZA UNAPREĐIVANJE ZAŠTITE NA RADU
2362
Na zahtjev društva STSI d.o.o. iz Zagreba, Lovinčićeva 4, OIB: 99172175603, a na temelju članka 83. stavka 4. točka 9. Zakona o zaštiti na radu (»Narodne novine«, br. 71/14., 118/14. i 154/14.), Zavod za unapređivanje zaštite na radu (dalje: Zavod) donosi
RJEŠENJE
I.
STSI d.o.o. iz Zagreba, Lovinčićeva 4, OIB: 99172175603, ispunjava uvjete za obavljanje poslova zaštite na radu, te se ovlašćuje za obavljanje sljedećih poslova:
1. ispitivanja radne opreme
2. ispitivanja u radnom okolišu
a) ispitivanja fizikalnih čimbenika
b) ispitivanja kemijskih čimbenika.
O obavljenim ispitivanjima navedena pravna osoba obvezna je izdavati i čuvati isprave te voditi evidenciju.
II.
Poslove iz točke I. ovog Rješenja navedena pravna osoba može obavljati dok ispunjava uvjete propisane Pravilnikom o ovlaštenjima za poslove zaštite na radu (»Narodne novine«, br. 112/14. i 84/15.), a o svim promjenama koje se odnose na ispunjavanje propisanih uvjeta, pravna osoba je dužna obavijestiti ovaj Zavod odmah po nastanku promjene.
III.
Ovo Rješenje objavit će se u »Narodnim novinama«.
Klasa: UP/I-115-01/16-01/29
Urbroj: 425-02/2-16-4
Zagreb, 21. studenoga 2016.
Ravnatelj Vitomir Begović, v. r.
