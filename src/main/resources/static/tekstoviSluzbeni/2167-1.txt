 natječaja. U slučaju da HURA ima ili stekne saznanja da natječaj odstupa od preporuka iz ovih uputa, HURA će oglašivaču na to skrenuti pozornost te pojasniti prednosti rješenja iz ovih uputa.
HURA će u svojim kontaktima s oglašivačem, kako pisanim tako i usmenim, nastupati afirmativno i edukativno te oglašivaču pojasniti razloge zbog kojih je primjena Uputa svrhovita i korisna i za samog oglašivača i tržišno komuniciranje u Hrvatskoj općenito. HURA će oglašivaču stajati na raspolaganju za sva pitanja koja oglašivač bude imao glede pravila natječaja u odnosu na sadržaj ovih uputa i preporuke HURA-e o najboljoj europskoj praksi u provođenju natječajnih postupaka.
HURA tijekom trajanja natječaja nije ovlaštena i neće informacije o natječaju, bilo prikupljene od članica ili oglašivača, otkrivati nijednoj članici HURA-e te nijedna članica HURA-e nije ovlaštena zatražiti ni dobiti takve informacije na uvid.«
2. Predložene mjere, uvjeti i rokovi iz točke 1. izreke ovoga rješenja ocjenjuju se dostatnima za otklanjanje mogućih negativnih učinaka i ponovnu uspostavu tržišnog natjecanja.
3. Nalaže se poduzetniku HURA gospodarsko interesno udruženje društava za tržišno komuniciranje, sa sjedištem u Zagrebu, ulica grada Vukovara 271, da u roku od 30 dana od dostave ovog rješenja, na svojim mrežnim stranicama objavi dokument Upute za uspješnu provedbu natječaja izmijenjen sukladno točki 1. izreke.
Rok izvršenja: trideset (30) dana od dana dostave rješenja.
4. Nalaže se poduzetniku HURA gospodarsko interesno udruženje društava za tržišno komuniciranje, sa sjedištem u Zagrebu, Ulica grada Vukovara 271, da Agenciji za zaštitu tržišnog natjecanja dostavi Upute za uspješnu provedbu natječaja izmijenjene sukladno točki 1. izreke, kao dokaz izvršenja mjera i uvjeta iz točke 1. izreke.
Rok izvršenja: četrdeset pet (45) dana od dana dostave rješenja.
5. Predložene mjere, uvjeti i rokovi iz točke 1. izreke ovoga rješenja ovim rješenjem postaju obvezni za poduzetnika HURA gospodarsko interesno udruženje društava za tržišno komuniciranje, sa sjedištem u Zagrebu, Ulica grada Vukovara 271.
6. Utvrđuje se da, nakon ispunjenja naloga iz točke 4. izreke ovoga rješenja, nema uvjeta za daljnje vođenje postupka protiv poduzetnika HURA gospodarsko interesno udruženje društava za tržišno komuniciranje, sa sjedištem u Zagrebu, Ulica grada Vukovara 271, u ovom predmetu.
7. Ako Agencija za zaštitu tržišnog natjecanja utvrdi da se poduzetnik ne pridržava utvrđenih mjera, uvjeta i rokova iz točke 1., odnosno naloga iz točaka 3. i 4. izreke ovoga rješenja, takvo postupanje smatrat će se povredom Zakona o zaštiti tržišnog natjecanja, što će se utvrditi posebnim rješenjem kojim će se izreći i upravno-kaznena mjera.
7. HURA gospodarsko interesno udruženje društava za tržišno komuniciranje, sa sjedištem u Zagrebu, Ulica grada Vukovara 271, obveznik je plaćanja upravne pristojbe u iznosu od 35.000,00 kuna. Upravna pristojba uplaćuje se u korist Državnog proračuna Republike Hrvatske.
Rok izvršenja: osam (8) dana od dana dostave ovoga rješenja.
8. Ovo rješenje bit će objavljeno u »Narodnim novinama«, kao i na internetskoj stranici Agencije.
Obrazloženje
1. Pokretanje postupka utvrđivanja narušavanja tržišnog natjecanja
Agencija za zaštitu tržišnog natjecanja (dalje: Agencija), je na temelju članka 38. stavka 1. i članka 39. Zakona o zaštiti tržišnog natjecanja (»Narodne novine«, brojevi: 79/09 i 80/13; dalje: ZZTN), zaključkom klase: UP/I 034-03/2014-01/017, urbroja: 580-04/74-2014-002 od 8. srpnja 2014. po službenoj dužnosti pokrenula postupak protiv poduzetnika HURA gospodarsko interesno udruženje društava za tržišno komuniciranje, sa sjedištem u Zagrebu, Ulica grada Vukovara 271 (dalje: HURA), radi utvrđivanja predstavljaju li određene odredbe dokumenta Upute za uspješnu provedbu natječaja (dalje: Upute) narušavanje tržišnog natjecanja u smislu članka 8. ZZTN-a koji uređuje zabranjene sporazume.
Riječ je o Uputama koje su do 16. srpnja 2014. bile objavljene na