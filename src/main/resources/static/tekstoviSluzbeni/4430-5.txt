 se ne odnosi na sekundarnu dodjelu adresa i brojeva u skladu sa člankom 70. stavkom 3. ovog Zakona, pri čemu operator ima pravo samo na naknadu troškova primarne dodjele za uporabu adresa i brojeva – adrese i brojevi dodijeljeni sekundarnom dodjelom drugim operatorima i krajnjim korisnicima usluga moraju biti dostupni iz svih elektroničkih komunikacijskih mreža u Republici Hrvatskoj.
U postupku koji je prethodio donošenju osporenog rješenja utvrđeno je nedvojbeno da je IT Jedan d.o.o. iznajmio Kronu d.o.o. zemljopisne brojeve za pružanje usluge s posebnom tarifom te time omogućio njihovu uporabu protivno Planu numeriranja. U konkretnom slučaju radi se o brojevima koji su primarno dodijeljeni tužitelju, a koji je prenio pravo na IT Jedan d.d. koji je kasnije te brojeve iznajmio Kronu d.o.o.
S obzirom na navedeno utvrđenje kako je tužitelj odgovoran za pravilnu uporabu primarno dodijeljenih brojeva pravilno je naloženo tužitelju da onemogući pružanje usluge s posebnom tarifom sa bilo kojeg broja koji nije u Planu numeriranja namijenjen pružanju usluge s posebnom tarifom.
Što se tiče dostupnosti brojeva iz elektroničkih komunikacijskih mreža u Republici Hrvatskoj utvrđeno je da sporni brojevi koje je zvao inspektor nisu bili dostupni iz mreže u Republici Hrvatskoj pri tome nije od utjecaja je li Kron d.o.o. slao krivi signal da je broj nedostupan ili je broj zaista bio i nedostupan.
Naime, odredbom članka 73. ZEK-a jasno je propisano da operator kojim su brojevi primarno dodijeljeni snosi odgovornost za njihovu dostupnost iz mreže u Republici Hrvatskoj te sve da je i točna tvrdnja da je Kron d.o.o. slao krivi signal tužitelj kao operator kojim su primarno dodijeljeni brojevi bio je dužan sukladno citiranoj odredbi članka 73. ZEK-a otkloniti propuste i omogućiti da pozivatelji dobiju ispravan signal zauzeća linije, ako je linija bila doista zauzeta.
Kako tužitelj nije ispunio svoju obavezu iz članka 73. ZEK-a i osigurao dostupnost primarno dodijeljenih brojeva iz elektroničkih komunikacijskih mreža u Republici Hrvatskoj pravilno je tužitelju naloženo da odmah po primitku rješenja omogući dostupnost svih primarno dodijeljenih brojeva u svojoj mreži iz svih elektroničkih komunikacijskih mreža u Republici Hrvatskoj.
Isto tako je pravilno točkom VI. rješenja sukladno odredbama članka 139. i 142. Zakona o općem upravnom postupku (»Narodne novine« 47/09) odlučeno, da u ukoliko tužitelj ne započne odmah postupati prema navedenom rješenju izreći će se odgovornoj osobi novčana kazna u navedenom iznosu, a u slučaju daljnjih neizvršavanja bit će izrečena nova veća novčana kazna.
S obzirom na sve navedeno trebalo je temeljem odredbe čanka 57. stavka 1. Zakona o upravnim sporovima (»Narodne novine« 20/10., 143/12. i 152/14.) presuditi kao u izreci.
Odluka o objavi presude u »Narodnim novinama« temelji se na odredbi članka 14. stavka 8. ZEK-a.
Poslovni broj: UsII-201/15-8 Zagreb, 9. lipnja 2016.
Predsjednica vijeća Ljiljana Karlovčan-Đurović, v. r.
