47 28.04.2015 Pravilnik o provedbi Sheme školskog voća i povrća
MINISTARSTVO POLJOPRIVREDE
930
Na temelju članka 8. stavka 2. Zakona o poljoprivredi (»Narodne novine« broj 30/15) ministar poljoprivrede donosi
PRAVILNIK
O PROVEDBI SHEME ŠKOLSKOG VOĆA I POVRĆA
UVODNE ODREDBE
Članak 1.
Ovim Pravilnikom uređuju se:
(a) ciljna skupina
(b) razdoblje provedbe
(c) prihvatljivi proizvodi
(d) prihvatljivi troškovi
(e) prateće mjere
(f) načini isporuke i raspodijele
(g) način odabira dobavljača
(h) monitoring i evaluacija
(i) administrativna kontrola i kontrola na terenu
(j) inspekcijski nadzor.
Članak 2.
Ovaj Pravilnik sadrži odredbe koje su u skladu sa sljedećim aktima Europske unije:
– Uredba (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (SL L 347, 20. 12. 2013.) (u daljnjem tekstu: Uredba (EU) br. 1308/2013 Europskog parlamenta i Vijeća)
– Uredba Komisije (EZ) br. 288/2009 od 7. travnja 2009. o utvrđivanju detaljnih pravila za provedbu Uredbe Vijeća (EZ) br. 1234/2007 vezano uz potpore Zajednice za opskrbu voćem i povrćem, prerađenim voćem i povrćem i proizvodima od banana za djecu u obrazovnim ustanovama, u okviru Sheme školskog voća (SL L 97, 8. 4. 2009.) (u daljnjem tekstu: Uredba Komisije (EZ) br. 288/2009)
– Uredba Komisije (EZ) br. 1913/2006 od 20. prosinca 2006. o utvrđivanju detaljnih pravila za primjenu agromonetarnog sustava za euro u poljoprivredi i o izmjenama i dopunama određenih uredbi (SL L 365, 21. 12. 2006.) (u daljnjem tekstu: Uredba Komisije (EZ) br. 1913/2006).
Definicije
Članak 3.
Pojedini pojmovi u smislu ovoga Pravilnika imaju sljedeće značenje:
1. Shema školskog voća i povrća je sustav potpora Europske unije distribuciji voća i povrća djeci u odgojno-obrazovnim ustanovama koji ima za cilj promicanje uravnotežene prehrane i dobrih prehrambenih navika.
2. Ciljna skupina su učenici od 1. do 8. razreda osnovnih škola na području Republike Hrvatske.
3. Razdoblje provedbe je period koji obuhvaća dvije kalendarske godine, a počinje 1. kolovoza i završava 31. srpnja sljedeće godine.
4. Dobavljač voća i povrća je pravna ili fizička osoba koja isporučuje voće i povrće školama koje sudjeluju u Shemi školskog voća i povrća.
5. Škola je odgojno-obrazovna ustanova koja sudjeluje u Shemi školskog voća i povrća, a nadležna je za organiziranje raspodijele voća i povrća i pratećih mjera.
6. Podnositelj Zahtjeva za potporu za isporuku voća i povrća je dobavljač voća i povrća odobren za isporuku voća i povrća školama koje sudjeluju u Shemi školskog voća i povrća.
7. Podnositelj Zahtjeva za potporu za monitoring i evaluaciju je tijelo odobreno za monitoring i evaluaciju utjecaja Sheme školskog voća i povrća na prehrambene navike i zdravlje školske djece.
8. Podnositelj Zahtjeva za potporu za komunikaciju je tijelo odobreno za komunikaciju u okviru Sheme školskog voća i povrća.
Nadležna tijela
Članak 4.
(1) Nadležna tijela i njihove zadaće u provedbi uredbi iz članka 2. ovoga Pravilnika su:
(a) ministarstvo nadležno za poljoprivredu koje:
– odobrava podnositelja Zahtjeva za potporu za komunikaciju u okviru Sheme školskog voća i povrća
(b) ministarstvo nadležno za zdravlje koje:
– odobrava podnositelja Zahtjeva za potporu za monitoring i evaluaciju u okviru Sheme školskog voća i povrća
– potvrđuje Listu prihvatljivih proizvoda.
(c) ministarstvo nadležno za obrazovanje koje:
– potvrđuje spisak škola i broj učenika koji sudjeluju u Shemi školskog voća i povrća.
(d) Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja) koja:
– odobrava podnositelja Zahtjeva za potporu za isporuku voća i povrća
– dodjeljuje potporu
– obavlja administrativnu kontrolu i kontrolu na terenu podnositelja Zahtjeva za potporu u okviru Sheme školskog voća i povrća.
(2) Ministarstva iz stavka 1.