Ured za razminiranje Vlade Republike Hrvatske.
Članak 9.
(1) HCR kao pravna osoba s javnim ovlastima obavlja poslove:
– prikupljanja i obrade podataka o područjima i objektima zagađenim MES-om, NUS-om ili njihovim dijelovima
– vođenja evidencija o razminiranim područjima i/ili građevinama, o MSP-u i pronađenom i uništenom MES-u, NUS-u i njihovim dijelovima
– obilježavanja MSP-a
– općeg izvida – analize i dopunskog općeg izvida MSP-a
– izrade Idejnih planova razminiranja i Izvedbenih planova tehničkog izvida
– kontrole kvalitete razminiranja na radilištu
– izdavanja Potvrde o isključenju razminiranog područja i/ili građevine iz MSP-a.
(2) HCR obavlja i poslove:
– tehničkog izvida MSP-a primjenom odobrenih metoda
– pružanja stručne pomoći i davanja potrebnih podataka nadležnim tijelima o opasnostima od MES-a, NUS-a i njihovih dijelova
– informiranja i edukacije stanovništva o opasnostima od MES-a, NUS-a i njihovih dijelova te poduzimanja mjera zaštite i spašavanja stanovništva u suradnji s Državnom upravom za zaštitu i spašavanje, Ministarstvom i Uredom za razminiranje Vlade Republike Hrvatske
– suradnje s međunarodnim subjektima u humanitarnom razminiranju.
(3) HCR poslove iz stavka 1. ovoga članka ne može povjeriti drugim pravnim ili fizičkim osobama.
(4) HCR obavljanje poslova iz stavka 2. podstavka 1. ovoga članka, koji se odnose na poslove ručne detekcije mina, strojne pripreme površina i pregleda površina psima za detekciju mina, može, na pojedinim površinama i/ili građevinama utvrđenim Izvedbenim planom tehničkog izvida, ustupiti ovlaštenim pravnim osobama ili obrtnicima, sukladno propisima kojima se uređuje postupak javne nabave.
2. UVJETI ZA OBAVLJANJE POSLOVA RAZMINIRANJA
Članak 10.
(1) Poslove razminiranja ručnom detekcijom mina, poslove strojne pripreme površine i poslove pregleda površine psima za detekciju mina, može obavljati pravna osoba (u daljnjem tekstu: ovlaštena pravna osoba) ili obrtnik, koja ima odobrenje Ministarstva za obavljanje tih poslova.
(2) Ovlaštenim pravnim osobama i/ili obrtnicima, koji su podnijeli zahtjev za obavljanje više poslova iz stavka 1. ovoga članka, a ispunjavaju uvjete iz članaka 11., 12. i 13. ovoga Zakona, Ministarstvo izdaje jedno rješenje kojim se odobrava obavljanje svih poslova za koje podnositelj zahtjeva ispunjava uvjete.
Članak 11.
(1) Uz zahtjev za izdavanje rješenja o odobrenju za obavljanje poslova razminiranja ručnom detekcijom mina, prilaže se:
– ugovor o radu sklopljen sa zaposlenicima u punom radnom vremenu za najmanje pet zaposlenika koji posjeduju uvjerenje o položenom stručnom ispitu za pirotehničara, od kojih najmanje jedan zaposlenik posjeduje uvjerenje o položenom stručnom ispitu za voditelja radilišta te prijave na tijela mirovinskog i zdravstvenog osiguranja
– rješenje Ministarstva o odobrenju za obavljanje poslova miniranja pri razminiranju ili ugovor o poslovnoj suradnji s ovlaštenom pravnom osobom koja posjeduje odobrenje za miniranje pri razminiranju Ministarstva, izdano po posebnim propisima s otkaznim rokom koji ne smije biti kraći od mjesec dana
– police osiguranja za prijavljene zaposlenike
– dokaz o posjedovanju osobne zaštitne opreme (najmanje pet zaštitnih prsluka sa štitnikom za prepone i pet zaštitnih kaciga s vizirom) te posjedovanju sredstava rada (najmanje pet ručnih detektora metala) s pripadajućim ocjenama sukladnosti
– podaci o odgovornoj osobi u pravnoj osobi ili kod obrtnika
– opći akt kojim su određena radna mjesta zaposlenika u pravnoj osobi, stručna sprema i opis poslova za svako radno mjesto s posebnim uvjetima rada, ovjeren od odgovorne osobe pravne osobe ili obrtnika.
(2) Ako zaposlenici iz stavka 1. podstavka 1. ovoga članka ne posjeduju iskaznicu protuminskog djelovanja, mogu istodobno s podnošenjem zahtjeva za izdavanje rješenja iz stavka 1. ovoga članka podnijeti i zahtjev za izdavanje iskaznice protuminskog djelovanja, uz koji prilažu dokaze iz članka 101. stavka 2. ovoga Zakona.
Članak 12.
(1) Uz zahtjev za izdavanje rješenja o