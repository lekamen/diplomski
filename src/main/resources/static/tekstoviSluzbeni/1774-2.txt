 tužbu Hrvatska agencija za poštu i elektroničke komunikacije ocijenjene navode pogrešnim navode tužitelja o obvezi sklapanja aneksa u svrhu regulacije klimatizacije u kolokacijskim prostorima. Obveze vezane uz ugradnju i korištenje klimatizacijskih uređaja u kolokacijskim prostorima kako za tužitelja tako i za operatore korisnike propisane su Standardom ponudom za uslugu izdvojenog pristupa lokalnoj petlji. Navodi Poglavlje vrijedeće Standardne ponude pod naslovom »Tehnički uvjeti kolokacije vezano uz kolokacijski prostor« u kojem se utvrđuju obveze tužitelja vezano uz osiguranje odgovarajućih klimatizacijskih uvjeta u kolokacijskim prostorima u svrhu osiguranja stabilnog rada opreme operatora korisnika. Poglavlje precizno definira obveze operatora korisnika vezano uz snošenje troškova korištenja i održavanja ugrađenih klimatizacijskih uređaja, a Standardnom ponudom nije propisana obveza sklapanja aneksa u svrhu osiguranja ispunjenja navedenih obveza kako od strane tužitelja tako i od strane operatora korisnika. Nesklapanjem aneksa stranke nisu oslobođene svojih obveza vezano uz klimatizaciju u kolokacijskim prostorima, pa obzirom da sklapanje aneksa, obrazac kojeg je i prilog Standardnoj ponudi, nije propisano kao uvjet za uređenje odnosa vezano uz klimatizaciju u kolokacijskim prostorima, operatorima korisnicima ne može biti određena obveza sklapanja aneksa. Posebno ističe da je u rješenju jasno istaknuto da to ne utječe na pravo tužitelja da naplati troškove ugradnje i korištenje klimatizacijskih uređaja ukoliko su isti u skladu s propisanim u vrijedećim standardnim ponudama, pa drži neosnovanim navod tužitelja da se operatorima korisnicima omogućuje da se ugrađenom klimatizacijskom opremom koriste bez pravne osnove i plaćanja pripadajućih troškova. Iz tog razloga nije osnovan ni navod tužitelja da HAKOM nije obrazložio zbog čega smatra da nema pravne osnove za prihvaćanje zahtjeva tužitelja za sklapanje aneksa s obzirom na to da su razlozi odbijanja zahtjeva tužitelja u obrazloženju i jasno navedeni. HAKOM smatra da je irelevantno u postupku utvrđivati činjenicu da li su operatori, u ovom slučaju Metronet telekomunikacije d.d. i Amis d.o.o. bili korisnici kolokacijskih prostora za opremu za koju je prema disipacijskoj snazi bilo potrebno koristiti klimatizacijske usluge u skladu sa Standardnom ponudom i snositi troškove ugradnje i održavanja, s obzirom na to da su obveze tužitelja vezano za ugradnju klimatizacijske opreme u kolokacijskim prostorima ovisne o zahtjevima operatora korisnika. Operatori korisnici mogu od tužitelja kao vlasnika kolokacijskih prostora zatražiti ugradnju klimatizacijske opreme ukoliko ocijene da je to potrebno u svrhu osiguranja stabilnog rada njihove opreme u kolokacijskim prostorima. Smatra nespornim među strankama da su klimatizacijski uređaji ugrađeni u kolokacijske prostorije koje dijele stranke u predmetnom postupku te da Metronet telekomunikacije d.d. nije podnio niti jedan zahtjev za ugradnju klimatizacijskih uređaja, a Amis Telekom d.o.o. podnio samo jedan zahtjev. Vezano uz zahtjev koji se odnosi na troškove ugradnje i održavanja, a obzirom na to da su iznosi koje je tužitelj ovlašten obračunati po osnovi ugradnje i korištenja klimatizacijskih uređaja odlučeni u postupku dovršenom rješenjem HAKOM-a od 16. veljače 2009. godine HAKOM navodi da nije o tome odlučivao (klasa: UP/I-344-08/08-01/00006, urbroj: 376-04-09-7MB/ŽK). U odnosu na pogrešnu primjenu materijalnog prava ističe da tužitelj u tužbi ne navodi niti jednu odredbu koju bi tuženik povrijedio osporenim rješenjem, pa se ne može očitovati na takve paušalne navode tužitelja.
Predlaže stoga Sudu da tužbu odbije kao neosnovanu.
U odgovoru na tužbu zainteresirana osoba Metronet telekomunikacije d.d. iz Zagreba, Ulica grada Vukovara 269d u slučaju pravovremenosti tužbe osporava osnov tužbe i tužbenog zahtjeva jer pobijana odluka tuženika je detaljno obrazložena, donesena temeljem pravilne primjene pravnih propisa, a u postupku koji je