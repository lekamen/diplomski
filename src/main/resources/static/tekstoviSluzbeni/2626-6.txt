 predlagatelja te ga utvrditi osnovanim.
Naime i u trenutnoj sudskoj praksi, kako domaćih sudova tako i Europskog suda za ljudska prava, postojanje emotivne privrženosti djece roditelju sa kojim žive, čak i ako se radi o roditelju koji je nezakonito odveo ili zadržao dijete u drugoj zemlji, te time povezana očita psihička trauma koju bi dijete pretrpjelo vraćanjem drugom roditelju, u okolinu koja je za njega strana, predstavlja ispunjenje pretpostavki propisnih čl. 13. st. 1. točka b) Konvencije.
Također, u okolnostima kada je takav povratak uvjetovan povratkom i roditelja sa kojim je dijete više povezano, traži se od roditelja koji traži povratak djeteta da osigura i dokaže kako je i drugom roditelju osiguran nesmetan povratak ali i socioekonomski uvjeti za siguran život sa mlt. djetetom.«
6.1. Odlučujući u drugostupanjskom postupku, Županijski sud u Zagrebu žalbu podnositelja ocijenio je neosnovanom i potvrdio prvostupanjsko rješenje. U obrazloženju svog rješenja između ostalog naglasio je i sljedeće:
»Ispitivanjem pobijanog rješenja i postupka koji je prethodio nisu utvrđene bitne povrede postupka na koje ovaj sud pazi po službenoj dužnosti (čl. 365. st. 2. u vezi s čl. 381. ZPP-a i pravnim pravilom iz paragrafa 21. st. 1. Zakona o sudskom vanparničnom postupku (Službeni list, broj: 45/1934., 175/1934./ i Zakona o načinu primjene pravnih propisa donesenih prije 6. travnja 1941. /Narodne novine, broj: 73/1991., dalje u tekstu: ZSVP-a).
Odlučio je sud prvog stupnja o zahtjevu iz svoje stvarne nadležnosti s osobama koje mogu biti stranke u postupku i pravilno su zastupane, a vezano za koji zahtjev ne teče drugi postupak niti je pravomoćno odlučeno, rješenjem jasnih razloga, sukladno stanju spisa koje je moguće ispitati.«
U odnosu na podnositeljeve žalbene razloge koji se odnose na nepravilno utvrđeno činjenično stanje u obrazloženju rješenja je navedeno:
»Nije ostvaren niti žalbeni razlog nepravilno utvrđenog činjeničnog stanja (čl. 355. ZPP-a u vezi s pravnim pravilom iz paragrafa 21. st. 1. ZSVP-a), a niti pogrešne primjene materijalnog prava (čl. 356/2. ZPP-a u vezi s pravnim pravilom iz paragrafa 21. st. 1. ZSVP– a)
Činjenice iz obrazloženja prvostupanjskog rješenja i primijenjeno materijalno pravo prihvaća i ovaj sud ...
Utvrdio je sud prvog stupnja u bitnome sve mjerodavne okolnosti za donošenje odluke po odredbi čl. 13. st. t.1. b) HKGAMOD.
Naime, istom odredbom određeno je da pravno ili administrativno tijelo države kojoj je upućen zahtjev za povratak djeteta, bez obzira na odredbe čl. 1. – 12. HKGAMOD, nije dužno narediti povratak djeteta ukoliko utvrdi da postoji ozbiljan rizik da bi povratkom dijete bilo izloženo fizičkoj opasnosti ili psihičkim traumama ili se na drugi način dijete stavilo u neprihvatljiviji položaj.
S obzirom da je na temelju izvedenih dokaza uz mišljenje stalne sudske vještakinje Profesorice dr. sc. Z. ... i nadležnog Centra za socijalnu skrb ... kao izvjesno utvrđeno da bi povratkom maloljetnog C. u D. bez majke, maloljetni C. bio izložen psihičkim traumama s obzirom da je u dobi od šest (6) godina, da se adaptirao na život u Zagrebu (Republici Hrvatskoj) uz majku kao siguran attachment, to je pravilno sud prvog stupnja pozivom na odredbu čl. 13. st. 1. točka b) HKGAMOD-e odbio predmetni zahtjev, a u prilog čega svakako valja imati u vidu da predlagatelj nije učinio nespornim, niti dokazao da bi i majci maloljetnog C. bio osiguran nesmetan boravak u D., stan i posao, odnosno uvjeti njezine socijalne i financijske samostalnosti za siguran život s maloljetnim C. u D.
Osim toga, pozitivne reakcije maloljetnog C. na oca za potrebe ovog postupka niti nisu bile dovedene u dvojbu pa se irelevantnim ukazuju i žalbeni navodi u dijelu osporavanja zakonitosti prvostupanjskog rješenja zbog toga što i predlagatelj nije bio uključen u opservaciju provedenu u Republici Hrvatskoj.«
7. Podnositelj je 12. ožujka 2014. pred Europskom sudom za ljudska prava (u daljnjem tekstu: ESLJP), pozivom na članak 34.