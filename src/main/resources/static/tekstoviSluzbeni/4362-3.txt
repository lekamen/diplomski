 odgovarajuću potvrdnicu, koji obrazac se objavljuje na internetskim stranicama Ministarstva, dok pomorsko učilište izdaje potvrdnicu u skladu sa člankom 83. ovog Pravilnika.
(5) Potvrdnice iz stavka 4. imaju valjanost bez vremenskog ograničenja.«
Članak 10.
Iza članka 67. dodaje se novi podnaslov »Brodovi na koje se primjenjuje IGF Pravilnik«, a iza navedenog podnaslova dodaju se novi članci 67.a i 67.b koji glase:
»Članak 67.a
(1) Članovi posade kojima su povjerene sigurnosne dužnosti glede brige, korištenja ili postupaka u slučaju nužde u vezi sa gorivom na brodovima na koje se primjenjuje IGF Pravilnik moraju imati Svjedodžbu o dopunskoj osposobljenosti – Rad na brodovima na koje se primjenjuje IGF Pravilnik – radna razina (STCW V/3).
(2) Svjedodžba iz stavka 1. ovoga članka izdat će se pomorcu koji:
– je završio posebnu izobrazbu iz Priloga D50A ovoga Pravilnika
– položi ispit za stjecanje takve svjedodžbe sukladno programu iz Priloga C51A Pravilnika
(3) Uvjet iz stavka 2. ovoga članka nisu dužni ispuniti članovi posade koji posjeduju svjedodžbu iz članka 65. ili 66. ovoga Pravilnika.
(4) Svjedodžba iz stavka 1. ovoga članka ima valjanost za razdoblje od 5 godina od dana izdavanja.
Članak 67.b
(1) Zapovjednik, časnici stroja i ostale osobe izravno odgovorni za brigu o gorivima i sustavima goriva i njihovom korištenju na brodovima na koje se primjenjuje IGF Pravilnik moraju imati Svjedodžbu o dopunskoj osposobljenosti – Rad na brodovima na koje se primjenjuje IGF Pravilnik – upravljačka razina (STCW V/3).
(2) Svjedodžba iz stavka 1. ovoga članka izdat će se pomorcu koji:
– posjeduje svjedodžbu iz članka 67.a ovog Pravilnika
– je završio posebnu izobrazbu iz Priloga D50B ovoga Pravilnika
– položi ispit za stjecanje takve svjedodžbe sukladno programu iz Priloga C51B Pravilnika
– ima najmanje jedan mjesec plovidbene službe koja uključuje najmanje tri ukrcaja goriva na brodove koji prevoze terete na koje se primjenjuje IGF Pravilnik ili je sudjelovao u provedbi najmanje tri prekrcaja goriva na tankerima za ukapljene plinove, i
– ima najmanje tri mjeseca plovidbene službe u posljednjih pet godina na:
• brodovima na koje se primjenjuje IGF Pravilnik; ili
• tankerima koji kao teret prevoze goriva na koja se primjenjuje IGF Pravilnik; ili
• brodovima koji kao gorivo koriste plinove ili goriva sa niskom točkom zapaljivosti.
(3) Uvjet iz stavka 2. ovoga članka u pogledu posebne izobrazbe odnosno polaganja ispita za stjecanje odnosne svjedodžbe nisu dužni ispuniti članovi posade koji posjeduju svjedodžbu iz članka 66. ovoga Pravilnika, te koji ispunjavaju uvjete iz stavka 2. alineja 4. i 5. ovoga članka.
(4) Sudjelovanje pri ukrcaju ili prekrcaju goriva kako je propisano stavkom 2. ovog članka dokazuje se potpisanom izjavom od strane zapovjednika broda, brodara, kompanije ili posrednika.
(5) Svjedodžba iz stavka 1. ovoga članka ima valjanost za razdoblje od 5 godina od dana izdavanja.«
Članak 11.
Članak 95. mijenja se i glasi:
»Članak 95.
(1) Stručne ispite za stjecanje i obnovu svjedodžbi o osposobljenosti iz Dijela trećeg i četvrtog ovoga Pravilnika, pomorci polažu pred ispitnim povjerenstvima.
(2) Članove ispitnih povjerenstava i ispitivače imenuje Ministar.
(3) Prijedlog članova ispitnih povjerenstava koja se osnivaju pri Ministarstvu, i ispitivača daje čelnik ustrojstvene jedinice nadležne za izdavanje svjedodžbi u Ministarstvu, a prijedlog sastava ispitnih povjerenstava koja se osnivaju pri lučkim kapetanijama, i ispitivača, daje lučki kapetan.
(4) Pri određivanju sastava ispitnoga povjerenstva i ispitivača, Ministar može imenovati i potreban broj pripravnika za dužnosti člana povjerenstva.
(5) Pripravnici za članove ispitnoga povjerenstva moraju zadovoljavati sve potrebne uvjete za člana ispitnoga povjerenstva, osim uvjeta koji se odnose na iskustvo.
(6) Članove ispitnoga povjerenstva, ispitivače i tajnike, Ministar imenuje na rok od dvije godine.«
Članak 12.
(1) U članku 102. iza stavka 5. dodaju se novi stavci 6. i 7. koji