ili zabranilo stavljanje na raspolaganje vage na tržištu ili kako bi osiguralo njezin opoziv ili povlačenje s tržišta.
Prijelazne i završne odredbe
Članak 42.
(1) Vage koje su na dan stupanja na snagu ovoga Pravilnika u uporabi mogu se podnositi na redovito i izvanredno ovjeravanje sve dok zadovoljavaju zahtjeve iz propisa na temelju kojih su stavljene u uporabu.
(2) Neće se sprječavati stavljanje na raspolaganje na tržištu i/ili stavljanje u uporabu vaga koje su bile obuhvaćene i koje su zadovoljavale odredbe Pravilnika o mjeriteljskim i temeljnim zahtjevima za neautomatske vage (»Narodne novine« broj 75/13) a koje su stavljene na tržište prije 20. travnja 2016. godine.
(3) Vage koje na dan stupanja na snagu ovoga Pravilnika imaju važeće rješenje o odobrenju tipa mogu se staviti na tržište i/ili u uporabu u Republici Hrvatskoj do dana prestanka važenja rješenja o odobrenju tipa.
Članak 43.
Danom stupanja na snagu ovoga Pravilnika prestaje važiti Pravilnik o mjeriteljskim i temeljnim zahtjevima za neautomatske vage (»Narodne novine« broj 75/13).
Članak 44.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-02/03
Urbroj: 558-01/2-16-1
Zagreb, 4. ožujka 2016.
Zamjenik ravnatelja mr. sc. Božidar Ljubić, dipl. ing., v. r.
DODATAK I. – DODATAK IV.

