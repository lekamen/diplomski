 broj
4. opis promjene.
(4) U slučaju da subjekt u poslovanju s hranom koji posluje u objektu privremeno obustavlja obavljanje neke (jedna ili više) od odobrenih djelatnosti, dužan je u roku od 15 dana o tome obavijestiti nadležni veterinarski ured koji o tome obavještava Upravu nadležnu za poslove veterinarstva i sigurnosti hrane.
(5) Subjekt u poslovanju s hranom iz stavka 4. ovoga članka mora, najmanje 15 dana prije planiranog početka ponovnog obavljanja djelatnosti, o tome obavijestiti nadležni veterinarski ured koji o tome obavještava Upravu nadležnu za poslove veterinarstva i sigurnosti hrane.
(6) Ukoliko obustava iz stavka 4. ovoga članka traje duže od šest mjeseci, prije ponovnog početka obavljanja djelatnosti, radi provjere ispunjavanja propisanih uvjeta službena osoba obavlja pregled objekta te dostavlja obavijest o ponovnom početku obavljanju djelatnosti Upravi nadležnoj za poslove veterinarstva i sigurnosti hrane.
(7) Ako se u objektu djelatnost ne obavlja duže od dvanaest mjeseci, djelatnost/objekt se, po službenoj dužnosti, briše iz Upisnika odobrenih objekata u poslovanju s hranom životinjskog podrijetla.
Brisanje objekta ili djelatnosti u objektu na zahtjev subjekta u poslovanju s hranom
Članak 31.
(1) U slučaju kada ovlaštena osoba subjekta u poslovanju s hranom podnosi zahtjev za brisanje objekta ili djelatnosti u objektu iz Upisnika odobrenih objekata u poslovanju s hranom životinjskog podrijetla mora dostaviti Upravi nadležnoj za poslove veterinarstva i sigurnosti hrane najmanje sljedeće podatke:
1. ime/naziv i adresa/sjedište subjekta u poslovanju s hranom, OIB
2. odobreni broj objekta
3. djelatnost/objekt koja se briše
4. adresa objekta.
(2) Ovlaštena osoba subjekta u poslovanju s hranom mora Upravi nadležnoj za poslove veterinarstva i sigurnosti hrane podnijeti zahtjev iz stavka 1. ovoga članka najkasnije u roku od 6 mjeseci od dana prestanka obavljanja djelatnosti/rada objekta.
(3) Po zaprimanju urednog zahtjeva iz stavka 1. ovoga članka Uprava nadležna za poslove veterinarstva i sigurnosti hrane donosi rješenje o brisanju objekta ili djelatnosti u objektu iz Upisnika odobrenih objekata u poslovanju s hranom životinjskog podrijetla.
Privremena zabrana rada ili brisanje djelatnosti/objekta
Članak 32.
(1) U slučaju da službena osoba prilikom provođenja službenih kontrola u objektu utvrdi značajno neudovoljavanje propisanim zahtjevima, može zabraniti obavljanje odobrene djelatnosti u objektu ili rad objekta te odrediti rok za otklanjanje nedostataka.
(2) U slučaju da se utvrđeni nedostaci ne otklone u zadanom roku, odnosno ako se nedostaci koji ugrožavaju javno zdravlje uzastopno ponavljaju, ili se utvrdi da se u objektu ne obavlja odobrena djelatnost duže od godine dana, službena osoba dostavlja Sektoru Uprave nadležne za poslove veterinarstva i sigurnosti hrane nadležnom za vođenje Upisnika odobrenih objekata u poslovanju s hranom životinjskog podrijetla prijedlog za brisanje djelatnosti ili objekta iz stavka 1. ovoga članka iz Upisnika.
(3) U slučaju iz stavaka 1. i 2. ovoga članka, službena osoba dostavlja Sektoru Uprave nadležne za poslove veterinarstva i sigurnosti hrane nadležnom za vođenje Upisnika odobrenih objekata u poslovanju s hranom životinjskog podrijetla, u roku od 8 dana:
1. dokumentaciju o privremenoj zabrani rada u objektu ili
2. prijedlog i dokumentaciju na temelju koje se predlaže brisanje djelatnosti ili objekta.
(4) U slučajevima iz stavaka 2. i 3. točke 2. ovoga članka Uprava nadležna za poslove veterinarstva i sigurnosti hrane donosi rješenje o brisanju objekta iz Upisnika odobrenih objekata u poslovanju s hranom životinjskog podrijetla.
ODOBRAVANJE POD POSEBNIM UVJETIMA
Objekti koji podliježu odobravanju pod posebnim uvjetima
Članak 33.
(1) Odobravanju pod posebnim uvjetima podliježu objekti koji u sklopu maloprodaje, isključujući ugostiteljstvo, obavljaju djelatnost za koje su propisani uvjeti u Prilogu III. Uredbe (EZ) br. 853/2004.
(2) Objekti iz stavka 1. ovoga članka su:
1.