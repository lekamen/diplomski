poslovni broj 3UsI-2475/13-7 od 28. siječnja 2016. pozvana je zainteresirana osoba Tele 2 d.o.o. Zagreb, da sudjeluje u ovom sporu te mu je dostavljena tužba tužitelja, kao i odgovor na tužbu tuženika, na očitovanje a sve u skladu s odredbom članka 19. st. 3. ZUS-a.
Zainteresirana osoba ovom sudu nije dostavila odgovor na tužbu niti se uključila u predmetni upravni spor.
Na ročištu koje je pred ovim sudom održano 18. ožujka 2016. u odsutnosti uredno pozvane zainteresirane osobe, koja svoj izostanak nije opravdala, tužitelj je u cijelosti ustrajao u podnesenoj tužbi ukratko opisujući kronologiju predmetne upravne stvari te je naveo da se u konkretnom slučaju radi o mobitelu njegove supruge te da je predmetni dug nastao u periodu od Božića do Nove godine 2011. – 2012. kada je zajedno s obitelji otišao iz Hrvatske u Republiku BiH te da je sav dug i navedeni iznos nastao upravo u navedenom razdoblju i za vrijeme boravka u BiH. Tužitelj je ustrajao u tvrdnji da njegova supruga nije koristila Internet te da predmetni dug nije ni prouzročila, radi čega traži do suda da predmetnu odluku poništi.
Opunomoćenica tuženika je pak ustrajala u navodima iz odgovara na tužbu te je istakla kako tuženik u postupku rješavanja spora može odlučivati samo u okviru ovlasti koja su mu dana Zakonom o elektroničkim komunikacijama i pripadajućim pravilnicima.
Sud je izveo dokaze pregledom i čitanjem isprava priloženih spisu, kao i dostavljenog spisa tuženog tijela te svih isprava koje su istome priložene te je zaključio raspravljanje u predmetnoj upravnoj stvari.
Na temelju razmatranja svih činjeničnih i pravnih pitanja, nakon provedenog postupka i održane usmene i javne rasprave, sud je utvrdio da tužbeni zahtjev tužitelja nije osnovan.
Predmet ovog upravnog spora je ocjena zakonitosti točke 1. osporavane odluke tuženog tijela kojom je odbijen prigovor korisnika Nedjeljka Venuttija, ovdje tužitelja, izjavljen na obračun elektroničkih komunikacijskih usluga po računu za mjesec prosinac 2011. godine koji je izdao operator javnih komunikacijskih usluga Tele 2 d.o.o., ovdje zainteresirana osoba.
Među strankama je nesporno da je operator javnih komunikacijskih usluga Tele 2 d.o.o. Zagreb, Ulica grada Vukovara 269 D, ovdje zainteresirana osoba, tužitelju izdao račun broj 8290175 za mjesec prosinac 2011. na ukupan iznos od 11 849,45 kn u kojem računu je, između ostalog, sadržan i iznos od 9. 491,39 kn koji zajedno s PDV-om iznosi 11. 674,41 kn, a koji iznos se odnosi na podatkovnu potrošnju te za koji iznos podatkovne potrošnje sadržan u predmetnom računu je tužitelj pravodobno podnio prigovor.
Među strankama također nije sporno da je usvojen prigovor tužitelja na ispostavljeni račun za mjesec siječanj 2012. za pretplatnički broj: 098/9465 873 izdan od trgovačkog društva Tele 2d.o.o., Zagreb te da je naloženo trgovačkom društvu Tele2 d.o.o., Zagreb da u roku od 15 dana od dana primitka predmetne Odluke HAKOM-a, korisniku Venutti Nedjeljku umanji račun za obavljene javne komunikacijske usluge ispostavljene u računu za mjesec siječanj 2012.god., na način da se isti prilagodi prosječnom iznosu računa za internet uslugu u odnosu na prethodna tri mjeseca, a ako je račun već plaćen u cijelosti, da korisniku vrati više zaračunati iznos, što je razvidno iz točke 2. i 3. izreke osporavane Odluke, a što tužitelj predmetnom tužbom ne osporava.
Među strankama je sporno je li operator javnih komunikacijskih usluga Tele 2 d.o.o. Zagreb, ovdje zainteresirana osoba, postupila protivno odredbi čl. 20. st. 1. toč. 1. Pravilnika o načinu i uvjetima obavljanja djelatnosti elektroničkih komunikacijskih mreža i usluga, odnosno je li propustio tužitelja pravodobno upozoriti o učinjenoj prekomjernoj potrošnji te je li operator postupio protivno odredbi članka 30. st. 3. Pravilnika u svezi s odredbom čl. 43. st. 3. Zakona, odnosno propustio upozoriti tužitelja o mogućnostima zaštite korisničkog računa od neovlaštenog korištenja te o svim posljedicama korištenja pristupa internetu bez 