 prebaciti remen preko glave te uhvatiti za kućište između spremnika i pištoljskog rukohvata, a lijevom rukom uhvatiti prednji rukohvat ispod prednjeg ciljnika.


Slika 20. Prelazak iz stava o desno rame u stav na prsa s puškom VHS
S puškom s preklopnim kundakom izvodi se u dva razdjela:
Prvi razdjel – desnom rukom povući remen naviše te lijevom rukom uhvatiti oblogu iznad stražnjeg ciljnika ispod prednjeg ciljnika, lijevom rukom pušku donijeti okomito prema tlu ispred tijela (okvir je okrenut ulijevo); istodobno zakrećući pušku lijevom rukom tako da je usmjerena ukoso, s cijevi lijevo gore.
Drugi razdjel – desnom rukom prebaciti remen preko glave te uhvatiti oružje za rukohvat s mehanizmom za okidanje, a lijevom rukom uhvatiti oblogu iznad stražnjeg ciljnika.
S kratkom strojnicom izvodi se u dva razdjela:
Prvi razdjel – desnom rukom povući remen naviše te lijevom rukom uhvatiti oblogu cijevi ispod prednjeg ciljnika, lijevom rukom pušku donijeti okomito prema tlu ispred tijela (okvir je okrenut ulijevo); istodobno zakrećući pušku lijevom rukom tako da je usmjerena ukoso, s cijevi lijevo gore.
Drugi razdjel – desnom rukom prebaciti remen preko glave te uhvatiti oružje za rukohvat s mehanizmom za okidanje, tako da je kažiprst desne ruke ispružen iznad štitnika okidača, prsti lijeve ruke su spojeni i ispruženi uz oblogu cijevi odozdol, s palcem do tijela.
S puškom s kompaktnim kundakom izvodi se u tri razdjela (slika 21.):
Prvi razdjel – desnom se rukom potezanjem remena kundak brzo iznese ispred tijela, a oružje istodobno uhvati lijevom rukom iznad stražnjega ciljnika (obloga) tako da remen ostane između tijela i lijeve ruke.
Drugi razdjel – lijevom se rukom oružje skine s ramena i iznese pred sredinu tijela. Desnom se rukom brzo uhvati ispod remenske spojnice (remenska spojnica je u visini ramena) za remen ispod prednjega ciljnika.
Treći razdjel – desna ruka se provuče između oružja i remena i remen se zabaci preko glave. Lijevom rukom obuhvati se drvena obloga cijevi, a desnom se obuhvati oružje oko vrata kundaka.

Slika 21. Prelazak iz stava o desno rame u stav na prsa kod oružja s kompaktnim kundakom
Članak 25.
Iz stava k nozi u stav na leđa prelazi se na zapovijed: Na le – ĐA! S puškom s kompaktnim kundakom i puškostrojnicom izvodi se u tri razdjela (slika 22.):
Prvi razdjel – desnom se rukom puška podigne i donese pred sredinu tijela sa zatvaračem naprijed, a remenska je spojnica u visini ramena. Istodobno se lijevom rukom puška uhvati za oblogu iznad stražnjeg ciljnika tako da remen bude između tijela i ruke
Drugi razdjel – desnom se rukom uhvati dno kundaka odozdo tako da dlan bude okrenut od tijela, a lijevom rukom se prihvati remen.
Treći razdjel – puška se desnom rukom zabaci preko glave na leđa, tako da remen bude preko lijevog ramena i prsa. Ruke se prislone uz tijelo.

Slika 22. Prelazak iz stava k nozi u stav na leđa
Članak 26.
Iz stava na leđa u stav k nozi prelazi se na zapovijed: K – no – ZI! S puškom s kompaktnim kundakom i puškostrojnicom izvodi se u tri razdjela (slika 23.):

Slika 23. Prelazak iz stava na leđa u stav k nozi
Prvi razdjel – s četiri prsta desne ruke obuhvaća se dno kundaka odozdo, a palcem sprijeda. Istodobno se lijevom rukom obuhvati remen ispod brade s palcem do tijela.
Drugi razdjel – desnom rukom puška se podigne naviše, a lijevom se prebaci remen preko glave. Zatim se puška desnom rukom uhvati ispod spojnice remena za cijev ispod ciljnika, a lijevom rukom iznad zadnjeg ciljnika te donese ispred desne strane prsa, okomito uz tijelo.
Treći razdjel – puška se donosi u stav k nozi. Lijeva ruka prisloni se uz tijelo.
Članak 27.
Iz stava o desno rame u stav na leđa prelazi se na zapovijed: Na le – ĐA!
S puškom VHS izvodi se u dva razdjela (slika 24.):
Prvi razdjel – Lijevom rukom se obuhvaća remen s palcem do tijela i istovremeno se desnom rukom obuhvaćaju usta cijevi s donje strane.
Drugi razdjel – držeći lijevo rukom remen, a desnom cijev, puška se podiže naviše, prebaci preko glave te