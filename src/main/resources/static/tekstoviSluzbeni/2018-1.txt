u provedbi programa zaštite okoliša, planiranja i upravljanja obalnim područjima,
– prijenos međunarodnih iskustava i znanja institucijama u Republici Hrvatskoj iz područja djelatnosti Centra, a odnose se na izradu prijedloga projekata upravljanja obalnim područjima.
U okviru svoje djelatnosti Centar obavlja i stručne poslove upravljanja obalnim područjima i zaštite okoliša za naručitelja uz naknadu, ako obavljanje tih poslova ne ometa obavljanje redovnih poslova.
Djelatnost Centra ostvaruje se na osnovi plana rada definiranog projektnim dokumentima Programa prioritetnih akcija Mediteranskog akcijskog plana. Ostvarivanje programa, a s tim u vezi i djelatnost Centra, provodi se sukladno zakonima Republike Hrvatske, propisima donesenim na temelju istih, ovom Statutu i ugovoru između osnivača Centra i UNEP-a o Centru.
Djelatnost Centra ne obavlja se radi stjecanja dobiti.
Centar o svojoj djelatnosti vodi dokumentaciju i evidenciju sukladno zakonima Republike Hrvatske i propisima donesenim na temelju istih.
Članak 6.
Plan rada Centra donosi se za razdoblje određeno projektnim dokumentima Programa prioritetnih akcija Mediteranskog akcijskog plana, koje donose Ugovorne strane Barcelonske konvencije.
Članak 7.
U pravnom prometu Centar koristi pečat i žig.
Pečat je okruglog oblika, promjera 36 mm, s dvojezičnim nazivom Centra i oznakom sjedišta Centra u Splitu.
Pečatom se ovjeravaju akti Centra.
Žig je četvrtastog oblika širine 15 mm i dužine 55 mm, i u njemu je upisan puni naziv i sjedište Centra.
Žig se upotrebljava za administrativno-financijsko poslovanje Centra.
IV. IMOVINA CENTRA I ODGOVORNOST ZA OBVEZE CENTRA
Članak 8.
Imovinu Centra čine:
– sredstva za obavljanje djelatnosti Centra osigurana u državnom proračunu Republike Hrvatske temeljem ugovora između osnivača Centra i UNEP-a o Centru;
– oprema nabavljena sredstvima koja su za potrebe Centra osigurana u državnom proračunu Republike Hrvatske.
Članak 9.
Sredstva koja Centru osigurava UNEP za obavljanje redovne djelatnosti Centra, odnosno za provedbu dijela programa Mediteranskog akcijskog plana, vlasništvo su UNEP-a i ne podliježu ograničenjima u korištenju.
Oprema Centra nabavljena sredstvima UNEP-a iz stavka 1. ovoga članka u vlasništvu je UNEP-a.
Članak 10.
Imovinom Centra iz članka 8. ovog Statuta raspolaže Upravno vijeće i Ravnatelj u skladu s ovim Statutom, općim aktima Centra i zakonom.
Članak 11.
O stjecanju, opterećivanju i otuđivanju imovine Centra odlučuje:
1. ravnatelj samostalno, kada pojedinačna vrijednost imovine Centra ne prelazi iznos od 100.000,00 (sto tisuća) kuna,
2. Upravno vijeće kada pojedinačna vrijednost imovine Centra prelazi vrijednost iz točke 1. ovog članka, a manja je od 200.000,00 (dvijesto tisuća) kuna,
3. Upravno vijeće uz prethodnu pismenu suglasnost osnivača, kada pojedinačna vrijednost imovine prelazi vrijednost iz točke 2. ovog članka.
Članak 12.
Centar je samostalan u obavljanju svoje djelatnosti i poslovanju u skladu sa zakonom, propisima donesenim na temelju istih, ovim Statutom i općim aktima Centra i na način određen ugovorom između osnivača Centra i UNEP-a o Centru.
Za obveze u pravnom prometu Centar odgovara cijelom svojom imovinom. Osnivač solidarno i neograničeno odgovara za obveze Centra.
V. UPRAVLJANJE POSLOVIMA CENTRA
Članak 13.
Organi Centra su Upravno vijeće i Ravnatelj.
UPRAVNO VIJEĆE
Članak 14.
Upravno vijeće upravlja Centrom.
Članove Upravnog vijeća imenuje i razrješuje Vlada Republike Hrvatske.
Upravno vijeće ima pet članova, od kojih je jedan djelatnik Centra, a ostali su predstavnici Grada Splita, Sveučilišta u Splitu, ministarstva nadležnog za vanjske poslove i ministarstva nadležnog za zaštitu okoliša.
Članak 15.
Mandat članova Upravnog vijeća traje četiri godine.
Predsjednika Upravnog vijeća i njegovog zamjenika biraju članovi Upravnog vijeća između sebe.
Članak 16.
Upravno vijeće donosi na prijedlog Ravnatelja:
– Statut, uz suglasnost Vlade Republike Hrvatske,
– Poslovnik o radu Upravnog vijeća,
– Pravilnik o radu,
