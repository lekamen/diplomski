 postupku su u potpunosti ostale kod svih dosadašnjih navoda iznijetih u tijeku postupka kao i navoda iz dostavljenih pisanih obrana, te su predložili Agenciji prihvaćanje svih dosad predloženih olakotnih okolnosti i izricanje upravno-kaznene mjere u što nižem iznosu.
Favorit je dodao kako u zadnje dvije godine ima operativni gubitak od […] kuna te da je prihod Favorita u ovoj godini […] manji u odnosu na prethodnu godinu, stoga predlaže Agenciji da svakako uzme u obzir navedenu činjenicu prilikom odmjeravanja iznosa upravno-kaznene mjere. U trenutku počinjenja predmetne povrede kod Favorita nije postojala svijest o protupravnosti dijela odnosno nije znao kako je riječ o povredi ZZTN-a. Favorit posluje sukladno važećim propisima u Republici Hrvatskoj te nije nikad kažnjavan za povrede prava tržišnog natjecanja te u svakom slučaju ni u predmetnoj stvari nije postojala namjera povrede ZZTN-a.
Germania Sport je istaknula kako u ovom trenutku preneseni gubitak tog poduzetnika iz proteklih godina iznosi preko 60 milijuna kuna te stoga predlaže da navedenu činjenicu Agencija uzme u obzir prilikom odmjeravanja upravno-kaznene mjere kao i činjenicu da je Germania Sport uvođenjem mnogih pogodnosti za igrače postupala u korist, ne na štetu igrača.
Punomoćnik Hattricka i PSK je naveo kako je izvršeno pripajanje Hattricka PSK-u te je ta statusna promjena upisana u sudskom registru i kod jednog i kod drugog društva dakle sukladno Zakonu o sudskom registru i Zakonu o trgovačkim društvima, Hattrick je prestao postojati te je PSK njegov pravni sljednik. PSK je naveo kako smatra da su u predmetnoj stvari ispunjeni uvjeti za izricanje simbolične upravno-kaznene mjere tom poduzetniku.
Članak 52. stavak 5. ZZTN-a propisuje da će Vijeće odlučiti o postojanju uvjeta za izricanje upravno-kaznene mjere, odrediti njezinu visinu, kao i rokove i način njezina izvršenja.
10.7. Utvrđivanje visine upravno-kaznene mjere
Sukladno članku 61. točki 1. ZZTN-a, upravno-kaznenom mjerom u iznosu do najviše 10 posto vrijednosti ukupnoga prihoda koji je poduzetnik ostvario u posljednjoj godini za koju postoje zaključena godišnja financijska izvješća, kaznit će se poduzetnik koji sklopi zabranjeni sporazum ili na koji drugi način sudjeluje u sporazumu kojim je narušeno tržišno natjecanje, na način opisan odredbom članka 8. ZZTN-a.
Postupak utvrđivanja uvjeta za izricanje upravno-kaznene mjere zbog povrede odredbi ZZTN-a Agencija vodi sukladno pravilima propisanim člankom 52. ZZTN-a, pri čemu primjenjuje kriterije propisane člankom 64. ZZTN-a, kao i Uredbom o kriterijima za izricanje upravno-kaznene mjere.
Cilj upravno-kaznenih mjera, sukladno članku 60. ZZTN-a, osiguravanje je učinkovitog tržišnog natjecanja, kažnjavanje počinitelja povreda ZZTN-a, otklanjanje štetnih posljedica takvih povreda i odvraćanje drugih poduzetnika od kršenja odredaba ZZTN-a.
Prema članku 64. stavku 2. ZZTN-a, pri izricanju upravno-kaznene mjere Agencija uzima u obzir sve olakotne i otegotne okolnosti kao što su težina povrede, vrijeme trajanja povrede i posljedice te povrede za druge poduzetnike na tržištu i potrošače. Pri tome se primjenjuje dvostupanjska metodologija izračuna upravno-kaznene mjere na način da se utvrđuje osnovni iznos upravno-kaznene mjere za poduzetnika, a zatim se tako utvrđeni iznos smanjuje ili povećava ovisno o utvrđenim olakotnim i/ili otegotnim okolnostima.
Nadalje, člankom 64. stavkom 4. propisane su okolnosti koje Agencija osobito cijeni olakotnima, a stavkom 7. istog članka predviđeno je kako Agencija može dodatno smanjiti iznos upravno-kaznene mjere poduzetniku koji se nalazi u teškoj financijskoj situaciji i koji je povrijedio odredbe ZZTN-a, ako on podnese Agenciji relevantne dokaze da bi izricanje upravno-kaznene mjere u iznosu kako je to propisano ZZTN-om nepovratno ugrozilo njegovu ekonomsku održivost i dovelo do potpunog gubitka vrijednosti njegove imovine. U takvom slučaju, sukladno stavku 8. istog članka, kao i u drugim slučajevima u kojima je utvrđeno