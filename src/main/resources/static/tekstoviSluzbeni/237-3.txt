 dividende, plaćene poreze i druge obveze iz dobitka u razdoblju izvještavanja) i usvojena od članova ili dioničara faktoring društva odnosno raspoređena je sukladno odluci glavne skupštine faktoring društva o upotrebi dobiti.
6. Stečeni vlastiti poslovni udjeli: upisati vrijednost poslovnih udjela koje je otkupom steklo samo faktoring društvo ustrojeno kao društvo s ograničenom odgovornošću imovinom koja prelazi iznos temeljnog kapitala društva i to po zakonu propisanim rezervama za stjecanje vlastitih udjela kojima ne smanjuje temeljni kapital društva ili rezervama koje mora stvarati na temelju društvenog ugovora, a koje ne smije upotrijebiti za isplate članovima društva.
7. Stečene vlastite dionice: upisati matematički zbroj pozicija 7.1. i 7.2. koje se odnose na dionice koje je faktoring društvo ustrojeno kao dioničko društvo steklo neposrednim ili posrednim otkupom (knjigovodstvena vrijednost/trošak ulaganja) kao i one koje faktoring društvo neposredno ili posredno drži u zalogu (knjigovodstvena vrijednost/nominalna vrijednost), i to:
7.1. redovne dionice upisuju se s negativnim predznakom,
7.2. nekumulativne povlaštene dionice upisuju se s negativnim predznakom.
8. Nematerijalna imovina: upisati, s negativnim predznakom, iznos (uključujući i povećanje/višak s osnove revalorizacije) nematerijalne imovine koju karakterizira neizvjesnost buduće koristi, a odnosi se na: goodwill, licencije, patente, zaštitne znakove i koncesije. Programsko rješenje (software) ili programska podrška u razvoju prilikom izračuna osnovnog kapitala ne smatraju se odbitnim stavkama.
9. Preneseni gubici: upisati, s negativnim predznakom, iznos gubitaka iz prethodnih poslovnih godina, prikazanih u izvještaju o financijskom položaju faktoring društva, koji su utvrđeni na osnovi revidiranih godišnjih financijskih izvještaja i usvojeni od članova ili dioničara, odnosno glavne skupštine faktoring društva.
10. Gubitak tekuće godine: upisati, s negativnim predznakom, iznos gubitka tekuće godine utvrđenog na osnovi revidiranih godišnjih financijskih izvještaja koji su usvojeni od članova ili dioničara odnosno glavne skupštine faktoring društva ili gubitak utvrđen na osnovi financijskih izvještaja za razdoblja tijekom godine.
11. Rezerve kapitala: upisati, s negativnim predznakom, iznos koji je manji od nominalne vrijednosti dionica (redovne i nekumulativne povlaštene), a ako su izdane dionice bez nominalne vrijednosti onaj iznos koji je manji od knjigovodstvenog iskaza iznosa temeljnog kapitala, a odnosi se na navedene rodove dionica (članak 222. Zakona o trgovačkim društvima).
12. Nerealizirani gubitak financijske imovine raspoložive za prodaju: upisati s negativnim predznakom nerealizirane gubitke s osnove vrijednosnog usklađivanja financijske imovine raspoložive za prodaju.
13. Negativne neto revalorizacijske rezerve: upisati s negativnim predznakom negativne neto revalorizacijske rezerve proizašle iz vođenja ulaganja u pridruženo društvo ili zajednički pothvat po metodi udjela te ostale negativne neto revalorizacijske rezerve.
KAPITAL: upisati rezultat matematičkog zbroja stavki 1. – 13.
