 članka 61 ZEK-a te najvažnije nije obrazložio kako i zašto bi ta veza bila relevantna za odlučivanje po članku 20. ZEK-a, a sve da je tuženik i bio nadležan odlučivati, smatra da u sporu iz članka 20. ZEK-a tuženik nije ovlašten odlučivati rješenjem zbog toga što po članku 20. stavka 5. ZEK-a tuženik odlučuje u stvarima iz sudske nadležnosti. Zaključno skreće pažnju na sudsku praksu Visokog upravnog suda pod poslovnim brojem Us II -16/2013. od 18.travnja 2013. i Visokog trgovačkog suda pod poslovnim brojem Pž-6663712 od 23.listopada 2012., koja rješenja dostavlja uz tužbu.
Tužitelj nadalje navodi da naknade za kašnjenje u otklanjaju kvarova/smetnji za uslugu veleprodajnog širokopojasnog pristupa nisu u području njegove odgovornosti te ističe da nema osnove za obračun naknada za kašnjenje u situaciji kada smetnje koju bi tužitelj trebao otkloniti zapravo i nije bilo, a osim toga da su člankom 15.3. Standardne ponude definirane naknade za kašnjenje u otklanjaju kvarova kod usluga izdvojenoj pristupa lokalnoj petlji koje uopće nisu bile predmet ovog postupka. Ističe da mu nije jasno zašto je tuženik zauzeo stajalište da tužitelj nije aktivno surađivao kada je više nego jasno da tužitelj nema rok u kojem bi morao obavijestiti VIPnet da smetnja nije u području njegove odgovornosti. Nadalje navodi da je tuženik zauzeo stajalište da VIPnet ima pravo na naknadu za kašnjenje u otklanjaju smetnji kod kojih je kašnjenje posljedica nemogućnosti pristupa tužitelja lokaciji u vlasništvu treće strane, odnosno iz drugih objektivnih razloga izvan kontrole tužitelja. Smatra da tuženik u tom pravcu nije dao razloge zbog kojih nije prihvaćen zahtjev tužitelja te koji mu je propis poslužio kao pravna osnova za donošenje takvog stava. S tim u vezi obrazlaže višu silu te smatra zakonom opravdanim da se vrijeme unutar kojeg tužitelj ne može stupiti s krajnjim korisnicima VIPneta ne uračunava u rok za realizaciju i otklon smetnji. Nastavno, tužitelj ističe prigovor pogrešne primjene Zakona o općem upravnom postupku (»Narodne novine« 47/09., dalje u tekstu ZUP) te upućuje na odredbu članka 98. stavka 3. koji se primjenjuje u postupcima donošenja rješenja tuženog tijela, navodeći kako ista određuje da izreka mora biti kratka i određena. Osporenim rješenjem nisu određeni, po mišljenju tužitelja, ni parametri za izračunavanje iznosa koji bi tužitelj trebao platiti po osporenom rješenju pa smatra da iz tog razloga izreka neodređena i neizvršiva jer se njom ne rješava već generira novi spor.
Zaključno, tužitelj predlaže da Sud održi raspravu ukoliko zauzme stajalište da primjena materijalnog prava te formalni i procesno-pravni nedostaci osporenog rješenja nisu sami za sebe dovoljan razlog da sud oglasi osporeno rješenje ništavim ili da ga poništi bez održavanja rasprave.
Slijedom izloženog tužitelj predlaže da Sud donese presudu kojom će osporeno rješenje oglasi ništavim, a podredno, ako nađe da se radi o upravnoj stvari, osporeno rješenje poništi.
Tuženik pozvan na odgovor u smislu odredbe članka 32. Zakona o upravnim sporovima (»Narodne novine« 20/10., 143/12. i 152/14., dalje u tekstu: ZUS) protivi se tužbi VIPneta navodeći da nije sporno da je svojom Odlukom obvezao Hrvatski Telekom kao operatora sa značajnom tržišnom snagom da izvršava regulatorne obveze na način i pod uvjetom kako je to propisano u Regulatornom dokumentu koji je sastavni dio Odluke pa je tako propisano da će Hrvatski Telekom na temelju zahtjeva operatora korisnika, koji je zaprimljen najkasnije posljednji dan u tekućem mjesecu, za nepravovremenu realizaciju/otklon kvara u prethodnom obračunskom razdoblju operatoru isplatiti utvrđenu naknadu u roku od 30 dana od dana zaprimanja zahtjeva. Regulatorni dokument je stupio na snagu 28. lipnja 2013., te je tužitelj kao i svi drugi operatori korisnici bio upoznat s rokom u kojem je bio dužan podnijeti zahtjev. Pored toga ističe da rok dulji od 30 dana nije bio prije propisan, već je isti određen nakon što je tuženik rješavajući regulatorne