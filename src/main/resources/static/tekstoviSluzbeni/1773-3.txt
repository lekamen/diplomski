 obveze i to u pogledu načina njenog provođenja a uzimajući u obzir specifičnost tržišta elektroničkih komunikacija i uvjeta u kojima tužitelj pruža drugim operatorima svoje veleprodajne usluge. Glede prigovora tužitelja o povredi Zakona o financijskom poslovanju i predstečajnoj nagodbi ističe da se u konkretnom slučaju ni na koji način ne zadire u rok dospijeća i pravo tužitelja na naplatu zakonskih zateznih kamata u slučaju kašnjenja. Rok za privremenu obustavu pružanja usluga utvrđen je u skladu s rokovima na svim dosad analiziranim mjerodavnim tržištima vodeći računa o specifičnosti tržišta elektroničkih komunikacija. Taj rok u ovom predmetu je usklađen s rokom koji je utvrđen rješenjem HAKOM-a od 3. studenoga 2010. Glede prigovora tužitelja da nije u potpunosti i pravilno utvrđeno činjenično stanje ističe se da je tuženik sukladno članku 22. Zakona putem svojih službenih internetskih stranica proveo javnu raspravu koja je trajala od 24. rujna do 15. listopada 2012. kako bi omogućio svim zainteresiranim stranama pa tako i tužitelju iznošenje mišljenja. Predlaže da se tužbeni zahtjev odbije.
Zainteresirana osoba Optima Telekom u odgovoru na tužbu ističe da se predmetna izmjena provodi isključivo u odnosu na sadržaj regulatorne obveze transparentnosti koja je već određena tužitelju u postupku analize tržišta kao operatoru sa značajnom tržišnom snagom. Navodi da je tuženik kao nacionalno regulatorno tijelo u okviru djelokruga i nadležnosti propisanih zakonom obvezan poduzimati primjerene mjere poštujući načelo razmjernosti i to osobito promicanjem regulatorne predvidljivosti, osiguravajući dosljedan regulatorni pristup kroz odgovarajuća razdoblja provjere kao i određivanjem prethodnih regulatornih obveza samo u slučaju nepostojanja djelotvornog i održivog tržišnog natjecanja te umanjivanjem ili ukidanjem tih obveza čim se taj uvjet ispuni. Tuženik promiče tržišno natjecanje u obavljanju djelatnosti elektroničkih komunikacijskih mreža i usluga te elektroničke komunikacijske infrastrukture i povezane opreme i to osobito sprječavanjem narušavanja ili ograničavanja tržišnog natjecanja u području elektroničkih komunikacija. Također tuženik, između ostalog, određuje regulatorne obveze operatorima sa značajnom tržišnom snagom ako na analiziranom mjerodavnom tržištu tržišno natjecanje nije djelotvorno a što tuženik provodi redovito a najmanje svake tri godine od dovršetka prethodne provedbe postupaka analize mjerodavnog tržišta. Upućuje na dokument Analize tržišta u kojem je navedeno da »uzevši u obzir prepreke razvoju tržišnog natjecanju koje su vezane uz diskriminaciju na cjenovnoj osnovi (poglavlje 6.2.1.1.3.)« kao i diskriminaciju koja nije na osnovama vezanim uz cijene (poglavlje 6.2.1.1.2.) HAKOM određuje HT-u, kao operatoru sa značajnom tržišnom snagom na tržištu pristupa javnoj komunikacijskoj mreži na fiksnoj lokaciji, obvezu transparentnosti u vezi s pristupom, odnosno veleprodajnom uslugom najma korisničke linije«. Dakle, regulatorna obveza transparentnosti usko je povezana s regulatornom obvezom nediskriminacije. Tuženik može zatražiti od operatora kojem je određena obveza nediskriminacije, objavu standardne ponude na temelju koje drugi operatori neće biti obvezni plaćati dodatne troškove koji nisu nužni za pružanje zatražene usluge. S obzirom da se objavljivanjem standardne ponude odnosno uvjeta, rokova i cijena sprječava nastanak prepreka pri ulasku na tržište novih operatora, a istovremeno se postojećim operatorima olakšava djelovanje te osigurava sigurnost elektroničkih komunikacijskih mreža i usluga to je restriktivno tumačenje obveze transparentnosti od strane tužitelja na način da tuženik nema nadležnost odrediti rok nakon kojeg operator sa značajnom tržišnom snagom može obustaviti pružanje usluge operatoru korisniku protivno samom cilju ex-ante regulacije tržišta od strane tuženika. Naime, tuženik je kroz postupak analize tržišta tužitelja odredio operatorom sa značajnom tržišnom snagom koji se nalazi u takvom