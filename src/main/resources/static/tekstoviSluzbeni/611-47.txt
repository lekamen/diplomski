 u području sustava kvalitete poljoprivrednih i prehrambenih proizvoda.
Posebni uvjeti rada
Članak 155.
Inspekcijski poslovi određeni ovim Zakonom za čije je obavljanje ustrojena poljoprivredna i fitosanitarna inspekcija smatraju se poslovima s posebnim uvjetima rada.
Kontrola tržišnih standarda
Članak 156.
(1) Poljoprivredna inspekcija provodi kontrolu tržišnih standarda voća, povrća, banana i hmelja pri stavljanju na tržište i izvozu tako da na zahtjev stranke provjerava usklađenost i certificiranje u svrhu izdavanja potvrda ili certifikata određenih propisom o zajedničkoj organizaciji tržišta poljoprivrednih i prehrambenih proizvoda.
(2) Fitosanitarna inspekcija provodi kontrolu tržišnih standarda voća, povrća i banana pri uvozu.
Stručni uvjeti za raspored na radno mjesto inspektora
Članak 157.
(1) Poslove inspektora može obavljati osoba koja ima završen diplomski sveučilišni studij ili specijalistički diplomski stručni studij iz polja poljoprivrede (agronomije), prehrambene tehnologije, biotehnologije ili nutricionizma, polja kemije, polja kemijskog inženjerstva, polja veterinarske medicine, položen državni stručni ispit za inspektora i najmanje četiri godine radnog iskustva na odgovarajućim poslovima.
(2) Poslove višeg inspektora i višeg inspektora specijalista može obavljati osoba koja ima završen diplomski sveučilišni studij ili specijalistički diplomski stručni studij iz polja poljoprivrede (agronomije), prehrambene tehnologije, biotehnologije ili nutricionizma, polja kemije, polja kemijskog inženjerstva, polja veterinarske medicine, položen državni stručni ispit za inspektora te ima najmanje pet godina radnog iskustva na odgovarajućim poslovima.
Službena iskaznica i znak
Članak 158.
(1) Službeno svojstvo, identitet i ovlasti inspektori dokazuju službenom iskaznicom i znakom.
(2) Obrazac iskaznice i izgled znaka te način vođenja očevidnika o službenim iskaznicama i znakovima propisuje ministar pravilnikom.
Ovlasti inspektora
Članak 159.
(1) U provedbi službene kontrole inspektori imaju sljedeća prava, dužnosti i ovlasti:
1. pregledavati poljoprivredno zemljište, uključujući šume i šumsko zemljište, ulaziti i pregledavati poslovne i proizvodne prostore, objekte, uređaje, robu, usjeve, nasade, stoku i druge stvari kod nadziranih subjekata
2. zatražiti i pregledati isprave kojima se može utvrditi identitet osoba koje podliježu nadzoru i osoba zatečenih na mjestu nadzora
3. zatražiti i pregledati rješenje o upisu u Upisnik poljoprivrednika, izvadak iz sudskog registra ili obrtnicu
4. zatražiti i pregledati poslovnu dokumentaciju (poslovne knjige, registre, dokumente, ugovore, isprave) i drugu poslovnu dokumentaciju koja omogućuje uvid u poslovanje stranke te uzeti preslike istih
5. provjeravati način vođenja i točnost podataka u evidencijama koje je subjekt dužan voditi na temelju uredbi iz članka 1. ovoga Zakona, ovoga Zakona i propisa donesenih na temelju istih
6. fotografirati ili snimiti osobe, poljoprivredno zemljište, prostore, objekte i drugo iz točke 1. ovoga stavka
7. uzimati uzorke i materijale za potrebe ispitivanja bez naknade vrijednosti uzetog uzorka te ih dostavljati na analizu ovlaštenim službenim i referentnim laboratorijima
8. uzimati uzorke ekoloških proizvoda, tla, gnojiva, poboljšivača tla, sredstava koja se koriste za zaštitu bilja i drugih sastojaka koji se primjenjuju u proizvodnji i preradi ekoloških proizvoda, te ih dostavljati na analizu ovlaštenim službenim i referentnim laboratorijima
9. pečatiti prostor, prostorije, opremu, uređaje i robu kojima se obavlja djelatnost ako je to propisano posebnim propisom
10. provoditi uvid u isprave korisnika prava, odnosno drugih nadziranih subjekata
11. provoditi uvid u isprave korisnika koje se odnose na ostvarivanje potpore
12. izvršiti uvid u službene evidencije i baze podataka potrebne za obavljanje nadzora
13. prikupljati podatke i obavijesti odgovornih osoba, svjedoka i drugih osoba
14. nadzirati rad kontrolnih tijela u provedbi Uredbe (EU) br.