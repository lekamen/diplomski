 najkasnije do 7 dana prije početka sezone iz članka 6. stavka 2. ovog Pravilnika. Popis sudionika i plovila koja će sudjelovati u pojedinom natjecanju, dostavljaju se Ministarstvu najkasnije 1. svibnja.
(3) Prijedlog raspodjele kvote za sportski ribolov po pojedinom natjecanju prema prijavljenom kalendaru natjecanja, predlaže Hrvatski savez za športski ribolov na moru najkasnije do 10. ožujka tekuće godine, a Ministarstvo, nakon razmatranja prijedloga, Odlukom ministra odobrava raspodjelu kvote. Kvota za tunu može se odobriti za pojedinačna sportska natjecanja koja traju do najviše tri uzastopna dana. Na osnovu Odluke izdaju se pojedinačna rješenja s maksimalno dopuštenom kvotom za tunu za svako odobreno natjecanje.
(4) Organizator natjecanja u sportskom ribolovu na moru prema ovom Pravilniku obvezan je dostaviti Ministarstvu pismeni izvještaj o ulovu tune s podacima o broju i težini ulovljenih i zadržanih primjeraka, na Obrascu prijave ulova tuna u sportskom ribolovu (Prilog 3. ovoga Pravilnika), u roku od 24 sata nakon završetka natjecanja.
(5) Iznimno od članka 12. stavka 7. u natjecanjima iz stavka 1. ovog članka, pojedino plovilo dnevno smije, do ispunjenja kvote određene za natjecanje, izvući na plovilo i zadržati samo jednu jedinku tune. Zadržana jedinka smije se iskrcati samo cijela, a iznimno, bez utrobe i škrga. Zadržane jedinke tune moraju se iskrcati u mjestu održavanja sportskog natjecanja u vremenu od 08:00 do 20:00 sati.
Rekreacijski ribolov
Članak 14.
(1) Iznimno od članka 12. stavka 7. u rekreacijskom ribolovu tune, igluna i iglana dozvoljeno je zadržati jedan primjerak igluna ili iglana dnevno po svakoj dozvoli, a ulovljena tuna se mora pustiti prije izvlačenja na plovilo.
(2) Ovlaštenik dozvole za rekreacijski ribolov tuna, igluna i iglana obvezan je Ministarstvu u roku od 24 sata po ostvarenom ulovu igluna dostaviti prijavu ulova na posebnom Obrascu prijave ulova igluna u rekreacijskom ribolovu (Prilog 15. ovoga Pravilnika).
Rekreacijski ribolov trofejnih primjeraka
Članak 15.
(1) Kvota za rekreacijski ribolov trofejnih primjeraka tune (Thunnus thynnus) iz članka 4. stavka 3. dodjeljuje se temeljem provedenog Javnog natječaja za dodjelu kvote po principu najviše ponude.
(2) Otvaranje ponuda i odabir najboljeg ponuditelja provodi Povjerenstvo koje Rješenjem imenuje ministar.
(3) Povjerenstvo će o odabiru obavijestiti najboljeg ponuditelja u roku od 5 radnih dana od završetka natječaja.
(4) Nakon provedenog Javnog natječaja, na prijedlog Povjerenstva ministar donosi odluku o odabiru najboljeg ponuditelja te Ministarstvo s njim sklapa Ugovor o zakupu dijela državne kvote za ulov trofejnih primjeraka tune u okviru rekreacijskog ribolova u 2016. godini kojim će biti definirana prava i obveze ugovornih strana.
(5) Uvjeti kojima odabrani ponuđač mora udovoljiti prije sklapanja Ugovora iz stavka 4. ovog članka, a najkasnije 10 radnih dana od dana primitka obavijesti iz stavka 3. ovog članka su:
a) pravo raspolaganja plovilom/plovilima koja će sudjelovati u ribolovu trofejnih primjeraka tune što dokazuje plovidbenom dozvolom ili Ugovorom o najmu plovila ili Izjavom o suglasnosti korištenja plovila od strane vlasnika.
b) da je za plovilo ili plovila iz točke a) ovog stavka podnesen zahtjev o upisu plovila u Registar plovila koja sudjeluju u ribolovu trofejnih primjeraka tune u tekućoj kalendarskoj godini kojeg vodi Uprava ribarstva, a u Zahtjevu je potrebno navesti sljedeće podatke:
1. Naziv ili registarska oznaka plovila
2. Tip plovila
3. Bruto tonaža plovila (GT)
4. Nominalna snaga motora (kW)
5. Vlasnik plovila
6. Odgovorne osobe
c) da je na plovilo/plovila iz točke a) ovog stavka ugrađen VMS uređaj o čemu ribarski inspektor sastavlja inspekcijski zapisnik,
d) da je u Državni proračun izvršio uplatu iznosa navedenog u ponudi.
(6) Prije izvršenja uplate, odabrani ponuditelj može odustati od nastavka procedure o čemu se mora pismeno izjasniti. Odustajanjem od procedure smatrat će se i neispunjavanje bilo kojeg od