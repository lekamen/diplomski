 temeljem članka 5. Zakona o financijskom poslovanju i računovodstvu neprofitnih organizacija za razdoblje od 1. siječnja do 31. prosinca 2016.
(2) Financijski plan neprofitne organizacije iz stavka 1. ovoga članka mora sadržavati plan prihoda i rashoda, plan zaduživanja i otplata te obrazloženje financijskog plana i usvaja se do 31. prosinca 2015.
(3) Prvi financijski plan neprofitna organizacija izrađuje u skladu sa odredbama ovoga Pravilnika za razdoblje od 1. siječnja do 31. prosinca 2017.
Članak 28.
Samoprocjena iz članka 4. ovoga Pravilnika, odnosno popunjavanje Upitnika iz članka 5. ovoga Pravilnika i izrada akcijskog plana iz članka 6. ovoga Pravilnika provode se po prvi puta za 2015. godinu, najkasnije u roku od 30 dana od roka predviđenog za podnošenje godišnjih financijskih izvještaja za 2015. godinu.
Članak 29.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/444
Urbroj: 513-05-02-15-1
Zagreb, 22. listopada 2015.
Ministar financija mr. sc. Boris Lalovac, v. r.
PRILOG
Neprofitna organizacija _____________________________
UPITNIK O FUNKCIONIRANJU SUSTAVA FINANCIJSKOG UPRAVLJANJA I KONTROLA ZA _______ GODINU
Redni broj Pitanje Odgovor N/P DA NE DJELOMIČNO PLANIRANJE 1. Godišnji program rada i financijski plan usvojeni su do 31. prosinca 2. U financijskom planu neprofitne organizacije vidljiv je rezultat poslovanja za koji se očekuje da će ga neprofitna organizacija ostvariti na dan 31. prosinca godine koja prethodi godini za koju se donosi financijski plan IZVRŠAVANJE I RAČUNOVODSTVO 3. Poduzete su sve potrebne mjere za potpunu naplatu prihoda iz aktivnosti neprofitne organizacije         4. U potpisanim ugovorima s dobavljačima/pružateljima usluga/izvršiteljima radova detaljno je utvrđena vrsta robe/usluga/radova koji se nabavljaju         5. Prilikom isporuke opreme/izvođenja radova obavljene su sve potrebne provjere         5.1. Oprema je isporučena/Radovi su izvedeni na način utvrđen ugovorom         5.2. Oprema je isporučena/Radovi su izvedeni u skladu s vremenskim rokovima iz ugovora         5.3. Oprema je isporučena/Radovi su izvedeni u skladu sa zahtjevima količine i kvalitete iz ugovora         5.4. Oprema je isporučena/Radovi su izvedeni na lokacijama koje su navedene u ugovoru         5.5. Oprema je isporučena/Radovi su izvedeni prema opisu iz ugovora         5.6. Oprema je isporučena/Radovi su izvedeni sukladno nacrtima, analizama, modelima, uzorcima iz ugovora         5.7. Oprema je instalirana i u upotrebi         6. Iz primke, otpremnice i drugog odgovarajućeg dokumenta potpisanog od skladištara ili druge osobe zadužene za zaprimanje robe i dobavljača vidljivo je da je prilikom preuzimanja robe utvrđena količina, stanje i kvaliteta zaprimljene robe         7. Postoji izvještaj o obavljenoj usluzi odnosno druga vrsta pisanog odobrenja ili dokumentacije kojom se potvrđuje izvršenje usluge         8. O izvedenim radovima postoji privremena odnosno konačna obračunska situacija, koju odobrava osoba odnosno tijelo koje nadzire i odobrava radove 9. Na zaprimljenim računima navedeni su svi elementi računa u skladu sa zakonskim i podzakonskim propisima         10. Računi sadrže detaljnu specifikaciju roba/usluga/radova koje odgovaraju opisu i specifikaciji roba/usluga/radova definiranih narudžbenicom odnosno ugovorom         11. Za svaki račun obavljena je matematička kontrola ispravnosti iznosa koji je zaračunan što je naznačeno na računu 12. Provjereno je postojanje potpisa ili druge oznake kojom se može potvrditi da je račun odobren za plaćanje 13. Sve isplate putem blagajne obavljaju se na temelju odobrenja za isplatu koje daje zakonski zastupnik, odnosno osoba koju on ovlasti 14. Isplata sredstava temeljila se na vjerodostojnoj dokumentaciji 15. Vodi se analitička evidencija dugotrajne, nefinancijske imovine i usklađena je s glavnom knjigom         16. Zakonski zastupnik je donio odluku o osnivanju povjerenstva za popis u kojoj je odredio datum obavljanja