93 28.08.2015 Uredba o izmjenama i dopunama Uredbe o unutarnjem ustrojstvu Ministarstva obrane
VLADA REPUBLIKE HRVATSKE
1793
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013), Vlada Republike Hrvatske je na sjednici održanoj 26. kolovoza 2015. godine donijela
UREDBU
o izmjenama i dopunama Uredbe o unutarnjem ustrojstvu Ministarstva obrane
Članak 1.
U Uredbi o unutarnjem ustrojstvu Ministarstva obrane (»Narodne novine«, br. 26/2012, 112/2012 i 94/2014) u članku 3. stavku 1. iza točke 6. dodaje se točka 6.a koja glasi:
»6.a Samostalni sektor za informacijske i komunikacijske sustave.«
Točka 10. mijenja se i glasi:
»10. Uprava za proračun i financije«.
Članak 2.
U članku 5. stavku 1. riječi: »Rješava u drugostupanjskom postupku u vojnostegovnom postupku« zamjenjuju se riječima: »Ustrojstvena jedinica Glavnog tajništva je i Vojnostegovni sud koji samostalno i neovisno odlučuje o stegovnoj odgovornosti i materijalnoj odgovornosti vojnih osoba«.
U stavku 2. točka 2.3. mijenja se i glasi:
»2.3. Vojnostegovni sud.«.
Članak 3.
Naslov iznad članka 18. i članak 18. mijenjaju se i glase:
»2.3. Vojnostegovni sud
Članak 18.
Vojnostegovni sud je ustrojstvena jedinica razine odjela koja samostalno odlučuje o stegovnoj odgovornosti i materijalnoj odgovornosti vojnih osoba.
Sjedište Vojnostegovnog suda je u Zagrebu.
Djelokrug i nadležnost Vojnostegovnog suda uređuje se Zakonom o službi u Oružanim snagama Republike Hrvatske.«.
Članak 4.
Iza članka 39. dodaju se članci 39.a, 39.b, 39.c, 39.d, 39.e, 39.f, 39.g, 39.h i 39.i te naslovi iznad njih koji glase:
»6.a SAMOSTALNI SEKTOR ZA INFORMACIJSKE I KOMUNIKACIJSKE SUSTAVE
Članak 39.a
Samostalni sektor za informacijske i komunikacijske sustave ustrojstvena je jedinica Ministarstva koja obavlja upravne i stručne poslove u komunikacijsko-informacijskom području. Samostalni sektor obavlja poslove obrambenog planiranja u komunikacijsko-informacijskom području te poslove vojne normizacije u generičkom području informacijsko-komunikacijskih sustava. Vodi projekte razvoja informacijskih sustava. Samostalni sektor je nadležan za informatizaciju poslovnih procesa Ministarstva i Oružanih snaga te usklađuje i koordinira aktivnosti informatiziranih poslovnih procesa Ministarstva i ustrojstvenih jedinica strukovno nadležnih za navedene poslove. Planira, organizira, upravlja i nadzire informacijske i komunikacijske sustave Ministarstva te planira i nadzire informacijske i komunikacijske sustave Oružanih snaga. U području informacijske sigurnosti Samsotalni sektor je nadležan za normativno uređenje i provedbu zakonom propisanih mjera sigurnosti informacijskih sustava. U suradnji s nadležnim tijelima usklađuje uporabu frekventnog spektra, IP adresnog plana i numeracijskog plana. U području materijalnog zbrinjavanja Ministarstva i Oružanih snaga Samostalni sektor nositelj je opremanja i modernizacije te osiguranja održavanja komunikacijskih, računalnih i drugih elektroničkih sustava, kao i osiguranja komunikacijsko-informacijskih usluga. U definiranju i provedbi obrambene politike iz područja komunikacijsko-informacijskih sustava Samostalni sektor surađuje u skladu sa svojim nadležnostima s tijelima i institucijama te proizvođačima roba i usluga. Surađuje s Upravom za komunikacijsko-informacijske sustave Glavnog stožera. Obavlja administrativne i druge poslove iz svog djelokruga.
Za obavljanje poslova Samostalnog sektora za informacijske i komunikacijske sustave ustrojavaju se:
6.a.1. Služba za planiranje, normizaciju i informacijske sustave
6.a.2. Služba za informacijske, komunikacijske i elektroničke sustave.
6.a.1. Služba za planiranje, normizaciju i informacijske sustave
Članak 39.b
Služba za planiranje, normizaciju i informacijske sustave provodi poslove obrambenog planiranja u komunikacijsko-informacijskom području obrane. Obavlja poslove vojne normizacije u generičkom informacijsko-komunikacijskom području. Služba vodi projekte razvoja informacijskih