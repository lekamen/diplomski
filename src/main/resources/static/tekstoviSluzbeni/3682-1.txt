 točki a) – e) ovoga Pravilnika korisnik mora biti fizička ili pravna osoba – ovlaštenik povlastice za uzgoj morske ribe i drugih morskih organizama i/ili povlastice za akvakulturu.
(2) Za poticaje iz članka 5. stavka 1. točke f) ovoga Pravilnika korisnik mora biti fizička ili pravna osoba – vlasnik/ovlaštenik povlastice za gospodarski ribolov na moru.
(3) U trenutku podnošenja Zahtjeva za poticaje, povlastice iz stavaka 1. i 2. ovoga članka na temelju kojih korisnik podnosi Zahtjev za poticaje moraju biti važeće.
(4) Korisnik iz stavaka 1. i 2. ovoga članka mora uredno ispunjavati obveze propisane Zakonom o morskom ribarstvu (»Narodne novine«, br. 81/2013, 14/2014 i 152/2014) i/ili Zakonom o slatkovodnom ribarstvu (»Narodne novine«, br. 106/2001, 7/2003, 174/2004, 10/2005 – ispravak, 49/2005 – pročišćeni tekst i 14/2014) te podzakonskim propisima donesenim na temelju istih, posebno vezano uz dostavu podataka o ulovu na propisanom obrascu i u propisanom roku za obračunsko razdoblje za koje se podnosi Zahtjev za poticaje, odnosno, vezano za dostavu podataka o uzgoju/akvakulturi na propisanom obrascu i u roku određenom u skladu s posebnim propisom koji propisuje dostavu podataka u uzgoju/akvakulturi.
(5) Za poticaje iz članka 5. stavka 1. točke b) korisnik mora dvije uzastopne godine pravovremeno dostaviti Popis o akvakulturi u skladu s posebnim propisom koji uređuje akvakulturu, odnosno, pravovremeno mora biti dostavljen Popis o akvakulturi koji se odnosi na podatke za 2014. i 2015. godinu.
(6) Za poticaje iz članka 5. stavka 1. točke g) korisnik mora biti fizička ili pravna osoba koja je subjekt u poslovanju s hranom upisana u Upisnik odobrenih objekata u poslovanju s hranom životinjskog podrijetla i koja posjeduje rješenje.
Iznosi sufinanciranja
Članak 7.
(1) Iznosi sufinanciranja po kategorijama proizvodnje su:
– Uzgoj slatkovodne ribe I. skupine – 2,30 kn/kg,
– Uzgoj slatkovodne ribe II. skupine – 60,00 kn/m2 ukupne proizvodne površine u godini koja prethodi godini podnošenja Zahtjeva za poticaje,
– Uzgoj autohtonih vrsta bijele morske ribe – 2,80 kn/kg,
– Uzgoj školjaka – dagnje – 0,80 kn/kg,
– Uzgoj školjaka – kamenice – 0,50 kn/kom,
– Uzgoj riblje mlađi – 0,25 kn/kom,
– Ulov male plave ribe – 0,40 kn/kg i
– Riblje proizvode – 1,80 kn/kg.
(2) U slučaju da se utvrdi da ukupni zatraženi iznos potpore u određenom obračunskom razdoblju, po određenoj kategoriji poticaja, premaši iznos novčanih sredstava utvrđen Odlukom iz članka 4. ovoga Pravilnika, isplata u tom obračunskom razdoblju, po kategoriji poticanja u kojoj je utvrđen premašen iznos, vršiti će se na način da će se svim korisnicima te kategorije poticaja, proporcionalno umanjiti iznos potpore na koju su ostvarili pravo temeljem ovoga Pravilnika.
(3) Za kategoriju poticaja – uzgoj slatkovodne ribe II. skupine (pastrva) proizvodna površina se utvrđuje temeljem službenih podataka o kojima se vodi evidencija pri Upravi ribarstva a temeljem Upisnika o izdanim povlasticama i Popisa o akvakulturi u skladu s posebnim propisima koji uređuju akvakulturu. Dokumentacija iz koje se obračunava proizvodna površina se odnosi na godinu koja prethodi godini obračuna poticaja.
II. ZAHTJEV ZA POTICAJE
Podnošenje Zahtjeva za poticaje
Članak 8.
(1) Zahtjev za poticaje čini ispunjeni Obrazac – Zahtjev za poticaje koji je tiskan u Prilogu I. ovoga Pravilnika i čini njegov sastavni dio te obvezna prateća dokumentacija propisana stavcima 2. i 3. ovoga članka.
(2) Obaveznom pratećom dokumentacijom, po određenoj kategoriji poticaja na koju je primjenjivo, a koja čini Zahtjev za poticaje smatra se:
− obračun iznosa poticaja u kojem je naznačena vrsta poticaja i količina u kilogramima ili komadima te ukupni iznos novčanog poticaja za određeno obračunsko razdoblje;
− računi odnosno preslike računa za prodane i isporučene količine i otpremnice odnosno preslike otpremnica uz račune koji moraju biti ovjereni potpisom i žigom kupca uz čitljivo ispisano velikim pisanim slovima ime i prezime kupca