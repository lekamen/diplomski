 određenom razdoblju u odnosu na ukupan broj pristupnih vodova do Centra 112 u tom razdoblju
10. udjel neostvarenih poziva na broj 112: postotni udjel neostvarenih poziva na broj 112 u ukupnom broju svih poziva upućenih na broj 112 u određenom razdoblju
11. vrijeme uklanjanja kvara na pristupnom vodu do Centra 112: vrijeme mjereno u satima i minutama, koje protekne od trenutka zaprimanja ispravne prijave kvara na pristupnom vodu do Centra 112, do trenutka uklanjanja kvara
12. vrijeme uspostave veze s brojem 112: vrijeme mjereno u sekundama, s točnosti od jedne desetinke sekunde, koje protekne od trenutka kada je javna komunikacijska mreža zaprimila sve podatke potrebne za uspostavu veze s brojem 112, do trenutka kada pozivatelj dobije signal zauzeća, signal pozivanja ili signal javljanja.
Obveze operatora
Članak 4.
(1) Operatori javnih komunikacijskih mreža i javno dostupnih telefonskih usluga (u daljnjem tekstu: operatori) moraju omogućiti bez naplate svim korisnicima javnih komunikacijskih usluga pozive na broj 112, SMS poruke na broj 112 i e-pozive (u daljnjem tekstu: pozivi na broj 112), kao i pozive na druge pozivne brojeve za pristup hitnim službama u Republici Hrvatskoj u skladu s Planom numeriranja, što obuhvaća i besplatno preusmjeravanje tih poziva na druge pozivne brojeve koje upotrebljavaju hitne službe.
(2) Pozivi na broj 112 moraju biti omogućeni 24 sata svih sedam dana u tjednu, i to bez uporabe bilo kakvog sredstva plaćanja s bilo kojega telefonskog uređaja, uključujući i sve javne telefonske govornice, pri čemu operatori moraju omogućiti upućivanje poziva na broj 112, osim SMS poruka na broj 112, iz javne pokretne komunikacijske mreže na bilo kojem dijelu državnog područja gdje je dostupna najmanje jedna javna pokretna komunikacijska mreža.
(3) Operatori moraju postupati s pozivima na broj 112 na jednak način kao i prema drugim pozivnim brojevima za pristup hitnim službama, koji su u uporabi u Republici Hrvatskoj, moraju ih obrađivati na način koji je najprimjereniji postojećem ustrojstvu sustava hitnih služba, te su odgovorni za ispravno usmjeravanje poziva na broj 112, kao i na druge pozivne brojeve za pristup hitnim službama.
(4) Popis pozivnih brojeva, koje upotrebljavaju hitne službe, sastavni je dio standardnih operativnih postupaka koje propisuje čelnik središnjeg tijela državne uprave nadležnog za sustav civilne zaštite, u skladu sa zakonom kojim je uređen sustav civilne zaštite.
(5) Operatori moraju Centru 112 dostavljati bez naknade sve raspoložive podatke o ostvarenim pozivima na broj 112, što osobito obuhvaća podatke o imenu i prezimenu ili nazivu pozivatelja, pozivajućem broju, vremenu i trajanju poziva te lokaciji s koje je upućen poziv na broj 112, i to odmah po prosljeđivanju tog poziva Centru 112. Iznimno, ako podaci o imenu i prezimenu ili nazivu pozivatelja, ili trajanju poziva nisu dostupni operatoru, ne postoji obveza dostave tih podataka Centru 112.
(6) Iznimno od odredbe stavka 5. ovoga članka, na zahtjev središnjeg tijela državne uprave nadležnog za sustav civilne zaštite, koji se temelji na zahtjevu služba nadležnih u skladu s posebnim zakonima za provedbu aktivnosti traganja i spašavanja, operatori moraju Centru 112 dostaviti i podatak o lokaciji osobe za kojom je pokrenuta akcija traganja i spašavanja, a koja nije uputila poziv na broj 112.
(7) Podaci iz stavaka 5. i 6. ovoga članka dostavljaju se Centru 112 na način, u obliku i u rokovima utvrđenima standardnim operativnim postupcima iz stavka 4. ovoga članka. Centar 112 mora postupati s podacima iz stavaka 5. i 6. ovoga članka u skladu s posebnim propisima o zaštiti osobnih podataka.
(8) Podatke o lokaciji pozivatelja iz stavka 5. ovoga članka čine podaci o geokodiranoj lokaciji pozivatelja u javnoj nepokretnoj ili pokretnoj komunikacijskoj mreži, a podatke o lokaciji osobe iz stavka 6. ovoga članka čine podaci o geokodiranoj lokaciji osobe u javnoj pokretnoj komunikacijskoj mreži. Podaci o lokaciji moraju biti dostavljeni u