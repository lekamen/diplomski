 zrakoplova obvezan je o odstupanju izvijestiti nadležnu kontrolu zračnog prometa.
(3) U slučajevima odstupanja iz stavka 1. ovoga članka zapovjednik vojnog zrakoplova obvezan je odmah nakon slijetanja izvijestiti zapovjednika letačke postrojbe koja organizira letenje, a koji je obvezan postupiti u skladu s Pravilnikom o istraživanju i izvješćivanju o nesrećama i ostalim događajima ugrožavanja sigurnosti letenja vojnih zrakoplova.
Članak 172.
Vojnom letaču koji posjeduje ovlaštenje za letenje na više različitih tipova vojnih zrakoplova dopuštena je provedba letačkih zadaća u istom danu na različitim tipovima vojnih zrakoplova ako je prethodno provedena priprema letenja u skladu s odredbama ovoga Pravilnika.
Članak 173.
(1) Zapovjednik vojnog zrakoplova obvezan je zabraniti uporabu uređaja u vojnom zrakoplovu ako sumnja u moguće interferiranje s bilo kojim zrakoplovnim sustavom.
(2) U vojnim zrakoplovima nije dopušteno pušiti.
(3) Zapovjednik zrakoplova ne smije dopustiti ulazak u vojni zrakoplov osobama koje su pod utjecajem alkohola ili omamljujućih sredstava osim u slučaju prevoženja radi evakuacije ili kada se prevozi pacijent koji je propisno zbrinut te ne ugrožava sigurnosti letenja.
Članak 174.
Pokretanje pogonske skupine, provjera rada pogonske skupine i vožnja vojnim zrakoplovima dopušteno je isključivo vojnim pilotima i ovlaštenom zrakoplovno-tehničkom osoblju.
Odbacivanje vanjskog tereta, goriva i ubojnih sredstava
Članak 175.
(1) Nije dopušteno izbacivanje tereta, ispuštanje goriva ili odbacivanje spremnika s gorivom ili drugog tereta i predmeta iz vojnog zrakoplova ako to zadaćom nije predviđeno.
(2) Iznimno od stavka 1. ovoga članka, ako je ugrožena sigurnost posade, vojnog zrakoplova ili životi i zdravlje osoba koje se prevoze, zapovjednik vojnog zrakoplova može donijeti odluku o ispuštanju goriva, odbacivanju spremnika s gorivom, tereta ili dijela tereta (uključujući i ubojna sredstva) na za to propisana mjesta.
(3) U slučaju krajnje opasnosti (pad vojnog zrakoplova u nepravilan položaj, požar na zrakoplovu i sl.), teret, uključujući i ubojna sredstva, mogu se odbaciti odmah.
(4) Avionske bombe uvijek se prinudno odbacuju s neaktiviranim upaljačima, a raketna zrna, ovisno o njihovoj konstrukciji, s neaktiviranim upaljačima ili zajedno s nosačem odnosno na način da se ukloni mogućnost aktiviranja nakon odbacivanja.
(4) Ako je to moguće, o odbacivanju vanjskog tereta, goriva i ubojnih sredstava, zapovjednik zrakoplova dužan je obavijestiti nadležnu kontrolu zračnog prometa.
Slijetanje naoružanim zrakoplovom
Članak 176.
(1) Nije dopušteno slijetanje naoružanim vojnim zrakoplovom na aerodrom koji nije određen letačkom zadaćom osim u slučaju letova za zaštitu suvereniteta Republike Hrvatske i ugrožavanja sigurnosti vojnog zrakoplova i posade.
(2) Zrakoplov treba biti parkiran, a naoružanje osigurano na način koji ne ugrožava druge zrakoplove, ljude i opremu na platformi i manevarskim površinama.
(3) Pri udaljavanju od vojnog zrakoplova, posada vojnog zrakoplova, u koordinaciji s operatorom aerodroma, obvezna je osigurati stalni nadzor i zaštitu naoružanog vojnog zrakoplova do dolaska nadležnog vojnog osoblja.
XXXIV. LETAČKA PRIPRAVNOST POSADA VOJNIH ZRAKOPLOVA
Vrijeme letačke pripravnosti
Članak 177.
(1) Letačka pripravnost posada može biti aktivna i pasivna.
(2) Aktivna letačka pripravnost provodi se s mjesta rada koje posada ne može napustiti bez dopuštenja nadređenog ili na nekom drugom mjestu koje je nadređeni odredio. Posada koja se nalazi u aktivnoj letačkoj pripravnosti provela je opću pripremu za letačku zadaću, te joj je od trenutka prijma do izvršenja zapovijedi za provedbu leta iz letačke pripravnosti ostavljeno dovoljno vremena za završetak prethodne pripreme.
(3) Pasivna letačka pripravnost je pripravnost koju posada provodi izvan mjesta rada, raspoloživa je za provedbu letačke zadaće, a po pozivu mora biti spremna za provedbu letačke zadaće unutar vremena propisanog odgovarajućim dokumentom koji