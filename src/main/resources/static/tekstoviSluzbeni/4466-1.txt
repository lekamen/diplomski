 subjektivan osjećaj i najčešće se definira kao odsutnost boli odnosno odsutnost neudobnosti. Zaštitna odjeća mora imati osobinu elastičnosti, te osiguravati udobnost pri svakom pokretu. Zaštitna odjeća treba biti dizajnirana na način da osigura elastičnost na točkama rastezanja kože na tijelu.
4) Označavanje odjeće: sva zaštitna odjeća mora biti označena oznakama osnovnog označivanja i oznakama specifičnog označivanja.
Oznake osnovnog označavanja moraju biti na hrvatskom jeziku, na samom proizvodu ili na naljepnici pričvršćenoj na proizvod, pričvršćene tako da su vidljive i lako dostupne, otporne na pranje i dovoljno velike da osiguraju dobru čitljivost.
Oznake specifičnog označavanja moraju sadržavati informacije o imenu i trgovačkoj marki, tvorničkoj oznaci tipa odjeće, tvorničko ime, oznaku veličine, broj specifične norme, piktogram (Prilog 1.) koji prikazuje specifičnu opasnost, dizajn odjeće, razinu zaštitnog djelovanja te upute o načinu održavanja.
Članak 6.
Sukladno ovom standardu zaštitna odjeća mora:
• zadovoljavati HRN EN 340:2004, Zaštitna odjeća -- Opći zahtjevi; odnosno slijednicu navedene norme
• zadovoljavati HRN EN 471:2008, Upozoravajuća odjeća uočljiva s velike udaljenosti za profesionalnu uporabu – Ispitne metode i zahtjevi; odnosno sljednicu navedene norme
• biti izrađena namjenski za zaštitu od očekivanih rizika i sama ne smije uzrokovati veće rizike za sigurnost radnika
• biti izrađena na način da je svaki korisnik može na jednostavan način pravilno prilagoditi prema sebi
• imati Izjavu o sukladnosti s odredbama Pravilnika o stavljanju na tržište osobne zaštitne opreme (Narodne novine 089/2010) i hrvatskoj normi (HRN) ako je tako propisano ovim standardom
• biti označena oznakom CE
• biti prikladna za čišćenje u servisu za čišćenje
• biti propisno označena.
ZAŠTITNA JAKNA
Članak 7.
Zaštitna jakna mora:
– imati stupanj vidljivosti klase 3 (osim ako to Procjenom rizika nije drugačije definirano) sukladno EN 471: 2008 odnosno slijednici navedene norme
– biti narančasto-crvene boje (RAL 3024 – Luminous red) u kombinaciji s crnom bojom koja ne smije prevladavati prilikom dizajniranja
– osiguravati dobru zaštitu od vjetra (kao npr. Windstopper)
– imati kroj koji omogućava neometanu pokretljivost i koji je prilagođen radu na terenu
– biti izrađena od suvremenih materijala kao npr. Soft Shell
– imati kroj koji omogućavati nošenje pod zaštitnom bundom.
Materijal zaštitne jakne mora biti:
• namijenjen zaštitnoj odjeći,
• 87,5% poliester, 12,5% PU membrana ili slično,
• površinske mase 250 g/m² (+/–5%),
• otporan na prljavštinu (metoda testiranja AATCC 118),
• sa svojstvom brzog sušenja,
• vodootporan,
• hidrofilan/hidrofoban,
• otporan na prodiranje vodene pare klase 2 prema HRN EN 31092:2008 odnosno slijednici navedene norme,
• otporan na prodiranje vode original i 5×60 °C prano klase 3 prema HRN EN 20811: 2003 odnosno slijednici navedene norme,
• otporan na trenje,
• otporan na rastezanje i trganje najmanje 700 N sukladno HRN EN ISO 13934- 1:2008 odnosno slijednici navedene norme,
• daljnje otporan na paranje najmanje 15N sukladno EN ISO 4674-A1:2003 odnosno slijednici navedene norme,
• otporan na utjecaj sunca,
• otporan prilikom održavanja na skupljanje i rastezanje od +3/–3%
• otporan na pranje na najmanje 40 °C.
Zaštitna jakna mora imati:
• ovratnik crne boje koji priliježe uz vrat (tzv. ruski kroj),
• zakapčanje sprijeda s patentnim zatvaračem otpornim na termičku obradu u praonici/kemijskoj čistionici,
• mogućnost reguliranja širine rukava na zapešću,
• donji porub na rukavima crne boje,
• na lijevoj strani prsa ušiveni džep s patentnim zatvaračem otpornim na termičku obradu u praonici/ kemijskoj čistionici,
• na svakoj strani dolje po jedan ušiveni džep s patentnim zatvaračem otpornim na termičku obradu u praonici/ kemijskoj čistionici,
• dijelove na ramenima i laktovima koji su izloženi većem trenju dodatno zaštićene zaštitom kao što je na primjer kevlar,
• donji porub jakne crne boje,
• na donjem dijelu