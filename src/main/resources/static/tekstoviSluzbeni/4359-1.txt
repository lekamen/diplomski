 mjesečni popis važećih NOTAM-a) ili drugim publikacijama
(19) opći zračni promet (General Air Traffic – GAT): svi letovi civilnih zrakoplova, kao i letovi državnih zrakoplova, koji se obavljaju sukladno pravilima i postupcima ICAO
(20) operativni zračni promet (Operational Air Traffic – OAT): svi letovi civilnih zrakoplova, kao i letovi državnih zrakoplova koji se obavljaju u skladu s posebno utvrđenim pravilima i postupcima koji odstupaju od pravila i postupaka za opći zračni promet
(21) plan leta: skup određenih informacija o namjeravanom letu ili dijelu leta zrakoplova
(22) plan vojnog letenja: plan vojnog letenja je zapovijed za letačku zadaću zapovjednika zrakoplovne postrojbe koja organizira vojno letenje
(23) podvjesni teret: u helikopterskim operacijama, bilo koji teret koji visi ispod trupa helikoptera
(24) potraga i spašavanje: uporaba zrakoplova, površinskih plovila, podmornica, specijaliziranih timova za spašavanje i opreme u svrhu potrage i spašavanja osoba u opasnosti na kopnu ili moru i njihovog dovođenja na sigurno mjesto
(25) prednji zračni kontrolor: osoba koja s pozicije na površini ili u zraku navodi djelovanje zrakoplova u bliskoj zračnoj potpori
(26) razdoblje trenaže: najdulji vremenski rok od zadnjeg leta, propisan Programom letačke obuke, u kojem se smatra da je vojni letač spreman za obavljanje pojedine letačke zadaće u određenim uvjetima leta na određenom tipu zrakoplova
(27) skupni plan leta: plan leta koji se predaje nadležnoj kontroli zračnog prometa, a sadrži informacije iz plana vojnog letenja u skladu sa zahtjevima pružatelja usluga u zračnoj plovidbi bez klasificiranih podataka
(28) stalna najava: vrsta plana vojnog letenja za letove koji se provode iz letačke pripravnosti i u drugim slučajevima kada je to potrebno
(29) stručna pogreška: svako nenamjerno odstupanje od pravila i propisa koji definiraju provedbu letačkih zadaća, a koje je dovelo do odstupanja od planirane zadaće, ugrožavanja sigurnosti letenja i/ili materijalne štete
(30) Tango Scramble: let vojnog zrakoplova presretača u svrhu uvježbavanja leta Alpha Scramble
(31) transportni let: let za prijevoz putnika ili tereta koji se obavlja vojnim zrakoplovom
(32) ukupno vrijeme leta (Block time): vrijeme od trenutka kada vojni zrakoplov započne vožnju s parkirnog položaja u svrhu uzlijetanja do trenutka zaustavljanja zrakoplova na parkirnom položaju, a za helikopter od trenutka pokretanja do trenutka zaustavljanja nosećeg rotora
(33) vanjski teret: dodatna oprema pričvršćena na vanjskom dijelu zrakoplova propisana Priručnikom za uporabu određenog tipa vojnog zrakoplova
(34) vojni zračni promet: zračni promet u kojem sudjeluju hrvatski i/ili inozemni vojni zrakoplovi
(35) vojna zrakoplovna priredba: letačka aktivnost hrvatskih i/ili inozemnih vojnih zrakoplova (proslave, obljetnice, aeromitinzi, izložbe i sl.) u organizaciji Ministarstva obrane ili Oružanih snaga.
(36) zapovjednik zrakoplova: osoba s pravom konačne odluke, odgovorna za upravljanje zrakoplovom
(37) zrakoplov: svaka naprava koja se održava u atmosferi zbog reakcije zraka, osim reakcije zraka u odnosu na Zemljinu površinu.
Članak 3.
Kratice koje se koriste u ovom Pravilniku imaju sljedeća značenja:
– AGL (Above Ground Level) – iznad površine zemlje
– AE (Aeromedical Evacuation) – zračna medicinska evakuacija
– AMC (Airspace Management Cell) – jedinica za upravljanje zračnim prostorom
– CASEVAC (Casualty Evacuation) – evakuacija žrtava
– CTR (Control Zone) – kontrolirana zona
– FL (Flight Level) – razina leta
– GND (Ground) – tlo (zemlja)
– GCZ – gađanje ciljeva na zemlji (površini)
– GRB – gađanje, raketiranje, bombardiranje
– IASU – izvanaerodromsko slijetanje i uzlijetanje
– IFR (Instrument Flight Rules) – pravila instrumentalnog letenja
– IMC (Instrument Meteorological Conditions) – instrumentalni meteorološki uvjeti
– MEDEVAC (Medical Evacuation) – medicinska evakuacija
– AMSL (Above Mean Sea Level) – iznad srednje razine mora
– NOTAM – (Notice to Airmen) – poruka