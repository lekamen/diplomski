 položaj potrošača s kreditom denominiranim u kunama s valutnom klauzulom u CHF izjednači s položajem u kojem bi bio da je koristio kredit denominiran u kunama s valutnom klauzulom u EUR.«
17.1. Mjerodavne odredbe Zakona o dopuni Zakona o potrošačkom kreditiranju (»Narodne novine« broj 9/15.; u daljnjem tekstu: ZD ZPK/9-15), koji je stupio na snagu 27. siječnja 2015., a kojima je propisano privremeno rješenje u trajanju od jedne godine o kojemu se govori u citiranom dijelu P.Z.-a br. 899/15, glase:
»Članak 1.
U Zakonu o potrošačkom kreditiranju (»Narodne novine«, br. 75/09., 112/12., 143/13. i 147/13.) iza članka 11.c dodaje se članak 11.d koji glasi:
‘Članak 11.d
(1) Za ugovore o kreditu u CHF i u kunama s valutnom klauzulom u CHF, za anuitete odnosno obroke u redovitoj otplati, tečaj CHF prema kuni utvrđuje se na razini 6,39 kuna za 1 CHF za razdoblje od jedne godine od stupanja na snagu ovoga Zakona.
(2) Razlika visine anuiteta odnosno obroka primjenom tečaja iz stavka 1. ovoga članka u odnosu na tečaj slobodno formiran na tržištu stranih sredstava plaćanja na temelju ponude i potražnje je trošak kreditne institucije.’.«
18. Prema P.Z.-u br. 900/15, predmet uređenja ZID-a ZoKI-ja/102-15 je »konverzija kredita u CHF u kredite u EUR, odnosno konverzija kredita u kunama s valutnom klauzulom u CHF u kredite u kunama s valutnom klauzulom u EUR za korisnike kredita koji su: fizička osoba koja obavlja djelatnost slobodnih zanimanja, obrtnik, trgovac pojedinac i nositelj obiteljskog poljoprivrednog gospodarstva« (str. 3.).
U P.Z-u br. 900/15 ta je zakonska mjera proglašena »trajnim rješenjem« koje treba zamijeniti sadašnje privremeno zakonsko rješenje propisano početkom 2015., kada je 28. veljače 2015. stupio na snagu Zakon o izmjenama i dopunama Zakona o kreditnim institucijama (»Narodne novine« broj 19/15.; u daljnjem tekstu: ZID ZoKI/19-15). U P.Z-u br. 900/15 u tom je smislu navedeno (str. 2. i 3.):
»Kao posljedica šokantne Odluke Švicarske narodne banke iz siječnja 2015. godine kojom odustaje od obrane tečaja svoje nacionalne valute u odnosu na EUR koja je uzrokovala prekonoćni značajni porast vrijednosti CHF, kao jedino moguće optimalno rješenje u tom trenutku izabrano je zamrzavanje otplatnog tečaja na 6,39 kuna za 1 CHF za idućih godinu dana čime je omogućeno dužnicima (fizičkim osobama koje obavljaju djelatnost slobodnih zanimanja, obrtnicima, trgovcima pojedincima te nositeljima obiteljskih poljoprivrednih gospodarstava) da u razdoblju od godine dana otplaćuju anuitet kredita po tečaju koji je vrijedio prije odluke Švicarske narodne banke da prekine vezivanje tečaja CHF uz EUR sve do iznalaženja trajnog rješenja.
Stupanjem na snagu Zakona o izmjenama i dopunama Zakona o kreditnim institucijama (»Narodne novine«, broj 19/15) isti stupanj zaštite osiguran je i fizičkim osobama koje obavljaju djelatnost slobodnih zanimanja, obrtnicima, trgovcima pojedincima te nositeljima obiteljskih poljoprivrednih gospodarstava, kao dužnicima po ugovorima o kreditu u CHF i u kunama uz valutnu klauzulu u CHF. Naime, fizičke osobe koje obavljaju djelatnost su na jednak način kao i fizičke osobe potrošači, zbog naglog porasta tečaja CHF, dovedeni u neodrživ financijski položaj, ugrožena je njihova egzistencija i daljnje poslovanje.
Naime, uslijed značajne aprecijacije tečaja CHF te porasta kamatnih stopa na CHF, te značajno manje aprecijacije tečaja EUR i pada kamatnih stopa na EUR, protuvrijednost u EUR-ima iznosa preostale glavnice koja je vezana uz CHF, nakon otprilike 8 godina redovite otplate danas je značajno veća u odnosu na početnu protuvrijednost u EUR-ima iznosa početno odobrene glavnice koja je vezana uz CHF, radi čega je ista i značajno veća od tržišne vrijednosti nekretnine koja je založena za osiguranje povrata kredita.
Budući da je navedena mjera privremena, donesena za razdoblje od jedne godine od stupanja na snagu navedene novele Zakona o kreditnim institucijama, koja je stupila na snagu 28. veljače 2015. godine, potrebno je 