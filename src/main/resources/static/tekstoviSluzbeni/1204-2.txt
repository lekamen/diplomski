 integrirane proizvodnje u području bilinogojstva, sudjeluje u pripremi i drugih propisa i općih akata; predlaže rješavanje pojedinih pitanja u okviru svoga djelokruga; predlaže i nadzire mjere i aktivnosti usmjerenih na potporu razvitka poljoprivredne proizvodnje, koordinira poslove s domaćim i međunarodnim institucijama u osmišljavanju i provedbi projekata za razvitak ekološke i integrirane proizvodnje. Uprava sudjeluje u planiranju proračuna Ministarstva, koordinira i sudjeluje u izradi strateških dokumenata, koordinira provedbu primijenjenih istraživanja u poljoprivredi, izrađuje analize vezane uz poljoprivredu. Uprava je nadležna za provođenje propisa kojima se uređuje područje poljoprivrede, tržišta poljoprivrednih proizvoda, državnih potpora u poljoprivredi; izravnih plaćanja u poljoprivredi, gnojiva i poboljšivača tla, stočarstva, poljoprivrednog zemljišta, obrane od tuče, vina, duhana, posebnih uvjeta za stavljanje brašna na tržište, uskladištenja i skladišnica za žitarice i industrijsko bilje; izvršava poslove iz propisa kojima se uređuje područje zaštite od elementarnih nepogoda i suzbijanje zlouporabe opojnih droga.
Za obavljanje poslova Uprave poljoprivrede i prehrambene industrije ustrojavaju se:
7.1. Sektor poljoprivrede i prehrambene industrije
7.2. Sektor za potpore i analize
7.3. Sektor inspekcija u poljoprivredi.«.
Članak 2.
Članak 63. mijenja se i glasi:
»Članak 63.
Sektor za potpore i analize obavlja sljedeće poslove: koordinira i sudjeluje u kreiranju nacionalnog modela izravnih plaćanja u poljoprivredi sukladno zakonodavnom okviru Zajedničke poljoprivredne politike Europske unije, koordinira i sudjeluje u izradi posebnog propisa o poljoprivredi i potporama poljoprivredi; koordinira mjere državne potpore poljoprivredi financirane iz državnog proračuna Republike Hrvatske i proračuna jedinica lokalne i područne (regionalne) samouprave i prati njezine učinke te vodi registar državnih potpora u poljoprivredi i ruralnom razvoju, prati EU i nacionalno zakonodavstvo vezano uz politiku goriva za namjene u poljoprivredi te predlaže mjere, sudjeluje u izradi strateških dokumenata iz djelokruga poljoprivrede, koordinira primjenu Informacijskog sustava za upravljanje i nadzor poljoprivrednog tržišta u Republici Hrvatskoj (ISAMM), koordinira provedbu primijenjenih istraživanja u poljoprivredi, koordinira provedbu Sustava poljoprivrednih knjigovodstvenih podataka (FADN), upravlja Tržišnim cjenovnim informacijskim sustavom u poljoprivredi i poljoprivrednim informacijama i dokumentacijom, prikuplja i organizira gotove statističke podatke i informacije iz propisanih evidencija i baza podataka iz djelokruga poljoprivrede te izrađuje analize vezane uz cijene određenih poljoprivredno-prehrambenih proizvoda i poljoprivrednih inputa, poljoprivrednu proizvodnju, strukturu i dohodak poljoprivredne djelatnosti, te analizu vanjsko-trgovinske razmjene poljoprivredno-prehrambenih proizvoda.
Za obavljanje poslova Sektora za potpore i analize ustrojavaju se:
7.2.1. Služba za potpore u poljoprivredi
7.2.2. Služba za poljoprivredne informacije.«.
Članak 3.
Članak 64. mijenja se i glasi:
»Članak 64.
Služba za potpore u poljoprivredi obavlja sljedeće poslove: koordinira i sudjeluje u izradi propisa u dijelu koji se odnosi na izravne i neizravne potpore u poljoprivredi, brine o usklađenosti državnih potpora poljoprivredi koje provode različita tijela državne uprave te tijela jedinica lokalne i područne (regionalne) samouprave, vodi registar državne potpore u poljoprivredi i ruralnom razvoju koja se financira iz državnog proračuna Republike Hrvatske i iz proračuna jedinica lokalne i područne (regionalne) samouprave u skladu s posebnim propisima, brine o usklađenosti sustava upravljanja državnim potporama u poljoprivredi Republike Hrvatske sa sustavom u Europskoj uniji, izrađuje izvješća o državnoj potpori za nacionalne i EU potrebe, komunicira s Europskom unijom po pitanju notifikacije državnih potpora u poljoprivredi kao i s davateljima