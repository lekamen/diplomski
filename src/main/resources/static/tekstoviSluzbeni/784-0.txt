38 03.04.2015 Odluka o koncesiji na pomorskom dobru u svrhu izgradnje i gospodarskog korištenja plaže Kostabela u Rijeci te zahvata morske vode za potrebe bazena i za potrebe termotehničkih uređaja
VLADA REPUBLIKE HRVATSKE
785
Na temelju članka 20. stavka 7. Zakona o pomorskom dobru i morskim lukama (»Narodne novine«, br. 158/2003, 100/2004, 141/2006, 38/2009 i 123/2011), te članka 26. stavka 1. Zakona o koncesijama (»Narodne novine«, broj 143/2012), Vlada Republike Hrvatske je na sjednici održanoj 2. travnja 2015. godine donijela
ODLUKU
O KONCESIJI NA POMORSKOM DOBRU U SVRHU IZGRADNJE I GOSPODARSKOG KORIŠTENJA PLAŽE KOSTABELA U RIJECI TE ZAHVATA MORSKE VODE ZA POTREBE BAZENA I ZA POTREBE TERMOTEHNIČKIH UREĐAJA
I.
Sukladno Obavijesti o namjeri davanja koncesije na pomorskom dobru u svrhu izgradnje i gospodarskog korištenja plaže Kostabela u Rijeci te zahvata morske vode za potrebe bazena i za potrebe termotehničkih uređaja, objavljenoj u Elektroničkom oglasniku javne nabave (broj objave: 2014/S 01K-0056091), od 4. prosinca 2014. godine i ponude pristigle na Javno otvaranje ponuda za dodjelu koncesije, održano 7. siječnja 2015. godine u prostorijama Ministarstva pomorstva, prometa i infrastrukture, te Nalaza i mišljenja Stručnog tijela za ocjenu ponuda za koncesije na pomorskom dobru, osnovanog i imenovanog Odlukom Vlade Republike Hrvatske (»Narodne novine«, br. 25/2012 i 90/2013), Vlada Republike Hrvatske (u daljnjem tekstu: Davatelj koncesije) daje trgovačkom društvu JTH Costabella d.o.o., iz Kastava, Tometići 36 (u daljnjem tekstu: Ovlaštenik koncesije), ovlaštenje za izgradnju i gospodarsko korištenje plaže Kostabela u Rijeci te zahvat morske vode za potrebe bazena i za potrebe termotehničkih uređaja.
II.
Područje pomorskog dobra koje se daje u koncesiju u svrhu izgradnje i gospodarskog korištenja plaže Kostabela u Rijeci te zahvata morske vode za potrebe bazena i za potrebe termotehničkih uređaja obuhvaća dijelove katastarskih čestica oznaka 1435/1 i 1443/2, obje k.o. Zamet, a koje odgovaraju dijelu zemljišnoknjižne čestice oznake 1631/1 k.o. Jurčići, na području Grada Rijeke, te dio mora.
Područje pomorskog dobra koje se daje u koncesiju (kopneni i morski dio) obilježeno je poligonom točaka izraženih u HTRS96/TM koordinatnom sustavu, kako slijedi:
Broj točke E koordinata HTRS96/TM (m) N koordinata HTRS96/TM (m) 1 331411.28 5025220.90 2 331417.28 5025231.37 3 331438.04 5025220.99 4 331506.29 5025201.05 5 331518.04 5025193.59 6 331535.10 5025186.45 7 331601.59 5025159.93 8 331602.41 5025161.92 9 331627.25 5025143.22 10 331625.01 5025138.78 11 331587.58 5025064.70 12 331376.45 5025160.19
III.
Površina pomorskog dobra koje se daje u koncesiju ukupno iznosi 20.031 m2 površine, od čega je 2.108 m2 kopneni prostor, a 17.923 m2 morski akvatorij, a sve kako je prikazano na grafičkoj podlozi koja čini Prilog 1. ove Odluke i ne objavljuje se u »Narodnim novinama«.
IV.
Davatelj koncesije daje na gospodarsko korištenje pomorsko dobro navedeno u točki II. ove Odluke Ovlašteniku koncesije na vremensko razdoblje od 30 (trideset) godina, računajući od dana sklapanja ugovora o koncesiji pomorskog dobra.
V.
Koncesija na pomorskom dobru iz točke II. ove Odluke daje se u svrhu izgradnje i gospodarskog korištenja plaže Kostabela u Rijeci, s mogućnošću ograđivanja iste i bez mogućnosti naplate ulaza, te u svrhu zahvata morske vode za potrebe bazena i za potrebe termotehničkih uređaja obližnjeg turističkog kompleksa.
Ovlaštenik koncesije dužan je u roku dvije godine od dana donošenja ove Odluke za izgradnju plaže i uređaja za zahvat morske vode ishoditi pravomoćnu lokacijsku dozvolu i dostaviti je Ministarstvu pomorstva, prometa i infrastrukture.
Ako Ovlaštenik koncesije ne dostavi pravomoćnu lokacijsku dozvolu u roku iz stavka 2. ove točke, neće se potpisati ugovor o koncesiji iz točke VIII. ove Odluke, a Ovlaštenik koncesije gubi sva prava utvrđena ovom Odlukom, te će se naplatiti garancija za ozbiljnost ponude.
Ovlaštenik koncesije dužan je u