 pruža HT-u ali iznos naknade je bio sporan među strankama radi čega je na tužitelju bio teret dokaza osnovanosti navedenog iznosa, sukladno članku 47. stavak 3. Zakona o općem upravnom postupku (»Narodne novine«, broj 47/09., dalje: ZUP). Tužitelj je tijekom postupka odbio dostaviti specifikaciju navedene naknade, a HAKOM je uzimajući u obzir nesporno pravo tužitelja na naplatu naknade za uslugu kolokacije osporavanim rješenjem usvojio zahtjev tužitelja u dijelu koji se odnosi na određivanje obveze HT-u za sklapanje dopune ugovora za uslugu kolokacije. U odnosu na zahtjev tužitelja da se HT-u odredi obveza plaćanja iznosa od 12.000,00 kuna HAKOM isti nije mogao usvojiti jer tužitelj nije dokazao osnovanost navedenog iznosa te odredio HT-u obvezu plaćanja navedene usluge u onom iznosu kojim tužitelj istu uslugu plaća HT-u.
Sporna je bila osnova naplate druge dvije dodatne usluge, mjesečne naknade za korištenje digitalnog distribucijskog razdjelnika i jednokratna naknada za uključenje prostora za smještaj ormara. Tužitelj niti za te dvije predmetne naknade nije dostavio specifikaciju istih, te time nije dokazao osnovanost iznosa kao niti pravo na naplatu istih, a u navedenom dijelu zahtjev tužitelja je odbijen.
Tuženik naglašava da tužitelj pogrešno tumači svoje obveze određene regulatornim obvezama nediskriminacije i transparentnosti određene Analize tržišta, u dijelu koji se odnosi na uvjete korištenja zajedničkog prostora (kolokacija). Tužitelj smatra da je za ispunjenje navedenih obveza dovoljna objava minimalne ponude ne priznajući pri tom pravo drugoj ugovornoj strani osporavanje pojedinih uvjeta iz iste. Prihvaćanje takvog stava tužitelja podrazumijevalo bi da isti ima pravo javno objaviti bilo kakve uvjete, rokove i cijene za uslugu korištenja zajedničkog prostora (kolokacije) i time bi ispunio regulatorne obveze nediskriminacije i transparentnosti. Međutim, tužitelj zaboravlja da je regulirani operator te da mu je predmetnim regulatornim obvezama određeno da ne smije tražiti od ostalih operatora plaćanje dodatnih troškova koji nisu nužni za pružanje navedene usluge. Tužitelj se pogrešno poziva na regulatornu obvezu troškovne neusmjerenosti cijena, koja mu Analizom tržišta nije određena za navedene usluge.
Svojim stavovima tužitelj osporava mogućnost pokretanja bilo kakvog spora s operatorima koji koriste njegove usluge međupovezivanja, a što je suprotno odredbama članka 20. ZEK-a kojim je jasno propisana ovlast HAKOM-a rješavati iste.
U odnosu na nepotpuno i nepravilno utvrđeno činjenično stanje kao tužbeni prigovor, tuženik navodi da su prigovori tužitelja neosnovani jer u prvom redu tužitelj zanemaruje činjenicu da je kao podnositelj zahtjeva bio obvezan dokazati osnovanost svog zahtjeva odnosno naknade koju potražuje za uslugu kolokacije u svojim prostorima. Tuženiku je regulatornim obvezama nediskriminacije i transparentnosti, koje su mu određene kao operatoru sa značajnom tržišnom snagom na tržištu završavanja (terminacije) poziva u vlastitu mrežu koji se pruža na fiksnoj lokaciji određeno da ne smije tražiti od ostalih operatora plaćanje dodatnih troškova koji nisu nužni za pružanje navedene usluge. Kako bi HAKOM mogao cijeniti je li iznos od 12.000,00 kuna opravdan u smislu da ne sadrži dodatne troškove koji nisu nužni za pružanje usluge kolokacije odnosno da je riječ o stvarnom trošku traži od tužitelja dostavu specifikacije navedene cijene, koji isti nije dostavio. HAKOM nije ocijenio potrebnim izvođenje dokaza provođenja očevida na okolnost utvrđivanja razlike između podatkovnog prostora tužitelja i kolokacijskog prostora HT-a, jer navedeni dokazni prijedlog u konkretnom slučaju nije bio relevantan. Nesporna je činjenica da se prostori operatora međusobno razlikuju pa tako i podatkovni centar tužitelja i kolokacijski prostor HT-a. Međutim provođenjem predloženog očevida HAKOM ne bi mogao utvrditi koji svi troškovi čine cijenu usluge kolokacije međupovezivanja koje pruža tužitelj u svom podatkovnom centru, a