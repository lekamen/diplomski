121 04.11.2015 Pravilnik o izmjenama i dopunama Pravilnika o gospodarenju otpadom
MINISTARSTVO ZAŠTITE OKOLIŠA I PRIRODE
2297
Na temelju članka 86. stavka 4. Zakona o održivom gospodarenju otpadom (»Narodne novine«, broj 94/13) ministar zaštite okoliša i prirode donosi
PRAVILNIK
O IZMJENAMA I DOPUNAMA PRAVILNIKA O GOSPODARENJU OTPADOM
Članak 1.
U Pravilniku o gospodarenju otpadom (»Narodne novine«, broj 23/14 i 51/14 – ispravak) u članku 2. stavku 1. iza točke 1. dodaju se nove točke 2. i 3. koje glase:
»2. Lokacija gospodarenja otpadom: prostor određen dozvolom za gospodarenje otpadom i prostor reciklažnog dvorišta, odnosno prostor u kojem se nalazi mobilno reciklažno dvorište;
3. Lokacija otkupa otpada: prostor u kojem trgovac otpadom, koji obavlja postupak trgovanja otpadom na malo, preuzima otkupljeni otpad u posjed;«.
Dosadašnje točke od 2. do 5. postaju točke od 4. do 7.
Iza dosadašnje točke 5. koja postaje točka 7. dodaje se nova točka 8. koja glasi:
»8. Prateći list: dokument koji prati pošiljku otpada prilikom prijevoza otpada kad su polazište i odredište u Republici Hrvatskoj te potvrđuje primopredaju pošiljke otpada između određenih osoba sukladno Zakonu;«.
Dosadašnje točke od 6. do 10. postaju točke od 9. do 13.
U dosadašnjoj točki 6. koja postaje točka 9. iza riječi »Prodavatelj« dodaju se riječi »otpada (u daljnjem tekstu: prodavatelj)«.
Iza dosadašnje točke 10. koja postaje točka 13. dodaje se nova točka 14. koja glasi:
»14. Zeleni otok: prostor javne površine na kojem se nalaze spremnici za odvojeno sakupljanje otpadnog papira, stakla, plastike, metala i tekstila.«.
Članak 2.
U članku 8. iza stavka 3. dodaje se novi stavak 4. koji glasi:
»(4) Tehnološki proces prihvata otpada koji se obavlja u sklopu postupka zbrinjavanja otpada na odlagalištu otpada, mora biti u skladu s uvjetima propisanim ovim člankom i posebnim propisom koji uređuje odlaganje otpada.«.
Članak 3.
U članku 9. stavku 7. iza riječi »otpadne vode.« dodaju se riječi:
»Sekundarni spremnik i slijevna površina ne smije imati oštećenja uslijed kojih može doći do ispuštanja otpada u okoliš.«.
Iza stavka 7. dodaje se novi stavak 8. koji glasi:
»(8) U slučaju kada tehnološki proces uključuje skladištenje elementarne žive primjenjuju se uvjeti propisani posebnim propisom koji uređuje odlaganje otpada.«.
Dosadašnji stavak 8. koji postaje stavak 9. mijenja se i glasi:
»(9) Otpad nepodudarnih kemijskih svojstava (npr. otpadne lužine i kiseline, oksidansi, zapaljive kemikalije i dr.) odnosno vrste otpada koje međusobnim kontaktom ili kontaktom s tvarima prisutnim na lokaciji mogu uzrokovati neželjenu interakciju (fizikalne ili kemijske reakcije koje dovode do nagle promjene temperature ili oslobađanja para i sl.) i time mogu dovesti u opasnost ljudsko zdravlje odnosno uzrokovati štetni utjecaj na okoliš moraju se skladištiti odvojeno jedan od drugog u zasebnim primarnim spremnicima, a tekući opasni otpad i na razdvojenim slijevnim površinama i zasebnim sekundarnim spremnicima.«
Dosadašnji stavci od 9. do 11. postaju stavci od 10. do 12.
Iza dosadašnjeg stavka 11. koji postaje stavak 12. dodaje se novi stavak 13. koji glasi:
»(13) Tehnološki proces skladištenja mora se obavljati na način da količina otpada koja se u jednom trenutku nalazi u skladištu nije veća od količine otpada određene za proces skladištenja otpada sukladno Elaboratu gospodarenja otpadom.«.
Članak 4.
U članku 10. stavak 3. mijenja se i glasi:
»Postupak trgovanja otpadom na malo je otkup otpada od prodavatelja kojeg obavlja pravna ili fizička osoba – obrtnik i prodaja otpada pravnoj ili fizičkoj osobi – obrtniku«.
U stavku 4. iza točke 3. dodaje se nova točka 4. koja glasi:
»4. preuzimanje otpada putem spremnika postavljenih na javnoj površini sukladno članku 35. stavku 1. točki 2. Zakona.«
U stavku 5. iza riječi: »ovog Pravilnika« dodaju se riječi: »ili na drugom dokumentu koji sadrži sve informacije navedene tim obrascem (npr. otkupni blok i dr.) i koji se smatra Izjavom o vlasništvu