 provedbu strategije za suzbijanje širenja oružja za masovno uništenje, primjenu restriktivnih mjera, primjenu i provedbu konvencija o zabrani kemijskog i biološkog oružja; aktivno sudjeluje u regionalnim sigurnosnim režimima (Centru za sigurnosnu suradnju (RACVIAC) i drugim regionalnim sigurnosnim aktivnostima), te u radu svih neformalnih neproliferacijskih režima; prati i druge moderne sigurnosne ugroze (primjerice u području energetske sigurnosti, ugroze zaštite okoliša, piratstvo itd.), te obavlja i druge poslove iz svog djelokruga.
5.1.3. Služba za mirovne misije i operacije
Članak 48.
Služba za mirovne misije i operacije prati sigurnosne trendove u svijetu sa stanovišta međunarodnih mirovnih misija i operacija u civilnoj, vojnoj i razvojnoj dimenziji; analizira problematiku operativnog odvijanja međunarodnih misija i operacija; prati civilni i vojni doprinos Republike Hrvatske u međunarodnim misijama i operacijama pod vodstvom Ujedinjenih naroda (u daljnjem tekstu: UN), NATO i EU i daje vanjsko-političku potporu u radu sudionicima iz Republike Hrvatske u njima; analizira i daje vanjskopolitičke prosudbe stanja na terenu i interesa Republike Hrvatske u misijama i operacijama gdje sudjeluju hrvatski kontingenti ili promatrači te civilno ili policijsko osoblje; koordinira vanjskopolitičku potporu angažmanu Oružanih snaga Republike Hrvatske u njima, te koordinira sudjelovanje civilnih komponenti u tim misijama i operacijama; sudjeluje u strateškom formuliranju odluka o doprinosu Republike Hrvatske mirovnim misijama i operacijama te sudjeluje u usklađivanju i dogovaranju takvog doprinosa s međunarodnim organizacijama, partnerskim državama i državama primateljicama; surađuje s relevantnim resorima, koordinira i predlaže nacionalna stajališta Republike Hrvatske za sastanke Vijeća za vanjske poslove i prema potrebi drugih radnih tijela Vijeća EU; također prati mehanizme UN-a koji se bave mirovnim misijama i operacijama; u koordinaciji s relevantnim resorima, analitički prati angažman Republike Hrvatske u međunarodnoj operaciji “Resolute Support” u Afganistanu u svim njezinim aspektima; vodi cjelokupnu pripremu za upućivanje civilnih sudionika – diplomata i prema potrebi drugih civilnih stručnjaka u područja mirovnih misija i operacija, te timu pruža logističku i operativnu potporu za pred-uputnu obuku koja se realizira s relevantnim resorima; prati i analizira doprinos Republike Hrvatske mirovnim misijama, te obavlja i druge poslove iz svog djelokruga.
5.2. Sektor za globalna pitanja i međunarodne organizacije
Članak 49.
Sektor za globalna pitanja i međunarodne organizacije prati politička, gospodarska i socijalna pitanja UN, te međunarodnih organizacija iz sustava UN, kao i Pokreta nesvrstanih, Afričke unije, Organizacije islamske konferencije, Arapske lige i drugih izvaneuropskih organizacija; priprema stajališta, istupe Republike Hrvatske, te poduzima i druge aktivnosti o temama na dnevnom redu Vijeća sigurnosti, Opće skupštine i njenih odbora, Gospodarskog i socijalnog vijeća (u daljem tekstu: ECOSOC) i njegovih funkcionalnih komisija, te o pitanjima vezanim za suzbijanje i prevenciju terorizma; vodi lobističke aktivnosti glede kandidatura Republike Hrvatske za članstvo u tijelima UN-a i međunarodnih organizacija; koordinira međuresorsku suradnju na području suzbijanja terorizma te,; provodi diplomatsko djelovanje na području svih vidova suradnje Republike Hrvatske u Organizaciji za europsku sigurnost i suradnju (OESS) i Vijeću Europe, te na području ljudskih prava pred međunarodnim organizacijama; priprema relevantna nacionalna izvješća te ih predstavlja; prati razvoj ljudskih prava u svijetu općenito, te obavlja i druge poslove iz svog djelokruga.
U Sektoru za globalna pitanja i međunarodne organizacije ustrojavaju se:
5.2.1. Služba za UN, globalna pitanja i međunarodne organizacije;
5.2.2. Služba za ljudska prava i regionalne međunarodne organizacije i inicijative.
5.2.1. Služba za UN, globalna pitanja i međunarodne