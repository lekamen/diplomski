svaki od kriterija zasebno
– matrice s uspoređenim rizicima na određenom području
– vrednovanje rizika
– kartografski prikaz rizika
– popis sudionika izrade procjene rizika za pojedine rizike.
Članak 6.
(1) Smjernice za izradu procjene rizika od velikih nesreća donosi župan, odnosno gradonačelnik Grada Zagreba, a izrađuju se na temelju kriterija za izradu procjena rizika od velikih nesreća iz članka 5. ovog Pravilnika.
(2) Smjernice iz stavka 1. ovog članka primjenjuju se u postupcima izrade procjena rizika od velikih nesreća za županiju i Grad Zagreb kao i za sve jedinice lokalne samouprave na području županije.
(3) Smjernice iz stavka 1. ovog članka moraju biti izrađene na način kako bi cijeli postupak izrade procjene rizika bio u skladu s HRN ISO 31000:2012 – Upravljanje rizicima – Načela i smjernice (Prilog I.).
(4) Smjernice za izradu procjene rizika od velikih nesreća na područjima jedinica lokalne i područne (regionalne) samouprave moraju sadržavati opis načina izrade, prijedlog metoda te načela izrade.
(5) Suglasnost na smjernice iz stavka 1. ovog članka daje središnje tijelo državne uprave nadležno za poslove civilne zaštite u roku od 14 dana od dana zaprimanja zahtjeva za izdavanje suglasnosti.
III. NOSITELJI IZRADE PROCJENA RIZIKA
Članak 7.
(1) Nositelji izrade Procjene rizika od katastrofa za područje Republike Hrvatske su središnje tijelo državne uprave nadležno za poslove civilne zaštite kao glavni koordinator uz suradnju ministarstava i tijela iz javnog sektora sukladno posebnoj odluci Vlade Republike Hrvatske.
(2) Nositelji izrade procjena rizika od velikih nesreća za područja jedinica lokalne i područne (regionalne) samouprave su izvršna tijela tih jedinica kao glavni koordinatori uz suradnju sudionika sukladno posebnoj odluci izvršnog tijela o izradi procjene rizika od velikih nesreća.
(3) Nositelji izrade procjena rizika od velikih nesreća iz stavka 2. ovog članka tijekom rada na dokumentu mogu ugovorom angažirati ovlaštenika za prvu grupu stručnih poslova u području planiranja civilne zaštite, u svojstvu konzultanta.
IV. ROKOVI I PODACI ZA PROCJENU RIZIKA
Članak 8.
(1) Podaci za vrijednost nekretnina i pokretnina za procjenu rizika za područje jedinice lokalne i područne (regionalne) samouprave pomoću kojih se određuje šteta prouzročena nekim događajem određuju se na razini županije te su sve jedinice lokalne samouprave dužne koristiti samo taj izvor podataka.
(2) Procjene rizika od velikih nesreća za područja jedinica lokalne samouprave izrađuju se najmanje jednom u tri godine te se njihovo usklađivanje i usvajanje mora provesti do kraja mjeseca ožujka, a županijskih do početka rujna u svakom trogodišnjem ciklusu.
(3) Procjene rizika od velikih nesreća za područja lokalne i područne (regionalne) samouprave mogu se izrađivati i češće, ukoliko u trogodišnjem periodu nastupi značajna promjena ulaznih parametara u korištenim scenarijima i postupcima analiziranja rizika ili ako se prepozna nova prijetnja.
(4) Prve procjene rizika od velikih nesreća za područja općina i gradova moraju biti usvojene do kraja ožujka 2018. godine, a za područja županija i Grada Zagreba do početka rujna 2018. godine. Procjene rizika od velikih nesreća za područja županija izrađuju se po izradi i na temelju rezultata procjena rizika jedinica lokalne samouprave s njihovog područja.
(5) Procjena rizika od katastrofa za područje Republike Hrvatske izrađuje se jednom u tri godine, a može se izrađivati i češće, ukoliko u trogodišnjem periodu nastupi značajna promjena ulaznih parametara u korištenim scenarijima i postupcima analiziranja rizika ili se prepozna nova prijetnja.
V. PRIJELAZNE I ZAVRŠNE ODREDBE
Članak 9.
(1) Smjernice za izradu Procjene rizika od katastrofa za područje Republike Hrvatske iz članka 3. stavka 2. ovog Pravilnika kao i sve izmjene i dopune smjernica, objavljuju se na internetskoj stranici središnjeg tijela državne uprave nadležnog za poslove civilne zaštite.
(2) Kriteriji za izradu smjernica za procjene rizika od