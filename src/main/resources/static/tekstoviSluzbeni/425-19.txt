 odobreni u skladu s točkom 3.1.2. Dodatka I ovoga Pravilnika,
– potvrditi je li osoblje koje je zaduženo za izvođenje nerastavljivih spojeva tlačne opreme i izvođenje nerazornih ispitivanja kvalificirano ili odobreno u skladu s točkama 3.1.2. ili 3.1.3. Dodatka I ovoga Pravilnika,
4.2. Provesti odgovarajuće preglede kako bi utvrdilo da li rješenja koja je proizvođač usvojio zadovoljavaju bitne zahtjeve u slučajevima kada norme iz članka 5. ovoga Pravilnika nisu primijenjene.
4.3. U slučaju kada proizvođač odabere primjenu određenih norma, provesti odgovarajuće preglede kako bi utvrdilo da li se te norme uistinu primjenjuju.
5. Kada konstrukcija zadovoljava zahtjeve ovoga Pravilnika, tijelo za ocjenjivanje sukladnosti mora podnositelju izdati EU certifikat o pregledu konstrukcije. Certifikat mora sadržavati ime i adresu proizvođača, zaključke pregleda te uvjete pod kojima vrijede i potrebne podatke za identifikaciju odobrene konstrukcije.
Popis odgovarajućih dijelova tehničke dokumentacije mora biti priložen kao dodatak certifikatu, a jedan primjerak mora zadržati tijelo za ocjenjivanje sukladnosti.
U slučaju da tijelo za ocjenjivanje sukladnosti odbije proizvođaču ili njegovom ovlaštenom zastupniku s nastanom u Europskoj uniji izdati EU certifikat o pregledu konstrukcije, ono mora pružiti detaljne razloge za odbijanje, te upute o pravnom lijeku.
6. Podnositelj mora obavijestiti tijelo za ocjenjivanje sukladnosti kod kojeg se nalazi tehnička dokumentacija koja se odnosi na EU certifikat o pregledu konstrukcije o svim izmjenama na odobrenoj konstrukciji. U slučaju kada one mogu utjecati na sukladnost s bitnim zahtjevima ovoga Pravilnika ili propisanim uvjetima rada tlačne opreme, potrebno je provesti dodatno potvrđivanje. Dodatna potvrda se izdaje u obliku dodatka izvornom EU certifikatu o pregledu konstrukcije.
7. Tijelo za ocjenjivanje sukladnosti mora dostaviti ministarstvu nadležnom za gospodarstvo i nadležnim inspekcijskim tijelima i državama članicama odgovarajuće informacije o povučenim EU certifikatima o pregledu konstrukcije te, na zahtjev, i o izdanim EU certifikatima o pregledu konstrukcije.
8. Tijelo za ocjenjivanje sukladnosti mora također dostaviti drugim tijelima za ocjenjivanje sukladnosti odgovarajuće informacije o povučenim ili odbijenim EU certifikatima o pregledu konstrukcije, te na zahtjev kopije izdanih EU certifikata o pregledu konstrukcije i/ili njihove dodatke priloge.
9. Proizvođač ili njegov ovlašteni zastupnik s nastanom u Europskoj uniji mora, uz tehničku dokumentaciju, čuvati primjerke EU certifikata o pregledu konstrukcije te njihove dodatke deset godina nakon proizvodnje posljednjeg komada predmetne tlačne opreme.
Kada ni proizvođača niti njegov ovlašteni zastupnik nemaju nastan u Europskoj uniji, osoba koja stavlja proizvod na tržište dužna je osigurati tehničku dokumentaciju.
Modul C1 (sukladnost s tipom)
1. Ovim se modulom opisuje postupak kojim proizvođač ili njegov ovlašteni zastupnik s nastanom u Europskoj uniji osigurava i izjavljuju da je tlačna oprema sukladna s tipom opisanim u EU certifikatu o pregledu tipa i da zadovoljava zahtjeve ovoga Pravilnika. Proizvođač ili njegov ovlašteni zastupnik s nastanom u Europskoj uniji mora postaviti oznaku CE na svaku jedinicu tlačne opreme i izdati pisanu Izjavu o sukladnosti.
2. Proizvođač mora provesti sve da proces proizvodnje predmetne tlačne opreme osigurava sukladnost s tipom opisanim u EU certifikatu o pregledu tipa i zahtjevima ovoga Pravilnika.
3. Proizvođač ili njegov ovlašteni zastupnik s nastanom u Europskoj uniji moraju čuvati kopiju izjave o sukladnosti deset godina nakon proizvedenog posljednjeg komada predmetne tlačne opreme.
Kada ni proizvođač a niti njegov ovlašteni zastupnik nisu s nastanom u Europskoj uniji, osoba koja stavlja tlačnu opremu na tržište dužna je osigurati traženu dokumentaciju.
4. Provjera se provodi nenajavljenim posjetama tijela za ocjenjivanje sukladnosti izabranog od strane proizvođača.
Tijekom takve posjete