 temelju takvog činjeničnog supstrata koji je utvrđen u ovom postupku, a što predstavlja sadržaj zahtjeva iz odredbe čl. 280. st. 1. ZOO-a kojim je propisano da svaki vjerovnik čije je potraživanje dospjelo za isplatu bez obzira kada je nastalo može pobijati pravnu radnju svog dužnika koja je poduzeta na štetu vjerovnika.«
22.2. Podnositeljica je u reviziji jasno prigovorila da su nižestupanjski sudovi bez iznošenja i obrazlaganja pravno relevantnih razloga odstupili od navedenog pravnog shvaćanja Vrhovnog suda. Posebno je istaknula sljedeće:
»(...)
II. tužena ističe da ako se pobijana odluka održi na snazi najozbiljnije se ugrožava jedinstvena primjena zakona i ravnopravnosti svih u njihovoj primjeni, a i najozbiljnije dovodi u pitanje dosadašnja sudska praksa i pravni poredak u cijelosti.
(...)
Kada bi se održao na snazi pobijani stav drugostupanjskog suda, to bi značilo da svaki vjerovnik koji propusti rok za podnošenje tužbe radi pobijanja pravne radnje dužnika na štetu vjerovnika (ŠTO SE U KONKRETNOM SLUČAJU DOGODILO), uvijek MOŽE IZ ISTIH TIH RAZLOGA, odnosno uz tvrdnju da je dužnik poduzeo predmetni pravni posao da bi vjerovnika onemogućio u ostvarenju svojih prava, zatražiti od suda utvrđenje ništavosti takvog pravnog posla tvrdeći da je isti sklopljen uz nedopuštenu pobudu, što je apsolutno nedopustivo, a i protivno važećoj sudskoj praksi, uključujući praksu Vrhovnog suda RH.
(...)«
23. Slijedom navedenoga, Ustavni sud smatra da je iz sadržaja podnositeljičine revizije razvidno kako se ona podnosi zbog neobrazloženog odstupanja nižestupanjskih sudova od pravnog shvaćanja Vrhovnog suda prethodno zauzetog u istovrsnim predmetima. Takvim odstupanjem vrši se zahtjev za jedinstvenom primjenom prava u istovrsnim predmetima, koju osigurava Vrhovni sud na temelju članka 116. stavka 1. Ustava.
Nadalje, iz sadržaja podnositeljičine revizije razvidno je kako odluka u konkretnom slučaju ovisi o rješenju postavljenog materijalnopravnog pitanja. Pri tome je podnositeljica naznačila mjerodavni propis (v. točke 22. do 22.2. obrazloženja ove odluke).
24. U takvim je okolnostima Vrhovni sud ocijenio da podnositeljičina »izvanredna« revizija nije dopuštena jer:
»... u reviziji nije određeno naznačeno pravno pitanje zbog kojega je revizija podnesena uz određeno navođenje propisa i drugih važećih izvora prava koji se na njega odnose.«
25. Iz sadržaja članka 382. stavka 2. ZPP-a razvidno je da je smisao »izvanredne« revizije rješenje materijalnopravnog ili postupovonopravnog pitanja važnog za osiguravanje jedinstvene primjene prava i ravnopravnosti svih u njegovoj primjeni, a o kojem ovisi odluka u pojedinom konkretnom slučaju.
Stoga je objektivni (i primarni) cilj revizije propisane člankom 382. stavkom 2. ZPP-a zaštita koja se postiže osiguranjem ravnopravnosti građana tako da se pravo primjenjuje jedinstveno u istovrsnim slučajevima.
Ustavni sud napominje da je osiguravanje jedinstvene primjene zakona i ravnopravnosti svih u njegovoj primjeni bitna sastavnica vladavine prava (kao jedne od najviših vrednota ustavnog poretka propisanih člankom 3. Ustava).
26. Vrhovni sud u konkretnom slučaju nije izvršio člankom 116. stavkom 1. Ustava propisanu zadaću osiguravanja jedinstvene primjene prava i ravnopravnosti svih u njegovoj primjeni, jer je bez ispitivanja navoda i razloga revizije »prihvatio« da nižestupanjski sudovi sude protivno njegovom pravnom shvaćanju prethodno zauzetom u istovrsnim predmetima, a da pri tome nisu ni naveli ni obrazložili dostatne i pravno relevantne razloge za to odstupanje.
Time Vrhovni sud u konkretnom slučaju nije poštovao svoju pozitivnu obvezu osiguravanja jedinstvene primjene prava i ravnopravnost svih u njegovoj primjeni.
Povreda te pozitivne obveze istodobno je dovela u pitanje Ustavom zajamčena prava podnositeljice.
27. Tvrdnjom da podnositeljica nije u reviziji određeno postavila pravno pitanje zbog kojeg ju je podnijela Vrhovni sud je implicitno iznio stajalište da podnositeljičina »izvanredna« revizija