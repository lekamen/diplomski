 se primjenjuju određene provedbene mjere, proizvođač ili njegov ovlašteni zastupnik imaju obvezu uskladiti proizvod s odredbama primjenjive provedbene mjere i/ili s oznakom »CE«. Kada rezultati ispitivanja pokažu da je proizvod nesukladan, nadležno inspekcijsko tijelo poduzima potrebne mjere te ovisno o težini neusklađenosti, može rješenjem privremeno zabraniti stavljanje proizvoda na tržište dok se ne utvrdi sukladnost. Ako se nesukladnost proizvoda ne otkloni u određenom roku, nadležno inspekcijsko tijelo donosi rješenje kojim ograničava ili zabranjuje stavljanje na tržište i/ili u uporabu tog proizvoda ili naređuje da se povuče s tržišta.
(2) Svako rješenje nadležnog inspekcijskog tijela na temelju ovoga Pravilnika kojim se ograničava ili zabranjuje stavljanje na tržište i/ili u uporabu proizvoda navodi razloge na kojima se temelji. Takva odluka se odmah priopćava gospodarskom subjektu u pitanju, koji će u isto vrijeme biti obaviješten o pravnim lijekovima koji su na raspolaganju u skladu sa zakonima na snazi u toj državi članici i vremenskim rokovima kojima podliježu takvi pravni lijekovi.
(3) Ministarstvo nadležno za gospodarstvo odmah obavješćuje Komisiju i druge države članice o svakoj odluci iz stavka 1., navodeći razloge za to, i posebno, je li do nesukladnosti došlo radi:
1. nemogućnosti zadovoljavanja zahtjeva primjenjive provedbene mjere;
2. nepravilne primjene usklađenih normi iz članka10. stavka 2.;
3. nedostataka u usklađenim normama iz članka 10. stavka 2.;
(4) Ministarstvo nadležno za gospodarstvo poduzima potrebne mjere kojima jamči povjerljivost u pogledu informacija koje su dostavljene tijekom postupka iz stavka 1. ovoga članka, ako je opravdano.
(5) Odluke koje ministarstvo nadležno za gospodarstvo donosi na temelju ovoga članka objavljuju se na transparentan način.
OCJENJIVANJE SUKLADNOSTI
Članak 8.
(1) Prije stavljanja proizvoda obuhvaćenog provedbenim mjerama na tržište i/ili stavljanja takvog proizvoda u uporabu, proizvođač ili njegov ovlašteni zastupnik osiguravaju da je obavljeno ocjenjivanje sukladnosti proizvoda sa svim odgovarajućim zahtjevima primjenjive provedbene mjere.
(2) Postupci za ocjenjivanje sukladnosti utvrđuju se provedbenim mjerama i ostavljaju proizvođačima izbor između unutarnje kontrole dizajna navedene u Prilogu IV. ovoga Pravilnika i sustava upravljanja navedenog u Prilogu V. ovoga Pravilnika. Kad je propisno opravdan i razmjeran riziku, postupak ocjenjivanja sukladnosti određuje se među relevantnim modulima, kako je opisano u Prilogu II. Odluci br. 768/2008/EZ. Ako nadležno inspekcijsko tijelo ima osnovanu sumnju da je proizvod nesukladan ono će na temelju ocjene rizika poduzeti pravovremene korektivne mjere. Ako je proizvod koji je obuhvaćen provedbenim mjerama dizajnirala organizacija registrirana u skladu s Uredbom (EZ) br. 1221/2009 Europskog parlamenta i Vijeća od 25. studenoga 2009. o dobrovoljnom sudjelovanju organizacija u sustavu upravljanja okolišem i neovisnog ocjenjivanja Zajednice (EMAS) te stavljanju izvan snage Uredbe (EZ) br. 761/2001 i Odluka Komisije 2001/681/EZ i 2006/193/EZ (SL L 342, 22. 12. 2009.)« i funkcija dizajna je uključena unutar opsega te registracije, pretpostavlja se da sustav upravljanja te organizacije zadovoljava zahtjeve Priloga V. ovoga Pravilnika. Ako je proizvod koji je obuhvaćen provedbenim mjerama oblikovala organizacija koja ima sustav upravljanja koji uključuje funkciju dizajna proizvoda koji se primjenjuje u skladu s usklađenim normama čiji su referentni brojevi objavljeni u Službenom listu Europske unije, pretpostavlja se da taj sustav upravljanja zadovoljava odgovarajuće zahtjeve Priloga V.
(3) Nakon stavljanja proizvoda koji je obuhvaćen provedbenim mjerama na tržište ili u uporabu, proizvođač ili njegov ovlašteni zastupnik čuva odgovarajuće dokumente u vezi postupka ocjenjivanja sukladnosti i izdanih izjava o sukladnosti radi stavljanja na raspolaganje nadležnom inspekcijskom tijelu u razdoblju od 10 godina nakon što je zadnji od 