 Pravilnika;
j) stado službeno slobodno od enzootske leukoze goveda je stado koje ispunjava uvjete navedene u Dodatku D. Poglavlju I. točkama A. i B. ovoga Pravilnika;
k) država ili regija službeno slobodna od enzootske leukoze goveda je država ili regija koja ispunjava uvjete navedene u Dodatku D. Poglavlju I. Odjeljcima E. i F. ovoga Pravilnika;
l) ovlašteni veterinar je veterinar kojeg imenuje čelnik Uprave za veterinarstvo i sigurnost hrane u skladu s odredbama članka 14. stavka (3) ovog Pravilnika;
m) bolesti koje se obvezno prijavljuju su bolesti navedene u Dodatku E. Poglavlju I. ovoga Pravilnika;
n) sabirni centri su objekti, sabirališta i sajmovi u kojima se goveda ili svinje podrijetlom iz različitih objekata grupiraju za pošiljke životinja namijenjene stavljanju u promet u Europsku uniju. Sabirni centri moraju biti odobreni od nadležnog tijela i ispunjavati uvjete iz članka 11. ovoga Pravilnika;
o) regija je dio područja Republike Hrvatske površine najmanje 2 000 km2 koje je pod nadzorom nadležnog tijela i uključuje područje barem jedne županije ili Grada Zagreba;
p) trgovac je svaka fizička ili pravna osoba koja kupuje i prodaje životinje iz komercijalnih razloga izravno ili neizravno, koja ima redovan promet životinjama i koja u roku od najviše 30 dana proda životinje koje kupi ili ih premjesti iz prvobitnog prostora u drugi prostor koji nije u njegovu vlasništvu te koja ispunjava uvjete iz članka 13. ovoga Pravilnika;
r) »nadležno tijelo»Ministarstvo poljoprivrede, Uprava za veterinarstvo i sigurnost hrane;
s) »treće zemlje« – zemlje koje nisu članice Europske unije;
t) »država članica« – država članica Europske unije;
u) sustav mreže nadzora je sustav naveden u članku 14. ovog Pravilnika.
Članak 3.
(1) Samo životinje koje ispunjavaju uvjete propisane odredbama ovoga Pravilnika mogu se stavljati u promet prema državama članicama Europske unije.
(2) Goveda i svinje na koje se odnosi ovaj Pravilnik:
a) moraju biti podvrgnuti:
1. identifikacijskom i
2. kliničkom pregledu od strane veterinarskog inspektora/ovlaštenog veterinara kontrolnog tijela kojem je nadležno tijelo povjerilo posao certificiranja (u daljnjem tekstu: veterinarski inspektor/ovlašteni veterinar kontrolnog tijela) unutar 24 sata prije otpreme pri kojem ne smiju pokazivati kliničke znakove bolesti;
b) ne smiju potjecati s gospodarstva ili područja koja podliježu zbog zdravstvenih razloga zabrani ili ograničenju u odnosu na vrste na koje se odnosi ovaj Pravilnik, u skladu s važećim propisima i/ili drugim propisima;
c) moraju biti označeni kako je propisano člankom 16. Uredbe Vijeća /EZ) br. 21/2004 i
d) moraju ispunjavati uvjete propisane člancima 4. i 5. ovoga Pravilnika.
Članak 4.
(1) Goveda i svinje na koje se odnosi ovaj Pravilnik ne smiju niti u jednom trenutku, u razdoblju od napuštanja gospodarstva s kojega potječu do dolaska na odredište, doći u kontakt s papkarima, osim papkara jednakog zdravstvenog statusa.
(2) Goveda i svinje na koje se odnosi ovaj Pravilnik moraju se prevoziti u skladu s odredbama Uredbe (EZ) br. 1/2005 i u skladu s člankom 12. ovoga Pravilnika.
(3) Čišćenje i dezinfekcija obavlja se u skladu s važećim propisima.
Članak 5.
(1) Goveda i svinje na koje se odnosi ovaj Pravilnik mora tijekom prijevoza do odredišta pratiti zdravstveni certifikat, izdan u skladu s obrascem 1 ili 2 iz Dodatka F ovoga Pravilnika. Certifikat se sastoji od jednog lista papira ili ako je potrebno više listova i takvog je oblika da svaki od dvaju ili više listova čine dio nedjeljive cjeline i ima serijski broj. Certifikat se izdaje na dan veterinarskog pregleda, na hrvatskom jeziku i najmanje jednom od službenih jezika države odredišta. Certifikat važi 10 dana od dana obavljanja pregleda.
(2) Veterinarski pregled na temelju kojeg se izdaje zdravstveni certifikat (uključujući dodatna jamstva) za pošiljku životinja može se obaviti na gospodarstvu s kojega životinje potječu ili u sabirnom centru. Zdravstveni certifikat izdaje veterinarski