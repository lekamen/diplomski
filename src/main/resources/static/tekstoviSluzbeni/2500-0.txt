133 09.12.2015 Rješenje Ministarstva zdravlja, klasa: UP/I-510-01/15-01/22, urbroj: 534-04-1-2/7-15-13 od 1. prosinca 2015.
MINISTARSTVO ZDRAVLJA
2501
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj: 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Zavodu za neurokirurgiju Kliničke bolnice Dubrava, Zagreb, dodjeljuje se naziv »Referentni centar Ministarstva zdravlja za funkcijsku i stereotaktičku neurokirurgiju« na vrijeme od pet godina.
2. Zavod za neurokirurgiju Kliničke bolnice Dubrava, Zagreb, dužan je do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za funkcijsku i stereotaktičku neurokirurgiju«.
3. »Referentni centar Ministarstva zdravlja za funkcijsku i stereotaktičku neurokirurgiju« Zavoda za neurokirurgiju Kliničke bolnice Dubrava, Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/15-01/22
Urbroj: 534-04-1-2/7-15-13
Zagreb, 1. prosinca 2015.
Ministar prim. Siniša Varga, dr. med. dent., v. r.
