 znanstvenih institucija i pravnih osoba od interesa za Republiku Hrvatsku, drugih pravnih osoba i udruga građana koje djeluju na njihovom području (kapetan lučke kapetanije, ravnatelj županijskog zavoda za javno zdravstvo, predstavnik Hrvatskih voda, županijski veterinarski inspektor i drugi).
(4) Načelnici stožera civilne zaštite na svim razinama, pored kapaciteta iz stavaka 2. i 3. ovog članka, mogu zatražiti stručnu pomoć kriznih menadžera, ostalih eksperata i drugih institucija kako bi pravilno usmjerili djelovanje kapaciteta operativnih snaga sustava civilne zaštite u velikoj nesreći i katastrofi.
(5) Stožer civilne zaštite Republike Hrvatske kada je Republika Hrvatska pogođena katastrofom može Vladi Republike Hrvatske predložiti upućivanje zahtjeva za pružanjem međunarodne pomoći.
Članak 16.
Dvije ili više jedinica lokalne samouprave, koje zajednički organiziraju poslove civilne zaštite, dužne su sporazumom urediti način suradnje stožera civilne zaštite te posebno nadležnosti i prioritete kada u velikoj nesreći i katastrofi nastane potreba za istovremenu uporabu zajedničkih postrojbi civilne zaštite.
Članak 17.
(1) Središnje tijelo državne uprave nadležno za poslove civilne zaštite obavlja administrativno – tehničke poslove te osigurava druge uvjete za rad Stožera civilne zaštite Republike Hrvatske.
(2) Sva tijela zastupljena u Stožeru civilne zaštite Republike Hrvatske u velikoj nesreći i katastrofi dužna su svojim predstavnicima tijekom pripravnosti ili aktivnog djelovanja Stožera pružati svu stručnu i operativnu potporu potrebnu za učinkovito provođenje zadaća angažiranih kapaciteta operativnih snaga sustava civilne zaštite iz vlastitog djelokruga.
(3) Potpora iz stavka 2. ovog članka provodi se na način kojim se osigurava sudjelovanje svih raspoloživih namjenskih sektorskih sposobnosti uključujući i aktivno sudjelovanje čelnih osoba tijela tijekom uporabe kapaciteta sukladno Državnom planu djelovanja civilne zaštite i posebnim sektorskim operativnim planovima civilne zaštite usvojenim za potrebe djelovanja u velikim nesrećama i katastrofama.
Članak 18.
(1) Administrativno-tehničke poslove i druge uvjete za rad stožera civilne zaštite jedinice lokalne i područne (regionalne) samouprave osigurava jedinstveni upravni odjel općine, upravno tijelo gradske ili županijske uprave i Grada Zagreba (u pravilu za poslove civilne zaštite) sukladno odluci izvršnog tijela.
(2) Svakom članu stožera civilne zaštite jedinice lokalne i područne (regionalne) samouprave tijelo koje predstavlja dužno je pružati svu stručnu i operativnu potporu od značaja za učinkovito provođenje zadaća svih operativnih kapaciteta iz tog područja, a što se utvrđuje planom djelovanja civilne zaštite, vanjskim planom civilne zaštite i operativnim planovima civilne zaštite pravnih osoba od interesa za sustav civilne zaštite jedinice lokalne i područne (regionalne) samouprave.
Članak 19.
Način rada stožera civilne zaštite uređuje se poslovnikom koji donosi čelnik središnjeg tijela državne uprave nadležnog za poslove civilne zaštite za Stožer civilne zaštite Republike Hrvatske i izvršno tijelo jedinice lokalne i područne (regionalne) samouprave za stožer civilne zaštite te jedinice lokalne i područne (regionalne) samouprave.
V. PRIJELAZNE I ZAVRŠNE ODREDBE
Članak 20.
(1) Pozivanje i aktiviranje stožera civilne zaštite nalaže načelnik stožera, a provodi se prema planovima djelovanja civilne zaštite usvojene za svaku od razina ustrojavanja sustava civilne zaštite (lokalne, područne i državne).
(2) Pozivanje članova Stožera civilne zaštite Republike Hrvatske provodi Državni centar zaštite i spašavanja.
Članak 21.
Danom stupanja na snagu ovoga Pravilnika prestaje važiti Pravilnik o pozivanju, mobilizaciji i aktiviranju operativnih snaga zaštite i spašavanja (»Narodne novine«, broj 40/08 i 44/08).
Članak 22.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 012-02/15-03/07
Urbroj: 543-01-08-01-16-2
Zagreb, 12. travnja 2016.