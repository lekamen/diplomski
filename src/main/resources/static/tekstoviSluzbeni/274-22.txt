 izravnanja za decentralizirane funkcije je 16,0% i udio pozicije za pomoći za projekte sufinancirane sredstvima europskih strukturnih i investicijskih fondova čiji su nositelji općine, gradovi i županije, odnosno pravne osobe u njihovom većinskom vlasništvu ili suvlasništvu i ustanovama čiji su osnivači je propisano 1,5%. Predviđeno je da se na ovaj način prikupljena i u tekućoj godini neutrošena sredstva prenose u narednu godinu.
Razvrstavanje jedinica lokalne i područne (regionalne) samouprave prema stupnju razvijenosti utječe i na proračune onih jedinica lokalne samouprave koje su, temeljem odredaba Zakona o područjima posebne državne skrbi (»Narodne novine«, br. 86/2008, 57/2011, 51A/2013, 148/2013 i 76/2014) i odredaba Zakona o brdsko-planinskim područjima(»Narodne novine«, br. 12/2002, 32/2002, 117/2003, 42/2005, 90/2005, 80/2008 i 148/2013), imale poseban status i u raspodjeli prihoda od poreza na dohodak imale udio 90,0%, na način da neke jedinice lokalne samouprave, temeljem navedene Odluke taj status gube te će udio tih jedinica ovim Izmjenama i dopunama Zakona iznositi 60,0%. Isto tako neke jedinice, koje temeljem odredaba navedenih propisa nisu imale poseban status, temeljem navedene Odluke su razvrstane u skupine razvijenosti ispod prosjeka Republike Hrvatske, što će također utjecati na njihov proračun, ali u pozitivnom smislu, jer se udio u porezu na dohodak tih jedinica povećava s 56,5% na 88,0%. Radi se o jedinicama lokalne samouprave koje su temeljem Odluke razvrstane u I. i II. skupinu jedinica lokalne samouprave čija vrijednost indeksa razvijenosti ne prelazi 75,0% prosjeka Republike Hrvatske. S time da se županijama na navedenim područjima udio u porezu na dohodak povećava s 10,0% na 12,0%, što donekle ublažava njihov dosadašnji neravnopravan položaj s ostalim jedinicama područne (regionalne) samouprave čiji udio u porezu na dohodak, do ovih Izmjenama i dopunama Zakona iznosio 16,0%, a sada iznosi 16,5%.
Na području općine, odnosno grada na otoku ovim izmjenama i dopunama Zakona značajno se mijenja raspodjela poreza na dohodak u odnosu na dosadašnju raspodjelu. Nenamjenski udio u dohotku općine, odnosno grada na otoku se povećava s 56,5% na 60,0%. Udio županije je sa 16,0% povećan na 16,5%. Smanjuje se udio za decentralizirane funkcije s dosadašnjih 12,0% na 6,0%. Udio za poziciju za pomoći izravnanja za decentralizirane funkcije je 0,0%. Udio pozicije za pomoći za projekte sufinancirane sredstvima europskih strukturnih i investicijskih fondova čiji su nositelji općine, gradovi i županije, odnosno pravne osobe u njihovom većinskom vlasništvu ili suvlasništvu i ustanovama čiji su osnivači je propisano 1,5%. Udio koje su općine, odnosno gradovi na otocima izdvajali za financiranje kapitalnog projekta od interesa za razvoj otoka povećava se s 15,5% na 16,0%. Do sada su općine i gradovi na otoku, temeljem ove odredbe, mogle koristiti samo sredstva koja su prikupili sa svog područja. Novost u ovim Izmjenama i dopunama Zakona je i to da se sada od iznosa koji se izdvaja za pomoći za financiranje kapitalnog projekta od interesa za razvoj otoka, stvara fond kao pozicija u financijskom planu ministarstva nadležnog za regionalni razvoj Republike Hrvatske, odnosno Ministarstvu regionalnoga razvoja i fondova Europske unije. Sredstva iz navedenog fonda namijenjena su jedinicama lokalne samouprave na otoku, koji međusobno zaključe sporazum o zajedničkom financiranju kapitalnog projekta od interesa za razvoj otoka. Predviđeno je da se na ovaj način prikupljena i u tekućoj godini neutrošena sredstva prenose u narednu godinu.
Ovim izmjenama i dopunama Zakona udio općine i grada u porezu na promet nekretnina se povećava sa 60% na 80%, a udio države se smanjuje s 40% na 20%.«
47.1. Vlada je u P.Z. br. 574 dalje obrazložila:
»Za provedbu ovoga Zakona nije potrebno osigurati dodatna financijska sredstva u državnom proračunu. Naime, provedbom ovoga Zakona dolazi do preraspodjele prihoda od poreza na dohodak i preraspodjele