 dostatno utvrditi da je dio članka 14. ZID-a ZIZHS-a/2015 koji se odnosi na članak 21.a stavak 1. i prvu rečenicu stavka 2. ZIZHS-a suglasan s Ustavom. Te odredbe glase:
‘Članak 21.a
Prilikom utvrđivanja i predlaganja stranačkih lista i neovisnih lista za izbor zastupnika u Sabor predlagatelji lista dužni su poštovati načelo ravnopravnosti spolova i voditi računa o uravnoteženoj zastupljenosti žena i muškaraca na listama. Lista za izbor zastupnika u skladu je s načelima iz stavka 1. ovoga članka ako je na listi najmanje 40% pripadnika svakog spola. ...’«
Navedene odredbe postavljaju jasna pravila kad je riječ o obvezama predlagatelja kandidacijskih lista na izborima zastupnika u Hrvatski sabor. One propisuju da su predlagatelji kandidacijskih lista dužni prilikom njihova utvrđivanja i predlaganja voditi računa da na svakoj listi bude najmanje 40 % pripadnika svakog spola, neovisno o tome kakvim će to omjerom između žena i muškaraca rezultirati u strukturi samog Hrvatskog sabora (što se ima smatrati posebnim pravilom u odnosu prema onom općem koji je postavio ZoRavSpol – v. točku 117.).
121. S druge strane, Ustavni sud ne može ocijeniti suglasnim sa zahtjevima koji za zakone proizlaze iz vladavine prava (članak 3. Ustava), kao i sa zahtjevom za razmjernošću ograničenja kad je riječ o slobodi kandidiranja (članak 16. Ustava u vezi s člankom 45. stavkom 1. Ustava), dio članka 14. ZID-a ZIZHS-a/2015 koji se odnosi na posljednju rečenicu stavka 2. članka 21.a ZIZHS-a. Odredba glasi:
‘Članak 21.a
(...) ... Lista na kojoj nije zastupljeno najmanje 40% pripadnika svakog spola nije pravovaljana.«
122. Ustavni sud prvo primjećuje da u P.Z.-u br. 722/15 nisu ni jednom riječju obrazloženi razlozi zbog kojih je predlagatelj ZID-a ZIZHS-a/2015 odlučio predložiti zakonsku mjeru automatske diskvalifikacije kandidacijskih lista iz izbornog natjecanja ako na listi ne bude zastupljeno najmanje 40 % pripadnika svakog spola. Predlagatelj ZID-a ZIZHS-a/2015 to je učinio tek u svom očitovanju koje je uputio Ustavnom sudu na njegov zahtjev.
Stoga se i kod ovog pitanja treba pozvati na odluku Ustavnog suda broj: U-I-5345/2012 i dr. od 23. prosinca 2014. (v. točku 82.) i ponoviti da je neprihvatljivo u demokratskom društvu utemeljenom na vladavini prava i zaštiti ustavnih prava podnositi Hrvatskom saboru prijedloge zakona koji ne sadržavaju dostatna i relevantna obrazloženja.
123. Iako nije riječ o usporedivim izborima ni institucionalno ni značenjski, na ovom mjestu treba podsjetiti na stajalište ESLJP-a izraženo u njegovom Savjetodavnom mišljenju koje se odnosi na određena pravna pitanja vezana uz podnesene liste kandidata za izbor sudaca Europskog suda za ljudska prava (Strasbourg, 12. veljače 2008.), jer je riječ o istom principijelnom pitanju. Naime, kada je ESLJP razmatrao pitanje: može li lista kandidata za dužnost suca tog suda koji zadovoljava mjerila propisana člankom 21. Konvencije biti odbijena samo na temelju razloga koji se tiču spola (gender-related issues), odgovorio je negativno. Mjerodavni dio mišljenja glasi:
»54. ... U svakom slučaju jasno je da nedopuštanjem bilo kakve iznimke od pravila da podzastupljeni spol mora biti zastupljen postojeća praksa Parlamentarne skupštine nije suglasna Konvenciji: gdje je stranka ugovornica poduzela sve potrebne i primjerene korake sa stajališta osiguranja da lista sadržava kandidata podzastupljenog spola, ali neuspješno, ... Skupština ne može odbiti tu listu samo na osnovi toga što nijedan kandidat nema ta obilježja.«
123.1. Također treba podsjetiti da se o problemima vezanim uz spol kandidata na listama kandidata za dužnost suca ESLJP-a raspravljalo i u tijeku postupka pripreme Protokola br. 14 uz Konvenciju. Međutim, u postupku njegova donošenja odustalo se od izmjene članka 22. stavka 1. Konvencije, to jest od obveze da lista triju kandidata koje nominira država stranka treba sadržavati kandidate obaju spolova. U obrazloženju Protokola to je odustajanje objašnjeno činjenicom da bi takav zahtjev