 organizacije tržišta poljoprivrednih proizvoda
– uređuje sustav izvještavanja Europske komisije u skladu s obvezama izvještavanja uređenim Uredbom (EU) br. 1308/2013, odnosno propisima iz članka 8. ovoga Zakona i pravilnicima koje će donijeti ministar ako je državi članici odredbama navedenih uredbi dano pravo da način i uvjete za pojedina pitanja uređuje na nacionalnoj razini, a u odnosu na obveze Ministarstva, Agencije za plaćanja i drugih pravnih osoba koje ovlasti ministar
– provodi inspekcijski nadzor nad primjenom Uredbe (EU) br. 1308/2013, odnosno propisima iz članka 8. ovoga Zakona i pravilnicima koje će donijeti ministar
– u okviru inspekcijskoga nadzora u svezi s Uredbom (EU) br. 1306/2013 provodi naknadne kontrole velikih korisnika potpora svih mjera organizacije tržišta poljoprivrednih proizvoda, osim velikih korisnika izvoznih potpora
– kontrolu tržišnih standarda voća, povrća, banana i hmelja na zahtjev stranke
– dostavlja i razmjenjuje s Europskom komisijom i državama članicama Europske unije podatke koji se odnose na primjenu Uredbe (EU) br. 1308/2013
– obavještava Europsku komisiju u skladu sa zahtjevima Uredbe (EU) br. 1308/2013
– u skladu s Uredbom (EU) br. 1308/2013 izravno provodi mjere i pravila organizacije tržišta poljoprivrednih proizvoda vezana uz odredbe ugovornih odnosa u sektoru mlijeka i mliječnih proizvoda i prikupljanja podatka i izvješćivanje o cijenama
– provodi i primjenjuje ostale mjere i pravila koji su propisani Uredbom (EU) br. 1308/2013, propisima iz članka 8. ovoga Zakona i pravilnicima koje će donijeti ministar.
(2) Ministarstvo u provedbi odredbi ove glave odlučuje o pravima i obvezama pravnih i fizičkih osoba rješenjem.
(3) Protiv rješenja iz stavka 2. ovoga članka žalba nije dopuštena, već se može pokrenuti upravni spor.
(4) Troškove kontrole tržišnih standarda i certificiranja na zahtjev stranke iz stavka 1. podstavka 9. ovoga članka snosi podnositelj zahtjeva u visini koju propisuje ministar pravilnikom.
Zadaće provedbenog tijela
Članak 50.
(1) Agencija za plaćanja je provedbeno tijelo za provedbu Uredbe (EU) br. 1308/2013, osim mjera i pravila koja se odnose na tržišne standarde, pravila tržišnoga natjecanja, pravila sustava posebnih odredbi za pojedine sektore te prikupljanja podataka i izvještavanja o cijenama poljoprivrednih proizvoda.
(2) Agencija za plaćanja, u skladu s člankom 9. ovoga Zakona, obavlja sljedeće zadaće:
– objavljuje javne natječaje i pozive
– zaprima, kontrolira i obrađuje zahtjeve pravnih i fizičkih osoba koje sudjeluju u provedbi mjera
– vrši isplate potpora u provedbi mjera
– vodi evidencije
– upravlja sustavom proizvodnih ograničenja u sektorima mlijeka i šećera te proizvodnog potencijala u sektoru vina
– sklapa ugovore, donosi odluke u svezi s pravima i obvezama pravnih i fizičkih osoba u provedbi poslova za koje joj je povjerena nadležnost člankom 9. ovoga Zakona
– provodi administrativnu kontrolu i kontrolu na terenu korisnika mjera za koje joj je povjerena nadležnost člankom 9. ovoga Zakona
– rješava o odlukama i ugovorima koje je donijela, odnosno sklopila
– prati stanje na tržištu poljoprivrednih proizvoda te sukladno stanju predlaže Ministarstvu, a u pojedinim pitanjima gdje je izravno ovlaštena i Europskoj komisiji, aktiviranje pojedinih mjera organizacije tržišta poljoprivrednih proizvoda
– izvještava i sudjeluje u izvještavanju Ministarstva i Europske komisije u skladu s obvezama izvješćivanja uređenim Uredbom (EU) br. 1308/2013, odnosno propisima iz članka 8. ovoga Zakona i pravilnicima koje će donijeti ministar, a u odnosu na razdiobu obveza Ministarstva, Agencije za plaćanja i drugih pravnih osoba koje ovlasti ministar
– dostavlja i razmjenjuje podatke s Ministarstvom, Europskom komisijom i državama članicama Europske unije
– primjenjuje ostale mjere i pravila koja su propisana Uredbom (EU) br. 1308/2013, propisima iz članka 8. ovoga Zakona i pravilnicima koje će donijeti ministar
– pred nadležnim sudovima pokreće postupke u svezi sa svojim 