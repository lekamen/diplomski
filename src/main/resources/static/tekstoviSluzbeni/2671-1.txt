 sklapanjem ugovora za puno radno vrijeme, ako kod njega postoji mogućnost za takvu vrstu rada.
Raspored radnog vremena
Članak 5.
(1) Puno ili nepuno radno vrijeme kod poslodavaca ne mora biti raspoređeno jednako po danima, tjednima, odnosno mjesecima.
(2) U slučaju iz stavka 1. ovoga članka protekom razdoblja od dvanaest uzastopnih mjeseci, radno vrijeme radnika mora odgovarati radnikovom punom ili nepunom radnom vremenu.
(3) U slučaju iz stavka 1. ovoga članka, radnik u razdoblju od dvanaest neprekidnih mjeseci ne može raditi duže od prosječnih četrdeset osam sati tjedno.
(4) U razdoblju u kojem radno vrijeme traje duže od punog ili nepunog radnog vremena, ukupno radno vrijeme ne smije biti duže od četrnaest sati tijekom razdoblja od dvadeset četiri sata, niti duže od sedamdeset dva sata tijekom sedmodnevnog razdoblja.
(5) Ako je protekom razdoblja iz stavka 2. ovoga članka, prosječno tjedno radno vrijeme bilo duže od punog, odnosno nepunog radnog vremena, rad duži od punog, odnosno nepunog radnog vremena smatra se prekovremenim radom.
(6) Zabranjen je rad maloljetnika u raspodijeljenom radnom vremenu, koji bi trajao duže od osam sati dnevno.
(7) Trudnica, roditelj s djetetom do tri godine starosti i samohrani roditelj s djetetom do šest godina starosti te radnik koji radi u nepunom radnom vremenu, može raditi u raspodijeljenom punom ili nepunom radnom vremenu iz stavka 4. ovoga članka, samo ako dostavi poslodavcu pisanu izjavu o dobrovoljnom pristanku na takav rad.
(8) Nadležni inspektor zabranit će rad u nejednakom rasporedu radnog vremena, koji je protivan odredbama ovoga Pravilnika.
Prekovremeni rad
Članak 6.
(1) U slučaju više sile, izvanrednog povećanja opsega poslova i u drugim sličnim slučajevima prijeke potrebe, radnik je na pisani zahtjev poslodavca dužan raditi duže od punog, odnosno nepunog radnog vremena (prekovremeni rad).
(2) Ako radnik radi prekovremeno, ukupno radno vrijeme ne smije biti duže od četrnaest sati tijekom razdoblja od dvadeset četiri sata, niti duže od sedamdeset dva sata tijekom sedmodnevnog razdoblja.
(3) Iznimno od stavka 2. ovoga članka, u slučaju opasnosti za sigurnost ljudi, broda ili tereta ili potrebe za pružanjem pomoći drugom brodu ili osobama na moru koje su u opasnosti, zapovjednik odnosno kapetan ribarskog broda može zatražiti od radnika na brodu onoliko sati rada koliko je potrebno da se opasnost otkloni.
(4) Nakon prestanka okolnosti iz stavka 3. ovoga članka, poslodavac je dužan radniku odmah omogućiti odgovarajući zamjenski odmor, ako je radio u vrijeme koje mu je bilo utvrđeno kao vrijeme odmora.
(5) Zabranjen je prekovremeni rad maloljetnika.
(6) Trudnica, roditelj s djetetom do tri godine starosti, samohrani roditelj s djetetom do šest godina starosti i radnik koji radi u nepunom radnom vremenu, može raditi prekovremeno samo ako dostavi poslodavcu pisanu izjavu o dobrovoljnom pristanku na takav rad, osim u slučaju više sile.
(7) Nadležni inspektor zabranit će prekovremeni rad koji je protivan odredbama ovoga Pravilnika.
Rad u smjenama
Članak 7.
(1) Rad u smjenama je organizacija rada kod koje dolazi do izmjene radnika na istim poslovima i istom mjestu rada u skladu s rasporedom radnog vremena, koji može biti prekinut ili neprekinut.
(2) Smjenski radnik je radnik koji, kod poslodavca kod kojeg je rad organiziran u smjenama, tijekom jednog tjedna ili jednog mjeseca na temelju rasporeda radnog vremena, posao obavlja u različitim smjenama.
(3) Ako je rad organiziran u smjenama koje uključuju i noćni rad, mora se osigurati izmjena smjena tako da radnik u noćnoj smjeni radi uzastopce najduže jedan tjedan.
Noćni rad
Članak 8.
(1) Noćni rad je rad radnika kojeg, neovisno o njegovom trajanju, obavlja u vremenu između dvadeset dva sata uvečer i pet sati ujutro idućega dana.
(2) Za maloljetnike se rad u vremenu između dvadeset sati uvečer i šest sati ujutro idućega dana smatra noćnim radom.
(3) Zabranjen je noćni rad maloljetnika, osim ako je takav rad privremeno prijeko potreban, a