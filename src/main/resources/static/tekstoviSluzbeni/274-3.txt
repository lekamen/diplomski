 udio u porezu na dohodak, i to za:
Osnovno školstvo 3,1%
Srednje školstvo 2,2%
Socijalnu skrb
– zavode za socijalnu skrb 0,5%
– domove za starije i nemoćne osobe 1,7%
Zdravstvo 3,2%
Vatrogastvo
– javne vatrogasne postrojbe 1,3%.
(5) Na području Grada Zagreba udio u porezu na dohodak iznosi:
a) udio Grada Zagreba 72,5% uvećano za dodatni udio u porezu na dohodak iz stavka 4. točke 2. ovoga članka,
b) udio pozicije za pomoći izravnanja za decentralizirane funkcije 15,5%.
(6) Za područja općine, odnosno grada koji ima status područja posebne državne skrbi na temelju Zakona o područjima posebne državne skrbi i koji ima status brdsko-planinskog područja na temelju Zakona o brdsko-planinskim područjima, udio u porezu na dohodak iznosi:
1. za općinu, odnosno grad koji su u cijelosti područje posebne državne skrbi, odnosno brdsko-planinsko područje:
a) udio općine, odnosno grada iznosi 90% poreza na dohodak iz kojeg financira preuzete decentralizirane funkcije iz stavka 4. točke 2. ovoga članka,
b) udio županije 10%,
c) udio pozicije za pomoći izravnanja za decentralizirane funkcije 0%.
2. za grad kojemu su pojedina naselja područje posebne državne skrbi:
a) udio grada iznosi 56,5% poreza na dohodak uvećano za dodatni udio u porezu na dohodak iz stavka 4. točke 2. ovoga članka,
b) udio županije 16% uvećano za dodatni udio u porezu na dohodak iz stavka 4. točke 2. ovoga članka,
c) udio pozicije za pomoći izravnanja za decentralizirane funkcije 15,5%.
(7) Na području općine, odnosno grada na otoku, koji međusobno zaključe sporazum o zajedničkom financiranju kapitalnog projekta od interesa za razvoj otoka, udio u porezu na dohodak iznosi:
a) udio općine, odnosno grada 56,5% poreza na dohodak uvećano za dodatni udio u porezu na dohodak iz stavka 4. točke 2. ovoga članka,
b) udio županije 16% uvećano za dodatni udio u porezu na dohodak iz stavka 4. točke 2. ovoga članka,
c) udio za zajedničko financiranje kapitalnog projekta od interesa za razvoj otoka 15,5%,
d) udio pozicije za pomoći izravnanja za decentralizirane funkcije 0%.
(8) Udio općine i grada u porezu na promet nekretnina iznosi 60%, a države 40%.
(9) Jedinicama lokalne i područne (regionalne) samouprave pripadaju zajednički porezi u postocima utvrđenim ovim Zakonom ostvareni na njihovu području.
(10) Raspodjela zajedničkih poreza iz ovoga članka primjenjuje se na uplate i povrate tih poreza.
(11) Prihod od poreza na dobit prihod je državnog proračuna.«
12. Člankom 6. ZID-a ZoFJLPRS-a/14 u cijelosti je izmijenjen dotadašnji članak 45. ZoFJLPRS-a/14, pri čemu su ostali neizmijenjeni stavci 1., 2. i 3., to jest vrste poreza i lokalne jedinice koje, uz državu, imaju pravo na dio prihoda od pojedine vrste poreza. Članak 6. ZID-a ZoFJLPRS-a/14 glasi:
»Članak 6.
Članak 45. mijenja se i glasi:
‘(1) Zajednički porezi su:
1. porez na dohodak,
2. porez na promet nekretnina.
(2) Prihodi iz stavka 1. točke 1. ovoga članka dijele se između države, općine, grada i županije.
(3) Prihodi iz stavka 1. točke 2. ovoga članka dijele se između države, općine i grada.
(4) Iznimno od stavka 1. točke 1. ovoga članka, prihod od poreza na dohodak po osnovi kamata na štednju prihod je državnog proračuna.
(5) Prihod od poreza na dohodak, osim prihoda iz stavka 4. ovoga članka, raspodjeljuje se na:
1. a) udio općine, odnosno grada 60,0%,
b) udio županije 16,5%,
c) udio za decentralizirane funkcije 6,0%,
d) udio pozicije za pomoći izravnanja za decentralizirane funkcije 16,0%,
e) udio pozicije za pomoći za projekte sufinancirane sredstvima europskih strukturnih i investicijskih fondova čiji su nositelji općine, gradovi i županije, odnosno pravne osobe u njihovu većinskom vlasništvu ili suvlasništvu i ustanovama čiji su osnivači 1,5%.
2. Općina, grad, županija i Grad Zagreb koji prema posebnim zakonima financiraju decentralizirane funkcije imaju pravo na dodatni udio u porezu na dohodak, i to za:
Osnovno školstvo 1,9%
Srednje školstvo 1,3%
Socijalnu skrb
– centri za socijalnu skrb 0,2%
– domovi za starije i