predstavlja izvjesno ograničenje slobode kretanja, međutim to ograničenje nije takove prirode da bi tužitelju pripadalo pravo na pravičnu novčanu naknadu zbog povrede tog njegovog prava.
(...)
Ovakovo ograničenje njegove slobode nije bilo takovog intenziteta da bi zaslužilo bilo kakvu naknadu odnosno da bi dovelo do bilo kakove povrede prava osobnosti na slobodu kretanja, i ne može ga se po jačini i intenzitetu uspoređivati sa situacijom kada određena osoba bude a u okviru kaznenog progona zadržana u pritvoru.
Dakle, smatrajući kako težina povrede izazvane ograničenjem slobode kretanja a koje je proizišlo iz izrečene mjere opreza nije takovog intenziteta da bi tužitelj imao pravo na pravičnu novčanu naknadu, a niti to pravo proizlazi iz okolnosti slučaja, ovaj sud je preinačio pobijanu odluku u točki I izreke presude na način da je odbio tužiteljev zahtjev za isplatu neimovinske štete u iznosu od 4.000,00 kn sa pripadajućom zakonskom zateznom kamatom.«
Presudom Vrhovnog suda odbijena je revizija podnositelja.
U obrazloženju presude Vrhovnog suda istaknuto je:
»U skladu s navedenim, a kada je presudom Prekršajnog suda broj J-4-2470/08 od 3. srpnja 2008. kojom je prekršajni sud tužitelja proglasio krivim i osudio i uz to mu izrekao zaštitnu mjeru zabrane prisustvovanja športskim natjecanjima Nogometnog kluba Dinamo i Hrvatske nogometne reprezentacije, a koja mjera je imala za posljedicu određeno ograničenje kretanja tužitelja u razdoblju od deset mjeseci u smislu onemogućavanja mu posjećivanja utakmica ovih športskih vrsta, onda se ne može govoriti o nezakonitom ograničavanju slobode kretanja tužitelja unatoč tome što je taj prekršajni postupak konačno završio oslobađajućom presudom broj J-4-4039/08 od 6. travnja 2009. (zbog nedostatka dokaza). Naime, takvo postupanje prekršajnog suda se kretalo u okviru zakonito vođenog prekršajnog postupka, koje u sebi uključuje i primjenu načela slobodnog sudačkog uvjerenja i slobodne ocjene dokaza uz primjenu načela o teretu dokazivanja. Upravo zato određeno ograničenje slobode kretanja tužitelju izrečeno zaštitnom mjerom nema elemente povrede prava osobnosti u smislu odredbe čl. 19. ZOO-a, a zbog kojeg bi tužitelja pripadalo pravo na naknadu neimovinske štete u smislu odredbe l. 1100. ZOO-a, premda je naknadno tužitelj oslobođen prekršajne odgovornosti.
Ograničenje slobode kretanja tužitelja u razdoblju trajanja zaštitne mjere nad njim podrazumijevalo je zabranu prisustvovanja utakmicama Nogometnog kluba Dinama i Hrvatske nogometne reprezentacije, tek stupanjem na snagu Zakona o izmjenama i dopunama Zakona o sprječavanju nereda na športskim natjecanjima (»Narodne novine«, broj: 43/09), a koji je stupio na snagu 16. travnja 2009. (a zaštitna mjera je tužitelju prestala 7. svibnja 2009.!) je odredbom čl. 32.a) tog Zakona uvedena obveza prijavljivanja dva sata prije i dva sata poslije utakmice policijskom stanici, što znači da je ovaj vid ograničenja u odnosu na tužitelja bio prisutan 20-ak dana.«
III. PRIGOVORI PODNOSITELJA
3. Podnositelj u ustavnoj tužbi ističe:
»Naime, Podnositelj smatra kako je potpuno neprihvatljivo pravno stajalište da ograničenje slobode kretanja određeno primijenjenom mjero opreza nije zakonito ni protupravno u slučaju kada je okrivljenik pravomoćno oslobođen optužbe. Takvo tumačenje izravno se kosi s namjerom zakonodavca i duhom odredbi Prekršajnog zakona i Zakona o kaznenom postupku prema kojima ograničavanja slobode okrivljenika tijekom postupka, kao što je pritvor, zadržavanje, uhićenje, odnosno lišenje slobode, u slučaju da dođe do pravomoćne oslobađajuće presude, istome daje pravo na naknadu štete.
(...)
Podnositelj smatra da se isti kriteriji moraju primijeniti i u ovom konkretnom slučaju, odnosno da je mjera opreza ograničenja slobode kretanja koja je prema njemu primijenjena tijekom prekršajnog postupka postala nezakonita i protupravna pravomoćnošću presude kojom ga je sud oslobodio.
(...)
Podnositelj smatra nespornim da je pretrpio štetu jer mu je bila