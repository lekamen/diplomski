 mišljenja suglasilo se s mišljenjem županijskog državnog odvjetnika u Vukovaru koji je predložio da se na dužnost zamjenika županijskog državnog odvjetnika imenuje kandidat Milan Šarić.
U odnosu na pozivanje podnositeljice na odredbe UZPNM-a i Zakona o državnom odvjetništvu, Državnoodvjetničko vijeće je u obrazloženju svoje odluke navelo sljedeće:
»Vijeće je uzelo u obzir da su se kandidatkinje Suzana Čučković i Branka Tomić pozvale na odredbe Ustavnog zakona o pravima nacionalnih manjina (NN 155/02).«
7.4. Podnositeljica je protiv odluke Državnoodvjetničkog vijeća podnijela Upravnom sudu zahtjev za zaštitu Ustavom zajamčenog prava i slobode čovjeka i građanina navodeći da je sporna odluka nezakonita jer ne sadrži obrazloženje i pokazatelje temeljem kojih je Državnoodvjetničko vijeće utvrdilo da je prijavljeni kandidat uspješniji u svom radu od ostalih prijavljenih kandidata.
Uvidom u spis predmeta i obrazloženje osporene presude Upravnog suda utvrđeno je da je Državnoodvjetničko vijeće u odgovoru na zahtjev podnositeljice za zaštitu Ustavom zajamčenog prava i slobode čovjeka i građanina, između ostalog, navelo sljedeće:
»Tuženo tijelo u odgovoru na zahtjev navodi da je na sjednici Državnoodvjetničkog vijeća razmotrena sva dokumentacija, a posebno dostavljena mišljenja, ocjene o radu kandidata, te zapisnici o pregledu rada kandidata, nakon čega je Vijeće zauzelo stav da je Miroslav Šarić najbolji kandidat jer su mu radni rezultati podjednaki ostalim kandidatima, a uz to obavlja i poslove državnoodvjetničke uprave, pa da stoga nisu ostvareni uvjeti za primjenu članka 22. Ustavnog zakona o pravima nacionalnih manjina na koje se poziva podnositeljica u svom zahtjevu.«
Upravni sud ispravio je propust Državnoodvjetničkog vijeća pozivajući se u obrazloženju svoje presude na navedeni odgovor Državnoodvjetničkog vijeća. Prema tomu proizlazi da je Državnoodvjetničko vijeće tek u odgovoru Upravnom sudu na zahtjev podnositelja podrobnije obrazložilo razloge zbog kojih smatra da u konkretnom slučaju nisu ispunjeni uveti za primjenu članka 22. UZPNM-a.
7.5. U odgovoru na to pitanje, u obrazloženju presude Upravni sud naveo je sljedeće:
»Državnoodvjetničko vijeće je utvrdilo da svi prijavljeni kandidati ispunjavaju uvjete za imenovanje na dužnost županijskog državnog odvjetnika, a imajući na umu i da je razmatralo da se podnositeljica zahtjeva kao pripadnica nacionalne manjine u prijavi na oglas pozvala na članak 22. stavak 2. i 4. Ustavnog zakona o pravima nacionalnih manjina (»Narodne novine«, broj 155/02. i 80/10.), Sud nalazi da osporenom odlukom nije povrijeđeno pravo podnositeljice zahtjeva kao pripadnice nacionalne manjine jer prema podacima spisa predmeta proizlazi da je Državno odvjetničko vijeće obrazložilo na temelju čega je zaključilo da bi Miroslav Šarić uspješno obavljao poslove zamjenika županijskog državnog odvjetnika, odnosno radi čega je imenovan na navedenu dužnost, te izborom Miroslava Šarića nije stavljena u neravnopravan položaj. Prema tome Sud nalazi da je tuženo tijelo postupilo u granicama dane ovlasti, propisane Zakonom, u skladu sa svrhom u kojoj je ovlast dana, te stoga u ovom slučaju nema nepravilne primjene Zakona.«
Slijedom navedenog proizlazi da je postupajući po zahtjevu podnositeljice, Upravni sud otklonio propust Državnoodvjetničkog vijeća te se taj sud, kao sud nadležan za sudsko preispitivanje odluka Državnoodvjetničkog vijeća očitovao o razlozima zbog kojih smatra da u konkretnom slučaju nije došlo do povrede članka 22. UZPNM-a.
Polazeći od okolnosti konkretnog slučaja, ocjena je Ustavnog suda da u odnosu na podnositeljicu ustavne tužbe nema nejednakog postupanja od strane nadležnog tijela te da, stoga, podnositeljica u provedenom postupku nije bila diskriminirana u ostvarenju nekog svog ustavnog prava.
Slijedom navedenog, ocjena je Ustavnog suda da u konkretnom slučaju nije riječ o odluci koja bi se mogla smatrati arbitrarnom te stoga podnositeljici nije povrijeđeno ustavno pravo na pravično suđenje