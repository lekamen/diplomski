
3. tip zrakoplova,
4. ukupno vrijeme leta,
5. udaljenost i vrstu preleta.
(2) Tandem pilot mora dodatno:
a) naznačiti letenje s putnikom za svaki pojedini let, i
b) voditi evidenciju o ukupnom naletu ostvarenom tandem zrakoplovom.
Čuvanje dokumentacije o izvođenju letova s putnikom
Članak 12.
Tandem pilot mora čuvati izjavu iz članka 8. stavka 2. točke a) ovoga Pravilnika najmanje 6 mjeseci od datuma izvođenja leta.
DIO TREĆI OSPOSOBLJAVANJE, ISPITIVAČI, ISPITI, DOZVOLE, OVLAŠTENJA I POVLASTICE
GLAVA I. OPĆE ODREDBE
Zahtjev
Članak 13.
Zahtjev i dokazi o udovoljavanju uvjetima za stjecanje dozvole, ovlaštenja i povlastice, produženje i obnavljanje valjanosti ovlaštenja te za stjecanje odobrenja ispitivača, podnosi se Agenciji na obrascu i na način kako je to propisala Agencija.
Osposobljavanje
Članak 14.
(1) Osposobljavanje za stjecanje dozvole, ovlaštenja ili povlastice smije provoditi organizacija za osposobljavanje.
(2) Iznimno od stavka 1. ovoga članka Agencija može prihvatiti osposobljavanje od strane proizvođača zrakoplova za stjecanje ovlaštenja:
a) tandem pilot,
b) akrobatski pilot, i
c) pokusni pilot.
Provjera praktične osposobljenosti i provjera stručnosti
Članak 15.
(1) Provjera se mora provoditi prema odgovarajućoj listi provjere koju propisuje i objavljuje Agencija.
(2) Provjera praktične osposobljenosti mora se provoditi na tipu zrakoplova kojim je provedeno osposobljavanje.
(3) Provjera je podijeljena u sekcije koje omogućuju provjeru provođenja pripreme za let i izvođenja leta.
(4) Sekcija se smatra položenom ako su položene sve stavke sekcije.
(5) Ako samo jedna sekcija nije položena, dozvoljeno je jedno ponavljanje polaganja te sekcije.
(6) Ispitivač mora prekinuti provedbu provjere ako je ugrožena sigurnost ili je moguće ugrožavanje sigurnosti daljnjim provođenjem provjere.
(7) U slučaju prekida provjere iz razloga koje ispitivač:
a) smatra opravdanim, na sljedećoj provjeri ocjenjuju se samo sekcije koje u prethodnoj provjeri nisu bile provedene u cijelosti, i
b) ne smatra opravdanim, provjera nije položena.
(8) Ako se provjera praktične osposobljenosti ne položi iz dva uzastopna pokušaja, prije sljedećeg pristupanja provjeri mora se obaviti dodatno osposobljavanje u odobrenoj organizaciji za osposobljavanje prema pisanoj preporuci ispitivača.
(9) Ako se provjera provodi uzlijetanjem s brda provjeru provode dva ispitivača, pri čemu jedan ispitivač provodi provjeru na mjestu uzlijetanja, a drugi na mjestu slijetanja.
Stjecanje povlastice za drugi način uzlijetanja
Članak 16.
Uvjet za stjecanje povlastice za drugi način uzlijetanja je potvrda o završenom osposobljavanju.
Izdavanje dozvole, ovlaštenja ili povlastice
Članak 17.
(1) Agencija će izdati dozvolu, ovlaštenje ili povlasticu na obrascu iz Dodatka 1. ovoga Pravilnika kada se ispune uvjeti za stjecanje dozvole, ovlaštenja ili povlastice.
(2) Dozvola, ovlaštenja i povlastice izdaju se bez ograničenja roka valjanosti.
(3) Iznimno od stavka 2. ovoga članka, ovlaštenje nastavnika letenja izdaje se s rokom valjanosti od 4 godine.
Stjecanje dozvole ili ovlaštenja temeljem neke druge dozvole ili ovlaštenja
Članak 18.
(1) Uvjeti za stjecanje dozvole ili ovlaštenja temeljem neke druge dozvole ili ovlaštenja izdanih u skladu s ovim Pravilnikom propisani su u Dodatku 2. ovoga Pravilnika.
(2) Uvjeti za stjecanje dozvole ili ovlaštenja temeljem dozvole ili ovlaštenja izdanih u skladu s PART-FCL-om, ili temeljem nacionalne dozvole, dozvole i ovlaštenja pilota jedrilice, pilota balona, pilota sportsko rekreativnog zrakoplova i padobranca propisani su u Dodatku 3. ovoga Pravilnika.
Stjecanje dozvole, ovlaštenja ili povlastice temeljem inozemne dozvole, ovlaštenja ili povlastice
Članak 19.
(1) Uvjeti za stjecanje dozvole temeljem valjane inozemne dozvole pilota zrakoplova su:
a) ukupan nalet i broj letova potrebnih za stjecanje dozvole, kako je propisano ovim Pravilnikom,
b) ispit iz predmeta zrakoplovni propisi,
c) valjan certifikat o zdravstvenoj sposobnosti, i
d)