93 15.10.2016 Zakon o izmjenama i dopunama Zakona o sustavu državne uprave
HRVATSKI SABOR
1971
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O SUSTAVU DRŽAVNE UPRAVE
Proglašavam Zakon o izmjenama i dopunama Zakona o sustavu državne uprave, koji je Hrvatski sabor donio na sjednici 14. listopada 2016.
Klasa: 011-01/16-01/37 Urbroj: 71-06-01/1-16-2 Zagreb, 14. listopada 2016.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O SUSTAVU DRŽAVNE UPRAVE
Članak 1.
U Zakonu o sustavu državne uprave (»Narodne novine«, br. 150/11. i 12/13.) članak 3. mijenja se i glasi:
»Tijela državne uprave su ministarstva, središnji državni uredi Vlade Republike Hrvatske (u daljnjem tekstu: središnji državni uredi), državne upravne organizacije i uredi državne uprave u županijama.
Ministarstva, središnji državni uredi i državne upravne organizacije središnja su tijela državne uprave, a uredi državne uprave prvostupanjska su tijela državne uprave u županijama.«.
Članak 2.
U članku 6. stavku 1. riječi: »zamjenici ministra, predstojnici državnih ureda« zamjenjuju se riječima: »državni tajnici, državni tajnici središnjih državnih ureda«.
Članak 3.
U članku 7. stavku 1. riječi: »Zamjenici predstojnika državnog ureda, glavni tajnici ministarstva i državnog ureda,« zamjenjuju se riječima: »Zamjenici državnog tajnika središnjeg državnog ureda, glavni tajnici ministarstva i središnjeg državnog ureda,«.
Članak 4.
U članku 18. riječi: »predstojnici državnih ureda« zamjenjuju se riječima: »državni tajnici središnjih državnih ureda«.
Članak 5.
U članku 23. stavku 1. točki 1. riječi: »državni uredi« zamjenjuju se riječima: »središnji državni uredi«.
U stavku 2. riječi: »državni ured« zamjenjuju se riječima: »središnji državni ured«.
Članak 6.
U glavi III. naslov A) mijenja se i glasi: » A) MINISTARSTVA, SREDIŠNJI DRŽAVNI UREDI I DRŽAVNE UPRAVNE ORGANIZACIJE«.
Članak 7.
Naslov iznad članka 40. mijenja se i glasi: »b) Državni tajnik«.
Članak 40. mijenja se i glasi:
»Ministar može imati jednog ili više državnih tajnika koje na prijedlog predsjednika Vlade imenuje Vlada Republike Hrvatske.
Državni tajnik za svoj rad odgovara ministru i Vladi.
Državni tajnik provodi utvrđenu politiku Vlade u jednom ili više upravnih područja za koje je nadležan, sukladno nalozima ministra.
Ako je imenovano više državnih tajnika, ministar će odrediti koji će ga od državnih tajnika zamjenjivati u slučaju odsutnosti ili spriječenosti.«.
Članak 8.
Naslov iznad članka 44. mijenja se i glasi: »2. Središnji državni uredi«.
U stavku 1. riječi: »Državni uredi« zamjenjuju se riječima: »Središnji državni uredi«.
U stavku 2. riječi: »Državni uredi« zamjenjuju se riječima: »Središnji državni uredi«.
Članak 9.
Naslov iznad članka 45. mijenja se i glasi: »a) Državni tajnik središnjeg državnog ureda«.
Članak 45. mijenja se i glasi:
»Središnjim državnim uredom upravlja državni tajnik.
Državnog tajnika središnjega državnog ureda imenuje Vlada na prijedlog predsjednika Vlade i za svoj rad odgovara predsjedniku Vlade i Vladi.
Državni tajnik središnjega državnog ureda predstavlja središnji državni ured i upravlja njegovim radom, a osobito:
1. brine se o provedbi zakona i drugih propisa,
2. donosi provedbene propise kad je na to izrijekom zakonom ovlašten,
3. brine se o zakonitom i pravodobnom izvršavanju zakona i drugih propisa te u pitanjima od zajedničkog interesa osigurava suradnju središnjega državnog ureda s drugim državnim tijelima, jedinicama lokalne i područne (regionalne) samouprave, pravnim osobama koje imaju javne ovlasti te drugim pravnim osobama,
4. poduzima mjere za osiguranje učinkovitosti u radu, raspoređuje poslove i daje naputke za rad, brine se o stručnom osposobljavanju i usavršavanju državnih službenika i namještenika u tijeku službe i o urednom i pravilnom korištenju imovine i sredstava za rad te poduzima mjere utvrđene zakonom i drugim propisom za utvrđivanje