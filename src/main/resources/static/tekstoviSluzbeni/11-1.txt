 100% cijene mjesečne učeničke karte mjesnog i međumjesnog javnog prijevoza ukoliko su:
– članovi kućanstva koje je korisnik zajamčene minimalne naknade ili pomoći za uzdržavanje sukladno propisu kojim se uređuje područje socijalne skrbi,
– članovi kućanstva s područja oštećenih ili uništenih poplavom na području Vukovarsko-srijemske županije (općine Gunja, Drenovci i naselje Strošinci u Općini Vrbanja).
Pravo financiranja troškova mjesnog i međumjesnog javnog prijevoza prema kriterijima iz stavka 1. ove točke ne ostvaruje učenik:
– koji je smješten u učeničkom domu koji se nalazi u istom mjestu njegova školovanja,
– kojemu se troškovi prijevoza u cijelosti financiraju iz drugih izvora (učenici koji imaju prebivalište na otocima, programi jedinica lokalne i područne (regionalne) samouprave i dr.).
Ukoliko je cijena mjesečne učeničke karte za autobus veća od:
– karte koju za mjesec plaćaju radnici, sufinancira se 100% cijene takve karte,
– ukupnog iznosa pojedinačnih dnevnih karata za dane pohađanja nastave u mjesecu, sufinancira se 100% ukupnog iznosa pojedinačnih dnevnih karata za dane pohađanja nastave u mjesecu.
V.
Jedinicama područne (regionalne) samouprave i Gradu Zagrebu mjesečno će se osigurati sredstva za troškove prijevoza učenika koji srednju školu pohađaju na njihovom području.
U mjesecu kada se nastava, sukladno Odluci Ministarstva znanosti, obrazovanja i sporta o početku i završetku nastavne godine, broju radnih dana i trajanju odmora učenika osnovnih i srednjih škola za školsku godinu 2014./2015., klase: 602-03/14-06/00064, urbroja: 533-25-14-0001, od 28. veljače 2014. godine, održava dio mjeseca, sufinancirat će se, odnosno financirati mjesečna odnosno pojedinačne karte za dane pohađanja nastave u mjesecu uzimajući u obzir najpovoljniji iznos.
VI.
Ministarstvo znanosti, obrazovanja i sporta mjesečno osigurava sredstva za troškove prijevoza učenika na temelju zahtjeva jedinica područne (regionalne) samouprave i Grada Zagreba, odnosno osnivača srednjoškolskih ustanova, koji se podnose do 20-og u mjesecu.
Zahtjevi iz stavka 1. ove točke obvezno sadrže fakture prijevoznika s popisom učenika iz točaka II. i IV. ove Odluke koji su iskoristili pravo na sufinanciranje, odnosno financiranje.
VII.
Iznimno, radi osiguranja namjenskog korištenja sredstava ostvarenih za sufinanciranje, odnosno financiranje troškova javnog prijevoza, u slučaju sumnje na nezakonito postupanje prijevoznika, osnivač temeljem vjerodostojne dokumentacije može sredstva doznačiti školi koju učenik pohađa ili samom učeniku.
Odredba iz stavka 1. ove točke primjenjuje se na sve nepodmirene obveze iz prethodnih razdoblja sufinanciranja, odnosno financiranja.
VIII.
Za provedbu ove Odluke zadužuje se Ministarstvo znanosti, obrazovanja i sporta.
IX.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/14-04/512
Urbroj: 50301-04/12-15-2
Zagreb, 2. siječnja 2015.
Predsjednik Zoran Milanović, v. r.
