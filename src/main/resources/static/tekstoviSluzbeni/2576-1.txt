 Uvjerenja.
(2) Zdravstveni pregled vozača koji upravljaju vozilima AM, A1, A2, A, B, BE, F i G kategorije obavljaju se prilikom produljenja vozačke dozvole, ako je obveza zdravstvenog pregleda utvrđena zdravstvenim uvjerenjem na temelju kojeg je vozačka dozvola izdana.
(3) Zdravstveni pregled vozača koji upravljaju vozilima C, CE, C1, C1E, D, DE, D1, D1E i H kategorije obavljaju se svakih pet godina i to prilikom produljenja vozačke dozvole.
(4) Zdravstveni pregled instruktora vožnje i vozača vozila B kategorije koji koriste vozačku dozvolu u profesionalne svrhe obavljaju se svakih 10 godina i to prilikom produljenja vozačke dozvole.
Članak 7.
(1) Zdravstveni pregled prije početka osposobljavanja kandidata za vozače radi izdavanja Uvjerenja, sastoji se najmanje od sljedećih pregleda:
1) kompletnog pregleda specijalista medicine rada/sporta ili izabranog doktora (anamneza, kompletan status),
2) izvatka iz liječničkog kartona o kroničnim i psihičkim bolestima od kojih pregledanik boluje, koji dostavlja izabrani doktor, osim ako drugim propisima nije drukčije određeno,
3) pregleda vidnih funkcija: oštrine vida oba oka i svakog oka pojedinačno – naturalnog i korigiranog, bulbomotorike, raspoznavanja boja, orijentacijske širine vidnog polja),
4) psihologijskog testiranja psihičkih sposobnosti:intelektualnih sposobnosti, osobina ličnosti,i po potrebi senzomotoričkih i psihomotoričkih sposobnosti,
5) ako je za donošenje konačne ocjene zdravstvene sposobnosti potrebno dodatno mišljenje specijalista drugih specijalnosti, pregledanik će biti upućen specijalisti ovisno o indikaciji.
(2) Kandidata za vozača na dodatni pregled mogu uputiti specijalist medicine rada/sporta i/ili izabrani doktor.
Članak 8.
(1) Hrvatska psihološka komora propisuje izgled i sadržaj psihologijskog testiranja kojim se dokazuje da vozač ili kandidat za vozača posjeduje propisane kognitivne sposobnosti, osobine ličnosti i ostale potrebne psihičke sposobnosti za sigurno upravljanje vozilom.
(2) Hrvatska psihološka komora obvezna je u roku od 30 dana od dana stupanja na snagu ovoga Pravilnika propisati sadržaj psihologijskog testiranja iz stavka 1. ovoga članka.
(3) Psiholog je dužan čuvati dokumentaciju vezanu uz preglede vozača i kandidata za vozača sukladno posebnim propisima.
(4) Psiholog je dužan u sklopu zdravstvenog pregleda izdati potvrdu sa stručnim mišljenjem u kojem se navodi da li vozač ili kandidat za vozača posjeduje propisane psihičke sposobnosti, a rezultate psihologijskog testiranja upisati u zdravstveni karton vozača ili kandidata za vozača.
(5) Ako psiholog u mišljenju naznači da vozač ili kandidat za vozača ne posjeduje propisane psihičke sposobnosti za sigurno upravljanje motornim vozilom, na Uvjerenju se obvezno navodi da je vozač ili kandidat za vozača zbog psihičkih sposobnosti nesposoban za upravljanje vozilom.
Članak 9.
(1) Redovni nadzorni zdravstveni pregled vozača radi izdavanja Uvjerenja u svrhu produljenja vozačke dozvole sastoji se od:
– kompletnog pregleda specijaliste medicine rada/sporta ili izabranog doktora (anamneza, kompletan status),
– izvatka iz liječničkog kartona o kroničnim bolestima i psihičkim bolestima od kojih pregledanik boluje, koji dostavlja izabrani doktor, osim ako drugim propisima nije drugačije određeno,
– pregleda vidnih funkcija: oštrine vida oba oka i svakog oka pojedinačno – naturalnog i korigiranog, bulbomotorike, raspoznavanja boja, orijentacijsku širinu vidnog polja),
(2) Kod redovitog nadzornog pregleda vozača, uz pregled specijaliste medicine rada/sporta ili izabranog doktora, obavlja se samo onaj pregled po kojemu je vozač dobio ograničenje.
(3) Ako je za donošenje konačne ocjene zdravstvene sposobnosti potrebno dodatno mišljenje specijalista drugih specijalnosti, pregledanik će biti upućen na specijalistički pregled ovisno o indikaciji.
Članak 10.
Doktor koji je sukladno članku 233. Zakona o sigurnosti prometa na cestama dužan obavijestiti policijsku upravu ili postaju u kojoj osoba ima prijavljeno