 Ministarstva financija imenuje predsjednika Savjetodavnog vijeća Ministarstva financija i njegova zamjenika. Predsjednik Savjetodavnog vijeća Ministarstva financija, odnosno u odsutnosti predsjednika njegov zamjenik, saziva sjednice Savjetodavnog vijeća Ministarstva financija te u ime Savjetodavnog vijeća Ministarstva financija potpisuje sva pismena proizašla iz rada Savjetodavnog vijeća Ministarstva financija, usmjerena prema drugim tijelima i institucijama, u svrhu izrade prijedloga odluke u predstečajnim i stečajnim postupcima.
(12) Odlukom iz stavka 8. ovoga članka mogu se imenovati zamjenski članovi Savjetodavnog vijeća Ministarstva financija i pridruženi članovi, koji će sudjelovati u radu Savjetodavnog vijeća Ministarstva financija kao ravnopravni članovi. U slučaju spriječenosti stalnih članova, na sjednicama Savjetodavnog vijeća Ministarstva financija mogu sudjelovati zamjenski članovi, dok će pridruženi članovi sudjelovati na sjednicama Savjetodavnog vijeća Ministarstva financija prema potrebi.
(13) Na sjednici Savjetodavnog vijeća Ministarstva financija mora biti prisutno najmanje 5 članova imenovanih odlukom iz stavka 8. ovoga članka, koji odluku donose većinom glasova prisutnih članova.
(14) U predstečajnim i stečajnim postupcima Ministarstvo financija i ustrojstvene jedinice Ministarstva financija pred trgovačkim sudom zastupa nadležno državno odvjetništvo.
(15) Ministar financija donijet će Naputak o načinu postupanja Savjetodavnog vijeća poreznog tijela iz stavka 6. ovoga članka i Savjetodavnog vijeća Ministarstva financija iz stavka 13. ovoga članka.«.
Članak 2.
Naputak o načinu postupanja iz članka 1. ove Uredbe, donijet će ministar financija u roku od 30 dana od dana stupanja na snagu ove Uredbe.
Članak 3.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/16-03/23 Urbroj: 50301-05/16-16-2 Zagreb, 18. svibnja 2016.
Predsjednik Tihomir Orešković, v. r.
