14 05.02.2015 Odluka o raspisivanju prijevremenih izbora za gradsko vijeće i gradonačelnika te zamjenike gradonačelnika u gradovima Dubrovniku, Novom Marofu, Svetom Ivanu Zelini, Rabu, Pagu, Hvaru, Omišu, Korčuli i Zlataru te za općinsko vijeće i općinskog načelnika te zamjenike općinskog načelnika u općinama Kukljica, Rugvica, Milna, Petlovac, Čaglin, Strahoninec, Lumbarda i Gundinci
VLADA REPUBLIKE HRVATSKE
270
Na temelju članka 5. i članka 6. stavka 1. Zakona o lokalnim izborima (»Narodne novine«, broj 144/2012), Vlada Republike Hrvatske je na sjednici održanoj 5. veljače 2015. godine donijela
ODLUKU
O RASPISIVANJU PRIJEVREMENIH IZBORA ZA GRADSKO VIJEĆE I GRADONAČELNIKA TE ZAMJENIKE GRADONAČELNIKA U GRADOVIMA DUBROVNIKU, NOVOM MAROFU, SVETOM IVANU ZELINI, RABU, PAGU, HVARU, OMIŠU, KORČULI I ZLATARU TE ZA OPĆINSKO VIJEĆE I OPĆINSKOG NAČELNIKA TE ZAMJENIKE OPĆINSKOG NAČELNIKA U OPĆINAMA KUKLJICA, RUGVICA, MILNA, PETLOVAC, ČAGLIN, STRAHONINEC, LUMBARDA I GUNDINCI
I.
Raspisuju se prijevremeni izbori u:
– Gradu Dubrovniku za članove Gradskog vijeća i gradonačelnika Grada Dubrovnika te njegova dva zamjenika,
– Gradu Novom Marofu za članove Gradskog vijeća i gradonačelnika Grada Novog Marofa te njegova dva zamjenika,
– Gradu Svetom Ivanu Zelini za članove Gradskog vijeća i gradonačelnika Grada Svetog Ivana Zeline te njegova dva zamjenika,
– Gradu Rabu za članove Gradskog vijeća i gradonačelnika Grada Raba te njegovog zamjenika,
– Gradu Pagu za članove Gradskog vijeća i gradonačelnika Grada Paga te njegovog zamjenika,
– Gradu Hvaru za članove Gradskog vijeća i gradonačelnika Grada Hvara te njegovog zamjenika,
– Gradu Omišu za članove Gradskog vijeća i gradonačelnika Grada Omiša te njegovog zamjenika,
– Gradu Korčuli za članove Gradskog vijeća i gradonačelnika Grada Korčule te njegovog zamjenika,
– Gradu Zlataru za članove Gradskog vijeća i gradonačelnika Grada Zlatara te njegovog zamjenika,
– Općini Kukljica za članove Općinskog vijeća i općinskog načelnika Općine Kukljica te njegovog zamjenika,
– Općini Rugvica za članove Općinskog vijeća i općinskog načelnika Općine Rugvica te njegovog zamjenika,
– Općini Milna za članove Općinskog vijeća i općinskog načelnika Općine Milna te njegovog zamjenika,
– Općini Petlovac za članove Općinskog vijeća i općinskog načelnika Općine Petlovac te njegovog zamjenika,
– Općini Čaglin za članove Općinskog vijeća i općinskog načelnika Općine Čaglin te njegovog zamjenika,
– Općini Strahoninec za članove Općinskog vijeća i općinskog načelnika Općine Strahoninec te njegovog zamjenika,
– Općini Lumbarda za članove Općinskog vijeća i općinskog načelnika Općine Lumbarda te njegovog zamjenika,
– Općini Gundinci za članove Općinskog vijeća i općinskog načelnika Općine Gundinci te njegovog zamjenika.
II.
Za dan provedbe izbora određuje se nedjelja, 8. ožujka 2015. godine.
III.
Ova Odluka objavit će se u »Narodnim novinama«, a stupa na snagu 5. veljače 2015. godine.
Klasa: 022-03/15-04/29
Urbroj: 50301-09/06-15-2
Zagreb, 5. veljače 2015.
Predsjednik Zoran Milanović, v. r.
