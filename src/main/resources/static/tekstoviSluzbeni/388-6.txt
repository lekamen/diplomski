 korištenju energije (NN 127/14) imenovati osobu za sustavno gospodarenje energijom.
Nema zadaću u hijerarhiji sustavnog gospodarenja energijom, ali je nužno da podrži implementaciju Sustavnog gospodarenja energijom u sustav upravljanja i gospodarenja institucijom javnog sektora.
U sustavu javnog sektora odgovorna osoba je: Ministar, ravnatelj, direktor, predsjednik, župan, načelnik i sl.
Odgovornoj osobi Administrator sustava na zahtjev dodjeljuje funkciju Energetskog menadžera u ISGE-u.
2.5. Imenovana osoba
Imenovana osoba ima zadaću uspostaviti i održavati aktivnosti sustavnog gospodarenja energijom u instituciji javnog sektora za koju je imenovana.
Zadaće imenovane osobe:
• Hijerarhijska organizacija sustava, određivanje broja, rasporeda i zaduženja osoba u sustavu
• Definiranje komunikacijskih kanala unutar sustava
• Osiguravanje ljudskih i tehničkih resursa za obavljane aktivnosti javnog sektora
2.6. Energetski savjetnik
Broj i raspored Energetskih savjetnika određuje imenovana osoba u dogovoru s Agencijom i odgovornom osobom.
Broj i raspored Energetskih savjetnika prati funkcionalni ustroj institucije javnog sektora i složenost tehničkih sustava u zgradama kojima je institucija javnog sektora vlasnik ili korisnik.
Preporuka: Energetski savjetnik potreban je za jednu ili više zgrada s korisnom površinom većom od 15.000 m² sa složenim termotehničkim sustavom. Primjer: KBC, Fakultet, FINA.
Energetski savjetnik potreban je za do 50 ETC-a. Primjer: Grad Kutina, Zadar.
Za institucije s malim brojem ETC-ova, Energetski savjetnik obavlja funkcije svih osoba u sustavu. Primjer: MGIPU.
Obveze Energetskog savjetnika:
• Koordiniranje rada Energetskih suradnika.
• Stvaranje uvjeta za praćenje potrošnje za Energetske suradnike; otvaranje ETC-a, mjernih mjesta, dostupnost mjernih mjesta za očitavanje stanja mjernih uređaja.
• Kontrola redovitosti praćenja potrošnje od strane Energetskih suradnika.
• Analiza prikupljenih podataka radi uočavanja anomalija u sustavu.
• Predlaganje mjera povećanja energetske učinkovitosti i smanjenja potrošnje i troškova.
• Predlaganje mjera povećanja energetske učinkovitosti i uporabe OiE te predviđanje investicijskih troškova uz financiranje i sufinanciranje Fonda.
• Praćenje regulative vezane za SGE; akcijski planovi, certificiranje, pregledi.
• Definiranje plana provedbe mjera energetske učinkovitosti, prijava istih Agenciji jednom godišnje korištenjem predefiniranih izvještaja u ISGE-u.
• Osiguravanje financijskih sredstava za provođenje zakonskih obveza vezanih uz SGE poput energetskih pregleda, certifikata, imenovanja odgovornih osoba, osiguravanje informatičke opreme.
• Predlaganje novih funkcionalnosti ISGE-a.
• Educiranje o energetskoj učinkovitosti (usavršavanje) po obavijesti Agencije.
• Izvještavanje NKT o predloženim i provedenim mjerama u skladu s Pravilnikom o praćenju, mjerenju i verifikaciji ušteda (NN 77/2012).
Energetskom savjetniku Agencija nakon edukacije dodjeljuje ulogu Energetskog administratora u ISGE-u.
Uloga Energetskog administratora u ISGE-u:
• Korisnici – upravljanje bazom korisnika; uređivanje, dodjeljivanje dostupnosti podacima, praćenje aktivnosti, uređivanje uloga.
• Objekti – otvaranje novih objekata, uređivanje mjernih mjesta, dodjeljivanje dostupnosti podacima.
• Praćenje – analiza izravnog upisa mjesečne potrošnje, ručnog unosa mjesečne i tjedne potrošnje energenata i vode, kontrola rada uređaja za daljinsko mjerenje (satna potrošnja).
• Analiza i izvještavanje – ispunjavanje obveza Energetskog savjetnika kroz predefinirane master filtre, module statistike, izvještavanja, grafičke i tablične analize unutar ISGE-a i ostalih aplikacija (MS Office, ..).
Energetski administrator izvještava Agenciju/Administratora sustava po polugodišnjem razdoblju, do kraja kolovoza i veljače za polugodišnja razdoblja siječanj-lipanj i srpanj-prosinac protekle godine:
• O sumarnom statusu praćenja potrošnje na svim mjernim mjestima u ISGE-u; predefinirani Izvještaji po