novu bankovnu garanciju, dug koji je bio osiguran prethodnom bankovnom garancijom, a nije u cijelosti podmiren, odnosno mogući dug koji može još nastati, mora novom bankovnom garancijom biti osiguran. Nova bankovna garancija mora sadržavati klauzulu da se iz nje mogu naplatiti i dugovi koji su bili osigurani prethodnom bankovnom garancijom.
(3) Ako nalogodavac za izdavanje garancije prvi put podnosi bankovnu garanciju za osiguranje plaćanja duga, ista neće sadržavati klauzulu iz stavka 2. ovoga članka.
(4) Izdavatelj bankovne garancije može opozvati bankovnu garanciju. Opoziv bankovne garancije dostavlja se u pisanom obliku Središnjem uredu. Opoziv stupa na snagu osmoga dana od dana njegova prijema od strane Središnjeg ureda, o čemu se obavještava podnositelj zahtjeva.
(5) U slučaju opoziva bankovna garancija vrijedi za sva davanja koja su do dana njegovog stupanja na snagu bila osigurana opozvanom bankovnom garancijom, a izdavatelja bankovne garancije može se pozvati na plaćanje duga do isteka produženog roka važenja bankovne garancije iz članka 46. ovoga Pravilnika, računajući od dana stupanja opoziva bankovne garancije na snagu.
Članak 45.
(1) Bankovna garancija za osiguranje plaćanja duga mora sadržavati sljedeće podatke:
1. broj garancije
2. razdoblje važenja garancije
3. iznos jamstvene svote garancije
4. odredbu o njezinoj primjeni »na prvi poziv« i »bez prigovora«
5. podatke o izdavatelju bankovne garancije (naziv banke-garanta, osobni identifikacijski broj (OIB), sjedište, broj žiro-računa)
6. podatke o nalogodavcu za izdavanje garancije (naziv tvrtke, sjedište, osobni identifikacijski broj (OIB) i EORI broj ako se radi o gospodarskom subjektu i drugoj osobi koja sukladno carinskim propisima podliježi obvezi registracije i pribavljanja EORI broja)
7. vrste postupaka za koje vrijedi osiguranje
8. odredbu o preuzimanju garancijskih obveza iz prethodnog razdoblja
9. datum i mjesto izdavanja garancije
10. ovjeru Carinske uprave o prihvatu garancije (evidencijski broj, datum, potpis ovlaštenog službenika te pečat) i
11. potpis ovlaštene osobe i pečat izdavatelja garancije.
(2) Banka izdaje garanciju u sadržaju sukladnom stavku 1. ovoga članka i prema Obrascima A, B, C, D i E koji su tiskani u Prilozima 10, 11, 12, 13 i 14 ovoga Pravilnika i njegov su sastavni dio.
Članak 46.
Rok valjanosti bankovne garancije kojom se osigurava plaćanje nastalog i mogućeg duga, ne može biti kraći od roka u kojem taj dug može nastati, produžen za šest mjeseci.
Članak 47.
(1) Visinu jamstvene svote u bankovnoj garanciji određuje nadležni carinski ured u svoti koja namirenje duga u svakome trenutku čini sigurnim, vodeći računa o:
1. vrsti, odnosno osjetljivosti trošarinskih proizvoda
2. vrsti trošarinskog skladišta
3. ugledu, pouzdanosti i financijskoj stabilnosti nalogodavca za izdavanje garancije
4. opsegu poslovanja nalogodavca za izdavanje garancije s trošarinskim proizvodima
5. vremenu trajanja proizvodnje ili skladištenja
6. vrsti, sadržaju i načinu vođenja evidencije i knjigovodstvene dokumentacije
7. nadzoru u trošarinskom skladištu
8. dosadašnjem poslovanju nalogodavca za izdavanje garancije s trošarinskim proizvodima i
9. iznosu mogućeg trošarinskog duga tijekom kretanja trošarinskih proizvoda.
(2) Iznos jamstvene svote u bankovnoj garanciji na poziv ne može biti niži od 60.000,00 kuna.
(3) Visinu jamstvene svote bankovne garancije za nalogodavca za izdavanje garancije koji započinje poslovnu djelatnost s trošarinskim proizvodima određuje se na temelju opsega očekivanog prometa, odnosno proizvodnje i skladištenja trošarinskih proizvoda.
(4) U postupku određivanja visine jamstvene svote bankovne garancije nadležni carinski ured može zahtijevati prilaganje podataka o bonitetu i solventnosti nalogodavca za izdavanje bankovne garancije (BON-1 i BON-2/SOL-2 ne stariji od mjesec dana).
Bjanko-zadužnica i zadužnica
Članak 48.
(1) Podnošenje bjanko-zadužnice i zadužnice kao instrumenta osiguranja za namirenje mogućeg duga odobrava Središnji 