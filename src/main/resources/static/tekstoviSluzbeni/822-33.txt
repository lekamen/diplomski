 različitih programa i instrumenata Europske unije, surađuje prilikom obavljanja poslova vezanih uz pripremu projekata te izradi potrebne dokumentacije, prati propise i pravila Europske unije, zakonsku regulativu i procedure vezane uz područje djelokruga Sektora. Sektor sudjeluje u provedbi projekata, praćenju korištenja sredstava te vrednovanju programa i projekata financiranih iz fondova Europske unije u dijelu koji se odnosi na programe i projekte iz područja djelokruga Sektora. U navedenim poslovima, Sektor surađuje sa Samostalnom službom Ministarstva za strateške inicijative i projekte Europske unije.«.
Dosadašnji stavak 7. postaje stavak 8.
Članak 57.
Naslov iznad članka 37.c mijenja se i glasi:
»6. SAMOSTALNA SLUŽBA ZA STRATEŠKE INICIJATIVE I PROJEKTE EUROPSKE UNIJE«.
Članak 58.
Članak 37.c mijenja se i glasi:
»Samostalna služba za strateške inicijative i projekte Europske unije obavlja poslove iz djelokruga rada Ministarstva vezane za međunarodnu suradnju s europskim i izvaneuropskim državama, poslove vezane uz suradnju s europskim i izvaneuropskim međunarodnim organizacijama i asocijacijama, te skrbi o ostvarivanju veza s Europskom unijom i drugim vladinim i nevladinim međunarodnim organizacijama.
Samostalna služba također surađuje između Ministarstva i institucija Europske unije, obavlja poslove koordinacije za pripremu stručnih podloga i analiza iz svoga djelokruga potrebnih za izradu strateških dokumenata za korištenje sredstava iz različitih programa i instrumenata Europske unije, uključujući programe i agencije Unije; obavlja poslove vezane uz pripremu i prijavu projekata te izradu potrebne dokumentacije, te obavlja i druge poslove u okviru djelokruga.
Samostalna služba u suradnji s ostalim ustrojstvenim jedinicama Ministarstva obavlja stručno-kreativne poslove pripreme stručnih podloga i analiza iz svoga djelokruga potrebnih za izradu dokumenata za korištenje sredstava iz različitih programa i instrumenata Europske unije; obavlja poslove vezane uz pripremu i prijavu projekata, te izradu potrebne dokumentacije; koordinira i izrađuje izvješća o provedbi i vrednovanju projekata; koordinira aktivnosti vezane uz osiguranje financijskih sredstava za provedbu projekata; prati provedbu Operativnog programa Učinkoviti ljudski potencijali 2014. – 2020. i Operativnog programa Konkurentnost i kohezija 2014.-2020, te informira potencijalne korisnike o mogućnostima sufinanciranja projekata iz fondova Europske unije; prati nacionalne propise i pravila Europske unije, zakonsku regulativu i procedure, te vodi dokumentaciju radi provođenja postupka revizije.
Samostalna služba obavlja poslove koordinacije izrade, donošenja, provedbe i izvještavanja o provedbi Strategije sveobuhvatne skrbi za hrvatske branitelje iz Domovinskog rata, članove njihovih obitelji te ostale stradalnike rata, te sudjeluje u izradi drugih nacionalnih strategija vezanih uz ostvarivanje ciljeva Europske unije.
U Samostalnoj službi za strateške inicijative i projekte Europske unije ustrojavaju se:
6.1. Odjel za strateške inicijative i međunarodnu suradnju u području konkurentnosti i kohezije, informacijske i komunikacijske tehnologije te pametne administracije;
6.2. Odjel za strateško planiranje i evaluaciju projekata socijalnog uključivanja hrvatskih branitelja, članova njihovih obitelji, stradalnika Domovinskog rata te braniteljskih zadruga.«.
Članak 59.
Iza članka 37.c dodaju se naslovi i članci 37.d i 37.e koji glase:
»6.1. Odjel za strateške inicijative i međunarodnu suradnju u području konkurentnosti i kohezije, informacijske i komunikacijske tehnologije te pametne administracije
Članak 37.d
Odjel za strateške inicijative i međunarodnu suradnju u području konkurentnosti i kohezije, informacijske i komunikacijske tehnologije te pametne administracije obavlja stručno-kreativne i administrativne poslove vezane za izradu dokumenata za korištenje sredstava iz programa i instrumenata Europske unije vezanih za područje konkurentnosti i kohezije, informacijske 