26 09.03.2015 Pravilnik o načinu korištenja Registra Europske unije
MINISTARSTVO ZAŠTITE OKOLIŠA I PRIRODE
557
Na temelju članka 101. stavka 5. Zakona o zaštiti zraka (»Narodne novine«, br. 130/2011 i 47/2014), ministar zaštite okoliša i prirode donosi
PRAVILNIK
O NAČINU KORIŠTENJA REGISTRA EUROPSKE UNIJE
I. OPĆE ODREDBE
Članak 1.
Ovim se Pravilnikom propisuje način ispunjavanja zadaća Ministarstva zaštite okoliša i prirode i Agencije za zaštitu okoliša te način, rokove i uvjete otvaranja, zatvaranja i drugih postupaka vezano za rad s računima u Registru Europske unije (dalje u tekstu: Registar Unije).
Članak 2.
Ovim se Pravilnikom uređuje provedba Uredbe Komisije (EU) br. 389/2013 od 2. svibnja 2013. o uspostavi Registra Unije u skladu s Direktivom 2003/87/EZ Europskog parlamenta i Vijeća, odlukama br. 280/2004/EZ i br. 406/2009/EZ Europskog parlamenta i Vijeća i o ukidanju uredbi Komisije (EU) br. 920/2010 i br. 1193/2011 (SL L 122, 3. 5. 2013.) (dalje u tekstu: Uredba Komisije (EU) br. 389/2013).
Članak 3.
(1) Pojedini pojmovi u smislu ovoga Pravilnika imaju sljedeća značenja:
1. EUTL: Dnevnik transakcija Europske unije;
2. financijsko obavještajna jedinica: Ured za sprječavanje pranja novca, to jest središnja nacionalna jedinica koja prikuplja, pohranjuje, analizira i dostavlja podatke, informacije i dokumentaciju o sumnjivim transakcijama nadležnim državnim tijelima na daljnje postupanje u cilju sprječavanja i otkrivanja pranja novca i financiranja terorizma sukladno odredbama zakona koji uređuje sprječavanje pranja novca i financiranja terorizma.
(2) Osim pojmova iz stavka 1. ovoga članka primjenjuju se i pojmovi iz Uredbe Komisije (EU) br. 389/2013, Zakona o zaštiti zraka (»Narodne novine«, br. 130/2011 i 47/2014) (dalje u tekstu: Zakon) i Uredbe o načinu trgovanja emisijskim jedinicama stakleničkih plinova (»Narodne novine«, br. 69/2012 i 154/2014) (dalje u tekstu: Uredba).
(3) Riječi i pojmovi koji imaju rodno značenje korišteni u Pravilniku odnose se jednako na muški i ženski rod bez obzira jesu li korišteni u muškom ili ženskom rodu.
Članak 4.
(1) U hrvatskom dijelu Registra Unije vode se računi utvrđeni Prilogom I. Uredbe Komisije (EU) br. 389/2013 sukladno članku 9. i članku 11. stavcima 1., 2. i 3. Uredbe Komisije (EU) br. 389/2013.
(2) Iznimno od stavka 1. ovoga članka na osobnim računima KP u konsolidiranom sustavu europskih registara, osim jedinica utvrđenih Prilogom I. Uredbe Komisije (EU) br. 389/2013, mogu se držati jedinice CER i ERU, a ne mogu se držati jedinice AAU, lCER/tCER i RMU/ERU iz RMU sukladno komentaru (*) Priloga I. Uredbe Komisije (EU) br. 389/2013.
Članak 5.
Ministarstvo zaštite okoliša i prirode (dalje u tekstu: Ministarstvo) i Agencija za zaštitu okoliša (dalje u tekstu: Agencija) izvršavaju isključivo procese nužne za provođenje svojih funkcija sukladno članku 8. stavku 5. Uredbe Komisije (EU) br. 389/2013.
Članak 6.
(1) Agencija propisuje Uvjete korištenja Registra Unije na temelju Uredbe Komisije (EU) br. 389/2013, Zakona, Uredbe i ovoga Pravilnika, koji se objavljuju na internetskim stranicama Agencije i Ministarstva.
(2) U postupku otvaranja računa vlasnici računa i njihovi ovlašteni predstavnici dužni su prihvatiti Uvjete korištenja iz stavka 1. ovoga članka.
Članak 7.
Zaposlenici Agencije ne mogu biti vlasnici računa u Registru Unije, niti obavljati poslove ovlaštenog predstavnika i dodatnoga ovlaštenog predstavnika računa u Registru Unije sukladno odredbama članka 8. stavka 2. i članka 17. stavka 3. Uredbe Komisije (EU) br. 389/2013 o izbjegavanju sukoba interesa.
Članak 8.
Zahtjev za otvaranje osobnog računa ili računa za trgovanje može Agenciji podnijeti fizička osoba s prebivalištem u Republici Hrvatskoj, odnosno pravna osoba registrirana u Republici Hrvatskoj sukladno članku 18. Uredbe Komisije (EU) br. 389/2013.
Članak 9.
(1) Svaki račun mora imati najmanje dva ovlaštena predstavnika, osim računa verifikatora koji ima najmanje jednoga ovlaštenog predstavnika. Ovlašteni