 palamidare je 68 milimetara.
(3) Maksimalna veličina oka mrežnog tega u saki plivarice palamidare je 79 milimetara.
Plivarica ciplarica
Članak 6.
(1) Plivarica ciplarica namijenjena je za ulov cipala (Mugilidae spp.), salpe (Sarpa salpa) i ušate (Oblada melanura).
(2) Minimalna veličina oka mrežnog tega plivarice ciplarice je 52 milimetara.
(3) Maksimalna veličina oka mrežnog tega u saki plivarice ciplarice je 67 milimetara.
(4) Maksimalna duljina plivarice ciplarice je 700 metara.
Plivarica lokardara
Članak 7.
(1) Plivarica lokardara namijenjena je za ulov lokarde ili plavice (Scomber japonicus), skuše (Scomber scombrus), šaruna (Trachurus trachurus i Trachurus mediterraneus), iglice (Belone belone) i srdele goleme (Sardinella aurita).
(2) Minimalna veličina oka mrežnog tega plivarice lokardare je 20 milimetara.
(3) Maksimalna veličina oka mrežnog tega u saki plivarice lokardare je 30 milimetara.
(4) Maksimalna duljina plivarice lokardare je 250 metara.
(5) Za vrijeme obavljanja ribolova plivaricom lokardarom dozvoljeno je korištenje umjetne rasvjete maksimalne snage do 4 000 W.
Plivarica igličara
Članak 8.
(1) Plivarica igličara namijenjena je za ulov iglice (Belone belone).
(2) Minimalna veličina oka mrežnog tega plivarice igličare je 20 milimetara.
(3) Maksimalna veličina oka mrežnog tega u saki plivarice igličare je 30 milimetara.
(4) Maksimalna duljina plivarice igličare je 250 metara.
Plivarica oližnica
Članak 9.
(1) Plivarica oližnica namijenjena je za ulov gavuna (Atherina hepsetus) i olige (Atherina boyeri).
(2) Minimalna veličina oka mrežnog tega plivarice oližnice je 14 milimetara.
(3) Maksimalna veličina oka mrežnog tega u saki plivarice oližnice je 18 milimetara.
(4) Maksimalna duljina plivarice oližnice je 200 metara.
(5) Za vrijeme obavljanja ribolova plivaricom oližnicom dozvoljeno je korištenje umjetne rasvjete maksimalne snage do 4 000 W.
(6) Zabranjen je ribolov plivaricom oližnicom u razdoblju od 1. svibnja do 30. lipnja.
Zajedničke odredbe
Članak 10.
(1) Pod namjenskim korištenjem malih plivarica smatra se ribolov u kojem udjel riba i drugih morskih organizama čiji ulov nije propisan za pojedini alat ne prelazi 30% (trideset posto) ukupne mase ulova.
(2) Iznimno od stavka 1. ovoga članka ukupan udio inćuna (Engraulis encrasicolus) i srdele (Sardina pilchardus) u ulovu na plovilu kod ribolova malim plivaricama je ne smije biti veći od 20 % od ukupnog ulova.
(3) Ribolov se mora prekinuti te plovilo mora promijeniti područje ribolova prije nego nastave ribolov:
– ukoliko je u pojedinačnom ulovu masa nedoraslih organizama i/ili organizama u lovostaju veća od 20% (dvadeset posto) i
– ukoliko udjel vrsta riba i drugih morskih organizama čiji ulov nije propisan za pojedini ribolovni alat prelazi 30% (trideset posto) ukupne mase ulova.
Posebne odredbe o uvjetima i načinu upisa plivarice lokardare u povlasticu za gospodarski ribolov
Članak 11.
(1) Vlasnicima plovila će se odobriti i izvršiti upis ribolovnog alata »plivarica lokardara« samo radi zamjene za pojedine aktivne ribolovne alate, skupine ribolovnih alata ili načina ribolova i njihova brisanja iz povlastice za gospodarski ribolov na moru i to za:
– »plivaricu srdelaru« ukoliko im je izdano Odobrenje za gospodarski ribolov na moru plivaricom srdelarom sukladno Pravilniku o obavljanju gospodarskog ribolova na moru okružujućom mrežom plivaricom-srdelarom ili nisu podnijeli zahtjev za izdavanje istog, a udovoljavaju uvjetima iz stavka 2. ovoga članka;
– »plivaricu igličaru«;
– »plivaricu oližnicu«
– obalne mreže potegače (oližnica, migavica, girarica, srdelara i šabakun) i
– tramatu.
(2) Pod aktivnim ribolovnim alatom, skupinama ribolovnih alata ili načina ribolova podrazumijeva se da se ribolov obavljao najmanje 20 ribolovnih dana u razdoblju od 1. srpnja 2009. godine do 30. lipnja 2014. godine, a ukoliko su za određene alate i načine ribolova bile propisana vremenska ograničenja ili je povlastica bila u pohrani broj ribolovnih dana se razmjerno tome