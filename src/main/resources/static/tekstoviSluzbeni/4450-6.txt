 dobiva 2 boda, a za 1 – 3 novozaposlenih dobiva 1 bod. Realizacija zapošljavanja kontrolirat će se u sklopu kontrole provođenja Gospodarskog programa sudionika.
12. Sastavnica – Osigurano tržište za proizvedenu ribu
Vrednuje se osiguranje tržišta za plasman proizvedene ribe. Bodovanje se obavlja na način da sudionik na javnom pozivu koji ima sklopljen ugovor o prodaji proizvedene ribe izvan Republike Hrvatske dobiva maksimalna 3 boda, za sklopljen ugovor za prodaju u Republici Hrvatskoj 2 boda, a sudionik na javnom pozivu koji plasira na tržište proizvedenu ribu samo izravnom prodajom dobiva 1 bod. Kriterij ugovorene prodaje dokazuje se preslikom sklopljenog ugovora o prodaji, a realizacija ostvarenja ugovorene prodaje kontrolirat će se u sklopu kontrole provođenja Gospodarskog programa sudionika.
13. Sastavnica – Odobreni objekt za preradu ribe
Vrednuje se posjedovanje odobrenog objekta za preradu ribe sukladno posebnim propisima o hrani, što se dokazuje rješenjem o odobrenju izdanim od strane tijela nadležnog za veterinarstvo i sigurnost hrane. Bodovanje se obavlja na način da se za posjedovanje odobrenog objekta za preradu ribe dobiva 7 bodova, dok se za ne posjedovanje odobrenog objekta za preradu ribe dobiva 0 bodova.
PRILOG II.f
OBRAZLOŽENJE POJEDINE SASTAVNICE GOSPODARSKOG PROGRAMA ZA ZAKUP PASTRVSKIH RIBNJAKA
BODOVI
1. Sastavnica – Prosječna količina ostvarene proizvodnje ribe po jedinici površine u zadnje 3 godine (kg/ha)
Vrednuje se prosječna količina ostvarene proizvodnje konzumne ribe (proizvedena konzumna riba plasirana na tržište) po jedinici proizvodne površine ribnjaka koja se koristi za uzgoj konzumne ribe (uzgajališta za konzum) u zadnje 3 godine, a prema podacima dostavljenim putem očevidnika za uzgoj (Popis o akvakulturi). Bodovanje se obavlja na način da se za ostvarenu proizvodnju > 6 kg/m2 dobiva 18 bodova, za proizvodnju od 4-6 kg/m2 dobiva se 12 bodova, za proizvodnju od 3 – 4 kg/m2 6 bodova, a novi uzgajivač – početnik dobiva 3 boda. Podatke o navedenom Agencija za poljoprivredno zemljište pribavit će od Ministarstva poljoprivrede.
2. Sastavnica – Planirano povećanje proizvodnje u razdoblju od N do N+4 godine
Vrednuje se planirano povećanje proizvodnje u razdoblju od N do N+4 godine (počevši od prve godine zakupa N do N+4 godine). Bodovanje se obavlja na način da se za planirano povećanje proizvodnje veće od 10% dobiva 4 boda, za povećanje od 8,01 – 10% 3 boda, za povećanje od 5,01 – 8% 2 boda, te za povećanje od 3 – 5% 1 bod. Realizacija povećanja proizvodnje kontrolirat će se u sklopu kontrole provođenja Gospodarskog programa sudionika.
3. Sastavnica – Proizvodnja mlađi u mrjestilištu/rastilištu u zadnje 3 godine
Vrednuje se vlastita proizvodnja završnog uzgojnog stadija mlađi u mrjestilištu/rastilištu (mladunci) najmanje jedne (dominantne) vrste u uzgoju u zadnje 3 godine, a prema podacima dostavljenim putem očevidnika za uzgoj (Popis o akvakulturi). Bodovanje se obavlja na način da se za proizvodnju mlađi, koja predstavlja završnu uzgojnu fazu u mrjestilištu, odnosno rastilištu (mladunci) dobiva 10 bodova, a ukoliko nije ostvarena vlastita proizvodnja ranih stadija mlađi u mrjestilištu/rastilištu dobiva se 0 bodova. Podatke o navedenom Agencija za poljoprivredno zemljište pribavit će od Ministarstva poljoprivrede.
4. Sastavnica – Ekonomski pokazatelji
Vrednuje se ostvarena dobit u poslovanju u protekle tri godine. Bodovanje se obavlja na način da za ostvarenu dobit dobiva 3 bodova, a ukoliko nema ostvarene dobiti dobiva se 0 bodova. Dokazuje se preslikom ovjerenog Financijskog izvješća (FINA), računa dobiti i gubitaka ili rekapitulacijom primitaka i izdataka (KPI), a za povezana društva dokazuje se konsolidiranom bilancom.
5. Sastavnica – Diversifikacija proizvodnje
Vrednuje se broj pastrvskih vrsta u uzgoju za koje je prijavljena proizvodnja putem očevidnika o uzgoju (Popis o akvakulturi) u godini koja prethodi godini prijave na javni poziv. Bodovanje se obavlja na način da se za 2 ili više