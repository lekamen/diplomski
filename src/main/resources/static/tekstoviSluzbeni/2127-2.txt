 počinje teći od 27. studenoga 2015.
(8) Stavci 5., 6. i 7. ovoga članka ne primjenjuju se na izdavatelja koji je izabrao matičnu državu članicu sukladno stavku 1. točki 1. podtočki 2. ili stavku 1. točkama 2. ili 3. ovoga članka i koji je o njezinu izboru obavijestio nadležna tijela matične države članice prije 27. studenoga 2015., osim ako nakon 27. studenoga 2015. ne izabere drugu matičnu državu članicu.«.
Članak 5.
U članku 403. stavku 1. riječi: »pet godina« zamjenjuju se riječima: »deset godina«.
Iza stavka 4. dodaje se stavak 5. koji glasi:
»(5) Godišnji izvještaj iz stavka 2. ovoga članka izrađuje se sukladno regulatornim tehničkim standardima koje izrađuje ESMA i usvaja Europska komisija i kojima se određuje jedinstveni elektronički format za izvješćivanje, počevši od 1. siječnja 2020., pod uvjetom da su regulatorni tehnički standardi usvojeni.«.
Članak 6.
U članku 404. stavku 1. riječ: »izvještajima« zamjenjuje se riječju: »izvještaji«, a riječi: »smatraju se« zamjenjuju se riječju: »jesu«.
Članak 7.
Članak 406. mijenja se i glasi:
»(1) Izdavatelj vrijednosnih papira koji ima sjedište izvan Republike Hrvatske u državi članici obvezan je izvještaje iz članka 403. stavka 2. točke 1. i 2. ovoga Zakona izrađivati prema sljedećim zahtjevima:
1. kada je izdavatelj prema Direktivi 2013/34/EU obvezan izrađivati konsolidirane financijske izvještaje, njegovi revidirani financijski izvještaji obuhvaćaju konsolidirane financijske izvještaje izrađene sukladno Uredbi (EZ-a) broj 1606/2002 i financijske izvještaje matičnog društva izrađene sukladno pravu države u kojoj matično društvo ima sjedište,
2. kada izdavatelj nije obvezan izrađivati konsolidirane financijske izvještaje, njegovi revidirani financijski izvještaji obuhvaćaju financijske izvještaje izrađene sukladno pravu države u kojoj izdavatelj ima sjedište,
3. financijski izvještaji izdavatelja moraju biti revidirani sukladno članku 34. stavku 1. i članku 35. Direktive 2013/34/EU, a konsolidirani financijski izvještaji izdavatelja sukladno članku 34. stavcima 1. i 2. i članku 35. Direktive 2013/34 EU,
4. izvještaj poslovodstva mora biti izrađen sukladno članku 19. Direktive 2013/34/EU kada izdavatelj nije obvezan izrađivati konsolidirane financijske izvještaje, odnosno sukladno člancima 19. i 29. Direktive 2013/34/EU kada je izdavatelj obvezan izrađivati konsolidirane financijske izvještaje.
(2) Izdavatelj vrijednosnih papira koji ima sjedište izvan Republike Hrvatske u trećoj državi obvezan je izvještaje iz članka 403. stavka 2. točke 1. i 2. ovoga Zakona izrađivati primjenjujući na odgovarajući način stavak 1. ovoga članka.«.
Članak 8.
U članku 407. stavku 1. riječi: »dva mjeseca« zamjenjuju se riječima: »tri mjeseca«, a riječi: »pet godina« zamjenjuju se riječima: »deset godina«.
Članak 9.
U članku 409. stavku 4. riječi: »članka 43(1)(7b) Direktive 78/660/EEZ« zamjenjuju se riječima: »članka 2. točke 3. i članka 17. stavka 1. točke (r) Direktive 2013/34/EU«.
U stavku 6. riječi: »sukladno stavku 1. ovoga članka« zamjenjuju se riječima: »primjenjujući na odgovarajući način stavak 1. ovoga članka«.
Članak 10.
Naslov iznad članka 410. mijenja se i glasi: »Tromjesečni izvještaj«.
Članak 410. mijenja se i glasi:
»(1) Izdavatelj dionica koji ima sjedište u Republici Hrvatskoj obvezan je izraditi i objaviti javnosti tromjesečni izvještaj za prvo, drugo i treće tromjesečje, što je prije moguće, a najkasnije u roku od jednog mjeseca od proteka odnosnog tromjesečja i tromjesečni izvještaj za četvrto tromjesečje, što je prije moguće, a najkasnije u roku od dva mjeseca od proteka četvrtog tromjesečja te osigurati da tromjesečni izvještaj bude dostupan javnosti najmanje pet godina od dana objavljivanja.
(2) Na tromjesečni izvještaj iz stavka 1. ovoga članka na odgovarajući način se primjenjuju odredbe članka 407. stavka 2. ovoga Zakona.
(3) Izdavatelj je obvezan izvještaj iz stavka 1. ovoga članka izrađivati sukladno članku 409. stavku 1. ovoga Zakona.
(4) Na izdavatelja koji je