 Komore;
– raspravlja o prijedlozima i nacrtima zakona, podzakonskih akata, Statuta i drugih općih akata Komore;
– svoje članstvo redovito izvješćuje o radu Komore;
– Skupštini Komore predlaže kandidate za tijela Komore s područja nadležnosti podružnice;
– Upravnom odboru Komore i drugim tijelima komore predlaže članove različitih povjerenstava, s područja nadležnosti podružnice;
– surađuje s drugim tijelima Komore;
– obavlja i druge poslove određene ovim Statutom, ostalim općim aktima Komore i odlukama tijela Komore.
3. TIJELA KOMORE
Članak 41.
Tijela Komore su:
– Skupština Komore
– Upravni odbor Komore
– Predsjednik Komore
– Zamjenik predsjednika Komore
– Izvršni direktor
– Stručni tajnik
– Časni sud
– Branitelj
– Stručni odbor
– Odbor za stručno usavršavanje
– Odbor za veterinarsku etiku
– Odbor za stručni nadzor nad radom veterinara i kontrolu sustava upravljanja kvalitetom
– Gospodarski odbor
– Odbor za međunarodnu suradnju
– Nadzorni odbor
– Izdavački odbor
– Stručni odjeli:
– Odjel veterinara male prakse hrvatske
– Odjel za veliku praksu – farmske životinje
– Odjel za veterinarsko javno zdravstvo
– drugi stručni odjeli, odbori i povjerenstva koje osniva Skupština.
– Odjel veterinarskih tehničara.
3.1. Skupština Komore
Članak 42.
Skupština je najviše tijelo upravljanja Komore.
Skupštinu čine veterinari, članovi Komore koje izaberu podružnice Komore, kao svoje zastupnike.
Uz veterinare iz stavka 2. ovoga članka, Skupštinu Komore čine i veterinarski tehničari koje članovi Odjela veterinarskih tehničara biraju na sjednicama područnih jedinica Odjela. Iz svake Područne jedinice odjela veterinarskih tehničara, veterinarski tehničari s mjestom prebivališta na području županija koje se nalaze u sastavu Područne jedinice odjela veterinarskih tehničara, u Skupštinu Komore biraju jednog člana.
Članak 43.
Skupština Komore brine o ostvarivanju djelatnosti Komore iz članka 10. ovoga Statuta, Zakona i drugih akata Komore, a uz to:
– donosi program i smjernice rada Komore;
– donosi Statut Komore i njegove izmjene i dopune, uz prethodnu suglasnost ministra poljoprivrede;
– donosi Kodeks veterinarske etike, Kodeks dobre veterinarske prakse i druge opće akte važne za djelovanje i rad Komore;
– usvaja plan rada za slijedeću kalendarsku godinu i izvješće o radu za prethodnu kalendarsku godinu;
– donosi godišnji program nadzora nad stručnim radom veterinara i godišnji program kontrola sustava upravljanja kvalitetom ovlaštenih veterinarskih organizacija i veterinarskih službi s javnim ovlastima;
– brine o skladnom i trajnom razvoju veterinarske djelatnosti;
– prihvaća i donosi mrežu potrebnih veterinarskih organizacija i privatne prakse na području Republike Hrvatske, kao jednog od kriterija za davanje mišljenja za osnivanje veterinarskih organizacija, veterinarskih praksi i veterinarskih ljekarni;
– raspravlja o pitanjima položaja veterinarskih djelatnika u društvu;
– donosi odluku o učlanjivanju u međunarodne organizacije i institucije te o prestanku članstva;
– brine o poboljšanju materijalnih uvjeta članova Komore;
– izabire predsjednika, zamjenika predsjednika, te članove ostalih tijela Komore;
– raspravlja i donosi stavove, odluke, zaključke i naputke o aktualnim pitanjima o kojima raspravlja;
– razmatra i prihvaća izvješća o radu odbora, odjela i povjerenstava;
– usvaja financijski plan za slijedeću kalendarsku godinu i prihvaća financijsko izvješće po godišnjem obračunu za proteklu poslovnu godinu;
– prihvaća financijski plan za tekuću poslovnu godinu;
– izdaje jedinstvenu veterinarsku dokumentaciju u Republici Hrvatskoj kao i jedinstvene standarde i normative o radu;
– odlučuje o udruživanju u saveze, zajednice, mreže i druge oblike povezivanja udruga;
– odlučuje o osnivanju i ukidanju podružnica Komore i stručnih odjela;
– donosi poslovnik o izboru i radu Skupštine i drugih tijela Komore;
– odlučuje o dodjeljivanju nagrada i priznanja zaslužnim članovima;
– predlaže zaslužne članove za odlikovanja i društvena priznanja;
– odlučuje o