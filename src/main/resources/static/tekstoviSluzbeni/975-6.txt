projekti za koje postoji dovoljno financijskih sredstava u Nacionalnom programu.
(7) U slučaju kada se utvrdi da unutar Nacionalnog programa ima dovoljno sredstava za sufinanciranje svih Prijava koje su nakon analize potpunosti ocijenjene kao prihvatljive, Prijave će se obrađivati redoslijedom zaprimanja te poredak rang-liste temeljem kriterija rangiranja neće imati utjecaj na tijek daljnjih aktivnosti obrade Prijava.
Članak 19.
Agencija za plaćanja nakon obrade Prijava Podnositelju izdaje Odluku o odbijanju prijave ukoliko:
a) nisu ispunjeni uvjeti i kriteriji prihvatljivosti propisani ovim Pravilnikom i Natječajem;
b) dokumentacija tražena putem Zahtjeva za dopunu nije dostavljena/nije dostavljena u propisanom roku/nije potpuna/nije odgovarajuća;
c) se utvrde netočni podaci u Prijavi Podnositelja odlučujući za projekt;
d) Podnositelj onemogući obavljanje kontrole na terenu.
IX. ODLUKA O ODOBRENJU PROJEKTA
Članak 20.
(1) Agencija za plaćanja nakon obrade Prijava Podnositelju izdaje Odluku o odobrenju projekta iz mjere Restrukturiranje u slučaju:
a) ispunjavanja uvjeta i kriterija propisanih ovim Pravilnikom i Natječajem;
b) prihvatljivosti ulaganja i troškova utvrđenih u Listi dozvoljenih troškova.
(2) Odlukom o odobrenju projekta utvrđuju se:
a) maksimalni iznos potpore za prihvatljive aktivnosti;
b) prihvatljivi troškovi projekta;
c) neprihvatljivi troškovi projekta;
d) rok završetka projekta;
e) prihvatljive ARKOD parcele i njihova površina;
f) rok podnošenja Zahtjeva za isplatu potpore (najviše trideset dana od roka završetka projekta).
(3) Odlukom o odobrenju projekta utvrđuju se i sljedeća prava i obveze Korisnika:
a) obveza Korisnika da u svakom trenutku osigura nesmetani pristup i kontrolu na terenu koja se odnosi na odobrenu potporu, te obveza davanja na uvid sve dokumentacije vezane za sufinancirane aktivnosti djelatnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF);
b) obveza Korisnika da će tri godine nakon isplate sredstava ispunjavati propisane zahtjeve vezane uz višestruku sukladnost sukladno Uredbi Europskog Parlamenta i Vijeća (EU) br. 1306/2013 i Pravilniku o višestrukoj sukladnosti (»Narodne novine«, broj 32/2015);
c) obveza Korisnika da dostavlja potrebna izvješća Agenciji za plaćanja;
d) obveza Korisnika da osigura da svi podaci i informacije dostavljeni Agenciji za plaćanja budu točni;
e) obveza Korisnika da dostavi Agenciji za plaćanja ili osigura dostupnost za sve potrebne podatke vezane uz odobrena ulaganja koje Agencija za plaćanja zatraži;
f) obveza Korisnika da prijavi Agenciji za plaćanja prije ili neposredno nakon njihovog nastanka sve promjene o statusu gospodarstva kao i sve promjene koje se odnose na kriterije prihvatljivosti;
g) obveza Korisnika da izvijesti Agenciju za plaćanja u pisanom obliku o bilo kojoj situaciji mogućeg sukoba interesa od dana zaprimanja Odluke o odobrenju projekta i tijekom sljedećih pet godina od datuma konačne isplate od strane Agencije za plaćanja;
h) zabrana prekoračenja najvećeg dozvoljenog iznosa potpore;
i) obveza Korisnika da osigura izvođenje projekta u skladu s opisom navedenim u skraćenom planu projekta priloženom uz Prijavu;
j) obveza Korisnika da tijekom trajanja provedbe projekta osigura prihvatljivost troškova i udovoljavanje propisanim kriterijima;
k) pravo Korisnika, obveze i rokovi vezani uz isplatu predujma;
l) pravo Korisnika, obveze i rokovi za podnošenje Zahtjeva za isplatu;
m) obveza Korisnika da vidljivo obilježi ulaganje sukladno Naputku iz Priloga II. ovoga Pravilnika;
n) obveza Korisnika o čuvanju dokumentacije koja se odnosi na vrijeme od zaprimanja Odluke o odobrenju projekta i tijekom pet godina od datuma konačne isplate Agencije za plaćanja;
o) druga prava ili obveze Korisnika ukoliko su vezana uz specifičnost ulaganja (obavljanje kontrole na