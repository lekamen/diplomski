 nadležnom tijelu. Odjel upravlja rizicima te provodi aktivnosti prevencije, otkrivanja i ispravljanja nepravilnosti te predlaže mjere za suzbijanje prijevara, sudjeluje u radu mreže za informiranje i komunikaciju, sudjeluje u aktivnostima zatvaranja operativnog programa, prikuplja, unosi, pohranjuje i razvrstava podatke u elektroničkom sustavu operativnog programa. Odjel sudjeluje u provedbi obrazovnih aktivnosti o ESI fondovima, te izrađuje priručnike o internim procedurama.
Odjel nadzire rad Posredničkog tijela razine 2 u okviru OPZO-a. Odjel sudjeluje u izradi strateških dokumenata za korištenje fondova Europske unije. Odjel sudjeluje u planiranju proračuna Ministarstva i obavlja poslove vezano uz osiguranje financijskih sredstava prema financijskim planovima projekata u provedbi. Odjel priprema interne pisane procedure, odnosno priručnike o internim procedurama za provedbu svojih funkcija, u skladu s važećim smjernicama. Odjel vodi internu evidenciju postupaka revizije vezanih za projekte iz sektora gospodarenja otpadom. Odjel obavlja i druge poslove u okviru svoga djelokruga.
7.3. Služba za europske poslove
Služba za europske poslove djeluje kao središnja točka za poslove vezane za suradnju s institucijama Europske unije te kao koordinator aktivnosti za izradu podloga i stajališta Republike Hrvatske za Radne skupine Vijeća za okoliš i Radne skupine Vijeća za međunarodna okolišna pitanja za koje je nadležno/nositelj Ministarstvo. Služba koordinira i sudjeluje u izradi podloga i stajališta Republike Hrvatske za formalne i neformalne sastanke Vijeća ministara Europske unije za okoliš i klimu te koordinira aktivnosti svih ostalih resornih institucija i stručnih tijela uključenih u sektor Okoliš. Služba koordinira izradu stajališta Republike Hrvatske za sastanke COREPER-a; koordinira izradu podloga i stajališta za sastanke koordinatora Europske unije u okviru Međuresorne radne skupine za europske poslove, kao i Koordinacije za vanjsku i europsku politiku, iz nadležnosti Ministarstva. Služba izrađuje izvješća s održanih sastanaka Vijeća ministara okoliša, a koja se dostavljaju Odboru za europske poslove Hrvatskoga sabora.
Služba surađuje s relevantnim tijelima Europske unije, u koordinaciji s Ministarstvom vanjskih i europskih poslova i Stalnim predstavništvom Republike Hrvatske u Bruxellesu. Služba zaprima i distribuira dokumente Europske unije koji se dostavljaju putem Ministarstva vanjskih i europskih poslova i Stalnog predstavništva Republike Hrvatske, te vodi bazu podataka vezano za sudjelovanje na sastancima radnih skupina Vijeća kao i odbora Europske komisije (komitologija) i stručnih skupina. Služba izrađuje i dostavlja informacije iz područja europskih poslova za Kabinet ministra i ostale ustrojstvene jedinice Ministarstva. Služba koordinira izradu i provedbu Programa Vlade Republike Hrvatske za preuzimanje i provedbu pravne stečevine Europske unije za poglavlje Okoliš.
Služba djeluje kao nacionalna kontakt točka za provedbu programa Europske unije LIFE te osigurava pravovremeno pružanje relevantnih informacija svim zainteresiranim predlagateljima projekata. Služba koordinira sudjelovanje Ministarstva u programima transnacionalne i međuregionalne suradnje te makroregionalnim strategijama (EUSDR i EUSAIR) Europske unije za Republiku Hrvatsku, za razdoblje 2014. – 2020. Koordinira aktivnosti Ministarstva vezane uz TAIEX program te povratno izvještava Ministarstvo vanjskih i europskih poslova. Služba djeluje kao interna koordinacijska točka Ministarstva vezano za izvješća Agencije za zaštitu okoliša prema Europskoj komisiji. Služba djeluje kao središnja kontakt točka za program Europske komisije ECRAN (Environmental and Climate Regional Accession Network) te koordinira aktivnosti uključenih službi.
Služba sudjeluje u programu IPA II – prekogranična suradnja, u izradi operativnih programa u dijelovima koji se odnose na okoliš, kao i u Zajedničkog odbora za praćenje na kojima se razmatra rad tehničkog odbora programa,