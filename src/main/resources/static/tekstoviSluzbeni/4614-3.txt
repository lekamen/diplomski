 tipova kod kojih je kod najmanje 40% ženskih rasplodnih grla obavljena ocjena vanjštine ili posjeduju rezultate sa službenih natjecanja. Kategorija DPK(o) i DPK(np), utvrđuje se na razini ukupne populacije rasplodnih kobila pojedine pasmine ili uzgojnog tipa, a ne na razini oždrijebljenih kobila u pojedinoj godini.
(7) Za pasmine i uzgojne tipove konja u čijoj populaciji nije provedena ocjena vanjštine ili nema rezultata s natjecanja za najmanje 40% rasplodnih kobila, utvrđuje se potpora u osnovnom iznosu, istovjetna kategoriji DPK(o).
Članak 14.
(1) Zahtjev za podmjeru iz članka 12. ovoga Pravilnika podnosi korisnik na Obrascu zahtjeva koji se nalazi u Prilogu IIA. ovoga Pravilnika.
(2) Zahtjev za podmjeru iz članka 12. ovoga Pravilnika podnosi se Agenciji za plaćanja do 16. studenog 2016. godine uz koji se prilaže:
– potvrdnica uzgojne organizacije kojoj je Ministarstvo poljoprivrede izdalo suglasnost za bavljenje uzgojem uzgojno valjanih životinja kojom se potvrđuju uvjeti dodjele potpore navedeni u Programu, koja se nalazi se u Prilogu III. ovoga Pravilnika.
– preslika kartice žiro-računa ili potpisnog kartona za račun podnositelja zahtjeva
– izjava o iznosima dodijeljenih potpora male vrijednosti sukladno članku 6. Uredbe Komisije (EU) br. 1408/2013 koja se nalazi u Prilogu V. ovoga Pravilnika.
Članak 15.
Podmjera Potpora uzgoju muških rasplodnih grla u prirodnom pripustu
(1) Podmjerom iz članka 11, stavka 1, točke b) ovoga Pravilnika sufinanciraju se troškovi uzgoja muških grla pojedinih pasmina i uzgojnih tipova konja sukladno Programu.
(2) Pravo na korištenje podmjere iz stavka 1. ovoga članka imaju vlasnici za muška uzgojno valjana grla.
(3) Uzgojnu valjanost grla potvrdnicom ovjerava uzgojna organizacija kojoj je Ministarstvo poljoprivrede izdalo suglasnost za bavljenje uzgojem uzgojno valjanih životinja, koja vode matičnu knjigu za dotičnu pasminu ili uzgojni tip konja te čija su grla upisana u SRK sukladno Programu.
Članak 16.
(1) Pravo na sufinanciranje podmjere iz članka 15. ovoga Pravilnika vlasnici za muška rasplodna grla ostvaruju jedanput godišnje za grla koja udovoljavaju uvjetima iz Programa.
(2) Jedinični iznos potpore po vlasniku muškog grla podrazumijeva novčanu vrijednost za uzgoj uzgojno valjanog grla, uz udovoljavanje dodatnih uvjeta iz Programa.
(3) Maksimalni jedinični iznos potpore za provođenje podmjere iz stavka 1. ovoga članka iznosi 1.000,00 kuna po uspješnom pripustu vlasniku uzgojno valjanog pastuha. Pravo na potporu se utvrđuje za uzgojnu godinu temeljem broja u tom razdoblju živorođene ždrjebadi, potomaka dotičnog pastuha.
(4) Godišnji iznos potpore za provođenje podmjere iz stavka 1. ovoga članka iznosi 40.000,00 kuna.
(5) Ako zbroj svih podnesenih zahtjeva premaši Programom predviđena novčana sredstva proporcionalno će se smanjiti jedinični iznos potpore po uzgojno valjanom muškom grlu.
Članak 17.
(1) Zahtjev za podmjeru iz članka 15. ovoga Pravilnika podnosi korisnik na Obrascu zahtjeva koji se nalazi u Prilogu IIB. ovoga Pravilnika.
(2) Zahtjev za podmjeru iz članka 15. ovoga Pravilnika podnosi se Agenciji za plaćanja do 16. studenog 2016. godine uz koji se prilaže:
– potvrdnica uzgojne organizacije kojoj je Ministarstvo poljoprivrede izdalo suglasnost za bavljenje uzgojem uzgojno valjanih životinja, a kojom se potvrđuju uvjeti dodjele potpore navedeni u Programu koja se nalazi u Prilogu IV. ovoga Pravilnika
– preslika kartice žiro-računa ili potpisnog kartona za račun podnositelja zahtjeva
– izjava o iznosima dodijeljenih potpora male vrijednosti sukladno članku 6. Uredbe Komisije (EU) br. 1408/2013 koja se nalazi u Prilogu V. ovoga Pravilnika.
III. TROŠKOVI
Članak 18.
(1) Troškovi za koje se ne može ostvariti potpora su:
– porezi, uključujući porez na dodanu vrijednost
– carinske i uvozne pristojbe, i sve ostale naknade
– novčane kazne, financijske kazne i troškove parničnog postupka
– bankovni troškovi, troškovi jamstava i slične naknade
– plaće djelatnika
– troškovi pretvaranja,