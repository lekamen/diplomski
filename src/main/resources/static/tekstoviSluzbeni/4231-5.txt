Odluku o odbijanju u slučaju:
(a) neispunjavanja uvjeta i kriterija propisanih ovim Pravilnikom i Natječajem
(b) nepravovremeno podnesenih zahtjeva za potporu i nepravovremeno/nepotpuno/neodgovarajuće dopunjenih zahtjeva za potporu
(c) utvrđene nepravilnosti
(d) da zahtjev za potporu nije dostavljen uz ostalu prijavnu dokumentaciju
(e) da se utvrdi da su informacije dostavljene od strane korisnika lažne ili pogrešne
(f) sprječavanja pristupa i kontrole na terenu predstavnicima Agencije za plaćanja od strane korisnika sukladno članku 146. Zakona o poljoprivredi (»Narodne novine«, br. 30/15).
(g) da se utvrdi da je ulaganje za koje je podnesen zahtjev za potporu za financiranje unutar EPFRR-a, financirano drugim sredstvima proračuna Europske unije.
(3) U slučaju kada se nakon zaprimanja svih zahtjeva za potporu i provjere ukupnog traženog iznosa potpore utvrdi da ima dovoljno raspoloživih sredstava za sve korisnike, Agencija za plaćanja će, nakon završetka administrativne kontrole svakog pojedinačnog zahtjeva za potporu donijeti odluke iz stavka 1., točke a) i b) ovoga članka.
(4) U slučaju kada se nakon zaprimanja svih zahtjeva za potporu i provjere ukupnog traženog iznosa potpore utvrdi da nema dovoljno raspoloživih sredstava za sve korisnike, Agencija za plaćanja će, nakon završetka administrativne kontrole svih zaprimljenih zahtjeva za potporu pripremiti Rang listu temeljem koje će donijeti odluke.
(5) U slučaju da dva ili više zahtjeva za potporu nakon rangiranja imaju isti broj bodova zahtjevi će se rangirati na temelju ranijeg vremena podnošenja zahtjeva za potporu na način da prioritet ide sljedećim redoslijedom:
a) zahtjevi za potporu zaprimljeni potpuni (za koje nije bilo potrebe za izdavanjem zahtjeva za dopunu) do roka za podnošenje zahtjeva za potporu propisanoga Natječajem
b) zahtjevi za potporu zaprimljeni nepotpuni (za koje je Agencija izdala zahtjev za dopunu/obrazloženje/ispravak).
(6) Vremenom podnošenja potpunog zahtjeva za potporu za zahtjeve sukladno stavku 5. točki a) smatra se trenutak slanja (datum, sat, minuta, sekunda) potpunog zahtjeva za potporu u slučaju slanja preporučenom pošiljkom ili trenutak zaprimanja (datum, sat, minuta, sekunda) u Agenciji za plaćanja ukoliko se dostavlja neposredno.
(7) Vremenskim rokom potrebnim za podnošenje potpunog zahtjeva za potporu za zahtjeve sukladno stavku 5. točki b) smatra se vrijeme proteklo od dana zaprimanja zahtjeva za dopunu od strane korisnika do trenutka podnošenja dopune/obrazloženja/ispravka (datum, sat, minuta, sekunda).
(8) Ako zahtjevi iz stavka 5. točke b) ovoga članka imaju jednaki broj bodova i jednako vrijeme podnošenja dopune prednost imaju zahtjevi za potporu s ranijim vremenom podnošenja zahtjeva za potporu na Natječaj (datum, sat, minuta, sekunda).
(9) Ako dva ili više zahtjeva za potporu imaju jednaki broj bodova i jednako vrijeme podnošenja dopune/obrazloženje/ispravka odnosno zahtjeva za potporu provest će se postupak izvlačenja slučajnim odabirom, u prisutnosti javnog bilježnika.
Članak 16.
(1) Nakon donošenja Odluke o prihvatljivosti Agencija za plaćanja će s korisnikom sklopiti ugovor o financiranju kojim se uređuju međusobna prava i obveze.
(2) Ugovorom o financiranju se uređuju:
a) najviši iznos javne potpore u operaciji 4.3.1. i
b) prihvatljivi troškovi.
(3) Korisnik je obvezan vratiti dva potpisana primjeraka ugovora iz stavka 1. ovoga članka u roku od 30 dana od dana zaprimanja ugovora o financiranju u Agenciju za plaćanja.
(4) Ukoliko korisnik ne postupi u skladu sa stavkom 2. ovoga članka smatrat će se da je odustao od ulaganja te će se korisniku izdati Odluka o poništenju ugovora o financiranju.
(5) Korisnik je obvezan obavijestiti Agenciju za plaćanja o manjim izmjenama ugovora o financiranju iz stavka 1. ovoga članka odmah nakon što su iste nastale, a koje su definirane člankom 20. ovoga Pravilnika.
(6) Manje izmjene ugovora o financiranju su izmjene podataka koje Agencija za plaćanja vodi o korisniku u Evidenciji korisnika.