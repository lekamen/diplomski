75 17.08.2016 Pravilnik o vrsti i postupku dodjele nagrada i priznanja Državne uprave za zaštitu i spašavanje
DRŽAVNA UPRAVA ZA ZAŠTITU I SPAŠAVANJE
1757
Na temelju članka 69. stavka 2. Zakona o sustavu civilne zaštite (»Narodne novine« broj 82/15), ravnatelj Državne uprave za zaštitu i spašavanje donosi
PRAVILNIK
O VRSTI I POSTUPKU DODJELE NAGRADA I PRIZNANJA DRŽAVNE UPRAVE ZA ZAŠTITU I SPAŠAVANJE
I. OPĆE ODREDBE
Članak 1.
Ovim Pravilnikom propisuju se vrste i postupak dodjele nagrada, priznanja i zahvalnica koje dodjeljuje Državna uprava za zaštitu i spašavanje (u daljnjem tekstu: Državna uprava) za aktivnosti od posebnog interesa u području sustava civilne zaštite.
Članak 2.
(1) Mjerila za dodjelu nagrada su:
– osobni doprinos unapređenju organiziranja sustava civilne zaštite u Republici Hrvatskoj
– iskazana kreativnost, marljivost i odanost u ostvarivanju postavljenih ciljeva unapređenja sustava civilne zaštite u Republici Hrvatskoj
– promicanje ugleda i značaja sustava civilne zaštite u Republici Hrvatskoj i inozemstvu.
(2) Mjerila za dodjelu priznanja i zahvalnica su:
– ostvareni rezultati i postignuća u području sustava civilne zaštite
– doprinos unapređenju i promicanje sustava civilne zaštite.
II. VRSTE NAGRADA I PRIZNANJA
Članak 3.
Državna uprava dodjeljuje:
1. godišnju nagradu u području sustava civilne zaštite
2. godišnju nagradu za naročiti pothvat
3. nagradu za životno djelo
4. priznanja za znanstveni ili stručni rad iz područja sustava civilne zaštite
5. novčanu nagradu
6. zahvalnice.
1. Godišnja nagrada u području sustava civilne zaštite
Članak 4.
(1) Godišnja nagrada u području sustava civilne zaštite može se dodijeliti svake godine kao skupna i/ili pojedinačna nagrade, u pravilu do tri nagrade.
(2) Skupna godišnja nagrada dodjeljuje se za aktivnosti u kojima se zajedno djelovalo pod rukovođenjem nadređene osobe ili samoinicijativno, a pojedinačna godišnja nagrada dodjeljuje se pojedincu za djelo ili izvedenu akciju, za aktivnosti:
– kojima su postignuti iznimni rezultati od posebnog interesa u području sustava civilne zaštite
– koje su dale dodatni doprinos javnom predstavljanju službi u području sustava civilne zaštite.
(3) Pojedinačna godišnja nagrada može se dodijeliti i službeniku i namješteniku Državne uprave za iznimne radne rezultate koji su izravno utjecali na učinkovito, stručno i profesionalno obavljanje poslova.
(4) Nagrada iz stavka 1. ovoga članka može se dodijeliti i pripadnicima žurnih službi koji su rezultatima rada pridonijeli poboljšanju kvalitete, učinkovitosti i ekonomičnosti rada žurnih službi.
(5) Godišnja nagrada u području sustava civilne zaštite sastoji se od kristalne plakete, pisanog priznanja i značke civilne zaštite.
2. Godišnja nagrada za naročiti pothvat
Članak 5.
(1) Godišnja nagrada za naročiti pothvat može se dodijeliti svake godine, kao skupna i/ili pojedinačna nagrada, u pravilu do tri nagrade.
(2) Godišnja nagrada za naročiti pothvat dodjeljuje se za aktivnosti:
– koje su značajno utjecale na povećanu sigurnost i zaštitu ljudi i imovine
– u kojima je iskazana iznimna hrabrost, požrtvovnost ili spretnost
– koje su u javnosti proizvele osobito pozitivan stav i povjerenje u sustav civilne zaštite.
(3) Godišnja nagrada za naročiti pothvat sastoji se od kristalne plakete i pisanog priznanja.
3. Nagrada za životno djelo
Članak 6.
(1) Nagrada za životno djelo dodjeljuje se u novčanom iznosu, uz koji se dodjeljuje kristalna plaketa i priznanje.
(2) Visinu novčanog iznosa nagrade utvrđuje ravnatelj Državne uprave za svaku kalendarsku godinu do iznosa dvije prosječne neto plaće isplaćene po zaposlenom u prethodnoj godini u Republici Hrvatskoj.
4. Priznanje za znanstveni ili stručni rad iz područja civilne zaštite
Članak 7.
(1) Priznanje za znanstveni ili stručni rad iz područja civilne zaštite dodjeljuje se za znanstveni ili stručni rad iz područja civilne zaštite kojim se doprinosi unapređenju rada službi civilne zaštite.
(2) Priznanje za znanstveni ili stručni rad iz područja