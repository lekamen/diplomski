 putovnice za azilanta prilaže se fotografija dimenzije 3,5 x 4,5 cm koja vjerno prikazuje azilanta, bez pokrivala za glavu, daje se na uvid dozvola boravka azilanta te se uzimaju otisci dva prsta i vlastoručni potpis.
(2) Na fotografiji koja se prilaže prilikom podnošenja zahtjeva za izdavanje putovnice za azilanta, glava (od vrha brade do tjemena) mora zauzimati oko 2/3 fotografije, ali ne smije biti viša od 3,6 cm. Glava na fotografiji mora biti centrirana u središtu fotografije. Razmak očiju (od sredine lijevog do sredine desnog oka) mora iznositi najmanje 8 mm (optimalno 10 mm).
(3) Fotografija iz stavka 1. ovoga članka mora osobu prikazivati s neutralnim izrazom lica, otvorenih očiju i zatvorenih usta na frontalnoj snimci.
(4) Na fotografiji osobe koja radi vjerskih ili medicinskih razloga nosi pokrivalo za glavu moraju se vidjeti obrazi, brada i čelo.
(5) Slijepe osobe koje nose tamne naočale mogu priložiti fotografije na kojima su fotografirane s tamnim naočalama.
(6) Djeca na fotografiji moraju biti sama, a lice im mora biti u potpunosti vidljivo i oči otvorene.
(7) Fotografija mora biti izrađena na visokokvalitetnom sjajnom i glatkom papiru bez površinske strukture, s visokom kvalitetom tiska. Pozadina mora biti jednobojno svijetla, bez uzoraka i s dovoljnim kontrastom prema licu i kosi.
(8) Za osobu kojoj je hitno potrebna putovnica za azilanta radi prijevoza u inozemstvo na liječenje, može se iznimno priložiti fotografija te osobe koja ne udovoljava uvjetima iz ovoga članka.
(9) Od azilanta iz stavka 1. ovoga članka uzimaju se otisci lijevog i desnog kažiprsta, ako azilant nema kažiprst ili je vrh kažiprsta ozlijeđen, uzima se otisak srednjeg ili nekog drugog prsta, a ako nema jedne ruke uzima se otisak kažiprsta i srednjeg ili nekog drugog prsta druge ruke. Otisci prstiju se ne uzimaju ako to, zbog medicinskih razloga koji nisu privremeni, nije moguće.
(10) Otisci prstiju i potpis ne uzimaju se od djeteta do navršene dvanaeste godine života.
Putovnica za azilanta
Članak 18.
(1) Putovnicu za azilanta izdaje nadležna policijska uprava odnosno policijska postaja prema mjestu prebivališta azilanta.
(2) Obrazac putovnice za azilanta (Obrazac 6) je veličine 8,8 x 12,5 cm, crvene boje i sadrži 34 brojem označene stranice te je trojezičan, na hrvatskom, engleskom i francuskom jeziku.
(3) Podaci u Obrazac 6 popunjavaju se strojno.
(4) Obrazac 6 sadrži elektronički nosač podataka (RFID čip) na koji se pohranjuju ime i prezime, državljanstvo, datum rođenja, podatak o spolu, oznaka za vrstu putovnice, oznaka države, broj putovnice za azilanta, osobni identifikacijski broj, datum izdavanja i datum isteka valjanosti putovnice za azilanta, tijelo koje je izdalo putovnicu za azilanta, fotografija i otisci prstiju.
(5) Obrazac 6 sadrži i biometrijske podatke: biometrijsku sliku lica i otiske prstiju.
(6) U Obrazac 6, na drugoj stranici, u prostoru za strojno čitanje kao oznaka za vrstu putovnice upisuje se podatak »PI«.
Gubitak, nestanak ili krađa te poništavanje putovnice za azilanta
Članak 19.
(1) U slučaju gubitka, nestanka ili krađe putovnice za azilanta na odgovarajući se način primjenjuje odredba članka 14. ovoga Pravilnika.
(2) Nadležna policijska uprava odnosno policijska postaja prema mjestu prebivališta azilanta dužna je poništiti putovnicu za azilanta, koja iz bilo kojeg razloga ne može služiti svrsi.
(3) Poništavanje se obavlja fizičkim bušenjem korica i svake stranice putovnice za azilanta te rezanjem elektroničkog nosača podataka (RFID čipa).
Putni list (laissez-passer) u svrhu primopredaje odgovornoj državi članici
EGP-a
Članak 20.
(1) Strancu u transferu, kojeg je potrebno transferirati u odgovornu državu članicu, izdat će se putni list (laissez-passer) za transfer stranca (Obrazac 7).
(2) Obrazac 7 bijele je boje, veličine 150 x 290 mm te je dvojezičan, na hrvatskom i engleskom jeziku.
(3) Obrazac 7 sadrži sljedeće podatke: službeni naziv odgovorne države članice, referentni broj te ime i prezime, državljanstvo,