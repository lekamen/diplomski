 odlučuje o visini upisnine i visini članarine,
17. donosi odluku o sjedištu Komore,
18. po potrebi osniva ad hoc povjerenstva ili radne grupe, osim ako aktom Komore nije drugačije određeno.
Članak 15.
Redovna sjednica Skupštine održava se najmanje jednom godišnje.
Zahtjev za sazivanje izvanredne sjednice Skupštine mogu predsjedniku Skupštine podnijeti predsjednik Komore, Vijeće Komore, Izvršni odbor Komore, najmanje tri županijska povjerenstva ili najmanje 30 (trideset) delegata Skupštine.
Članak 16.
Rad Skupštine pobliže se uređuje Poslovnikom o radu Skupštine.
2. Vijeće Komore
Članak 17.
Vijeće Komore čine predsjednici svih županijskih povjerenstava, odnosno Povjerenstva Grada Zagreba te povjerenstava HZZO-a i MORH-a.
Vanjski članovi Vijeća su, na bazi uzajamnosti (reciprociteta), po jedan predstavnik Hrvatskog liječničkog zbora, Hrvatskog liječničkog sindikata te predstavnik Dekanske konferencije medicinskih fakulteta u RH.
Predsjednik, dopredsjednik, rizničar i drugi članovi Izvršnog odbora Komore, kao i vanjski članovi Vijeća sudjeluju u radu Vijeća Komore bez prava odlučivanja.
Članak 18.
Izbor članova Vijeća obavlja se u postupku izbora sukladno odredbama Pravilnika o izboru tijela Komore.
Predsjednika i dopredsjednika Vijeća biraju između sebe članovi Vijeća Komore na konstituirajućoj sjednici Vijeća sukladno odredbama sukladno odredbama Pravilnika o izboru tijela Komore.
Rad Vijeća pobliže se uređuje Poslovnikom o radu Vijeća.
Članak 19.
Vijeće Komore obavlja sljedeće djelatnosti:
1. donosi sve opće akte Komore osim onih navedenih u članku 14. ovog Statuta,
2. nadzire izvršenje zaključaka Skupštine,
3. bira i razrješava članove Časnog suda i Visokog časnog suda, te njihove zamjenike,
4. u drugom stupnju odlučuje o žalbama protiv odluka Izvršnog odbora Komore, osim ako zakonom, ovim Statutom ili općim aktom Komore nije drugačije određeno,
5. odlučuje o prijedlozima koji su od općeg značenja za uspješno obavljanje rada Komore,
6. odlučuje o izvješćima predsjednika Komore o radu Izvršnog odbora Komore,
7. predlaže Skupštini osnivanje povjerenstava, a po potrebi i samo osniva povjerenstva za pojedina pitanja iz svojeg djelokruga rada,
8. zahtijeva od predsjednika i Izvršnog odbora Komore da raspravi određenu problematiku,
9. prati i usklađuje rad izbornih jedinica te donosi zaključke na temelju njihovih izvješća,
10. donosi odluku o raspisivanju izbora za delegate Skupštine i predsjednika Komore,
11. donosi odluke o sklapanju poslova, čija vrijednost prelazi iznos od 300.000 kuna neto,
12. razmatra primjedbe i prijedloge županijskih povjerenstava, odnosno Povjerenstva Grada Zagreba te povjerenstava HZZO-a
i MORH-a, te predlaže djelovanje Izvršnog odbora Komore po strukovnim, stručnim i organizacijskim pitanjima te po pitanjima zdravstvene politike,
13. brine se o stručnom usavršavanju članova Komore,
14. obavlja i druge poslove koje mu povjeri Skupština.
3. Izvršni odbor
Članak 20.
Izvršni odbor čine predsjednik Komore, dopredsjednici Komore, rizničar Komore, predsjednici stalnih povjerenstava Izvršnog odbora, a u prve dvije godine mandata i bivši predsjednik Komore.
Predsjednik Komore ujedno je, po funkciji, predsjednik Izvršnog odbora.
Članove Izvršnog odbora – predsjednike stalnih povjerenstava – imenuje Skupština Komore, na prijedlog predsjednika Komore, sukladno odredbama Pravilnika o izboru tijela Komore. Ostali članovi Izvršnog odbora biraju se sukladno odredbama ovog Statuta te Pravilnika o izboru tijela Komore.
Predsjednik Komore može, uz suglasnost Izvršnog odbora, suspendirati do prve sjednice Skupštine, člana Izvršnog odbora, ako ne obavlja svoje dužnosti, na drugi način onemogućuje rad Izvršnog odbora, ili ako postoje druge zapreke za njegovo sudjelovanje u radu Izvršnog odbora.
Sjednicu Izvršnog odbora saziva i njome predsjedava predsjednik Komore. Ako predsjednik Komore ne sazove sjednicu Izvršnog odbora, a za to se ukazuje potreba, sjednicu mogu, iznimno, sazvati dopredsjednici Komore, te većina članova