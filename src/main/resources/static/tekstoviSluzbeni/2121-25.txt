 40 % oštećenje organizma
– IX. skupina – osoba s invaliditetom koja ima 30 % oštećenje organizma
– X. skupina – osoba s invaliditetom koja ima 20 % oštećenje organizma.
Članak 111.
(1) Osobe iz članka 107. ovoga Zakona kod kojih nastane djelomični ili potpuni gubitak radne sposobnosti zbog ozljede na radu ili profesionalne bolesti koja je neposredna posljedica obavljanja poslova dopunskog općeg izvida, tehničkog izvida, razminiranja, kontrole kvalitete, završne kontrole kvalitete i inspekcijskog nadzora, imaju pravo na invalidsku mirovinu.
(2) Pravo na invalidsku mirovinu iz stavka 1. ovoga članka ostvaruje se sukladno propisima kojima su uređena prava djelatnih vojnih osoba, policijskih službenika i ovlaštenih službenih osoba.
Članak 112.
(1) Osobna invalidnina je osnovno pravo osoba iz članka 107. ovoga Zakona koje su stradale neovisno o dohotku koji te osobe ostvaruju, njihovim imovinskim prilikama ili novčanom cenzusu. Osobna invalidnina određuje se stradalim osobama iz članka 107. ovoga Zakona prema skupini oštećenja organizma iz članka 110. ovoga Zakona i pripada im u mjesečnom iznosu.
(2) Mjesečni iznos osobne invalidnine osobe s invaliditetom I. skupine određuje se u visini 115 % od utvrđene proračunske osnovice.
(3) Mjesečni iznos osobne invalidnine osobe s invaliditetom od II. do X. skupine određuje se u postotku od osobne invalidnine osobe s invaliditetom I. skupine, i to:
Skupina                   Postotak (%)
II.                               73,00
III.                              55,00
IV.                              41,00
V.                               29,00
VI.                             18,00
VII.                            12,00
VIII.                             6,00
IX.                               4,00
X.                                3,00.
Članak 113.
(1) Pravo na ortopedski doplatak imaju osobe iz članka 107. ovoga Zakona kojima je oštećenje organizma utvrđeno zbog težih oštećenja organizma koja su neposredna posljedica zadobivene rane ili ozljede koja je uzrokovala amputaciju ekstremiteta, teško oštećenje funkcije ekstremiteta ili potpuni gubitak vida na oba oka te djelomični ili potpuni gubitak sluha.
(2) Oštećenja organizma iz stavka 1. ovoga članka razvrstavaju se prema težini, vrsti i uzroku oštećenja, sukladno propisu kojim se utvrđuje oštećenje organizma po osnovi kojih HRVI iz Domovinskog rata imaju pravo na ortopedski doplatak i razvrstavanju tih oštećenja u stupnjeve.
(3) Osnovica za određivanje ortopedskog doplatka je mjesečni iznos osobne invalidnine osobe s invaliditetom I. skupine ovoga Zakona.
(4) Ortopedski doplatak iznosi mjesečno:
1) za I. stupanj 29 % od osnovice
2) za II. stupanj 22 % od osnovice
3) za III. stupanj 14 % od osnovice
4) za IV. stupanj 7 % od osnovice.
(5) Ortopedski doplatak iz stavka 4. točke 1. ovoga članka povećava se za 25 % osobi s invaliditetom kod koje postoje dva ili više oštećenja I. stupnja.
Članak 114.
Pravo na posebni doplatak imaju osobe iz članka 107. ovoga Zakona u visini od 50 % od pripadajućeg iznosa osobne invalidnine ako nisu u radnom odnosu, ne primaju mirovinu i naknadu plaće, od dana stjecanja prava na profesionalnu rehabilitaciju kao i tijekom profesionalne rehabilitacije.
Članak 115.
(1) Pravo na doplatak za njegu i pomoć druge osobe imaju:
1. osobe iz članka 107. ovoga Zakona – I. skupine oštećenja organizma
2. osobe iz članka 107. ovoga Zakona – II., III., IV. skupine kojima je organizam oštećen neovisno o poslovima dopunskog općeg izvida, tehničkog izvida, razminiranja, kontrole kvalitete, završne kontrole kvalitete i inspekcijskog nadzora, a koje je oštećenje zajedno s oštećenjem stečenim prilikom obavljanja tih poslova jednako oštećenju organizma osobe s invaliditetom I. skupine.
(2) Osnovica za određivanje doplatka za njegu i pomoć druge osobe je mjesečni iznos osobne invalidnine osobe s invaliditetom I. skupine sukladno članku 112. ovoga Zakona.
Članak 116.
Stradale osobe iz članka 107. ovoga Zakona s oštećenjem organizma od I. do