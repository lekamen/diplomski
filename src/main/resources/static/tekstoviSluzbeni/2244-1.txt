 prometu kako je određeno u Direktivi 2002/59/EZ Europskog parlamenta i Vijeća od 27. lipnja 2002. o uspostavi Sustava nadzora plovidbe brodova i informacijskog sustava Zajednice i stavljanju izvan snage Direktive Vijeća 93/75/EEZ (SL L 208, 5. 8. 2002.)
10. službeni postupak prijave je postupak zaprimanja, dostave i razmjene isprava, dokumenata i podataka u pomorskom prometu, koji se moraju dostaviti nadležnim tijelima državne uprave u skladu s posebnim propisima te s time povezani upravni i neupravni postupci prihvata ili otpreme broda, brodskog tereta i zaliha, posade i putnika u skladu s odredbama posebnih propisa.
Članak 4.
(1) Subjekti jedinstvenog sučelja jesu središnja tijela državne uprave koja u svom djelokrugu imaju utvrđene nadležnosti nad aktivnostima na moru te koja su obvezna sudjelovati u uspostavi, održavanju i razvoju jedinstvenog sučelja te zaprimanju, dostavi i razmjeni isprava, dokumenata i podataka.
(2) Subjekti jedinstvenog sučelja jesu:
– središnje tijelo državne uprave nadležno za pomorstvo
– središnje tijelo državne uprave nadležno za carinski nadzor
– središnje tijelo državne uprave nadležno za sanitarnu inspekciju
– središnje tijelo državne uprave nadležno za ribarstvo
– središnje tijelo državne uprave nadležno za veterinarstvo
– središnje tijelo državne uprave nadležno za fitosanitarnu politiku
– središnje tijelo državne uprave nadležno za unutarnje poslove
– središnje tijelo državne uprave nadležno za poslove zaštite okoliša i prirode
– središnje tijelo državne uprave nadležno za obranu
– središnje tijelo državne uprave nadležno za vanjske poslove
– središnje tijelo državne uprave nadležno za poslove službene statistike
– središnje tijelo državne uprave nadležno za poslove opće uprave
– središnje tijelo državne uprave nadležno za poslove kulture
– središnje tijelo državne uprave nadležno za poslove znanosti
– središnje tijelo državne uprave nadležno za poslove gospodarstva.
(3) Subjekti jedinstvenog sučelja će u okviru svojih nadležnosti:
a) osigurati pravovremeno, točno i potpuno zaprimanje, dostavu i razmjenu isprava, dokumenata i podataka kroz jedinstveno sučelje od strane pružatelja podataka
b) isprave, dokumente i podatke iz vlastitih informacijskih i tehničkih sustava, odnosno rješenja učiniti dostupnima kroz jedinstveno sučelje za potrebe drugih subjekata jedinstvenog sučelja
c) osigurati zaprimanje isprava, dokumenata i podataka iz jedinstvenog sučelja u vlastite informacijske i tehničke sustave, odnosno rješenja
d) skrbiti o ažuriranju isprava, dokumenata i podataka dostavljenih u jedinstveno sučelje, odmah po saznaju o promjenama istih
e) osigurati da se pojedine isprave, dokumenti i podaci u službenom postupku prijave od strane pružatelja podataka dostavljaju kroz jedinstveno sučelje samo jednom za potrebe drugih subjekata jedinstvenog sučelja
f) osigurati povjerljivost poslovnih, osobnih i drugih povjerljivih podataka koji se zaprimaju, dostavljaju i razmjenjuju u skladu s ovom Uredbom, a prema važećim međunarodnim i nacionalnim propisima
g) ispunjavati druge obveze koje proizlaze iz ove Uredbe.
(4) Za ispunjavanje obveza iz stavka 3. ovoga članka odgovoran je čelnik subjekta jedinstvenog sučelja.
Članak 5.
(1) Dostava i razmjena isprava, dokumenata i podataka o pomorskom prometu jedinstvenim sučeljem od strane pružatelja podataka obavlja se jednokratno elektroničkim poslovanjem.
(2) Jedinstvenim sučeljem osigurava se da svaki subjekt jedinstvenog sučelja zaprima, dostavlja i razmjenjuje one isprave, dokumente i podatke o pomorskom prometu i drugim aktivnostima na moru koji su za taj subjekt relevantni, odnosno iz područja za koje je taj subjekt nadležan u skladu s odredbama posebnih propisa.
(3) Isprave, dokumenti i podaci koje subjekti jedinstvenog sučelja u skladu s ovom Uredbom zaprimaju, dostavljaju i razmjenjuju jedinstvenim sučeljem jesu:
a) isprave, dokumenti i podaci o brodu: IMO FAL Obrazac 1 (opća izjava), IMO FAL Obrazac 3 (izjava o brodskim zalihama), prijava brodskog