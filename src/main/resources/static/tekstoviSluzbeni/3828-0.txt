45 13.05.2016 Plan prijma u državnu službu u Ured pravobraniteljice za osobe s invaliditetom za 2016.
PRAVOBRANITELJICA ZA OSOBE S INVALIDITETOM
1177
Na temelju članka 43. stavka 2. točke c. Zakona o državnim službenicima (»Narodne novine« broj 92/05., 142/06., 77/07., 107/07., 27/08., 34/11., 49/11., 150/11., 34/12., 49/12., 37/13., 38/13., 1/15. i 138/15.), sukladno Državnom proračunu Republike Hrvatske za 2016. (»Narodne novine« broj 26/16.) i suglasnosti Ministarstva financija klasa: 100-01/16-01/56, urbroj: 513-05-01-16-2 od 26. travnja 2016., pravobraniteljica za osobe s invaliditetom utvrđuje
PLAN
PRIJMA U DRŽAVNU SLUŽBU U URED PRAVOBRANITELJICE ZA OSOBE S INVALIDITETOM ZA 2016.
Članak 1.
Ovim Planom prijma u državnu službu utvrđuje se prijam državnih službenika u Ured pravobraniteljice za osobe s invaliditetom za 2016.
Članak 2.
Plan prijma u državnu službu sadrži stvarno stanje popunjenosti radnih mjesta u Uredu pravobraniteljice za osobe s invaliditetom, te potreban broj državnih službenika na neodređeno vrijeme za 2016.
Članak 3.
U Uredu pravobraniteljice za osobe s invaliditetom zaposleno je 9 državnih službenika.
Članak 4.
Ured pravobraniteljice za osobe s invaliditetom u 2016., sukladno predviđenim financijskim sredstvima u Državnom proračunu Republike Hrvatske za 2016., planira prijam na neodređeno vrijeme i to:
– 1 (jednog) službenika/cu koji/a ima završen preddiplomski sveučilišni studij ili stručni studij u trajanju od najmanje tri godine.
Članak 5.
Temeljem ovog Plana slobodno radno mjesto popunit će se sukladno Zakonu o državnim službenicima izvanrednim postupkom prijma u državnu službu.
Članak 6.
Plan prijma u državnu službu objavljuje se u »Narodnim novinama«, dnevnom listu »Večernji list« te na web-stranici Ministarstva uprave i Ureda pravobraniteljice za osobe s invaliditetom.
Članak 7.
Ovaj Plan stupa na snagu prvi dan od dana njegove objave u »Narodnim novinama«.
Broj: POSI.R.-661-01-27/16-01/04
Zagreb, 2. svibnja 2016.
Pravobraniteljica za osobe s invaliditetom Anka Slonjšak, v. r.
