 113/00., 28/01., 76/10. i 5/14.).
U dopuni ustavne tužbe podnositelj je istaknuo povredu prava zajamčenog člankom 29. stavkom 2. alinejama 3. i 4. Ustava.
8. Za potrebe ustavnosudskog postupka, na temelju članka 69. alineje 3. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst, u daljnjem tekstu: Ustavni zakon), pribavljen je spis Županijskog suda u Osijeku broj: K-18/2013.
II. ČINJENICE I OKOLNOSTI PREDMETA
9. Uvidom u spis Županijskog suda u Osijeku broj: K-18/2013 utvrđeno je sljedeće:
Presudom Županijskog suda u Osijeku broj: K-18/13 od 30. kolovoza 2013. podnositelj je proglašen krivim za počinjenje dva kaznena djela ubojstva iz članka 90. KZ-a/97 i jedno kazneno djelo ubojstva u pokušaju iz članka 90. u vezi s člankom 33. KZ-a/97, počinjena na način kako je to opisano u izreci presude, za što mu je izrečena jedinstvena kazna dugotrajnog zatvora u trajanju od 30 (trideset) godina.
Protiv presude Županijskog suda u Osijeku podnositelj i državni odvjetnik su podnijeli žalbe Vrhovnom sudu.
10. Drugostupanjskom presudom Vrhovnog suda broj: I Kž-4/14 od 13. ožujka 2014. prihvaćena je žalba državnog odvjetnika te je prvostupanjska presuda preinačena u odluci o kazni na način da su podnositelju za svako djelo utvrđene kazne zatvora u dužem trajanju te mu je izrečena jedinstvena kazna dugotrajnog zatvora u trajanju od 35 (trideset pet) godina, dok je žalba podnositelja odbijena te je u pobijanom, a nepreinačenom dijelu potvrđena prvostupanjska presuda.
Podnositelj je protiv drugostupanjske presude podnio žalbu Vrhovnom sudu.
11. Trećestupanjskom presudom Vrhovnog suda broj: III Kž 4/14-9 od 28. listopada 2014. odbijena je žalba podnositelja te je potvrđena drugostupanjska presuda.
III. OSPORENI SUDSKI AKTI
1) Presuda Županijskog suda u Osijeku broj: K-18/13 od 30. kolovoza 2013. (prvostupanjska presuda)
12. Navedenom prvostupanjskom presudom podnositelj je proglašen krivim što je:
»1. dana 23. prosinca 2013. oko 19,30 sati u Belišću, ispred ulaznih vrata i u obiteljskoj kući Miloša Ognjenovića, J. Kozarca 41, zbog toga što ga je supruga Jasmina Mišković Špernoga napustila, u cilju da ovu liši života prema Jasmini Mišković Špernoga iz pištolja marke 'FM', M 90, tvorničkog broja 340065 ispalio više hitaca od kojih ju je jedan i pogodio zadavši joj strijelno okrznuće na tjemenu glave desno, prostrijelnu ranu desne uške i prostrijelnu ranu kroz muskulaturu desnog ramenog obruča, koje ozljede čine jednu cjelinu i u svom zbroju su teška tjelesna ozljeda, ali do lišenja života Jasmine Mišković Špernoga nije došlo jer ispaljeni hici nisu pogodili vitalne organe njenog tijela,
dakle, s namjerom započeo, ali nije dovršio da drugog usmrti,
2. u isto vrijeme i na istom mjestu kao pod točkom 1., zbog toga što je Miloš Ognjenović svoju sestru Jasminu Mišković Špernoga primio u svoj dom, u cilju da ovog liši života, u Miloša Ognjenovića iz pištolja opisnog pod točkom 1., ispalio više hitaca zadavši mu prostrijelnu ranu lijevog palca i prostrijelnu ranu desne natkoljenice i lijeve potkoljenice, koje ozljede su teške naravi, te prostrijelnu ranu prsišta koja ozljeda je teška i po život opasna i od koje je Miloš Ognjenović preminuo na mjestu događaja,
dakle, drugog usmrtio,
3. u isto vrijeme i na istom mjestu kao pod točkom 1., zbog toga što je Danica Ognjenović svoju sestru Jasminu Mišković Špernoga primila u svoj dom, u cilju da ovu liši života, u Danicu Ognjenović iz pištolja opisanog pod točkom 1., ispalio više hitaca zadavši joj prostrijelnu ranu prsnog koša i prostrijelnu ranu desne nadlaktice i prsnog koša, koje ozljede su teške i po život opasne i od kojih je Danica Ognjenović preminula na mjestu događaja,
dakle, dragog usmrtio,
čime je počinio kaznena djela protiv života i tijela, i to djelom pod točkom 1. – ubojstvo u pokušaju, opisano i kažnjivo po čl. 90. u svezi s čl. 33. KZ/97, a djelima pod točkom 2. i 3. – ubojstva, opisana i kažnjiva po čl. 90. KZ/97...«
12.1. Za