53 15.05.2015 Odluka o izmjeni i dopuni Odluke o osnivanju Nacionalnog vijeća za zaštitu na radu
VLADA REPUBLIKE HRVATSKE
1028
Na temelju članka 6. Zakona o zaštiti na radu (»Narodne novine«, br. 71/2014, 118/2014 i 154/2014), Vlada Republike Hrvatske je na sjednici održanoj 13. svibnja 2015. godine donijela
ODLUKU
O IZMJENI I DOPUNI ODLUKE O OSNIVANJU NACIONALNOG VIJEĆA ZA ZAŠTITU NA RADU
I.
U Odluci o osnivanju Nacionalnog vijeća za zaštitu na radu (»Narodne novine«, broj 120/2014), u točki IV. alineja 2.: »– Ana Šijaković, privremena ravnateljica Zavoda za unapređivanje zaštite na radu«, mijenja se i glasi:
» – Vitomir Begović, ravnatelj Zavoda za unapređivanje zaštite na radu«.
II.
Iza točke VI. dodaje se točka VI.a koja glasi:
»VI.a
Članovi Nacionalnog vijeća, s mjestom stanovanja izvan Zagreba, za dolazak na sjednicu imaju pravo na naknadu prijevoznih troškova u visini stvarnih troškova ili naknadu troškova za korištenje privatnog automobila u službene svrhe u visini stvarnih troškova kako je utvrđeno za korisnike koji se financiraju iz državnog proračuna.
Sredstva za naknade iz stavka 1. ove točke osiguravaju se u državnom proračunu Republike Hrvatske na pozicijama Zavoda za unapređivanje zaštite na radu.«.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/190
Urbroj: 50301-04/04-15-1
Zagreb, 13. svibnja 2015.
Predsjednik Zoran Milanović, v. r.
