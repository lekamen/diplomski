proračuna, a evidentiraju se kao namjenska sredstva ministarstva nadležnog za pitanja socijalne skrbi.
Odlukom Vlade Republike Hrvatske može se odrediti da se na račun državnog proračun za smanjivanje siromaštva energijom ugroženih kupaca mogu uplaćivati i sredstva iz drugih izvora.
Ministarstvo nadležno za pitanja socijalne skrbi jednom godišnje dužno je izvijestiti Vladu Republike Hrvatske o namjenskom trošenju sredstava iz stavka 1. ovoga članka.
Članak 6.
Operator sustava prije isključenja s distributivne mreže krajnjeg kupca energije iz kategorije kućanstva mora biti upoznat o eventualnom statusu njegove ugroženosti od strane opskrbljivača koji traži isključenje kupca zbog neplaćenih računa za isporučenu energiju.
Na zahtjev ministarstva nadležnog za pitanja socijalne skrbi operator distribucijskog sustava energije na koji je ugroženi kupac priključen dužan je dostaviti informaciju o njegovoj ostvarenoj mjesečnoj i/ili godišnjoj potrošnji energije.
Članak 7.
Opskrbljivač krajnjeg kupca iz kategorije kućanstva prije davanja naloga za njegovo isključenje mora provjeriti aktualni status ugroženosti kupca kod nadležnog centra za socijalnu skrbi i o tome obavijestiti operatera sustava na koji je krajnji kupac priključen.
Nadležni centar za socijalnu skrb dužan je informaciju o ugroženosti kupca dostaviti opskrbljivaču u pisanom obliku u roku osam dana od dana zaprimanja upita o provjeri statusa ugroženosti krajnjeg kupca iz stavka 1. ovoga članka.
Opskrbljivač električnom energijom jednom mjesečno za prethodni mjesec, na temelju podataka iz prethodnog obračunskog razdoblja o ostvarenoj opskrbi električnom energijom kupaca iz kategorije kućanstva s kojima ima sklopljen ugovor o opskrbi, a koje opskrbljivaču dostavlja operator distribucijskog sustava na koji je krajnji kupac priključen, dužan je uplatiti na račun državnog proračuna solidarnu naknadu za svoje kupce u visini propisanoj člankom 5. stavkom 3. ove Uredbe.
Članak 8.
Opskrbljivači će solidarnu naknadu iz članka 5. stavka 3. ove Uredbe početi naplaćivati svojim kupcima sukladno ugovoru o opskrbi krajnjega kupca s prvim danom mjeseca koji slijedi mjesecu stupanja na snagu ove Uredbe.
Članak 9.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/73
Urbroj: 50301-05/18-15-2
Zagreb, 3. rujna 2015.
Predsjednik Zoran Milanović, v. r.
