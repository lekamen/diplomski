45 13.05.2016 Pravilnik o provedbi mjere M08 "Potpora za ulaganja u razvoj šumskih područja i poboljšanje održivosti šuma", podmjere 8.5. "Potpora za ulaganja u poboljšanje otpornosti i okolišne vrijednosti šumskih ekosustava" iz Programa ruralnog razvoja Republike Hrvatske za razdoblje 2014. - 2020.
MINISTARSTVO POLJOPRIVREDE
1170
Na temelju članka 10. stavka 9. Zakona o poljoprivredi (»Narodne novine«, br. 30/15) ministar poljoprivrede donosi
PRAVILNIK
O PROVEDBI MJERE M08 »POTPORA ZA ULAGANJA U RAZVOJ ŠUMSKIH PODRUČJA I POBOLJŠANJE ODRŽIVOSTI ŠUMA«, PODMJERE 8.5. »POTPORA ZA ULAGANJA U POBOLJŠANJE OTPORNOSTI I OKOLIŠNE VRIJEDNOSTI ŠUMSKIH EKOSUSTAVA« IZ PROGRAMA RURALNOG RAZVOJA REPUBLIKE HRVATSKE ZA RAZDOBLJE 2014. – 2020.
I. OSNOVNE ODREDBE
Sadržaj Pravilnika
Članak 1.
Ovim se Pravilnikom utvrđuju način i uvjeti provedbe mjere M08 »Ulaganja u razvoj šumskih područja i poboljšanje održivosti šuma«, podmjere 8.5. »Potpora za ulaganja u poboljšanje otpornosti i okolišne vrijednosti šumskih ekosustava« (u daljnjem tekstu: podmjera 8.5.) iz Programa ruralnog razvoja Republike Hrvatske za razdoblje 2014. – 2020. (u daljnjem tekstu: Program) u skladu s člancima 21. i 25. Uredbe (EU) br. 1305/2013 Europskog parlamenta i Vijeća od 17. prosinca 2013. o potpori ruralnom razvoju iz Europskog poljoprivrednog fonda za ruralni razvoj (EPFRR) i stavljanju izvan snage Uredbe Vijeća (EZ) br. 1698/2005 (SL L 347, 20. 12. 2013.) (u daljnjem tekstu: Uredba (EU) br. 1305/2013)) i člankom 35. Uredbe Komisije (EU) br. 702/2014 оd 25. lipnja 2014. o proglašenju određenih kategorija potpora u sektoru poljoprivrede i šumarstva te u ruralnim područjima spojivima s unutarnjim tržištem u primjeni članaka 107. i 108. Ugovora o funkcioniranju Europske unije (SL L 193, 1. 7. 2014.) (u daljnjem tekstu: Uredba (EU) br. 702/2014).
Upravljačko tijelo i operativna provedba
Članak 2.
(1) Upravljačko tijelo Programa (u daljnjem tekstu: Upravljačko tijelo) je Ministarstvo poljoprivrede (u daljnjem tekstu: Ministarstvo), sukladno članku 10. stavku 8. Zakona o poljoprivredi (»Narodne novine«, br. 30/15).
(2) Operativnu provedbu Programa obavlja Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja), sukladno članku 14. stavku 1. Zakona o poljoprivredi (»Narodne novine«, br. 30/15).
Članak 3.
U okviru podmjere 8.5. potpora se dodjeljuje za tipove operacija:
1. 8.5.1. »Konverzija degradiranih šumskih sastojina i šumskih kultura« (u daljnjem tekstu: tip operacije 8.5.1.) i
2. 8.5.2. »Uspostava i uređenje poučnih staza, vidikovaca i ostale manje infrastrukture« (u daljnjem tekstu: tip operacije 8.5.2.).
Pojmovnik
Članak 4.
(1) Pojedini pojmovi u smislu ovoga Pravilnika imaju sljedeće značenje:
1) tip operacije je skup aktivnosti ili pojedinačnih projekata koji doprinose ostvarivanju ciljeva jednog ili više prioriteta na koje se odnose iz Programa koji je usklađen s ciljevima i prioritetima politike ruralnog razvoja Europske unije
2) plan konverzije je sastavni dio zahtjeva za potporu za ulaganja u okviru tipa operacije 8.5.1. na temelju kojeg se određuju tipovi konverzije za koje je moguće ostvariti potporu sukladno definiranim standardnim troškovima konverzije
3) standardni troškovi definirani su po hektaru i to za devet mogućih tipova konverzije, temeljem kojih se izračunava ukupni iznos potpore za ulaganje za koje korisnik podnosi zahtjev za potporu u okviru tipa operacije 8.5.1.
4) kolaudacijski zapisnik je dokument kojim se potvrđuje izvršenje radova u okviru tipa operacije 8.5.1., koji mora biti popunjen i ovjeren od ovlaštenog inženjera šumarstva
5) mala infrastruktura za ulaganja u okviru tipa operacije 8.5.2. podrazumijeva objekte, materijale i opremu potrebnu za uspostavu poučnih i rekreacijskih staza, vidikovaca i ostalih objekata za javnu upotrebu (npr. izgradnja i uređenje staza, platoi, vidikovci, informativni znakovi, informativne ploče, nadstrešnice i sl.)
6) zajednički projekti su oni projekti u