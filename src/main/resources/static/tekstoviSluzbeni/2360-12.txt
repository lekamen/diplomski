 relevantna za ciljeve izobrazbe;
e) pružati sučelje putem kojeg pristupnik može komunicirati s opremom, simuliranom okolinom i, prema potrebi, s predavačem; i
f) dopustiti predavaču da upravlja, nadzire i bilježi vježbe radi učinkovito provjere rada polaznika.
Pri obavljanju obvezne simulatorske izobrazbe predavači moraju osigurati:
a) da se polaznici na odgovarajući način prethodno obavijeste o ciljevima i zadacima takvih vježbi, te da im se omogućeni dovoljno vremena za pripremu prije početka vježbe;
b) da je polaznicima omogućeno odgovarajuće vrijeme za upoznavanje simulatora i njegove opreme prije početka izobrazbe ili ocjenjivanja;
c) da su upute i poticaji za obavljanje vježbe prilagođeni ciljevima i zadaćama odabrane vježbe i razini iskustva polaznika;
d) da se vježbe učinkovito nadziru te da se na odgovarajući način podržavaju audio i vizualnim praćenjem aktivnosti polaznika i izvješćima o ocjeni prije i poslije vježbi;
e) da su polaznici učinkovito izviješteni o obavljenoj zadaći kako bi se osiguralo ispunjenje ciljeva izobrazbe, kao i prihvatljiv standard prikazanih radnih vještina;
f) da se potiče uzajamno ocjenjivanje članova samih polaznika tijekom izvještavanja o obavljenom zadatku; i
g) da su vježbe na simulatoru osmišljene i isprobane kako bi se osigurala njihova primjerenost zadanim ciljevima izobrazbe.
Radarska simulacija
Uređaj za radarsku simulaciju mora biti u stanju simulirati radne mogućnosti navigacijskog radara, uključujući uređaje za:
a) rad sa stabiliziranim prikazom relativnog kretanja i stabiliziranim prikazima stvarnog kretanja radarske slike preko dna i mora;
b) izradu uzoraka vremenskih uvjeta, struja plime i oseke, zračnih i morskih struja, radarskih sjena, lažnih jeka i drugih učinaka propagacije te stvaranje obala, navigacijskih plutača i odzivnika u sustavu potrage i spašavanja (oznake SART); te
c) stvaranje stvarnog vremenski uvjetovanog okruženja, uključujući najmanje dvije postaje vlastitog broda, s mogućnošću promjene kursa i brzine vlastita broda, te uključujući parametre za najmanje20 ciljnih brodova, uz odgovarajuća sredstva veze.
Simulacija pomoću radarskih uređaja za ucrtavanje (ARPA)
Oprema za ARPA simulaciju mora moći simulirati operativne mogućnosti ARPA uređaja koji ispunjavaju sve primjenjive standarde uspješnosti, te uključivati uređaje za:
a) ručni i automatski prihvat cilja;
b) podaci o dosadašnjem djelovanju;
c) korištenje izdvojenih područja;
d) vektorski/grafički vremenski i podatkovni prikaz; i
e) pokusni manevri.«
(3) U Prilogu G2B, u dijelu D16, točka 14. mijenja se i glasi:
»14. Komplet nacrta tankera za kemikalije«
(4) U Prilogu G2B, u dijelu D32, D33 i D34 riječi »Zakon o sigurnosnoj zaštiti trgovačkih brodova i luka otvorenih za međunarodni promet« mijenjaju se riječima »Zakon o sigurnosnoj zaštiti pomorskih brodova i luka«.
(5) U Prilogu G2B, dio D8 broj »1.000« mijenja se brojem »1.500«.
(6) U Prilogu G2B, iza dijela D48 – Sprečavanje onečišćenja morskog okoliša dodaje se dio D49A i D49B, koji glase:
»D49A – Visoki napon – radna razina
1. Visokonaponski edukacijski kabinet koji se sastoji od 11 kV ili 6,6 kV distribucijskog bloka s visokonaponskim prekidačem, sabirnicama, rastavljačem za uzemljenje, zaštitnim relejem i upravljačkim krugovima
2. Odgovarajuća kolica za podizanje/spuštanje i transport visokonaponskog prekidača
3. Visokonaponski ispitivač napona s dugom drškom, ili odgovarajući kit za provjeru prisutnosti visokog napona
4. Prijenosni kabel za uzemljenje
5. Izolacijske rukavice
6. Zaštitne naočale
7. Izolacijska podloška
8. Ispitivač izolacije za visokonaponske uređaje s mogućnošću mjerenja indeksa polarizacije
9. Barem jedan visokonaponski uređaj (transformator, elektromotor)
10. Multimetar
11. Set ručnog alata za održavanje i popravke
12. Odgovarajući video/audio materijal
13. Sheme
D49B – Visoki napon – upravljačka razina
1. Visokonaponski edukacijski kabinet koji se sastoji od 11 kV ili 6,6 kV distribucijskog bloka s visokonaponskim prekidačem,