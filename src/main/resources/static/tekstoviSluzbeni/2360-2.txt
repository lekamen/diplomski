 »(STCW V/1-2 st. 4.)«.
Članak 23.
U članku 67. stavak 1. iza riječi »broda« dodaju su riječi »sukladno posebnom propisu o najmanjem broju članova posade«.
Članak 24.
U članku 77. stavak 1. mijenja se i glasi:
»(1) Potvrdnicu o osposobljenosti – Rukovođenje, upravljanje posadom i unapređenje timskog rada na brodu – upravljačka razina stječe pomorac koji završi propisanu izobrazbu sukladno programu iz Priloga D47B.«
Članak 25.
Iza članka 78. dodaju se članci 78.a i 78.b, koji glase:
»Članak 78.a
(1) Potvrdnicu o osposobljenosti – Visoki napon-radna razina stječe pomorac koji završi propisanu izobrazbu sukladno programu iz Priloga D49A.
(2) Zahtjeve iz stavka 1. ovoga članka u pogledu izobrazbe nisu dužne ispuniti osobe koje su tijekom srednjoškolskog ili visokoškolskog obrazovanja savladale program koji obuhvaća sve sadržaje programa iz stavka 1. ovog članka.
(3) Potvrdnica iz stavka 1. ovog članka ima valjanost bez vremenskog ograničenja.
Članak 78.b
(1) Potvrdnicu o osposobljenosti – Visoki napon – upravljačka razina stječe pomorac koji završi propisanu izobrazbu sukladno programu iz Priloga D49B.
(2) Zahtjeve iz stavka 1. ovoga članka u pogledu izobrazbe nisu dužne ispuniti osobe koje su tijekom srednjoškolskog ili visokoškolskog obrazovanja savladale program koji obuhvaća sve sadržaje programa iz stavka 1. ovog članka.
(3) Potvrdnica iz stavka 1. ovog članka ima valjanost bez vremenskog ograničenja.«
Članak 26.
Članak 79. mijenja se i glasi:
»Članak 79.
(1) Obrazovanje koje je uvjet za stjecanje svjedodžbi o osposobljenosti sukladno odredbama ovog Pravilnika provode pomorska učilišta ovlaštena sukladno posebnim propisima i uz suglasnost Ministarstva.
(2) Izobrazbu koja je uvjet za stjecanje svjedodžbi o osposobljenosti sukladno odredbama ovog Pravilnika provode pomorska učilišta ovlaštena od Ministarstva.
(3) Suglasnost iz stavka 1. ili dopusnicu iz stavka 2. ovog članka Ministarstvo izdaje na temelju pisanog zahtjeva pomorskog učilišta, odnosno brodarske kompanije.
(4) Zahtjev iz stavka 3. ovog članka mora sadržavati dokaze o ispunjavanju uvjeta za održavanje obrazovanja i/ili izobrazbe u pogledu uvedenog i održavanog sustava kvalitete, tehničke opremljenosti, nastavnika i programa, te upravne pristojbe sukladno posebnom propisu.
(5) Minimalni sadržaj zahtjeva propisan je u Prilogu G1.
(6) Nastavnici predmeta uže pomorske struke u procesima obrazovanja i izobrazbe pored uvjeta propisanih posebnim propisima, moraju imati stečeno zvanje u pomorstvu, najmanje ono na koje se obrazovni program odnosno program izobrazbe odnosi.
(7) Pored uvjeta iz stavka 6. ovog članka, za predavače koji sudjeluju u programima obrazovanja odnosno izobrazbe koji se provode uz pomoć simulatora, potrebno je osigurati da je svaki predavač stekao praktično radno iskustvo na vrsti simulatora koji se koristi u svrhu izvođenja odnosnog programa obrazovanja odnosno izobrazbe, a što se dokazuje odgovarajućom potvrdnicom.
(8) Uvjeti u pogledu, tehničke opremljenosti i nastavnika propisani su u Prilogu G2.
(9) Usklađenost programa obrazovanja utvrđuje se u odnosu na odgovarajuće dijelove STCW Konvencije i STCW Pravilnika.
(10) Usklađenost programa izobrazbe utvrđuje se u odnosu na programe propisane u Prilogu D, te odgovarajućim dijelovima STCW Pravilnika.
(11) Rješavajući po zahtjevu pomorskog učilišta, Ministarstvo će izdati suglasnost odnosno dopusnicu pomorskom učilištu kada utvrdi da su ispunjeni uvjeti propisani Pomorskim zakonikom i ovim Pravilnikom.
(12) U postupku rješavanja po zahtjevu iz stavka 11. ovog članka, Ministarstvo je obvezno pored pregleda dokumentacije provesti i pregled učilišta.
(13) Zahtjev sa svim prilozima Ministarstvo će dostaviti Povjerenstvu imenovanom za pregled učilišta, a Povjerenstvo će po okončanju pregleda sačiniti zapisnik i mišljenje o provedenom pregledu.
(14) Ministarstvo će po primitku zapisnika i mišljenja iz stavka 13. rješenjem odlučiti o zahtjevu pomorskog učilišta o davanju suglasnosti na program obrazovanja