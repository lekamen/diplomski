upravljanje u odnosu uske povezanosti
– izdavanje i otkup udjela u UCITS fondu te nuđenje udjela
– raspolaganje imovinom UCITS fonda
– obavljanje pojedinih ili svih poslova određene vrste ili zabraniti širenje mreže osoba ovlaštenih za nuđenje udjela u UCITS fondovima ili uvođenje novih proizvoda ili ih ograničiti i
– obavljanje pojedinih ili svih djelatnosti iz članka 13. ovoga Zakona.
5. naložiti društvu za upravljanje da uspostavi, provodi ili poboljša organizacijske, tehničke, kadrovske ili druge uvjete za poslovanje propisane člancima 48. do 66. ovoga Zakona ili pravilnicima koji te uvjete pobliže uređuju
6. naložiti društvu za upravljanje likvidaciju UCITS fonda ili pripajanje drugom UCITS fondu
7. naložiti društvu za upravljanje da u roku koji odredi Agencija prenese upravljanje UCITS fondom na drugo društvo za upravljanje, u skladu s postupkom propisanim člancima 85. do 89. ovoga Zakona
8. naložiti društvu za upravljanje poboljšanje strategija, politika i procesa upravljanja rizicima
9. naložiti društvu za upravljanje da u daljnjem poslovanju smanjuje rizike koji su povezani s poslovanjem društva za upravljanje ili UCITS fonda kojim upravlja
10. naložiti društvu za upravljanje smanjenje troškova poslovanja, uključujući ograničenje plaća i drugih primanja članova uprave, nadzornog odbora ili upravnog odbora i radnika društva za upravljanje
11. naložiti nadzornom odboru društva za upravljanje da imenuje odgovarajuće odbore za pojedina područja poslovanja koji su u nadležnosti nadzornog odbora
12. naložiti društvu za upravljanje da promjeni, smanji ili prestane obavljati određenu aktivnost za koju Agencija utvrdi da je prouzročila znatne gubitke ili da predstavlja veliki rizik za društvo za upravljanje ili UCITS fondove kojima upravlja
13. naložiti da društvo za upravljanje suspendira jednu ili više osoba s posebnim pravima ili odgovornostima ili
14. naložiti društvu za upravljanje druge razmjerne mjere koje su potrebne da bi društvo za upravljanje poslovalo u skladu s odredbama ovoga Zakona i propisima donesenim na temelju ovoga Zakona ili na temelju drugih zakona kojima se uređuje poslovanje društva za upravljanje i propisa donesenih na temelju njih.
(3) Agencija će rješenjem iz stavka 2. ovoga članka odrediti primjeren rok za poduzimanje mjera iz stavka 2. ovoga članka, kada je to primjenjivo.
(4) Društvo za upravljanje dužno je Agenciji dostaviti izvještaj o provedbi naloženih mjera iz stavka 2. ovoga članka, na koji se na odgovarajući način primjenjuju odredbe članka 366. i članka 367. stavaka 1. do 3. ovoga Zakona, kada je to primjenjivo.
Članak 370.
Ako je donošenje mjera iz članka 369. ovoga Zakona potrebno radi zaštite ulagatelja i/ili javnog interesa, a radi se o mjerama koje se ne mogu odgađati te su činjenice na kojima se mjera temelji utvrđene ili su barem učinjene vjerojatnim, Agencija može o njima neposredno riješiti u skladu sa Zakonom o općem upravnom postupku.
Oduzimanje odobrenja za rad
Članak 371.
(1) Agencija može oduzeti odobrenje za rad društvu za upravljanje za sve ili za pojedine djelatnosti:
1. ako je odobrenje za rad izdano na temelju neistinitih, netočnih podataka ili podataka koji dovode u zabludu, odnosno na koji drugi nepropisan način
2. ako društvo za upravljanje prestane ispunjavati uvjete pod kojima je odobrenje za rad izdano
3. ako društvo za upravljanje koje ima odobrenje za djelatnost upravljanja portfeljem ne udovoljava uvjetima propisanima zakonom koji uređuje tržište kapitala za vođenje portfelja, pri čemu se odobrenje oduzima samo u odnosu na tu djelatnost
4. ako društvo za upravljanje koje ima odobrenje za djelatnost investicijskog savjetovanja ne udovoljava uvjetima propisanima zakonom koji uređuje tržište kapitala za investicijsko savjetovanje, pri čemu se odobrenje oduzima samo u odnosu na tu djelatnost
5. ako društvo za upravljanje koje ima odobrenje za djelatnost upravljanja dobrovoljnim mirovinskim fondovima ne udovoljava uvjetima propisa koji uređuju osnivanje i poslovanje 