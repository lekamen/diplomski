 bodovni prag iz uvjeta kvalitete uređenja i opreme.
(3) Ispitivanje i/ili stručnu procjenu kvalitete uređenja i opreme obavlja akreditirani laboratorij.
(4) Uvjeti kvalitete uređenja i opreme nalaze se u Prilogu V. ovog Pravilnika.
2.6. PRIRUČNIK
Članak 11.
(1) Ugostitelj mora imati i primjenjivati priručnik.
(2) Smjernice za izradu priručnika nalaze se u Prilogu VI. ovog Pravilnika.
2.7. ANKETA O ZADOVOLJSTVU OSOBLJA
Članak 12.
(1) Ugostitelj mora organizirati i provesti anketu o zadovoljstvu osoblja uz stalno prisustvovanje povjerenstva Ministarstva (u daljem tekstu: povjerenstvo).
(2) Anketa je anonimna, a osoblje mora imati mogućnost ispuniti anketni upitnik.
(3) Na anketni upitnik mora odgovoriti najmanje 50% osoblja.
(4) Anketni upitnik tiska ugostitelj sukladno stavku 10. ovog članka.
(5) Ugostitelj odmah po izvršenoj anketi predaje anketne upitnike povjerenstvu, o čemu se sastavlja zapisnik s ukupnim, važećim i nevažećim brojem anketnih upitnika.
(6) Anketni upitnik je nevažeći ukoliko nije ispunjen u cijelosti ili na propisan način.
(7) Anketne upitnike obrađuje povjerenstvo.
(8) Prosječna ocjena ankete za svako pojedinačno pitanje ne smije biti manja od 2,0.
(9) Prosječna ocjena ankete za sva pitanja ne smije biti manja od 3,0.
(10) Anketni upitnik o zadovoljstvu osoblja nalazi se u Prilogu VII. ovog Pravilnika.
(11) Povjerenstvo može uvažiti rezultate ankete osoblja koju provodi ugostitelj vodeći računa o stavcima 8. i 9. ovog članka.
2.8. ANKETA O ZADOVOLJSTVU GOSTA
Članak 13.
(1) Ugostitelj mora tijekom sezone organizirati i provesti anketu o zadovoljstvu gosta u hotelu uz stalno prisustvovanje povjerenstva.
(2) Za provođenje ankete ugostitelj će organizirati zaseban prostor na recepciji označen natpisom na hrvatskom i četiri svjetska jezika.
(3) Ugostitelj provodi anketu najmanje tri puta u različitim vremenskim razdobljima (tjednima). Svaki put anketa se provodi dva dana kada gosti najčešće borave u hotelu.
(4) Za vrijeme ankete anketni upitnik se postavlja u zaseban prostor na recepciji te, uz prigodan poklon, u smještajne jedinice sa zamolbom gostu da ga ispunjenog ostavi na recepciji. Članovi povjerenstva mogu zamoliti goste da ispune upitnik.
(5) Anketni upitnik, prikladno dizajniran, tiska ugostitelj na hrvatskom i najmanje četiri svjetska jezika sukladno stavku 13. ovog članka.
(6) Ugostitelj odmah po izvršenoj anketi predaje anketne upitnike povjerenstvu o čemu se sastavlja zapisnik s ukupnim, važećim i nevažećim brojem anketnih upitnika.
(7) Anketni upitnik je nevažeći:
1. ako nije ispunjen na propisan način,
2. ako gost anketni upitnik ispunjen u smještajnoj jedinici ne preda osobno u označeni zasebni prostor na recepciji (zasebni desk) ili ako umjesto gosta, ispunjeni anketni upitnik ne preda osoblje domaćinstva ili član povjerenstva.
(8) Anketne upitnike obrađuje povjerenstvo.
(9) Prosječna ocjena ankete, svaki put za svako pitanje, ne smije biti manja od 2,0.
(10) Prosječna ocjena ankete, svaki put za sva pitanja, ne smije biti manja od 3,0.
(11) Povjerenstvo može zatražiti dodatno anketiranje gostiju ukoliko procijeni da nema dovoljan broj ispunjenih važećih anketnih upitnika.
(12) Povjerenstvo može odobriti drugu anketu ukoliko su rezultati prve ankete nezadovoljavajući.
(13) Anketni upitnik o zadovoljstvu gosta nalazi se u Prilogu VIII. ovog Pravilnika.
(14) Povjerenstvo može uvažiti rezultate ankete o zadovoljstvu gosta koju provodi ugostitelj vodeći računa o stavcima 9. i 10. ovog članka.
2.9. UVJETI SURADNJE S LOKALNOM ZAJEDNICOM
Članak 14.
(1) Ugostitelj mora surađivati s lokalnom zajednicom u cilju stvaranja kvalitetnog okruženja za boravak gosta.
(2) Ugostitelj mora ispunjavati propisani bodovni prag iz uvjeta suradnje s lokalnom zajednicom.
(3) Uvjeti suradnje s lokalnom zajednicom nalaze se u Prilogu IX. ovog Pravilnika.
3. NAČIN DODJELE OZNAKE KVALITETE I OZNAKA KVALITETE
3.1. PODNOŠENJE ZAHTJEVA ZA DODJELU OZNAKE KVALITETE
Članak 15.
(1) Zahtjev za dodjelu oznake kvalitete za vrstu