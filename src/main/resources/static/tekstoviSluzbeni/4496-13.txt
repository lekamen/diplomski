i upravljanje«.
POZOR Za »softver« povezan s vojnim radiom definiranim »softverom« (SDR) vidi ML21.
b. Oprema za ometanje sustava satelita za globalnu navigaciju (GNSS) i posebno konstruirane komponente za nju;
c. »Svemirska letjelica« posebno konstruirana ili prilagođena za vojnu uporabu i komponente »svemirske letjelice« posebno konstruirane za vojnu uporabu.
ML12. Sustavi oružja s velikom kinetičkom energijom te pripadajuća oprema, kako slijedi, kao i posebno konstruirane komponente za njih:
a. Sustavi oružja koji koriste kinetičku energiju, posebno konstruirani za uništenje cilja ili prekidanje zadaće uništenja cilja;
b. Posebno osmišljena sredstva za testiranje i evaluaciju te pokusni modeli, uključujući dijagnostičke instrumente i ciljeve, za dinamičko testiranje kinetičkih projektila i sustava.
POZOR Za sustave oružja koji koriste potkalibarsko streljivo ili koji koriste samo kemijski pogon i pripadajuće streljivo, vidi ML1 do ML4.
Napomena 1. ML12. uključuje niže navedeno ako je posebno konstruirano za sustave oružja koji upotrebljavaju kinetičku energiju:
a. Sustave lansirnih pogona sposobnih za ubrzanje mase veće od 0,1 g do brzina većih od 1,6 km/s, u obliku pojedinačne ili brze paljbe;
b. Stvaranje primarne snage, električnu zaštitu, skladištenje energije (npr. kondenzatori velikog kapaciteta za pohranu energije), upravljanje toplinom, hlađenje, opremu za uključivanje ili rukovanje gorivom; i električne veze dovoda struje, topovske i drugih funkcija električnog pokretanja kupole;
POZOR Vidi također 3A001.e.2. o Popisu robe EU-a s dvojnom namjenom za kondenzatore velikog kapaciteta za pohranu energije.
c. Određivanje položaja, praćenje, sustave za upravljanje paljbom ili sustave za provjeru štete;
d. Tražilice navođenja, navođenje ili divertne pogonske sustave za projektile (lateralno ubrzanje).
Napomena 2. ML12. se primjenjuje na sustave oružja koji koriste bilo koju od niže navedenih pogonskih metoda:
a. Elektromagnetsku;
b. Elektrotermalnu;
c. Plazmu;
d. Lagani plin; ili
e. Kemijsku (kada se koristi u kombinaciji s bilo kojim od gore navedenih).
ML13. Oklopna ili zaštitna oprema i konstrukcije i komponente kako slijedi:
a. Metalne ili nemetalne oklopne ploče koje imaju bilo što od sljedećeg:
1. Proizvedene u skladu s vojnim standardima ili specifikacijama; ili
2. Pogodne za vojnu uporabu;
POZOR Za zaštitne oklopne ploče vidi ML13.d.2.
b. Konstrukcije od metalnih ili nemetalnih materijala ili njihova kombinacija, posebno konstruirane za pružanje balističke zaštite vojnim sustavima, i posebno konstruirane komponente za njih;
c. Kacige proizvedene sukladno vojnim standardima ili specifikacijama, ili odgovarajućim nacionalnim normama, i posebno konstruirane komponente za njih (npr. kalota kacige, unutarnja oprema i ublaživači udara);
d. Zaštitni prsluci ili zaštitna odjeća i njihove komponente kako slijedi:
1. Zaštita za tijelo ili zaštitna odjeća proizvedena u skladu s vojnim standardima ili specifikacijama ili njihovim ekvivalentima te posebno konstruirane komponente za njih;
Napomena Za potrebe ML13.d.1. vojni standardi ili specifikacije uključuju barem specifikacije za zaštitu od krhotina.
2. Tvrde zaštitne oklopne ploče koje pružaju balističku zaštitu jednaku ili veću od razine III (sukladno normi NIJ 0101.06 iz srpnja 2008.) ili nacionalni ekvivalenti.
Napomena 1. ML13.b. uključuje materijale koji su posebno namijenjeni za izradu eksplozivno-reaktivnog oklopa ili za izgradnju vojnih skloništa.
Napomena 2. ML13.c. ne odnosi se na konvencionalne čelične kacige bez obzira na to jesu li izmijenjene ili namijenjene prihvatu ili opremanju bilo kojom vrstom dodatnih naprava.
Napomena 3. ML13.c. i d. ne odnose se na kacige, zaštitne prsluke ili zaštitnu odjeću kada ih korisnik nosi sa sobom za svoju osobnu zaštitu.
Napomena 4. Od kaciga posebno dizajniranih za osobe koje se bave deaktiviranjem eksplozivnih naprava ML13. navodi samo one koje su posebno dizajnirane za vojnu uporabu.
POZOR 1. Vidi također stavku 1A005 na 