 obaviti i ako ova radnja sadrži obilježja kaznenog djela zlouporabe položaja i ovlasti, ona je time ostvarila još jedno samostalno kazneno djelo i to kazneno djelo zlouporabe položaja i ovlasti, koje nije apsorbirano kaznenim djelom primanja mita.«
363. Nadalje, Vrhovni sud u svojoj je praksi izgradio određena mjerila za razgraničenje kaznenog djela primanja mita od kaznenog djela zlouporabe položaja i ovlasti iz članka 337. KZ-a/97 i pojedinih drugih korupcijskih djela, kao što je kazneno djelo protupravnog posredovanja iz članka 343. KZ-a/97.
364. Tako je u rješenju broj: I Kž-Us 37/13-6 od 19. lipnja 2013. Vrhovni sud razgraničio kazneno djelo primanja mita i kazneno djelo zlouporabe položaja i ovlasti po dvjema specifičnim obilježjima djela mita: prvo, po tome je li u vrijeme počinjenja kaznenog djela postojao korupcijski sporazum o mitu koje bi (mito) optuženik mogao očekivati ili ne, i drugo, po tome prima li se mito za sebe ili ne. Samo ako su oba odgovora pozitivna, postoji i djelo mita:
»Ukoliko u vrijeme počinjenja kaznenog djela, nije bilo govora o nikakvom mitu niti ga je optuženik mogao očekivati, to se ne može raditi o kaznenom djelu davanja mita odnosno primanja mita, već samo o kaznenom djelu zlouporabe položaja i ovlasti iz čl. 337. st. 1. KZ/97 koje se ogleda u tome što protiv K. S. nisu pokrenuti prekršajni postupci, a ne stjecaju kaznenih djela iz čl. 337. st. 3. KZ/97 te kaznenog djela primanja mita iz čl. 347. st. 3. KZ/97 jer za počinjenje kaznenog djela primanja mita svojstveno je to da u trenutku poduzimanja radnji koje sadrže obilježje kaznenog djela zlouporabe položaja i ovlasti optuženik zna i očekuje da će primiti mito. Osim toga, kod kaznenog djela primanja mita valja voditi računa da se mito prima za sebe, a u konkretnom slučaju meso i praščići pripali su policijskoj postaji, a ne optuženiku, pa se od optuženika nije moglo oduzeti niti kao imovinska korist.«
365. U presudi broj: I Kž 814/03-6 od 29. studenoga 2006. Vrhovni sud utvrdio je da se kazneno djelo zlouporabe položaja i ovlasti iz članka 337. stavka 4. KZ-a/97 može smatrati dovršenim tek nakon pribavljanja znatne imovinske koristi:
»Namjera počinitelja jasno je opisana kao postupanje s ciljem pribavljanja znatne imovinske koristi, a za dovršenje ovog djela traži se i pribavljanje takve koristi.«
366. Konačno, Vrhovni sud obrazložio je u presudi broj: I Kž Us 49/2014-6 od 2. srpnja 2014. zakonska obilježja kaznenog djela protuzakonitog posredovanja iz članka 343. KZ-a/97, stavljajući ga u odnos prema kaznenom djelu zlouporabe položaja i ovlasti. Prva tri stavka članka 343. KZ-a/97 su glasila:
»Protuzakonito posredovanje
Članak 343.
(1) Tko zahtijeva ili primi dar ili kakvu drugu korist, ili tko primi ponudu ili obećanje dara ili kakve druge koristi za sebe ili drugu fizičku ili pravnu osobu da iskorištavanjem svoga službenog ili društvenog položaja ili utjecaja posreduje da se obavi službena ili druga radnja koja bi se morala obaviti, ili da se ne obavi službena ili druga radnja koja se ne bi smjela obaviti, kaznit će se kaznom zatvora od šest mjeseci do tri godine.
(2) Kaznom iz stavka 1. ovoga članka kaznit će se tko iskorištavanjem svoga službenog ili društvenog položaja ili utjecaja posreduje da se obavi službena ili druga radnja koja se ne bi smjela obaviti ili da se ne obavi službena ili druga radnja koja bi se morala obaviti.
(3) Ako je za posredovanje iz stavka 2. ovoga članka počinitelj primio dar ili kakvu drugu korist, ili ako je primio ponudu ili obećanje dara ili kakve druge koristi za sebe ili drugu fizičku ili pravnu osobu, a ne radi se o počinjenju drugoga kaznenog djela za koje je propisana teža kazna, počinitelj će se kazniti kaznom zatvora od jedne do pet godina.
(...)«
U presudi broj: I Kž Us 49/2014-6 od 2. srpnja 2014. u tom je smislu naglašeno:
»Optužba je pod toč. 1. opt. M. M. teretila za kazneno djelo koje je prav(n)o označila kao protuzakonito posredovanje iz čl. 343. st. 2. i 3. KZ/97, uz tvrdnju da bi opt. M.