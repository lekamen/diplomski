83 28.07.2015 Odluka o izmjenama i dopuni Odluke o koncesiji pomorskog dobra u svrhu gospodarskog korištenja radi obavljanja djelatnosti uzgoja školjaka i riba
VLADA REPUBLIKE HRVATSKE
1596
Na temelju članka 19. stavka 3. i članka 31. stavka 5. Zakona o pomorskom dobru i morskim lukama (»Narodne novine«, br. 158/2003, 100/2004, 141/2006, 38/2009 i 123/2011), Vlada Republike Hrvatske je na sjednici održanoj 23. srpnja 2015. godine donijela
ODLUKU
O IZMJENAMA I DOPUNI ODLUKE O KONCESIJI POMORSKOG DOBRA U SVRHU GOSPODARSKOG KORIŠTENJA RADI OBAVLJANJA DJELATNOSTI UZGOJA ŠKOLJAKA I RIBA
I.
U Odluci o koncesiji pomorskog dobra u svrhu gospodarskog korištenja radi obavljanja djelatnosti uzgoja školjaka i riba (»Narodne novine«, br. 66/2005, 127/2007, 77/2008, 15/2009, 36/2009, 48/2009, 96/2009, 102/2009, 140/2009, 33/2010, 131/2010, 126/2013, 122/2014 i 137/2014), u točki I. polje 56. mijenja se i glasi:
»
Red. br. Ovlaštenik koncesije Svrha koncesije Površina koncesije (m2) Koordinate 56. Ivica Glavor, vl. obrta Đido uzgoj riba 10.760 A – X 4751852.00 Y 6458992.00 B – X 4751857.00 Y 6459004.00 C – X 4751909.00 Y 6458984.00 D – X 4751915.00 Y 6458991.00 E – X 4751840.46 Y 6458964.31 F – X 4752015.82 Y 6458898.27 G – X 4752045.60 Y 6458969.74 H – X 4751984.39 Y 6458992.79 I – X 4751955.93 Y 6458965.59
«
II.
Točka II.a mijenja se i glasi:
»U zoni 1. dopušteno je uzgajati 2,5 kg školjaka i 6,0 kg ribe godišnje po metru kvadratnom koncesionirane površine.
U zoni 2. dopušteno je uzgajati 2,5 kg školjaka i 6,0 kg ribe godišnje po metru kvadratnom koncesionirane površine.
U zoni 3. dopušteno je uzgajati 2,5 kg školjaka i 6,0 kg ribe godišnje po metru kvadratnom koncesionirane površine.«.
III.
U točki V.a brojevi: »19, 20, i 21« brišu se, a iza brojeva: »30« i »33« dodaje se slovo: »A«.
IV.
Na temelju ove Odluke ovlašćuje se ministar pomorstva, prometa i infrastrukture potpisati Dodatak ugovoru o koncesiji pomorskog dobra u svrhu gospodarskog korištenja radi obavljanja djelatnosti uzgoja ribe s Ovlaštenikom koncesije iz točke I. ove Odluke, u roku 90 dana od dana stupanja na snagu ove Odluke.
Na temelju ove Odluke ovlašćuje se ministar pomorstva, prometa i infrastrukture sporazumno raskinuti ugovore o koncesiji pomorskog dobra u svrhu gospodarskog korištenja radi obavljanja djelatnosti uzgoja školjaka s Ovlaštenicima koncesije za polja pod rednim brojem 19, 20, 21, 30 B i 33 B.
V.
Zadužuje se Ovlaštenik koncesije Ivica Glavor, vlasnik obrta Đido, da u roku 30 dana od dana stupanja na snagu ove Odluke dostavi ovjerenu zadužnicu na iznos od dvije godišnje naknade za stalni dio koncesijske naknade, u ukupnom iznosu od 10.760,00 kuna, u korist Ministarstva pomorstva, prometa i infrastrukture, kao instrument osiguranja naplate naknade za koncesiju, a koja zadužnica čini prilog Dodatku ugovora o koncesiji iz točke IV. stavka 1. ove Odluke.
Ako Ovlaštenik koncesije Ivica Glavor, vlasnik obrta Đido, ne dostavi ovjerenu zadužnicu u iznosu i u roku iz stavka 1. ove točke, neće se potpisati Dodatak ugovoru o koncesiji iz točke IV. stavka 1. ove Odluke te gubi sva prava utvrđena ovom Odlukom.
VI.
Ova Odluka stupa na snagu danom donošenja, a objavit će se u »Narodnim novinama«.
Klasa: UP/I-022-03/15-04/11
Urbroj: 50301-05/05-15-5
Zagreb, 23. srpnja 2015.
Predsjednik Zoran Milanović, v. r.
