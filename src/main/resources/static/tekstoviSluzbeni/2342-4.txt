 dodanu vrijednost (u daljnjem tekstu: PDV) u slučaju da je korisnik porezni obveznik upisan u registar obveznika PDV-a te ima pravo na odbitak PDV-a
2. drugi porezi
3. kamate
4. nepredviđeni troškovi i
5. plaćanje u gotovini.
PODMJERA 2.3. POTPORA ZA OSPOSOBLJAVANJE SAVJETNIKA
Prihvatljiv korisnik
Članak 16.
Prihvatljiv korisnik podmjere 2.3. je Savjetodavna služba.
Uvjeti prihvatljivosti
Članak 17.
(1) Savjetodavna služba mora imati godišnji plan osposobljavanja savjetnika koji je sastavni dio plana provedbe mjere 02. Plan osposobljavanja savjetnika mora sadržavati broj osoba koji će biti osposobljen, okvirne teme osposobljavanja i maksimalan godišnji proračun.
(2) Osposobljavanje mora uključivati teoretske i praktične aspekte, a također može uključiti elemente online obuke.
(3) Osposobljavanje mora osigurati poboljšanje i ažuriranje znanja i savjetodavnih kapaciteta Savjetodavne službe.
(4) U planove osposobljavanja savjetnika mogu biti uključeni samo savjetnici koji rade na terenu kao i treneri trenera.
(5) Pojedini savjetnik na određenoj temi plana osposobljavanja može prisustvovati samo jedanput.
(6) Savjetodavna služba mora osigurati kvalitetu vanjskih tečajeva osposobljavanja i kvalifikacije i iskustvo trenera u ad hoc tečajevima.
Prihvatljivi troškovi
Članak 18.
(1) U provedbi podmjere 2.3. prihvatljivi troškovi su:
1.) vanjsko organiziranje tečajeva
a) trošak sudjelovanja na tečaju osposobljavanja (kotizacija i sl.)
b) putovanje, smještaj i dnevnice za savjetnike i
2.) ad hoc tečajevi
a) trošak stručnih osoba/predavača: plaće/naknade, putni troškovi, dnevnice predavača
b) materijalni troškovi: troškovi izrade nastavnih planova i programa, troškovi za pripremu materijala za obuku (nastavni materijali i oprema potrebna za obuku) i troškovi evaluacije
c) putni troškovi, smještaj i troškovi dnevnica za savjetnike i
d) troškovi usluga: iznajmljivanje (dvorane, tehničke opreme i sl.), administrativni troškovi itd.
(2) Potpora za troškove iz stavka 1. ovoga članka odobrava se na temelju stvarno nastalih troškova.
(3) Maksimalna vrijednost potpore za osposobljavanje savjetnika je 200.000 eura u kunskoj protuvrijednosti tijekom tri godine.
(4) Preračun tečaja eura u kune obavlja se prema mjesečnom tečaju eura utvrđenom od Europske komisije za mjesec u kojem je podnesen zahtjev za financiranje objavljenom na mrežnoj stranici Europske komisije: http://ec.europa.eu/budget/inforeuro/.
(5) Za »bagatelne nabave« u iznosima od 35.000,00 kuna – 200.000,00 kuna, korisnik je u obvezi prikupiti najmanje tri sadržajno usporedive ponude.
(6) Iznimno, ovisno o prirodi predmeta nabave i razini tržišnog natjecanja može se prikupiti ponuda samo od jednog gospodarskog subjekta uz valjano obrazloženje.
(7) Za nabave vrijednosti do 35.000,00 kuna dovoljno je prikupiti i dostaviti jednu ponudu.
Neprihvatljivi troškovi
Članak 19.
Neprihvatljivi troškovi u podmjeri 2.3. su:
1. porez na dodanu vrijednost (u daljnjem tekstu: PDV) u slučaju da je korisnik porezni obveznik upisan u registar obveznika PDV-a te ima pravo na odbitak PDV-a
2. drugi porezi
3. kamate
4. nepredviđeni troškovi i
5. plaćanje u gotovini.
Teme osposobljavanja
Članak 20.
(1) Teme osposobljavanja podmjere 2.3.:
1. višestruka sukladnost, bolje i kvalitetnije upravljanje zemljištem, poljoprivredne prakse vezane za klimu i okoliš, agro-okolišna plaćanja, područja Natura 2000 i područja velike prirodne vrijednost, ekološki uzgoj, očuvanje prirodnih staništa divlje flore i faune i zaštita divljih ptica
2. učinkovitost resursa, korištenje obnovljivih izvora energije, inovativnih, okolišno održivih ili poboljšanih tehnika proizvodnje, inovativnih tehnologija, razvoj poslovanja i marketinga i druga relevantna pitanja, uključujući inovativne pristupe, dobre prakse i informacije iz rada EIP-a o poljoprivrednoj produktivnost i održivosti
3. održivo gospodarenje šumama i druga relevantna pitanja; provedba smjernica Natura 2000 za šume i druga okolišna pitanja, osnove Kyoto protokola