 nije izviješteno od nakladna se zatražilo i postupanje propisano člankom 52. ZEM-a.
Nakladnik je dopis zaprimio 5. rujna 2014., a kako nije dostavio zatraženu dokumentaciju u daljnjem postupku nadzora nad radom nakladnika, Vijeće je na 50-14 sjednici održanoj 20. studenoga 2014., donijelo Odluku, klasa: 612-12/09-02/0053, urbroj: 567-06-14-13, o privremenom, na rok od 15 dana, oduzimanju koncesije za obavljanje djelatnosti pružanja medijske usluge radija na širem području Grada Varaždina (L-VZ2) nakladniku MEA MEDIA d.o.o. Varaždin. Istom odlukom naloženo je nakladniku da u roku od petnaest (15) dana od dana objave odluke u »Narodnim novinama« izvrši uplatu dugovanja s osnova neplaćene naknade za koncesiju, koje dugovanje je na dan 20. studenog 2014. iznosilo ukupno 7.705,33 kuna te da postupi sukladno dopisu od 29. kolovoza 2014., klasa: 612-12/14-05/0145, urbroj: 567-06-14-02 te dostavi snimke i očevidnike programa za navedeno razdoblje te izvod iz evidencije Hrvatskog zavoda za mirovinsko osiguranje o broju zaposlenih. Nakladnik je ujedno upozoren da ukoliko u ostavljenom roku ne izvrši uplatu duga s osnova neplaćene naknade za koncesiju te ne dostavi tražene snimke i očevidnike programa zajedno s izvodom iz evidencije Hrvatskog zavoda za mirovinsko osiguranje o broju zaposlenih Vijeće će donijeti odluku o trajnom oduzimanju koncesije.
Gornju Odluku o privremenom oduzimanju koncesije nakladnik MEA MEDIA d.o.o. iz Varaždina primio je 5. prosinca 2014.
Dana 5. siječnja 2015. zaprimljen je dopis nakladnika u kojemu se navodi:
Prema zahtjevu Agencije za elektroničke medije, dostavljamo očevidnike i snimke programa za razdoblje od 19. do 26. prosinca 2014. godine, za tvrtke Mea Media d.o.o, Media Centar d.o.o., Otočni radio Kornati d.o.o. i Vanga d.o.o. Za razdoblje od 10. do 16. studenog dostavljamo samo očevidnike, jer su snimke iz studenog i ranijih razdoblja nažalost nedostupne. Naime, krajem studenog dogodio nam se potpuni pad domenskog servera na kojem se nalazio i file sharing servis. Te snimke se nalaze na diskovima, ali su nam trenutno nedostupne, sve dok Metronet ne podigne virtualni domenski server na koji prelazimo i prekopira podatke na cloud. Snimke možemo dostaviti naknadno, čim nam Metronet omogući pristup. Izvode iz evidencije HZMO-a također nismo dostavili, jer su sve navedene tvrtke bile u procesu rekonstruiranja nakon preuzimanja od dotadašnjeg vlasnika. Upravo zahvaljujući akcijama bivše uprave, dio navedenih tvrtki završile su u nezavidnim financijskim okolnostima, pa i u blokadi. Tvrtke u toj poziciji nisu u mogućnosti isplaćivati primanja, niti zapošljavati nove djelatnike, zbog čega smo bili prisiljeni nove djelatnike zaposliti na sestrinske tvrtke. Za nakladnika Mea Media d.o.o. tako već radi dvoje djelatnika, ali su prijavljeni na drugim tvrtkama. S prvim siječnja 2015. u tvrtki Media Centar počinje s radom nova djelatnica, a u sljedećim tjednima očekujemo i finaliziranje ugovora o radu za nove djelatnike za nakladnike Vanga d.o.o. i Otočni radio Kornati d.o.o., ali preko sestrinskih tvrtki. Iz istih razloga, dakle posljedica djelovanja bivše uprave, i tvrtka Media Centar d.o.o. – Soundset Centar ostala je krajem ljeta bez djelatnika. Nakon rješavanja financijskih nedaća i dugova prema vjerovnicima, konsolidacija radijske postaje nije bila moguća prije prosinca, zbog čega je Soundset Centar posljednjih mjeseci bio bez djelatnika koji bi mogli ostvariti ikakvu programsku shemu, osim osnovnog informativnog sadržaja. Kako smo i gore naveli, ta se situacija promijenila, te smo od prosinca počeli emitirati nacionalne vijesti i središnju informativnu emisiju, a od siječnja se očekuje i povratak lokalnog informativnog programa. Shodno svemu navedenom, za radio postaje Soundset Play (Mea Media d.o.o.), Soundset Giardini (Vanga d.o.o.), Soundset Centar (Media Centar d.o.o.) i Soundset Kornati (Otočni radio Kornati d.o.o.), u sljedećih 30 dana poslat ćemo Agenciji zahtjev za promjenom programske sheme, koje