 sadržavati i specijalizacije rješavatelja po vrstama sudskih predmeta.
(3) Godišnji raspored poslova i svaka izmjena godišnjeg rasporeda poslova unosi se u sustav JCMS i u za to osnovan predmet sudske uprave.
(4) U slučaju opravdane spriječenosti rješavatelja koji sudjeluje u radu vijeća predsjednik suda će pisanom obrazloženom naredbom odrediti drugog rješavatelja koji će toga dana sudjelovati u radu vijeća te će se taj podatak odmah evidentirati u sustavu JCMS u predmet u kojem je odlučivalo vijeće u promijenjenom sastavu.
(5) Pisana naredba iz stavka 4. ovog članka ulaže se kronološkim redom u za to posebno osnovani predmet sudske uprave i u papirnati spis na koji se naredba odnosi.
Članak 25.
(1) Predsjednik suda dostavlja administratoru sustava JCMS u sudu pravomoćan godišnji raspored poslova najkasnije do 24. prosinca tekuće godine za iduću godinu.
(2) Administrator sustava JCMS u sudu unosi u sustav JCMS podatke iz godišnjeg rasporeda poslova za iduću godinu u algoritam za dodjelu predmeta sustava JCMS najkasnije do 31. prosinca tekuće godine. U administracijski modul sustava JCMS upisuju se podaci o vrstama predmeta koje rješava pojedini rješavatelj (specijalizacija prema šifrarniku), postotak oslobođenja pojedinog rješavatelja te osnova oslobođenja.
Članak 26.
Izmjenu godišnjeg rasporeda poslova predsjednik suda dužan je odmah nakon pravomoćnosti dostaviti administratoru sustava JCMS u sudu, koji će tu izmjenu bez odgode unijeti u sustav JCMS.
VI. OSNIVANJE SPISA NA PREKRŠAJNIM SUDOVIMA
Opće odredbe
Članak 27.
(1) Svaki podnesak može se predati u sudskoj pisarnici u sjedištu suda i u posebnim pisarnicama stalnih službi.
(2) Spis se u sustavu JCMS osniva unosom podataka o:
1. strankama,
2. zastupnicima stranaka,
3. vrsti optužnog akta,
4. broju optužnog akta,
5. zakonskoj oznaci prekršaja,
6. naselju predmeta za predmete osnovane na prekršajnom sudu,
7. datumu počinjenja prekršaja,
8. datumu osnivanja predmeta na sudu,
9. podnescima i drugim prilozima.
(3) Osoba ovlaštena za upis dužna je odmah, a najkasnije sljedećeg radnog dana upisati u odgovarajući upisnik sustava JCMS podatke iz stavka 2. ovog članka.
(4) U sustav JCMS podaci o strankama preuzimaju se iz sustava evidencije o osobnom identifikacijskom broju, sustava Sudskog registra ili sustava Obrtnog registra ako su isti istovjetni s podacima navedenim u aktu kojim se pokreće postupak.
(5) Ako su podaci o strankama, navedeni u aktu kojim se pokreće postupak, različiti od onih koji su upisani u sustav evidencije o osobnom identifikacijskom broju, sustav Sudskog registra ili sustava Obrtnog registra, osoba ovlaštena za upis podataka upisat će podatke o stranci navedene u aktu kojim se pokreće postupak te će u sustav JCMS, na karticu »Osnovni podaci« u polje »Primjedba«, upisati primjedbu da su podaci različiti.
(6) Ako se podaci o strankama u sustavu JCMS ne unose na način iz stavka 5. ovog članka, osoba koja upisuje podatke u sustav JCMS dužna ih je upisati u skladu s pravilima pravopisa hrvatskoga standardnog jezika.
(7) Prilikom upisivanja podataka o zastupniku stranke, u sustav JCMS unijet će se i adresa zastupnika.
Članak 28.
(1) S podneskom na temelju kojega se osniva spis postupa se na sljedeći način:
1. pisarnica zaprima podnesak i osniva spis, nakon čega se automatski pokreće algoritam za dodjelu predmeta sustava JCMS,
2. spis se fizički dostavlja na lokaciju predmeta na kojoj se nalazi rješavatelj kojem je predmet dodijeljen u rad.
(2) Podnositelju podneska na njegov zahtjev uručit će se na ispisanom obrascu podaci o broju predmeta, rješavatelju i mjestu rješavanja predmeta.
Članak 29.
Popis podnesaka i drugih pismena vodi se u sustavu JCMS i po potrebi ulaže u spis u papirnatom obliku.
Članak 30.
(1) Oznaka spisa iz sustava JCMS na omot spisa ispisuje se na naslovnoj strani u gornjem desnom i donjem lijevom kutu.
(2) Ispis omota spisa iz sustava JCMS, pored oznake spisa iz stavka 1. ovog članka, sadržava i jedinstveni crtični kod (bar kod).
(3) Prilozi 