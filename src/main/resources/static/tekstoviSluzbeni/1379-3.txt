staž je vrijeme koje je vojni letač proveo obavljajući letačku dužnost:
– u operativnoj postrojbi HRZ-a i PZO-a (eskadrili ili zrakoplovnoj bazi)
– izvan operativnih postrojbi HRZ-a i PZO-a, ako je tijekom godine provodio namjenske zadaće na vojnom zrakoplovu za koji je osposobljen.
(2) Namjenske zadaće iz stavka 1. podstavka 2. ovoga članka propisane su pravilnikom kojim se uređuje vojno letenje.
(3) Letački staž računa se u omjeru 1:1 (jedna godina letačkog staža za jednu godinu letačke dužnosti).
(4) Vrijeme provedeno na školovanju računa se u letački staž u omjeru 1:1. (jedna godina letačkog staža za jednu godinu školovanja).
(5) Uvjerenje o letačkom stažu vojnim letačima koji obavljaju letačke dužnosti na vojnim zrakoplovima iz sastava zrakoplovne baze izdaje zapovjednik zrakoplovne baze na godišnjoj razini.
(6) Evidencije izdanih uvjerenja o letačkom stažu iz stavka 5. ovoga članka na kraju kalendarske godine zapovjednik HRZ-a i PZO-a dostavlja Glavnom stožeru Oružanih snaga i Upravi za ljudske resurse.
Članak 31.
(1) Vojni letač ne provodi letačku dužnost:
– kada je u skladu s pravilnikom kojim se uređuje utvrđivanje zdravstvene sposobnosti za vojnu službu ocijenjen ocjenom »daljnje liječenje/dijagnostička obrada«
– kada ima utvrđenu trajnu zdravstvenu nesposobnost za letenje
– donošenjem konačne negativne ocjene stručne sposobnosti za letačke zadaće utvrđene provjerom u letu.
(2) Procjenu stručne sposobnosti vojnog letača za obavljanje letačke dužnosti iz stavka 1. podstavka 3. ovoga članka pokreće zapovjednik eskadrile na temelju negativnih rezultata pri provedbi letačkih zadaća.
(3) Konačnu negativnu ocjenu stručne sposobnosti za letačku dužnost iz stavka 1. podstavka 3. ovoga članka donosi povjerenstvo koje imenuje zapovjednik HRZ-a i PZO-a.
Članak 32.
(1) Vojni letač može se uputiti na obuku za letenje na drugom tipu vojnog zrakoplova na temelju potreba službe uz uvjet da ima zdravstvenu sposobnost za tip vojnog zrakoplova na koji se upućuje.
(2) Zapovijed o upućivanju na obuku za letenje na drugom tipu vojnog zrakoplova donosi zapovjednik HRZ-a i PZO-a.
VI. PRESTANAK LETAČKE SLUŽBE I ZAŠTITNE MJERE
Članak 33.
(1) Vojnom letaču letačka služba prestaje rješenjem zapovjednika HRZ-a i PZO-a na temelju:
– utvrđene trajne nesposobnosti za letačku službu
– konačne negativne ocjene stručne sposobnosti za letačku dužnost utvrđene nakon dodatne provjere u letu
– izrečene treće stegovne kazne za počinjenje stegovnoga prijestupa koji se odnosi na povredu propisa o letenju
– osobnog zahtjeva vojnog letača.
(2) Rješenje iz stavka 1. ovoga članka nije upravna stvar.
(3) Procjenu stručne sposobnosti vojnog letača za obavljanje letačke dužnosti iz stavka 1. podstavka 2. ovoga članka pokreće zapovjednik eskadrile na temelju pokazanih loših rezultata pri obavljanju letačke službe.
(4) Konačnu negativnu ocjenu stručne sposobnosti za letačku službu iz stavka 1. podstavka 2. ovoga članka donosi povjerenstvo koje imenuje zapovjednik HRZ-a i PZO-a.
Članak 34.
(1) Vojnom letaču koji povrijedi odredbe propisa koji reguliraju provedbu letačkih zadaća izriču se zaštitne mjere.
(2) Zaštitna mjera izriče se vojnom letaču radi sprječavanja ponovnog ugrožavanja sigurnosti letenja i povrede pravila letačke službe.
(3) Zaštitne mjere izriče:
– zapovjednik eskadrile: zabranu letenja na rok do 60 dana
– zapovjednik zrakoplovne baze: zabranu letenja na rok do 90 dana
– zapovjednik HRZ-a i PZO-a: zabranu letenja na rok do jedne godine.
(4) Vojni pilot da bi bio razvrstan u višu kategoriju spremnosti iz članka 25. ovoga Pravilnika u zadnjoj godini ne smije imati izrečenu zaštitnu mjeru.
(5) Izrečene zaštitne mjere unose se u Knjižicu letenja vojnog letača.
(6) Za vrijeme trajanja zaštitne mjere zabrane letenja vojnom letaču ne pripada pravo na letački dodatak.
(7) Vrijeme trajanja zaštitne mjere zabrane letenja vojnom letaču ne računa se u letačku službu.
(8) Odluku o izrečenoj zaštitnoj mjeri zabrane letenja zapovjednik HRZ-a i PZO-a dostavlja Glavnom