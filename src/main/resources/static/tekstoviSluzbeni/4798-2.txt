 Evidencija izdanih odobrenja vodi se u informacijskom sustavu Carinske uprave.
(2) Evidencija iz stavka 1. ovoga članka minimalno sadrži: redni broj, podatak o izdavatelju odobrenja, podatak o operateru, adresu službenog mjesta, nadzorni carinski ured, klasifikacijsku oznaku i datum izdavanja odobrenja te rješenja o izmjeni, ukidanju ili poništenju odnosnog odobrenja.
Praćenje potrebe za službenim mjestom
Članak 9.
Na području svoje nadležnosti područni carinski ured prati usklađenost postojećih službenih mjesta sa zahtjevima opsega, strukture i tokova kretanja robe u putničkom i robnom prometu sa zemljama ili teritorijima izvan carinskog područja Europske unije te drugim gospodarskim interesima i potrebama provedbe mjera nadzora iz svoje nadležnosti i/ili nadležnosti drugih tijela, te ako utvrdi:
1. potrebu za novim službenim mjestom, izvješćuje Središnji ured Carinske uprave (u daljnjem tekstu: Središnji ured) s prijedlogom za poduzimanje mjere iz članka 10. ovoga Pravilnika
2. prestanak potrebe za određenim službenim mjestom, provodi postupak po službenoj dužnosti sukladno članku 9. stavku 5. točki 3. podtočki b) Zakona.
DIO IV. MJERA ZA ISKAZIVANJE POTREBE ZA SLUŽBENIM MJESTOM
Upućivanje javnog poziva za podnošenje zahtjeva
Članak 10.
(1) Središnji ured na osnovi podataka o postojećim službenim mjestima stvara mrežu službenih mjesta na teritoriju nadležnosti Carinske uprave. Podaci se na odgovarajući način objavljuju na mrežnim stranicama Carinske uprave.
(2) Središnji ured procjenjuje ukupne zahtjeve opsega, strukture i tokova kretanja roba u putničkom i robnom prometu sa zemljama ili teritorijima izvan carinskog područja Europske unije te druge gospodarske interese i potrebe provedbe mjera nadzora iz nadležnosti Carinske uprave i/ili drugih nadležnih tijela kao i podatke sadržane u izvješćima iz članka 9. točke 1. ovoga Pravilnika, te ako utvrdi opravdanost potrebe za novim službenim mjestom objavljuje javni poziv u kojem iskazuje potrebu da se na određenom području odobri službeno mjesto.
(3) Javni poziv iz stavka 2. ovoga članka:
1. sadrži informacije o propisanim općim i posebnim uvjetima za odobravanje službenog mjesta te o načinu podnošenja zahtjeva
2. objavljuje se na mrežnim stranicama Carinske uprave te po procjeni i u dnevnom tisku.
DIO V. PRIJELAZNE I ZAVRŠNE ODREDBE
Odobrenja izdana prema odredbama propisa koji su važili do dana stupanja na snagu Zakona
Članak 11.
Odobrenje o ispunjavanju uvjeta za utvrđivanje službenog mjesta izdano prema odredbama propisa koji su važili do dana stupanja na snagu Zakona unosi se u evidenciju iz članka 8. ovoga Pravilnika ako je važeće na dan stupanja na snagu ovoga Pravilnika.
Prestanak važenja propisa
Članak 12.
Danom stupanja na snagu ovoga Pravilnika prestaje važiti Pravilnik o određivanju službenog mjesta (»Narodne novine«, broj 5/14).
Stupanje na snagu
Članak 13.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-01/100
Urbroj: 513-02-1210/2-16-3
Zagreb, 20. listopada 2016.
Ministar financija dr. sc. Zdravko Marić, v. r.
PRILOG 1.
ZAHTJEV ZA IZDAVANJE ODOBRENJA O ISPUNJAVANJU UVJETA ZA SLUŽBENO MJESTO
Područni carinski ured __________ (polje za podatke o zaprimanju zahtjeva, popunjava područni carinski ured)
1. Podaci o podnositelju zahtjeva (OPERATER): 1.1. Naziv: 1.2. Adresa: 1.3. OIB: 1.4. Telefon: 1.5. Elektronička adresa: 2. Podaci o opunomoćeniku operatera u postupku za izdavanje odobrenja (popunjava se ako operater ima opunomoćenika) 2.1. Naziv/ime i prezime: 2.2. Adresa: 2.3. OIB: 2.4. Telefon: 2.5. Elektronička adresa: 3. Adresa prostora za koje se zahtijeva izdavanje odobrenja: __________________________________________________________________________________________________ 4. Podaci o ispunjavanju općih uvjeta iz članka 2. Pravilnika o odobravanju službenog mjesta (označiti kvadrat ponuđenih odgovora): 4.1. Podmiruje li operater pravodobno i u cijelosti svoje obveze prema Carinskoj upravi? Odgovor: ☐ DA          