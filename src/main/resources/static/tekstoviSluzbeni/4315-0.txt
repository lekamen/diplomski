70 30.07.2016 Odluka o raspisivanju prijevremenih izbora za zastupnike u Hrvatski sabor
PREDSJEDNICA REPUBLIKE HRVATSKE
1664
Na temelju odredbe članka 98. stavka 1. podstavka 1., a u svezi s odredbom članka 78. stavka 1. Ustava Republike Hrvatske (»Narodne novine«, broj 85/10 – pročišćeni tekst i 5/14 – Odluka Ustavnog suda Republike Hrvatske) te članka 5., 6. i 80. stavka 2. Zakona o izborima zastupnika u Hrvatski sabor (»Narodne novine«, broj 116/99, 109/00, 53/03, 69/03 – pročišćeni tekst, 167/03, 44/06, 19/07, 20/09, 145/10, 24/11, 93/11, 120/11 – pročišćeni tekst, 19/15, 66/15 – pročišćeni tekst i 104/15), donosim
ODLUKU
O RASPISIVANJU PRIJEVREMENIH IZBORA ZA ZASTUPNIKE U HRVATSKI SABOR
1. Raspisujem prijevremene izbore za zastupnike u Hrvatski sabor, sukladno Odluci o raspuštanju Hrvatskoga sabora (»Narodne novine«, broj 58/16).
2. Izbori na biračkim mjestima u Republici Hrvatskoj održat će se u nedjelju, 11. rujna 2016.
Izbori na biračkim mjestima u sjedištima diplomatsko-konzularnih predstavništava Republike Hrvatske održat će se u subotu, 10. rujna 2016. i u nedjelju, 11. rujna 2016.
3. Ova Odluka stupa na snagu danom objave u »Narodnim novinama«.
Klasa: 013-03/16-02/01
Urbroj: 71-06-01/1-16-1
Zagreb, 16. srpnja 2016.
Predsjednica Republike Hrvatske Kolinda Grabar-Kitarović, v. r.
