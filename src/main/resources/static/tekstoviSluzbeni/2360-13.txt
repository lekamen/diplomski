 sabirnicama, rastavljačem za uzemljenje, zaštitnim relejem i upravljačkim krugovima
2. Odgovarajuća kolica za podizanje/spuštanje i transport visokonaponskog prekidača
3. Visokonaponski ispitivač napona s dugom drškom, ili odgovarajući kit za provjeru prisutnosti visokog napona
4. Prijenosni kabel za uzemljenje
5. Izolacijske rukavice
6. Zaštitne naočale
7. Izolacijska podloška
8. Ispitivač izolacije za visokonaponske uređaje s mogućnošću mjerenja indeksa polarizacije
9. Barem jedan visokonaponski uređaj (transformator, elektromotor)
10. Multimetar
11. Set ručnog alata za održavanje i popravke
12. Odgovarajući video/audio materijal
13. Sheme«
(7) Iza Priloga G2B dio D48, dodaje se novi Prilog G3 koji glasi:
»Prilog G3 – Opći standardi uspješnosti pri ocjenjivanju osposobljenosti na simulatorima
Ministarstvo/lučka kapetanija mora osigurati da svaki simulator korišten za ocjenjivanje osposobljenosti propisane STCW Konvencijom, ili za bilo koju demonstraciju propisane stručne sposobnosti, mora:
a) moći ispuniti zadane ciljeve ocjenjivanja;
b) moći simulirati operativne mogućnosti odgovarajuće brodske opreme, do razine fizičke uvjerljivosti primjerene ciljevima ocjenjivanja, te uključivati mogućnosti, ograničenja i moguće greške takve opreme;
c) imati dovoljnu razinu uvjerljivosti kako bi se pristupniku omogućilo da pokaže vještine prikladne ciljevima ocjenjivanja;
d) pružati sučelje putem kojeg pristupnik može komunicirati putem opremom i simuliranom okolinom;
e) pružati kontrolirano radno okruženje, sposobno za stvaranje raznovrsnih uvjeta, koji mogu uključivati hitne slučajeve, opasna ili neobična stanja relevantna za ciljeve ocjenjivanja; i
f) dopustiti ispitivaču da upravlja, nadzire i bilježi vježbe radi učinkovitog ocjenjivanja radne uspješnosti pristupnika.
Postupci ocjenjivanja
U slučajevima kada se simulatori koriste za ocjenjivanje sposobnosti pristupnika za prikaz razine osposobljenosti, ispitivači moraju osigurati sljedeće:
a) da su kriteriji za ocjenjivanje radne uspješnosti jasno i izričito utvrđeni te da su valjani i raspoloživi pristupnicima;
b) da su kriteriji ocjenjivanja jasno utvrđeni te da su dovoljno izričiti da osiguraju pouzdanost i ujednačenost ocjenjivanja i optimiziraju objektivno mjerenje i ocjenjivanje, tako da se subjektivna mišljenja svedu na minimumom;
c) da su pristupnici jasno upoznati sa zadaćama i/ili vještinama koji će se ocjenjivati, kao i o zadacima i kriterijima za ocjenjivanje radne uspješnosti prema kojima će se određivati njihova sposobnost;
d) da ocjena radne uspješnosti uzima u obzir uobičajene radne postupke i bilo koju interakciju u ponašanju s drugim pristupnicima na simulatoru ili s osobljem simulatora;
e) da se metode bodovanja ili ocjenjivanja za ocjenu radne uspješnosti koriste s oprezom sve dok ih se ne odobri; i
f) da je prvenstveni kriterij taj da pristupnik pokaže sposobnost vršenja zadatka na siguran i učinkovit način te na zadovoljstvo ispitivača.«
Članak 53.
Danom stupanja na snagu ovog Pravilnika, pomorska učilišta ovlaštena za provedbu programa izobrazbe iz članka 49. stavak 1. ovog Pravilnika, dužna su isti uskladiti i provoditi u sadržaju i obujmu kako je propisano navedenim člankom Pravilnika.
Članak 54.
(1) Pomorska učilišta kojima je Ministarstvo izdalo dopusnicu i/ili suglasnost za izvođenje programa obrazovanja i/ili izobrazbe pomoraca i to programe izobrazbe koji se provode uz pomoć simulatora, dužna su u roku od 12 mjeseci od dana stupanja na snagu ovog Pravilnika udovoljiti uvjetima iz članka 26. ovog Pravilnika, te o tome izvijestiti Ministarstvo pisanim putem.
(2) Za predavače za koje učilište ne dostavi dokaze da su ispunjeni uvjeti iz članka 26. ovog Pravilnika, u roku navedenom u stavku 1., Ministarstvo će o istome donijeti odgovarajuće rješenje kojim će biti ukinuto ovlaštenje takvim predavačima za sudjelovanje u postupku izvođenja odnosnih programa izobrazbe.
(3) Ukoliko pomorsko učilište u roku navedenom u stavku 1. ovog članka uopće ne dostavi