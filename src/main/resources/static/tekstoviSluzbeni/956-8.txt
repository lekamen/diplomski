 pravni promet i posredovanje nekretninama, te organizira pregled i odabir stambenih jedinica za kupnju; u suradnji sa Službama – regionalnim uredima dostavlja dokaze nadležnoj ustrojstvenoj jedinici sa prijedlozima pokretanja sudskih postupaka radi iseljenja korisnika zbog nezakonitog korištenja stambenih jedinica; nadležnoj ustrojstvenoj jedinici dostavlja podatke o višestambenim zgradama, obiteljskim kućama i izgrađenim naseljima kojima upravlja Državni ured radi pokretanja postupka uknjižbe u zemljišnim knjigama i rješavanja drugih pitanja koja se odnose na vlasničko-pravno uređenje; kontrolira i vodi evidenciju ugovora o opskrbi električnom i toplinskom energijom pojedinačnih stambenih jedinica u državnom vlasništvu kao i ugovora o prijenosu ugovora o opskrbi električnom i toplinskom energijom na korisnike stambenog zbrinjavanja; vodi evidenciju o ugovorima iz svoje nadležnosti, vodi evidencije izdanih suglasnosti i rješenja iz svoje nadležnosti, odgovara na zamolbe i upite stranaka, tijela državne uprave i drugih tijela iz svoje nadležnosti te obavlja druge poslove iz svoje nadležnosti.
3.5.3. Odjel za prodaju i darovanje stambenih jedinica i darovanje građevinskog zemljišta
Članak 19.
Odjel za prodaju i darovanje stambenih jedinica i darovanje građevinskog zemljišta utvrđuje pravo na prodaju stambenih jedinica u državnom vlasništvu na područjima posebne državne skrbi i izvan područja posebne državne skrbi te pravo na darovanje stambenih jedinica i građevinskog zemljišta hrvatskim braniteljima, pripadnicima Hrvatskog vijeća obrane, korisnicima koji stječu vlasništvo temeljem rješenja Ministarstva razvitka i obnove, korisnicima koji koriste državnu imovinu temeljem Zakona o davanju u najam stanova na oslobođenom teritoriju te korisnicima zauzete imovine koja se vraća u posjed vlasniku, a korisnik je stambeno zbrinut davanjem u najam stana ili obiteljske kuće u državnom vlasništvu; priprema i izrađuje ugovore o darovanju stambenih jedinica i građevinskog zemljišta, ugovore o stjecanju vlasništva i kupoprodaji; pokreće postupke raskida ugovora o darovanju i kupoprodaji u slučajevima neizvršavanja ugovornih obveza; vodi evidencije o podnesenim i riješenim zahtjevima i sklopljenim odnosno raskinutim ugovorima, priprema potrebnu statistiku i izvještaje o ugovorima o darovanju i ugovorima o kupoprodaji, izdaje uvjerenja i potvrde na zahtjev stranaka za podatke iz svoje nadležnosti; odgovara na primjedbe, zamolbe i dopise stranaka, tijela državne uprave i drugih tijela u vezi s poslovima iz svoje nadležnosti te obavlja druge poslove iz svoje nadležnosti.
4. SEKTOR ZA UPRAVNO-PRAVNE POSLOVE
Članak 20.
Sektor za upravno-pravne poslove sudjeluje u izradi nacrta prijedloga zakona i drugih provedbenih akata iz nadležnosti Državnog ureda; daje mišljenja na nacrte prijedloga zakona i drugih akata iz nadležnosti drugih tijela državne uprave; provodi drugostupanjski postupak i donosi rješenja u upravnim postupcima utvrđivanja prava na obnovu, prava na stambeno zbrinjavanje, te statusnih prava izbjeglica, prognanika i povratnika po posebnim propisima, u postupcima naknade štete nastale uslijed terorističkih akata i javnih demonstracija sukladno posebnom propisu; daje odgovore na tužbe podnesene upravnim sudovima u vezi s ocjenom zakonitosti donesenih upravnih akata i zastupa Državni ured u upravnim sporovima; rješava o podnesenim prigovorima na suglasnosti Državnog ureda u provedbi programa pomoći Vlade Republike Hrvatske Hrvatima u Bosni i Hercegovini dodjelom građevinskog materijala; postupa u primjeni izvanrednih pravnih lijekova; odlučuje o zahtjevima hrvatskih branitelja za povrat kupoprodajne cijene bez kamata; obavlja upravne i stručne poslove koji se odnose na provođenje propisa o statusnim pravima prognanika, povratnika i izbjeglica, o povratku prognanika i izbjeglica, surađuje s domaćim i stranim vladinim i nevladinim institucijama i organizacijama u pitanjima iz svog djelokruga; dostavlja podatke iz svoje nadležnosti o promjeni