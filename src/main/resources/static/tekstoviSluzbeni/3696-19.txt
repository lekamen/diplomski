 odredilo carinsko tijelo privremeno izvezenu robu u postupku vanjske proizvodnje ponovno ne uveze na carinsko područje Unije (članak 259. stavak 3. Uredbe (EU) br. 952/2013).
(2) Novčanom kaznom od 1000,00 do 300.000,00 kuna kaznit će se i fizička osoba obrtnik i osoba koja obavlja drugu samostalnu djelatnost ako je prekršaj iz stavka 1. ovoga članka počinila u vezi s obavljanjem svoga obrta ili druge samostalne djelatnosti.
POGLAVLJE III. PREKRŠAJI PREMA UREDBI VIJEĆA (EZ) BR. 1186/2009
Teški prekršaji prema Uredbi Vijeća (EZ) br. 1186/2009
Članak 66.
(1) Novčanom kaznom od 3000,00 do 1.000.000,00 kuna kaznit će se za prekršaj pravna osoba, a novčanom kaznom od 2000,00 do 50.000,00 kuna i odgovorna osoba u pravnoj osobi, kao i fizička osoba ako:
1. u suprotnosti s propisima proda, otuđi po drugoj osnovi, da drugom na uporabu, zalog, najam, rabi u druge svrhe ili preda kao osiguranje za dug, obveze ili je upotrijebi u neke druge svrhe osim u one zbog kojih je roba bila oslobođena od carine, a prethodno ne podmiri carinski dug i druga javna davanja (članak 8., članak 16., članak 33., članak 48., članak 52., članak 57., članak 64., članak 68., članak 71., članak 72., članak 78., članak 79., članak 110. i članak 115. Uredbe Vijeća (EZ) br. 1186/2009)
2. ne obavijesti carinski ured o prestanku ispunjenja uvjeta zbog kojih je oslobođena od carine ili namjerava proizvode koji su uvezeni kao oslobođeni od carine upotrijebiti u druge svrhe (članak 49., članak 50., članak 52., članak 58., članak 59., članak 65., članak 69., članak 73., članak 78., članak 79. i članak 80. Uredbe Vijeća (EZ) br. 1186/2009).
(2) Novčanom kaznom od 3000,00 do 600.000,00 kuna kaznit će se i fizička osoba obrtnik i osoba koja obavlja drugu samostalnu djelatnost ako je prekršaj iz stavka 1. ovoga članka počinila u vezi s obavljanjem svoga obrta ili druge samostalne djelatnosti.
POGLAVLJE IV. PREKRŠAJI PREMA UREDBI VIJEĆA (EU) br. 479/2013
Teški prekršaj prema Uredbi Vijeća (EU) br. 479/2013
Članak 67.
(1) Novčanom kaznom od 3000,00 do 1.000.000,00 kuna kaznit će se za prekršaj pravna osoba, a novčanom kaznom od 2000,00 do 50.000,00 kuna i odgovorna osoba u pravnoj osobi, kao i fizička osoba ako prilikom kretanja robe Unije preko područja Neuma ne preda robu i prateće isprave carinskom uredu ponovnog ulaska u carinsko područje Unije ili ne preda u određenom roku sukladno Uredbi Vijeća (EU) br. 479/2013.
(2) Novčanom kaznom od 3000,00 do 600.000,00 kuna kaznit će se i fizička osoba obrtnik i osoba koja obavlja drugu samostalnu djelatnost ako je prekršaj iz stavka 1. ovoga članka počinila u vezi s obavljanjem svoga obrta ili druge samostalne djelatnosti.
POGLAVLJE V. PREKRŠAJI PREMA UREDBI (EU) br. 608/2013
Lakši prekršaji prema Uredbi (EU) br. 608/2013
Članak 68.
(1) Novčanom kaznom od 2000,00 do 100.000,00 kuna kaznit će se za prekršaj pravna osoba koja je nositelj odobrenja, a novčanom kaznom od 1000,00 do 20.000,00 kuna i odgovorna osoba u pravnoj osobi, kao i fizička osoba ako:
1. odmah ne obavijesti carinski ured koji je odobrio zahtjev da pravo intelektualnog vlasništva obuhvaćeno zahtjevom više nije na snazi ili da zbog drugih razloga više nema pravo na podnošenje zahtjeva ili o promjenama informacija iz članka 6. stavka 3. Uredbe (EU) br. 608/2013 (članak 15. Uredbe (EU) br. 608/2013)
2. informacije iz članka 17. stavka 4. Uredbe (EU) br. 608/2013 ili iz članka 18. stavka 5. Uredbe (EU) br. 608/2013 ili iz članka 19. Uredbe (EU) br. 608/2013 ili iz članka 26. Uredbe (EU) br. 608/2013 koje je primila otkrije ili upotrijebi protivno članku 21. Uredbe (EU) br. 608/2013
3. ne nadoknadi troškove carinskog ureda ili ostalih stranaka koje djeluju u ime carinskog ureda, od trenutka zadržavanja ili obustavljanja puštanja robe, uključujući skladištenje i rukovanje robom, u skladu s člankom 17. stavkom 1. Uredbe (EU) br. 608/2013 ili člankom 18. stavkom 1. Uredbe (EU) br. 608/2013 ili člankom 19. stavcima 2. i 3. Uredbe (EU) br. 608/2013 ili kad se koriste