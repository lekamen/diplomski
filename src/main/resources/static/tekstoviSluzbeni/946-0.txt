48 30.04.2015 Obvezatne upute broj VM I - redoslijed izbornih radnji i tijek rokova
DRŽAVNO IZBORNO POVJERENSTVO REPUBLIKE HRVATSKE
947
Na osnovi članka 136. Zakona o lokalnim izborima (»Narodne novine«, broj 144/12), članka 30. i članka 65. Zakona o izboru članova predstavničkih tijela jedinica lokalne i područne (regionalne) samouprave (»Narodne novine«, broj 33/01., 10/02., 155/02., 45/03., 43/04., 40/05., 44/05., 109/07. i 24/11. – dalje: Zakon) Državno izborno povjerenstvo Republike Hrvatske donosi
OBVEZATNE UPUTE BROJ VM I
REDOSLIJED IZBORNIH RADNJI I TIJEK ROKOVA
1. Vlada Republike Hrvatske 23. travnja 2015. godine donijela je:
– Odluku o raspisivanju izbora za članove vijeća nacionalnih manjina u jedinicama lokalne i područne (regionalne) samouprave i
– Odluku o raspisivanju izbora za predstavnike nacionalnih manjina u jedinicama lokalne i područne (regionalne) samouprave.
koje su objavljene u »Narodnim novinama« broj 47/15. a stupaju na snagu 30. travnja 2015. godine.
Vlada Republike Hrvatske 30. travnja 2015. godine donijela je:
– Odluku o izmjeni odluke o raspisivanju izbora za predstavnike nacionalnih manjina u jedinicama lokalne i područne (regionalne) samouprave,
koja je objavljena u »Narodnim novinama« broj 48/15. a stupa na snagu 30. travnja 2015. godine.
Izbori će se održati u nedjelju 31. svibnja 2015.
2. Rokovi teku od
1. svibnja 2015. od 00:00 sati.
3. Prijedlozi lista kandidata za članove vijeća i predstavnike nacionalnih manjina moraju biti zaprimljeni u nadležnom izbornom povjerenstvu najkasnije u roku 12 dana od dana raspisivanja izbora, dakle
12. svibnja 2015. do 24:00 sata
(članak 18. stavak 1. Zakona).
4. Nadležno izborno povjerenstvo će sastaviti i u javnim glasilima objaviti sve pravovaljano predložene liste kandidata za članove vijeća i predstavnike nacionalnih manjina, navodeći tko su predlagatelji, kao i izbornu listu, najkasnije u roku 48 sati od isteka roka propisanog za postupak kandidiranja i podnošenja prijedloga, dakle
14. svibnja 2015. do 24:00 sata
(članak 20. Zakona).
Na izbornu listu unose se svi valjano predloženi kandidati prema abecednom redu prezimena.
(članak 63. stavak 2. Zakona).
5. Izborna promidžba počinje od dana objave izborne liste s imenima kandidata za članove vijeća i predstavnike nacionalnih manjina i traje zaključno do 24 sata prije dana održavanja izbora, dakle od
15. svibnja 2015. od 00:00 sati do
29. svibnja 2015. do 24:00 sata.
(članak 22. stavak 2. Zakona).
6. Na dan koji prethodi danu održavanju izbora i na dan održavanja izbora do zatvaranja birališta u 19 sati, zabranjena je svaka izborna promidžba i svako objavljivanje privremenih rezultata ili njihovih procjena, dakle od
30. svibnja 2015. od 00:00 sati do
31. svibnja 2015. do 19:00 sati.
(članak 24. Zakona).
7. Nadležno izborno povjerenstvo objavit će koja su biračka mjesta određena, s naznakom koji birači imaju pravo glasovati na pojedinom mjestu, najkasnije 8 dana prije dana održavanja izbora, dakle
22. svibnja 2015. do 24:00 sata
(članak 37. stavak 2. Zakona).
8. Nadležno izborno povjerenstvo mora imenovati članove i zamjenike članova biračkih odbora najkasnije 5 dana prije dana održavanja izbora za članove vijeća i predstavnike nacionalnih manjina, dakle
25. svibnja 2015. do 24:00 sata
(članak 36. stavak 6. Zakona).
9. Glasovanje traje neprekidno dana
31. svibnja 2015. od 7:00 do 19:00 sati.
Biračko mjesto se zatvara u 19:00 sati. Biračima koji su se zatekli na biračkom mjestu u 19:00 sati omogućit će se glasovanje i nakon 19:00 sati.
(članak 43. stavak 1. i 2. Zakona).
10. Birački odbor mora dostaviti zapisnik o svom radu s ostalim izbornim materijalom nadležnom izbornom povjerenstvu najkasnije u roku 12 sati od zatvaranja birališta, dakle
1. lipnja 2015. do 7:00 sati
(članak 49. Zakona).
11. Nadležno izborno povjerenstvo utvrdit će rezultate glasovanja na biračkim mjestima na svom području najkasnije u roku 24 sata od zatvaranja birališta, dakle
1. lipnja 2015. do 19:00 sati
(članak 50. stavak1.