– preslik potvrde o statusu poslijediplomskog doktorskog studija,
– popis objavljenih radova i kopije radova,
– preslik ugovora o radu ako je pristupnik radio u primarnoj zdravstvenoj zaštiti.
Obveznu dokumentaciju iz stavka 2. ovoga članka čine i preslici rezultata psihološkog testiranja, a za kirurške grane i preslik rezultata testiranja manualne spretnosti koje se provodi sukladno posebnim propisima o zdravstvenom osiguranju zaštite zdravlja na radu, ako je takvo testiranje zatražilo Povjerenstvo.
Bodovanje i razgovor obavlja se samo za one pristupnike koji su podnijeli potpunu dokumentaciju iz stavka 2. ovoga članka.
Povjerenstvo je obvezno objaviti na oglasnoj ploči zdravstvene ustanove listu pristupnika s istaknutim bodovima, koje su stekli prema pojedinom mjerilu iz članka 3. ovoga Pravilnika, u roku od 15 dana od dana završetka roka za prijavu na natječaj, a prije provođenja razgovora s pristupnicima.
Na razgovoru iz stavka 5. ovoga članka pristupnici su obvezni Povjerenstvu predočiti izvornike dokumenata iz stavka 2. ovoga članka.
Povjerenstvo je obvezno obaviti razgovor sa svim prijavljenim pristupnicima u roku od 30 dana od isteka roka za prijavu na natječaj.
O terminu razgovora s Povjerenstvom svaki se pristupnik izvješćuje pisanim putem ili putem elektroničke pošte.
Članak 6.
Povjerenstvo obavlja razgovor s pristupnicima u svrhu stjecanja uvida u opća znanja, znanja specifična za pojedinu specijalizaciju, motiviranost pristupnika, kvalitetu socijalnog kontakta, verbalne i neverbalne sposobnosti i opći dojam. Povjerenstvo može vlastitom odlukom ocijeniti pristupnike i u drugim kategorijama prilagođenim potrebama i naravi specijalizacije za koju se provodi natječaj.
Svaki od članova Povjerenstva nakon obavljenog razgovora s pristupnikom ocjenjuje ga s najviše 1,5 bodova, a obvezan je ocjenu obrazložiti na obrascu iz Priloga I. koji je sastavni dio ovoga Pravilnika.
Prijedlog kandidata za prijam na specijalizaciju utvrđuje se zbrajanjem bodova koje su pristupnici ostvarili na temelju provedenog bodovanja prema pojedinom mjerilu iz članka 3. ovoga Pravilnika i razgovora s Povjerenstvom, pod uvjetom da su rezultati psihološkog testiranja uspješni.
Članak 7.
Povjerenstvo dostavlja ravnatelju prijedlog kandidata za prijam na specijalizaciju na temelju provedenog bodovanja i razgovora s Povjerenstvom sukladno članku 6. stavku 3. ovoga Pravilnika u roku od 15 dana od obavljenih razgovora s pristupnicima.
Zdravstvena ustanova obvezna je svim prijavljenim pristupnicima istovremeno poslati obavijest o datumu kada će objaviti listu rezultata na oglasnoj ploči zdravstvene ustanove.
Ravnatelj objavljuje na oglasnoj ploči zdravstvene ustanove listu rezultata svih pristupnika s istaknutim ukupnim bodovima sukladno mjerilima iz članka 3. i bodovima iz članka 6. ovoga Pravilnika u roku od pet dana od dana dostave prijedloga odluke Povjerenstva.
Članak 8.
U slučaju kada dva pristupnika ostvaruju isti broj bodova sukladno mjerilima utvrđenim ovim Pravilnikom, prednost pri konačnom redoslijedu kandidata ima pristupnik koji je sudionik, dijete ili član obitelji smrtno stradalog, zatočenog ili nestalog hrvatskog branitelja Domovinskog rata prema Zakonu o pravima hrvatskih branitelja iz Domovinskog rata i članova njihovih obitelji.
Članak 9.
Odluku o izboru specijalizanata sukladno redoslijedu kandidata iz članka 6. stavka 3. i članka 8. ovoga Pravilnika donosi ravnatelj zdravstvene ustanove.
Odluka o izboru specijalizanata iz stavka 1. ovoga članka objavljuje se na oglasnoj ploči i na mrežnoj stranici zdravstvene ustanove najkasnije u roku od 20 dana od dana razgovora s Povjerenstvom iz članka 6. ovoga Pravilnika. Odluka o izboru specijalizanta mora sadržavati datum donošenja i datum objavljivanja odluke.
Protiv odluke o izboru specijalizanata iz stavka 1. ovoga članka nezadovoljan pristupnik može podnijeti prigovor Upravnom vijeću zdravstvene ustanove u roku od 8 dana od dana objave odluke na oglasnoj ploči, odnosno na mrežnoj stranici 