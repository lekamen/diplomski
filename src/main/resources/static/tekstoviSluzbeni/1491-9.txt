 sadržaj okvira za razvoj sustava unutarnjih kontrola te smjernice za rad ustrojstvenih jedinica nadležnih za financije korisnika proračuna, u dijelu aktivnosti vezanih uz koordinaciju razvoja sustava unutarnjih kontrola iz članka 18. ovoga Zakona
b) pravilnik i program izobrazbe u području razvoja sustava unutarnjih kontrola iz članka 19. ovoga Zakona
c) pravilnik kojim će propisati kriterije za uspostavu i međusobnu suradnju unutarnjih revizija te druga pitanja vezana uz organizacijsku i funkcionalnu neovisnost unutarnje revizije iz članka 25. ovoga Zakona
d) pravilnik i program izobrazbe prema kojem se stječe stručno ovlaštenje ministra financija za obavljanje poslova unutarnje revizije u javnom sektoru iz članka 27. stavka 1. ovoga Zakona
e) pravilnik kojim će propisati uvjete i način priznavanja inozemnih stručnih kvalifikacija za unutarnje revizore iz članka 27. stavka 4. ovoga Zakona
f) Kodeks strukovne etike unutarnjih revizora u javnom sektoru iz članka 32. ovoga Zakona
g) pravilnik iz članka 41. stavka 3. ovoga Zakona, kojim će propisati način vođenja registara iz članka 41. stavka 2. točke g) ovoga Zakona
h) pravilnik iz članka 41. stavka 3. ovoga Zakona kojim će propisati način obavljanja provjere kvalitete aktivnosti unutarnje revizije iz članka 41. stavka 2. točke i) ovoga Zakona
i) pravilnik kojim će propisati kriterije za imenovanje osobe za nepravilnosti, obveze i način postupanja osobe za nepravilnosti, način i rokove izvještavanja o nepravilnostima iz članka 43. stavka 3. ovoga Zakona.
(2) Provedbeni propisi doneseni u skladu s odredbama Zakona o sustavu unutarnjih financijskih kontrola u javnom sektoru (»Narodne novine«, br. 141/06.) ostaju na snazi do stupanja na snagu provedbenih propisa donesenih na temelju ovlasti iz ovoga Zakona, u dijelu u kojem nisu u suprotnosti s odredbama ovoga Zakona.
Obveza uspostave unutarnje revizije
Članak 46.
Institucije koje su bile u obvezi uspostaviti unutarnju reviziju u skladu s odredbama Zakona o sustavu unutarnjih financijskih kontrola u javnom sektoru (»Narodne novine«, br. 141/06.) i Pravilnika o unutarnjoj reviziji korisnika proračuna (»Narodne novine«, br. 96/13.), a na dan stupanja na snagu ovoga Zakona nisu uspostavile unutarnju reviziju, u obvezi su unutarnju reviziju uspostaviti u rokovima utvrđenim Pravilnikom o unutarnjoj reviziji korisnika proračuna (»Narodne novine«, br. 96/13.).
Članak 47.
Trgovačka društva i druge pravne osobe obvezni su uspostaviti unutarnju reviziju u skladu s odredbama članka 24. stavka 1. ovoga Zakona u roku od godine dana od dana stupanja na snagu pravilnika iz članka 25. ovoga Zakona.
Stjecanje stručnog ovlaštenja ili certifikata
Članak 48.
(1) Ovlašteni unutarnji revizori koji su stekli stručno ovlaštenje ministra financija za obavljanje poslova unutarnje revizije u javnom sektoru u skladu s odredbama Zakona o sustavu unutarnjih financijskih kontrola u javnom sektoru (»Narodne novine«, br. 141/06.), smatra se da su danom stupanja na snagu ovoga Zakona stekli zvanje ovlaštenoga unutarnjeg revizora za javni sektor.
(2) Osoba koja je započela pohađati program izobrazbe prema kojem se stječe stručno ovlaštenje ministra financija za obavljanje poslova unutarnje revizije u javnom sektoru, a koji je ministar financija donio u skladu s odredbama Zakona o sustavu unutarnjih financijskih kontrola u javnom sektoru (»Narodne novine«, br. 141/06.), dužna je u roku od 18 mjeseci od dana stupanja na snagu ovoga Zakona završiti program izobrazbe ili gubi pravo pohađanja programa izobrazbe.
Članak 49.
(1) Osoba raspoređena na radno mjesto unutarnjeg revizora dužna je u roku od godine dana od dana rasporeda na radno mjesto, odnosno stjecanja uvjeta za certificiranje prema uvjetima strukovnih organizacija steći stručno ovlaštenje, odnosno certifikat iz članka 26. stavka 1. ovoga Zakona.
(2) Iznimno od stavka 1. ovoga članka, za osobu zatečenu na poslovima unutarnje revizije u trgovačkom društvu i drugoj pravnoj osobi koja na dan stupanja na snagu