 povodu žalbe na odluke županijskih sudova donesenih u prvom stupnju, algoritam sustava eSpis dodjeljuje u rad rješavateljima županijskog suda koji je donio odluku.
(4) Predmete osnovane u povodu žalbe protiv presuda općinskih sudova u građanskim predmetima algoritam sustava eSpis dodjeljuje u rad županijskim sudovima, razmjerno veličini pojedinoga županijskog suda.
(5) Veličina suda iz stavka 1. i 4. ovoga članka određuje se razmjerno ukupnom broju rješavatelja kojima se predmeti dodjeljuju automatskom nasumičnom dodjelom. U obzir se uzima broj rješavatelja u trenutku dodjele predmeta.
(6) Ako je u istom predmetu izjavljeno više žalbi, o svim žalbama odlučuje isti rješavatelj.
Članak 51.
(1) Predmete osnovane u povodu žalbe protiv odluka svih općinskih sudova u sporovima iz radnih odnosa algoritam sustava eSpis dodjeljuje u rad županijskim sudovima u Bjelovaru, Osijeku, Rijeci, Splitu i Zagrebu, razmjerno veličini suda.
(2) Predmete osnovane u povodu žalbe protiv odluka svih općinskih sudova u obiteljskim predmetima algoritam sustava eSpis dodjeljuje u rad županijskim sudovima u Puli – Pola, Splitu i Zagrebu, razmjerno veličini suda.
(3) Predmete osnovane u povodu žalbe protiv odluka svih općinskih sudova u zemljišnoknjižnim predmetima algoritam sustava eSpis dodjeljuje u rad županijskim sudovima u Splitu, Varaždinu i Velikoj Gorici, razmjerno veličini suda.
(4) Veličina suda iz stavka 1., 2. i 3. ovoga članka određuje se razmjerno broju rješavatelja prisutnih na radu.
Članak 52.
(1) Postupak automatskog određivanja rješavatelja u algoritmu za dodjelu spisa sustava eSpis je sljedeći:
1. algoritam automatski odabire sve rješavatelje u sudu koji su godišnjim rasporedom poslova određeni za rješavanje određene vrste predmeta,
2. između rješavatelja iz točke 1. ovog stavka odabire se pet rješavatelja s najmanjim normiranim opterećenjem u trenutku dodjele predmeta. Ako je broj rješavatelja u sudu manji od pet odabire se taj broj rješavatelja.
3. svakom od rješavatelja iz točke 2. ovog stavka sustav automatski određuje konačnu vjerojatnost dodjele na temelju ukupnog normiranog opterećenja i broja predmeta iste vrste spora,
4. rješavatelju kojem je predmet dodijeljen u rad povećava se opterećenje u skladu s težinom predmeta.
(2) Ako je u istom predmetu izjavljeno više žalbi, o svim žalbama odlučuje isti rješavatelj. Ako je izjavljeno više žalbi koje se odnose na jedno zemljišnoknjižno tijelo (zemljišnoknjižni uložak), o svim žalbama odlučuje isti rješavatelj.
Članak 53.
Iznimke od članaka 50. i 51. ovog Pravilnika su:
1. remisorno vraćeni predmeti, u kojem slučaju predmet ne dobiva novi poslovni broj, već se dodjeljuje u rad istom županijskom sudu i rješavatelju koji ga je već rješavao, osim ako se predmet ne može dodijeliti istom rješavatelju, kada će predsjednik suda pisanom obrazloženom naredbom odrediti ponovljenu automatsku dodjelu,
2. predmeti u kojima je županijski sud već ranije ukinuo prvostupanjsku odluku i predmet vratio prvostupanjskom sudu, kada će se spis u slučaju ponovne žalbe dodijeliti u rad istom županijskom sudu i rješavatelju koji ga je već rješavao korištenjem iznimke u automatskoj dodjeli, osim ako se predmet ne može dodijeliti istom rješavatelju, kada će predsjednik suda pisanom obrazloženom naredbom odrediti ponovljenu automatsku dodjelu.
Članak 54.
(1) Za zemljišnoknjižne predmete koristi se poseban modul koji koriste zemljišnoknjižni odjeli općinskih sudova.
(2) U slučaju izuzeća ili druge opravdane spriječenosti rješavatelja kojemu je spis dodijeljen u rad, predsjednik suda će pisanom obrazloženom naredbom odrediti ponovljenu automatsku dodjelu. U tom slučaju, spis će se dodijeliti drugom rješavatelju unutar istog županijskog suda.
(3) U slučaju da je opravdano očekivati izbivanje rješavatelja u trajanju dužem od dva mjeseca, predsjednik suda će pisanom obrazloženom naredbom, u odnosu na tog rješavatelja, odrediti gašenje automatske dodjele te u odnosu na sve ili dio predmeta dodijeljen tom rješavatelju,