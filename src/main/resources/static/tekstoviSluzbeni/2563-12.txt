ovlaštena je bez prethodne obavijesti teretiti bilo koji DCA imatelja DCA-a za bilo koji iznos koji imatelj DCA-a duguje Hrvatskoj narodnoj banci, a koji potječe iz pravnog odnosa između imatelja DCA-a i Hrvatske narodne banke.
Članak 27.
Povjerljivost
1. Hrvatska narodna banka čuva kao povjerljive sve osjetljive ili tajne informacije, uključujući one informacije koje se odnose na plaćanje, tehničke ili organizacijske informacije koje pripadaju imatelju DCA-a ili klijentima imatelja DCA-a, osim ako su imatelj DCA-a ili njegov klijent dali svoj pisani pristanak za razotkrivanje ili je takvo razotkrivanje dopušteno ili obvezno na temelju zakona.
2. Iznimno od stavka 1. ovog članka, imatelj DCA-a pristaje da Hrvatska narodna banka drugim središnjim bankama ili trećim stranama uključenima u rad sustava TARGET2-HR pruži informacije o nalozima za plaćanje ili tehničke ili organizacijske informacije u vezi s imateljem DCA-a, drugim DCA računima koje drže imatelji DCA-a iste grupe ili klijentima imatelja DCA-a pribavljene tijekom rada sustava TARGET2-HR u mjeri u kojoj je to potrebno za učinkovito funkcioniranje sustava TARGET2, ili za praćenje izloženosti imatelja DCA-a ili njegove grupe ili tijelima država članica ili Unije za superviziju i nadzor u mjeri u kojoj je to potrebno za obavljanje njihovih javnih zadaća, sve pod uvjetom da takvo davanje informacija nije u suprotnosti sa zakonom. Hrvatska narodna banka nije odgovorna za financijske i komercijalne posljedice takvog davanja informacija.
3. Iznimno od stavka 1. ovog članka i pod uvjetom da to ne omogućava, izravno ili neizravno, identificiranje imatelja DCA-a ili klijenata imatelja DCA-a, Hrvatska narodna banka može, pri izvršavanju svojih javnih funkcija ili funkcija drugih osoba javnog prava kojima su informacije dane, upotrijebiti, dati ili objaviti informacije o plaćanju u vezi s imateljem DCA-a ili klijentima imatelja DCA-a za statističke, povijesne, znanstvene ili druge svrhe.
4. Informacije u vezi s radom sustava TARGET2-HR kojima su imatelji DCA-a imali pristup mogu se upotrijebiti samo u svrhu utvrđenu ovom Odlukom. Imatelji DCA-a čuvaju te informacije kao povjerljive, osim ako je Hrvatska narodna banka izričito dala svoj pisani pristanak za razotkrivanje. Imatelji DCA-a dužni su osigurati da su treće osobe, kojima su eksternalizirali, prenijeli ili povjerili kao podugovarateljima zadaće koje imaju ili mogu imati utjecaja na ispunjavanje njihovih obveza prema ovoj Odluci, budu obvezane zahtjevima u vezi s povjerljivošću iz ovog članka.
5. Hrvatska narodna banka ovlaštena je radi namire naloga za plaćanje obrađivati i prenijeti potrebne podatke pružatelju mrežnih usluga sustavu T2S.
Članak 28.
Zaštita podataka, sprječavanje pranja novca, administrativne mjere i mjere ograničavanja te povezana pitanja
1. Uzima se da su imatelji DCA-a upoznati sa svim svojim obvezama prema propisima o zaštiti podataka, sprječavanju pranja novca i financiranju terorizma, nuklearnim djelatnostima osjetljivima na širenje i razvoju sustava dostave nuklearnih oružja, posebno u odnosu na provedbu odgovarajućih mjera povezanih s nalozima za plaćanje u korist ili na teret njihovih namjenskih novčanih računa i da ih se pridržavaju. Prije zasnivanja ugovornog odnosa s pružateljem mrežnih usluga sustavu T2S, imatelji DCA-a dužni su se upoznati s politikom povrata izgubljenih podataka tog pružatelja mrežnih usluga.
2. Imatelji DCA-a ovlašćuju Hrvatsku narodnu banku da od svih nacionalnih ili stranih financijskih, nadzornih ili trgovinskih tijela, pribavi sve informacije o imateljima DCA-a potrebne za njegovo sudjelovanje u sustavu TARGET2-HR.
3. Kad djeluju u svojstvu pružatelja platnih usluga platitelja ili primatelja plaćanja, imatelji DCA-a dužni su postupati u skladu sa svim zahtjevima koji proizlaze iz administrativnih mjera ili mjera ograničavanja određenih u skladu s člancima 75. i 215. Ugovora o funkcioniranju Europske unije kojima podliježu. Takvo postupanje uključuje zahtjeve u vezi s