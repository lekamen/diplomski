 promjeni ciljeva i djelatnosti, gospodarskih djelatnosti, prestanku rada i raspodjeli preostale imovine Komore;
– donosi odluku o statusnim promjenama Komore;
– odlučuje o promjeni sjedišta i promjeni pečata Komore;
– odlučuje o rješavanju sporova i sukoba interesa unutar članova Komore;
– raspravlja i donosi odluke i zaključke o svim drugim pitanjima i prijedlozima koji su u djelokrugu Skupštine, u skladu s odredbama Zakona, podzakonskih akata, ovoga Statuta i drugih općih akata Komore, kao i drugim pitanjima kada navedenim aktima nije utvrđena nadležnost drugih tijela Komore.
Članak 44.
Skupština može biti redovna, izborna i izvanredna.
Redovna Skupština saziva se po potrebi, a najmanje jednom godišnje. Redovnu Skupštinu saziva predsjednik.
Izborna sjednica Skupštine održava svake četvrte godine. Izbornu skupštinu saziva predsjednik.
Izvanrednu Skupštinu saziva predsjednik na vlastitu inicijativu ili na zahtjev natpolovične većine članova Skupštine ili na zahtjev 1/5 članova Komore.
U slučaju zahtjeva za sazivanje izvanredne Skupštine od strane natpolovične većine članova Skupštine ili 1/5 članova Komore, predsjednik je dužan sazvati je najkasnije 30 dana od dana primitka zahtjeva.
U slučaju da predsjednik ne sazove izvanrednu Skupštinu u navedenom roku, mogu je sazvati i sami predlagatelji.
Na izvanrednoj Skupštini može se raspravljati i odlučivati samo o pitanjima zbog kojih je Skupština sazvana, na način i prema postupku utvrđenim odredbama ovoga Statuta i Poslovnika o radu Skupštine.
U slučaju isteka mandata tijelima Komore, sjednicu Skupštine saziva zadnja osoba za zastupanje upisana u Registar udruga Republike Hrvatske ili najmanje tri člana Komore koji su upisani u Upisnik članova Komore prije isteka mandata tijelima Komore.
Članak 45.
Poziv na zasjedanje Skupštine mora biti uručen članovima Skupštine najmanje 10 dana prije sjednice, preporučenom poštanskom pošiljkom ili elektroničnom poštom.
U pozivu mora biti naznačeno mjesto, dan i sat te dnevni red zasjedanja Skupštine.
Zasjedanje Skupštine može se održati ako je nazočna natpolovična većina članova Skupštine.
U slučaju da u zakazano vrijeme početka zasjedanja Skupštine nije nazočna natpolovična većina članova, predsjednik određuje stanku u trajanju od 30 minuta, nakon čega Skupština može zasjedati ako je nazočna najmanje jedna trećina članova Skupštine.
Sve odluke Skupština donosi natpolovičnom većinom nazočnih članova, osim odluke o donošenju Statuta, odnosno njegove izmjene i dopune, odluke o učlanjivanju i udruživanju u međunarodne organizacije i institucije, istupanju iz međunarodnih organizacija i institucija te odluke o prestanku rada Komore za koju je potrebna dvotrećinska većina nazočnih članova.
Način rada Skupštine određuje se Poslovnikom o radu Skupštine.
O radu Skupštine vodi se zapisnik koji se čuva kao dokument trajne vrijednosti.
Članak 46.
Svaka podružnica Komore u Skupštinu Komore izabire po pet članova, koji su ujedno i članovi Upravnog odbora podružnice, a uz njih još jednog člana na 50 veterinara s mjestom prebivališta na područjima županija koje se nalaze u sastavu podružnice.
Članovi Skupštine Komore i kandidati za članove tijela Komore biraju se na neposrednim izborima, javnim ili tajnim glasovanjem na zasjedanju Skupštine podružnice.
Odluku o načinu glasovanja iz stavka 2. ovoga članka donosi Skupština podružnice.
Veterinarski tehničari na sjednicama Područnih jedinica odjela veterinarskih tehničara, iz svake područne jedinice u Skupštinu Komore biraju po jednog člana, kao svoje zastupnike.
Članovi Skupštine Komore iz redova veterinarskih tehničara biraju se na neposrednim izborima, javnim ili tajnim glasovanjem na sjednicama Područnih jedinica odjela veterinarskih tehničara.
Odluku o načinu glasovanja iz stavka 5. ovoga članka donosi sjednica Područne jedinice djela veterinarskih tehničara.
Članak 47.
Kandidati za predsjednika, zamjenika predsjednika i članove ostalih tijela i odbora Komore utvrđuju se na temelju kandidacijskih lista