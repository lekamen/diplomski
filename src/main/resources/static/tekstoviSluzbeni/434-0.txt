21 24.02.2015 Godišnji provedbeni plan statističkih aktivnosti Republike Hrvatske 2015. godine
HRVATSKI SABOR
435
Na temelju članka 31. stavka 2. Zakona o službenoj statistici (»Narodne novine«, br. 103/03., 75/09. i 59/12.) Hrvatski sabor na sjednici 13. veljače 2015. donio je
GODIŠNJI PROVEDBENI PLAN
STATISTIČKIH AKTIVNOSTI REPUBLIKE HRVATSKE 2015. GODINE
UVOD
Na temelju Zakona o službenoj statistici (»Narodne novine«, br. 103/03., 75/09. i 59/12.) Državni zavod za statistiku u suradnji s drugim nositeljima službene statistike izrađuje Nacrt prijedloga godišnjega provedbenog plana statističkih aktivnosti Republike Hrvatske (u daljnjem tekstu: Godišnji provedbeni plan).
Godišnji provedbeni plan donosi se za svaku godinu na koju se odnosi Program statističkih aktivnosti Republike Hrvatske. Program se temelji na potrebama korisnika, ali i zahtjevima Europske unije koji su navedeni u dokumentu Statistical Requirements Compendium.[1]
Kako bi službena statistika Republike Hrvatske bila potpuno usklađena s europskim zahtjevima, u Godišnjemu provedbenom planu 2015. godine primijenjena je ista struktura Compendiuma koja se primjenjivala i pri izradi Programa statističkih aktivnosti Republike Hrvatske 2013. – 2017.
Sva istraživanja Državnog zavoda za statistiku provode se na temelju Zakona o službenoj statistici. U skladu s odredbama navedenog Zakona, Godišnjim provedbenim planom propisuje se provođenje triju vrsta istraživanja: statistička istraživanja na temelju neposrednog prikupljanja podataka (oznaka I), statistička istraživanja čiji se podaci dobivaju iz administrativnih izvora ili metodom promatranja i praćenja (oznaka II) te razvojne aktivnosti, popisi i druga opsežnija statistička istraživanja (oznaka III).
Godišnjim provedbenim planom statističkih aktivnosti Republike Hrvatske 2015. godine planirana je provedba ukupno 283 statistička istraživanja, a od toga 163 na temelju neposrednog prikupljanja podataka, 71 statističko istraživanje na temelju administrativnih izvora ili metodom promatranja i praćenja te 49 razvojnih aktivnosti. Od ukupno 283 statistička istraživanja, Državni zavod za statistiku u 2015. provest će 227 istraživanja.
Na temelju članka 35. Zakona o službenoj statistici, Godišnjim provedbenim planom statističkih aktivnosti Republike Hrvatske određuje se iznos sredstava za provođenje statističkih aktivnosti koja moraju biti osigurana u državnom proračunu Republike Hrvatske. U skladu s Državnim proračunom Republike Hrvatske za 2015. godinu i projekcijama za 2016. i 2017. godinu i Financijskim planom Hrvatskog zavoda za zdravstveno osiguranje za 2015. godinu i projekcijama za 2016. i 2017. godinu, ukupna sredstva potrebna za provedbu Godišnjega provedbenog plana 2015. godine iznose 117.230.661 kuna. Od toga, sredstva potrebna Državnom zavodu za statistiku iznose 102.011.876,00 kuna. U sklopu financijskog plana Državnog zavoda za statistiku planirani su rashodi financirani iz Općih prihoda i primitaka u iznosu od 78.250.000,00 kuna, Vlastitih prihoda u iznosu od 144.700,00 kuna, Ostalih prihoda za posebne namjene u iznosu od 400.000,00 kuna, sredstva Pomoći iz pretpristupnih fondova EU i međunarodnih organizacija u iznosu od 15.786.434,00 kuna te refundacije iz pomoći EU-a u iznosu od 7.430.742,00 kuna. Potrebna sredstva usklađivat će se prema izmjenama i dopunama Državnog proračuna Republike Hrvatske za 2015. godinu.
U svrhu informiranja i uključivanja šire javnosti u postupak izrade Nacrta prijedloga godišnjega provedbenog plana statističkih aktivnosti Republike Hrvatske 2015. godine, Državni zavod za statistiku proveo je internetsku javnu raspravu, odnosno savjetovanje sa zainteresiranom javnošću. Nakon provedenog savjetovanja razmotrene su sve pristigle primjedbe i prijedlozi te je na temelju dostavljenih mišljenja izrađen završni Nacrt prijedloga godišnjega provedbenog plana statističkih aktivnosti Republike Hrvatske 2015. godine.
Pregled najvažnijih statističkih aktivnosti i razvojnih projekata usmjerenih na 