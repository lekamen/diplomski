Ističe da sukladno članku 25.1 Standardne ponude za uslugu izdvojenog pristupa lokalnoj petlji prije slanja zahtjeva za otklanjanjem kvara/smetnje T-Comu operator korisnik mora provjeriti je li kvar/smetnja ulazi u njegovo područje odgovornosti, operator korisnik Standardne ponude mora dokazati da kvar/smetnja nije uzrokovana na dijelu mreže, uređajima i opremi koji su područje njegove odgovornosti. Smatra ako je operatoru korisniku dodijeljena neka obveza koja je u ovom slučaju H1 Telekomu izričito propisana i koja je imperativnog karaktera onda ista ne može biti preduvjet za podnošenje zahtjeva, odnosno ne može se, kako tuženik kaže provjeriti je li možda uzrok kvara u domeni odgovornosti H1 Telekoma. Navodi da mu nije jasno zašto je tuženik zauzeo shvaćanje da nije aktivno surađivao kada je više nego jasno da H1 Telekom, nije a morao je dokazati da kvar/smetnja nije uzrokovana na njegovoj strani te da upravo H1Telekom nije surađivao po pitanju otklona kvarova.
Tužitelj nadalje navodi da tuženik u osporenom rješenju navod da je H1 Telekom dostavio očitovanje u kojem potvrđuje navode tužitelja o prijeboju većeg dijela iznosa naknade. Ističe da mu tuženik nije dao mogućnost da se očituje na taj podnesak iz čega proizlazi da postupak nije proveo u skladu s odredbama Zakona o općem upravnom postupku (»Narodne novine« 47/09., dalje u tekstu ZUP). Tužitelj upućuje i na odredbu članka 98. stavka 3. koji se primjenjuje u postupcima donošenja rješenja tuženog tijela, navodeći kako ista određuje da izreka mora biti kratka i određena. Osporenim rješenjem nisu određeni, po mišljenju tužitelja, ni parametri za izračunavanje iznosa koji bi tužitelj trebao platiti po osporenom rješenju pa smatra da iz tog razloga izreka neodređena i neizvršiva jer se njom ne rješava već generira novi spor.
Navodi da ako sud zauzme stajalište da pogrešna primjena materijalnog prava te formalni i procesno-pravni nedostaci osporenog rješenja nisu sami za sebe dovoljan razlog da sud oglasi osporeno rješenje ništavim ili da ga poništi bez održavanja rasprave, predlaže i zahtjeva održavanje rasprave.
Slijedom izloženog tužitelj predlaže da Sud donese presudu kojom će osporeno rješenje oglasi ništavim, a podredno, ako nađe da se radi o upravnoj stvari, osporeno rješenje poništi.
Tuženik u odgovoru na tužbu u bitnom ističe kako tužitelj pogrešno osporava nadležnost jer prema članku 20. ZEK-a tuženik je obvezan riješiti spor između dvaju ili više operatora elektroničkih komunikacijskih mreža i/ili usluga u svezi s obvezama iz ZEK-a. U predmetnom postupku radi se o sporu u vezi s regulatornim obvezom pristupa i korištenja posebnih dijelova mreže prema članku 61. ZEK-a, a koja obveza je određena tužitelju na tržištima veleprodajnog pristupa mrežnoj infrastrukturi na fiksnoj lokaciji i tržištu pristupa javnoj komunikacijskoj mreži na fiksnoj lokaciji za privatne i poslovne korisnike. Za zakašnjenje realizacije usluga propisana je obveza plaćanja naknada koju tužitelj pogrešno naziva ugovornom kaznom. Tužitelj bespredmetno osporava nadležnost pogrešno navodeći rješenja ovog Suda i Visokog trgovačkog suda koji su neprimjenjivi u predmetnom slučaju.
U odnosu na naknade za kašnjenje u otklanjaju kvarova/smetnji ističe da je u postupku utvrđeno da tužitelj nije aktivno surađivao s H1 Telekom po tom pitanju iz razloga jer tužitelj nije pravovremeno obavijestio H1 Telekom da smetnje nisu u njegovoj nadležnosti. Da je tužitelj na vrijeme bio dužan obavijestiti H1 Telekom o kvaru/smetnji koji nisu u domeni tužitelja proizlazi i prema članku 59.stavka 2. Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine«, broj: 154/11., 149/13).
U odnosu na procesne prigovore tužitelja ističe da nije osnovan navod tužitelja da nije zaprimio očitovanje H1 Telekom niti od tuženika niti od H1 Telekom, a to iz razloga jer je upravo tužitelj pisanim putem obavijestio HAKOM (27. studenoga 2013.) da je u postupku predstečajne nagodbe