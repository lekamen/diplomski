15 06.02.2015 Odluka o potvrđivanju Izmjena Statuta Hrvatskog zavoda za mirovinsko osiguranje
VLADA REPUBLIKE HRVATSKE
287
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014) i članka 144. stavka 1. Zakona o mirovinskom osiguranju (»Narodne novine«, br. 157/2013 i 151/2014), Vlada Republike Hrvatske je na sjednici održanoj 5. veljače 2015. godine donijela
ODLUKU
O POTVRĐIVANJU IZMJENA STATUTA HRVATSKOG ZAVODA ZA MIROVINSKO OSIGURANJE
I.
Potvrđuju se Izmjene Statuta Hrvatskog zavoda za mirovinsko osiguranje, koje je Upravno vijeće Hrvatskog zavoda za mirovinsko osiguranje donijelo na sjednici održanoj 18. prosinca 2014. godine.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/40
Urbroj: 50301-04/12-15-2
Zagreb, 5. veljače 2015.
Predsjednik Zoran Milanović, v. r.
