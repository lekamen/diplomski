 nadležnost Ministarstva vanjskih i europskih poslova.
5.6.2 Zadaće povezane s olakšicama
Kao punopravna država članica Europske unije Republika Hrvatska je obvezna primjenjivati zajedničku viznu politiku Europske unije, ali je ujedno i njezin sukreator, što podrazumijeva:
– daljnje usklađivanje hrvatskoga viznog sustava s viznom pravnom stečevinom te korištenje olakšica u viznom postupku propisanih pravnom stečevinom Europske unije
– sudjelovanje u radu radnih skupina i odbora institucija Europske unije, te
– poduzimanje aktivnosti vezanih uz pripremu Republike Hrvatske za ulazak u Schengenski prostor.
Najvažnije aktivnosti Ministarstva u ovom području odnose se na prilagodbu hrvatskih diplomatskih misija i konzularnih ureda schengenskim standardima kao i kontinuiranu izobrazbu službenika, kako bi ulaskom Republike Hrvatske u Schengensko područje bili osposobljeni u izdavanju schengenskih viza.
5.7 MINISTARSTVO ZDRAVLJA
5.7.1 Opće zadaće
Ministarstvo zdravlja obavlja upravne i druge poslove koji se odnose na: sustav zdravstvene zaštite i zdravstvenog osiguranja; praćenje i unapređivanje zdravstvenog stanja i zdravstvenih potreba stanovništva, zaštitu stanovništva od zaraznih i nezaraznih bolesti, neionizirajućih zračenja; zaštitu od buke; zdravstvenu ispravnost i higijenu hrane u skladu s posebnim propisom o hrani; zdravstvenu ispravnost predmeta opće uporabe; proizvodnju, promet i potrošnju droga, psihotropnih tvari i prekursora; odobrava provođenje kliničkih ispitivanja lijekova i medicinskih proizvoda, donacije lijekova i medicinskih proizvoda zdravstvenim ustanovama; korištenje zdravstvenih potencijala; izgradnju i investiranje u zdravstvu; osnivanje zdravstvenih ustanova i privatne prakse; organiziranje stručnih ispita zdravstvenih djelatnika te njihovo specijalističko usavršavanje; priznavanje naziva primarijusa; dodjelu naziva zdravstvenim ustanovama: referentni centar, klinika, klinička bolnica i klinički bolnički centar; upravni nadzor nad radom Hrvatskog zavoda za zdravstveno osiguranje, Hrvatskoga Crvenog križa i komora; zdravstveno-inspekcijski nadzor nad radom zdravstvenih ustanova i zdravstvenih djelatnika te privatnom praksom: farmaceutsko-inspekcijski nadzor nad proizvodnjom i prometom lijekova i medicinskih proizvoda; nadzor nad provođenjem odobrenih kliničkih ispitivanja lijekova i medicinskih proizvoda; službene kontrole zdravstvene ispravnosti, higijene i kakvoće hrane u skladu s posebnim propisom o hrani; sanitarni nadzor nad proizvodnjom, prometom, uporabom i zbrinjavanjem opasnih kemikalija i drugih tvari štetnih po zdravlje ljudi; sanitarni nadzor nad izvorima neionizirajućih zračenja; sanitarni nadzor nad osobama i djelatnostima, građevinama, prostorijama, postrojenjima i uređajima koji mogu na bilo koji način štetno utjecati na zdravlje ljudi te sanitarni nadzor u međunarodnom prometu na državnoj granici. Sudjeluje u pripremi programa i projekata te provedbi projekata iz programa Europske unije i ostalih oblika međunarodne pomoći. Ministarstvo zdravlja obavlja poslove koji se odnose na sudjelovanje Republike Hrvatske u radu tijela Europske unije u područjima iz njegove nadležnosti. Ministarstvo zdravlja obavlja i druge poslove koji su mu stavljeni u nadležnost posebnim zakonom.
Sukladno svojim zadaćama, ministarstvo nadležno za zdravlje poduzima učinkovite mjere kako bi se spriječilo širenje zaraznih bolesti prilikom obavljanja zračnog prometa. Ministarstvo zdravlja odgovorno je za aktivnu suradnju sa Svjetskom zdravstvenom organizacijom (WHO) i ministarstvima nadležnim za zdravlje drugih zemalja kako bi se osiguralo da se sukladno međunarodnim zdravstvenim propisima (IHR) učinkovito provodi otkrivanje događaja vezanih uz zarazne bolesti ili smrti iznad očekivane razine za određeno vrijeme na svim područjima države.
5.7.2 Zadaće povezane s olakšicama
U zračnim lukama ministarstvo nadležno za zdravlje je odgovorno za sprečavanje, zaštitu, kontrolu i osiguravanje javnozdravstvenog odgovora u pogledu