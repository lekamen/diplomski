 izravnu kontrolu.
(5) Ako ovlašteni mjenjač, u skladu s ugovorom o obavljanju mjenjačkih poslova, obavlja mjenjačke poslove tijekom cijele kalendarske godine, razdoblje između kontrola iz stavka 4. ovog članka ne može biti kraće od tri mjeseca, a ako ih obavlja od tri do šest mjeseci u godini, razdoblje između kontrola ne može biti kraće od jednog mjeseca.
(6) Iznimno od odredbe stavka 5. ovog članka ako ugovorna banka obavlja više od dvije kontrole mjenjačkog mjesta ovlaštenog mjenjača tijekom kalendarske godine, razdoblje između kontrola može biti kraće od tri odnosno jednog mjeseca, s tim da razdoblje između prve i posljednje kontrole mora biti najmanje tri odnosno jedan mjesec.
(7) Ugovorna banka dužna je u razdoblju u kojem je aktivnost ovlaštenog mjenjača najveća, obaviti najmanje jednu kontrolu.
(8) O obavljenoj izravnoj kontroli ugovorna banka sastavlja zapisnik, koji potpisuje njezin kontrolor i odgovorna osoba ovlaštenog mjenjača.
(9) Ako ugovorna banka utvrdi da se ovlašteni mjenjač ne pridržava odredaba ugovora o obavljanju mjenjačkih poslova ili ove Odluke, u zapisniku će to utvrditi i odrediti rok za otklanjanje utvrđenih nepravilnosti, koji ne može biti duži od 15 radnih dana od dana potpisivanja zapisnika. Jedan primjerak takvog zapisnika ugovorna banka dostavlja Ministarstvu financija – Financijskom inspektoratu u roku od pet radnih dana od dana obavljene izravne kontrole.
(10) Ne dovodeći u pitanje obvezu ugovorne banke iz stavka 4. ovog članka, u slučaju iz stavka 9. ovog članka ugovorna će banka u roku od 30 radnih dana od dana isteka roka za otklanjanje nepravilnosti provesti ponovnu izravnu kontrolu.
(11) Ako ugovorna banka pri ponovnoj izravnoj kontroli iz stavka 10. ovog članka utvrdi da nepravilnosti nisu uklonjene, dužna je odmah raskinuti ugovor o obavljanju mjenjačkih poslova te jedan primjerak zapisnika i obavijest o raskidu ugovora o obavljanju mjenjačkih poslova dostaviti Ministarstvu financija – Financijskom inspektoratu u roku od tri radna dana od dana kada je obavljena ponovna izravna kontrola ovlaštenog mjenjača.
(12) Ugovorna banka dužna je voditi evidenciju o sklopljenim, izmijenjenim, dopunjenim i raskinutim ugovorima i predugovorima s ovlaštenim mjenjačima.
(13) Ugovorna banka dužna je Ministarstvu financija – Financijskom inspektoratu dostaviti obavijest o sklopljenim, izmijenjenim, dopunjenim ili raskinutim ugovorima o obavljanju mjenjačkih poslova tijekom prethodnoga kalendarskog mjeseca do 15. dana u tekućem mjesecu.
(14) Obavijest iz stavka 13. ovog članka mora sadržavati tvrtku ugovorne banke, tvrtku ovlaštenog mjenjača, adresu sjedišta ovlaštenog mjenjača, adresu mjenjačkog mjesta / adrese mjenjačkih mjesta ovlaštenog mjenjača, ime i prezime odgovorne osobe ovlaštenog mjenjača i broj telefona ovlaštenog mjenjača.
(15) Ugovorna banka dužna je dostaviti Hrvatskoj narodnoj banci obavijest o ovlaštenom mjenjaču s kojim ima sklopljen ugovor ili predugovor o obavljanju mjenjačkih poslova, a koji nije započeo obavljati mjenjačke poslove u roku od 180 dana od dana izdavanja odobrenja za obavljanje mjenjačkih poslova.
(16) Ugovorna banka dužna je obavijest iz stavka 15. ovog članka dostaviti Hrvatskoj narodnoj banci odmah nakon što sazna da je protekao rok u kojem je ovlašteni mjenjač trebao započeti s obavljanjem mjenjačkih poslova. Obavijest ugovorne banke mora sadržavati informacije i dokaze o obavljenim radnjama na temelju kojih je utvrđeno da ovlašteni mjenjač nije započeo obavljati mjenjačke poslove u roku od 180 dana od dana izdavanja odobrenja.
(17) Obveza ugovorne banke iz stavaka 15. ovog članka postoji i onda ako ne sklopi ugovor na temelju predugovora o obavljanju mjenjačkih poslova ili ako raskine ugovor o obavljanju mjenjačkih poslova tijekom razdoblja ili nakon isteka razdoblja od 180 dana tijekom kojeg ovlašteni mjenjač nije započeo obavljati mjenjačke poslove.
(18) Na osnovi »Izvješća o kupnji odnosno prodaji strane gotovine i otkupu čekova koji glase na stranu valutu«