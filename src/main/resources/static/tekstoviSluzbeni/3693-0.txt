39 28.04.2016 Pravilnik o strukturi i sadržaju godišnjih i polugodišnjih izvještaja i drugih izvještaja UCITS fonda
HRVATSKA AGENCIJA ZA NADZOR FINANCIJSKIH USLUGA
1042
Na temelju članka 198. stavka 3. i članka 199. Zakona o otvorenim investicijskim fondovima s javnom ponudom (»Narodne novine«, broj 16/13 i 143/14) te članka 19. stavka 6. Zakona o računovodstvu (»Narodne novine« broj 78/15 i 134/15), Hrvatska agencija za nadzor financijskih usluga uz prethodnu suglasnost ministra financija (klasa: 401-01/16-01/19, urbroj: 513-06-03-16-4 od 21. travnja 2016.) i Odbora za standarde financijskog izvještavanja (Odluka od 31. ožujka 2016.) u djelu koji se odnosi na propisanu strukturu i sadržaj godišnjih financijskih izvještaja, na sjednici Upravnog vijeća održanoj 21. travnja 2016. godine donosi
PRAVILNIK
O STRUKTURI I SADRŽAJU GODIŠNJIH I POLUGODIŠNJIH IZVJEŠTAJA I DRUGIH IZVJEŠTAJA UCITS FONDA
UVODNE ODREDBE
Članak 1.
Ovaj Pravilnik uređuje vođenje računovodstva, sadržaj, oblik, objavu, način i rokove izrade i dostave godišnjih i polugodišnjih izvještaja kojima društvo za upravljanje izvještava Hrvatsku agenciju za nadzor financijskih usluga (dalje: Agencija) i druge vanjske korisnike o financijskom položaju, uspješnosti poslovanja i novčanim tokovima UCITS fonda kojima upravlja, kao i druge izvještaje koji se sastavljaju za potrebe nadzora.
VOĐENJE POSLOVNIH KNJIGA I PRIPREMA GODIŠNJIH I POLUGODIŠNJIH IZVJEŠTAJA
Članak 2.
(1) Društvo za upravljanje dužno je za UCITS fond voditi poslovne knjige, sastavljati i objavljivati godišnje i polugodišnje izvještaje sukladno Zakonu o otvorenim investicijskim fondovima s javnom ponudom (»Narodne novine«, broj 16/13 i 143/14; dalje: Zakon), propisima koji uređuju računovodstvo i Međunarodnim standardima financijskog izvještavanja.
(2) Društvo za upravljanje dužno je poslovne događaje evidentirati u poslovnim knjigama UCITS fonda koristeći konta najmanje u opsegu koji je jednak kontnom planu propisanom u Prilogu 1 ovog Pravilnika.
SADRŽAJ I OBLIK GODIŠNJIH I POLUGODIŠNJIH IZVJEŠTAJA
Članak 3.
(1) Godišnji i polugodišnji izvještaji UCITS fonda su:
– Izvještaj o financijskom položaju,
– Izvještaj o sveobuhvatnoj dobiti,
– Izvještaj o novčanim tokovima,
– Izvještaj o promjenama u neto imovini UCITS fonda,
– Izvještaj o posebnim pokazateljima UCITS fonda,
– Izvještaj o vrednovanju imovine i obveza UCITS fonda te
– Bilješke uz financijske izvještaje.
(2) Društvo za upravljanje dužno je za UCITS fond kojim upravlja sastaviti godišnje izvještaje za razdoblje poslovne godine i polugodišnje izvještaje za prvih šest mjeseci poslovne godine.
(3) Bilješke uz financijske izvještaje koji su sastavni dio polugodišnjih izvještaja UCITS fonda iz stavka 1. alineje 7. ovoga članka trebaju obuhvaćati samo značajne poslovne događaje i promjene računovodstvenih politika u odnosu na zadnje objavljene godišnje izvještaje UCITS fonda.
(4) Godišnji izvještaji iz stavka 1. ovoga članka moraju biti revidirani od strane neovisnog vanjskog ovlaštenog revizora, a sastavljeni sukladno strukturi i sadržaju koji su definirani na obrascima iz Priloga 2 ovog Pravilnika.
(5) Društvo za upravljanje koje upravlja napajajućim UCITS fondom, dužno je u bilješkama uz polugodišnje i godišnje financijske izvještaje napajajućeg UCITS fonda objaviti i informacije iz članka 303. Zakona.
(6) Revidirani godišnji izvještaji, za slučaj pogrešnog izračuna cijene udjela UCITS fonda i za slučaj povrede ograničenja ulaganja u smislu članka 250. stavka 5. Zakona, moraju sadržavati postupke naknade štete iz članka 99. stavka 5. Zakona.
(7) Društvo za upravljanje prilikom sastavljanja Izvještaja o novčanim tokovima iz stavka 1. alineje 3. ovoga članka za UCITS fond može koristiti ili direktnu ili indirektnu metodu.
(8) Pokazatelj ukupnih troškova, koji se iskazuje u Izvještaju o posebnim pokazateljima UCITS fonda, računa se na način da se zbroj ukupnih troškova iz članka 244. stavka 2. i članka 245. stavka 2. Zakona, osim troškova iz točaka 2., 6. i