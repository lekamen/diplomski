 podataka koji se odnose na podneseni Zahtjev za potporu, a isti su temelj za provjeru uvjeta prihvatljivosti sukladno člancima 42. i 47. ovoga Pravilnika.
(2) Za promjene iz stavka 1. ovoga članka, odabrani LAG je dužan od dana stupanja na snagu Odluka o odobrenju pripreme/provedbe projekta suradnje do podnošenja Zahtjeva za isplatu Agenciji za plaćanja podnijeti Zahtjev za promjenu neposredno nakon njihovoga nastanka. Zahtjev za promjenu odabrani LAG popunjava elektronski u AGRONET-u, a po završetku elektronskog popunjavanju u Agenciju za plaćanja dostavlja ovjerenu i potpisanu potvrdu o podnošenju Zahtjeva za promjenu u papirnatom obliku preporučenom poštom s povratnicom ili neposredno.
(3) Ukoliko je potrebno tražiti dodatna obrazloženja/ispravke Agencija za plaćanja će postupiti sukladno članku 51. ovoga Pravilnika.
(4) Agencija za plaćanja će za zaprimljene Zahtjeve za promjenu provjeriti uvjete prihvatljivosti sukladno člancima 42. i 47. ovoga Pravilnika te donijeti:
a) Odluku o izmjeni Odluke o odobrenju pripreme/provedbe projekta suradnje u slučaju prihvatljivosti promjena,
b) Odluku o odbijanju promjene projekta suradnje u slučaju neprihvatljivosti promjena.
(5) Ukoliko se Zahtjevom za promjenu utvrdi da projekt suradnje više ne ispunjava uvjete prihvatljivosti iz člancima 42. i 47. ovoga Pravilnika, Agencija za plaćanja će donijeti Odluku o poništenju obveze.
Potvrda o odustajanju
Članak 54.
(1) U slučaju da odabrani LAG želi odustati od pripreme/provedbe projekta suradnje dužan je podnijeti Zahtjev za odustajanje putem AGRONET-a na način opisan u Vodiču za korisnike.
(2) Zahtjev za odustajanje odabrani LAG popunjava elektronski u AGRONET-u, a po završetku elektronskog popunjavanja odabrani LAG dužan je u Agenciju za plaćanja dostaviti ovjerenu i potpisanu potvrdu o podnošenju Zahtjeva za odustajanje u papirnatom obliku preporučenom poštom s povratnicom ili neposredno.
(3) Ukoliko odabrani LAG podnese Zahtjev za odustajanje, Agencija za plaćanja će donijeti potvrdu o odustajanju.
Poglavlje D. Podmjera 19.4. Tekući troškovi i animacija
Vrsta javne potpore
Članak 55.
(1) U okviru Podmjere 19.4. javna potpora se dodjeljuje putem tipa operacije 19.4.1. Tekući troškovi i animacija (u daljnjem tekstu: tip operacije 19.4.1.).
(2) Javna potpora se dodjeljuje u obliku bespovratnih financijskih sredstava za provođenje prihvatljivih aktivnosti unutar tipa operacije 19.4.1.
(3) Sredstva javne potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 90 % udjela, Republika Hrvatska s 10 % udjela, a intenzitet javne potpore iznosi 100 % od ukupnih prihvatljivih troškova.
(4) Javna potpora isplaćuje se u ratama.
Prihvatljivi korisnici
Članak 56.
Korisnici su odabrani LAG-ovi.
Prihvatljive aktivnosti
Članak 57.
Prihvatljive aktivnosti unutar tipa operacije 19.4.1. su:
1. tekući troškovi
2. animacija.
Uvjeti prihvatljivosti
Članak 58.
(1) Korisnik mora biti odabran unutar tipa operacije 19.2.1. od strane Agencije za plaćanja.
(2) Aktivnosti moraju biti završene i odnositi se na razdoblje koje obuhvaća Zahtjev za isplatu.
(3) U Zahtjevu za isplatu jasno se moraju razdvojiti tekući troškovi i animacija.
(4) Svi računi moraju biti plaćeni u cijelosti prije podnošenja Zahtjeva za isplatu.
Prihvatljivi i neprihvatljivi troškovi
Članak 59.
(1) Prihvatljivi troškovi za sufinanciranje unutar tipa operacije 19.4.1. su navedeni u Listi prihvatljivih troškova za Podmjeru 19.4. koja će biti sastavni dio Natječaja iz članka 65. stavka 2. ovoga Pravilnika.
(2) Neprihvatljivi troškovi za sufinanciranje unutar tipa operacije 19.4.1 su:
1. porez na dodanu vrijednost (u daljnjem tekstu: PDV) u slučaju da je korisnik porezni obveznik upisan u registar obveznika PDV-a te ima pravo na odbitak PDV-a
2. drugi porezi, naknade, pristojbe i doprinosi osim prihvatljivih naknada i pristojbi kod putovanja i smještaja, javnog bilježnika, biljega, poštarina, doprinosa iz i na plaće zaposlenika, 