 za isplatu nakon propisanog roka, Agencija za plaćanja će donijeti odluku o Odbijanju zahtjeva za isplatu.
(10) Ukoliko se tijekom obrade Zahtjeva za isplatu utvrdi nepravilnost, a koja ne prelazi iznos od 50 % ukupne vrijednosti odobrenih sredstava javne potpore, Agencija za plaćanje će odbiti iznos nepravilnog troška od Zahtjeva za isplatu i izdati Odluku o isplati u kojoj će ukupan iznos biti umanjen za iznos nepravilnog troška.
(11) Dio administrativne kontrole može biti i posjeta ulaganju prije isplate koju će provoditi djelatnici Agencije za plaćanja.
Donošenje odluka
Članak 28.
Nakon provjere Zahtjeva za isplatu/Zahtjeva za isplatu predujma s pripadajućom dokumentacijom, Agencija za plaćanja će korisniku izdati:
a) Odluku o isplati/Odluku o isplati predujma u slučaju ispunjavanja uvjeta i kriterija propisanih ovim Pravilnikom i Natječajem ili
b) Odluku o odbijanju zahtjeva za isplatu/Odluka o odbijanju zahtjeva za isplatu predujma u slučaju:
1. neispunjavanja uvjeta i kriterija propisanih Pravilnikom i Natječajem
2. neprihvatljivosti aktivnosti i/ili svih troškova utvrđenih u Listi prihvatljivih troškova
3. nepravovremeno podnesenih Zahtjeva za isplatu
4. nepravovremeno dostavljenih i/ili nepotpunih odgovora na Zahtjev za dopunu/obrazloženje/ispravak
5. sprječavanja posjeta ulaganju predstavnicima Agencije za plaćanja od strane korisnika
6. utvrđene nepravilnosti kad su informacije dostavljene od strane korisnika ili ponuditelja lažne ili pogrešne, sumnja na prijevaru, a sredstva javne potpore nisu isplaćena korisniku ili
7. da se utvrdi da je aktivnost za koju je podnesen Zahtjev za potporu za financiranje unutar EPFRR-a, financirana drugim sredstvima proračuna EU.
V. POVRAT SREDSTAVA, PRIGOVORI I STUPANJE NA SNAGU
Povrat sredstava
Članak 29.
(1) Agencija za plaćanja će Odlukom o povratu sredstava od korisnika zahtijevati:
a) povrat utvrđenog iznosa ako se utvrdi administrativna pogreška učinjena od strane Agencije za plaćanja
b) povrat ukupno isplaćenih sredstava javne potpore ako utvrđena nepravilnost ujedno predstavlja sumnju na prijevaru
c) povrat isplaćenih sredstava ako se ne dostavi Zahtjev za isplatu preostalih sredstava u slučaju isplate u ratama i
d) povrat isplaćenih sredstava ako je korisnik nezakonito ostvario pravo na isplatu novčanih sredstava.
(2) Korisnik iz stavka 1. ovoga članka dužan je isplaćena novčana sredstva vratiti u roku od 30 dana od primitka Odluke o povratu sredstava ili u slučaju Prigovora 30 dana od zaprimanja Odluke povjerenstva iz članka 30. stavka 2. ovoga Pravilnika.
(3) Ukoliko korisnik nije vratio sredstva određena Odlukom o povratu sredstava, na taj iznos se nakon isteka roka iz stavka 2. ovoga članka obračunava zatezna kamata.
(4) U slučaju nepoštivanja roka za povrat sredstava Agencija za plaćanja će zatražiti zaštitu svojih prava putem nadležnog suda.
Prigovori
Članak 30.
(1) Svi akti koji proizlaze iz ovoga Pravilnika nisu upravni akti.
(2) Korisnik može Povjerenstvu za rješavanje po prigovorima (u daljnjem tekstu: Povjerenstvo) koje imenuje ministar podnijeti prigovor na odluke koje proizlaze iz ovog Pravilnika, i to na:
a) Odluku o dodjeli sredstava iz članka 20. stavka 2. točke 1.
b) Odluku o odbijanju iz članka 20. stavka 2. točke 2.
c) Odluku o dodjeli sredstava iz članka 21. stavka 2. točke 1.
d) Odluku o odbijanju iz članka 21. stavka 2. točke 2.
e) Odluku o isplati/odluku o isplati predujma članka 28. točke a)
f) Odluku o odbijanju zahtjeva za isplatu/na odluku o odbijanju zahtjeva za isplatu predujma iz članka 28. stavak b) ili
g) Odluku o povratu sredstava iz članka 29. stavak 1.
(3) Ostali akti proizašli iz ovoga Pravilnika su konačni i korisnik nema pravo prigovora.
(4) Akte iz stavaka 2. i 3. ovog članka osim Izjave o poništenju obveze i odluke o povratu sredstava korisnici su obvezni preuzeti putem AGRONET-a.
(5) Po objavi akata u AGRONET-u korisnik će biti obaviješten putem elektroničke pošte da u roku pet dana iste mora preuzeti putem linka u AGRONET-u na