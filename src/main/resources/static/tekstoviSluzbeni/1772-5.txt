 nisu postojale nepravilnosti u smislu odredbe članka 130. Zakona o lokalnim izborima odbiti prigovor kao neosnovan.«
5. Predmet je izbornog spora u konkretnom slučaju zakonitost provedbe i utvrđivanja rezultata drugog kruga prijevremenih izbora za gradonačelnika Grada Vrgorca održanih 26. srpnja 2015.
Ustavni sud s tim u vezi podsjeća da za izborne postupke vrijedi načelo po kojemu su ti postupci strogo formalni, pa stoga i pravna zaštita u tim postupcima podliježe strogim formalnim pravilima.
6. Prethodno je rečeno da je ŽIP u osporenom rješenju odgovorio na većinu prigovora koje žalitelj ponavlja i u žalbi Ustavnom sudu. Ustavni sud ocjenjuje da obrazloženje ŽIP-a u osporenom rješenju sadržava dostatne i relevantne razloge zbog kojih su prigovori žalitelja odbijeni kao neosnovani. Stoga razloge za odbijanje tih prigovora u ovom postupku nije potrebno ponovo obrazlagati. Dostatno je uputiti na razloge koji su sadržani u osporenom rješenju ŽIP-a.
To se posebno odnosi na žaliteljev navod o tome da je »masovnim i organiziranim dovođenjem 'fiktivno' prijavljenih birača iz susjednih sela Hercegovine od stranke HDZ-a čiji je kandidat za gradonačelnika Rudolf Grljušić, a koji su evidentirani upisani u popisima birača u Gradu Vrgorcu, povrijeđen članak 132 i 51 Ustava«. Onome što je u svom rješenju utvrdio ŽIP Ustavni sud može samo dodati to da izborni sporovi nisu postupci u kojima bi se mogao i trebao rješavati navodni problem na koji žalitelj upućuje.
7. Kad je riječ o navodu žalitelja o deset (10) dvojbenih nevažećih glasačkih listića, Ustavni sud primjećuje da je ŽIP – s obzirom na nedoumice u vezi s tumačenjem članka 99. stavka 4. ZoLI-ja – dao GIP-u 27. srpnja 2015. nalog (broj 7/15) da u punom sazivu, uz sudjelovanje promatrača, dodatno provjeri nevažeće listiće, što je GIP i učinio. Sjednica GIP-a održana je 27. srpnja 2015. u 15,00 sati.
Ustavni sud dalje primjećuje da je GIP dodatnom provjerom uočio deset (10) dvojbenih nevažećih listića. ŽIP je nakon njihova ispitivanja zaključio kako bi jednakim vrednovanjem tih listića izborni rezultat bio jednak.
7.1. Ustavni sud je sukladno članku 25. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst, u daljnjem tekstu: Ustavni zakon) zatražio dodatno očitovanje ŽIP-a o zaključcima koje je izveo pregledom deset (10) dvojbenih nevažećih glasačkih listića. Zatraženo očitovanje Ustavni sud zaprimio je 3. kolovoza 2015. U tom je očitovanju navedeno:
»... slobodni smo Vas izvijestiti kako nismo posebno navodili (u osporenom rješenju – op. Ustavnog suda) svih 10 'dvojbenih' nevažećih listića i očitovali se koji bi listići ipak bili važeći jer s jedne strane to nije bilo posebno naznačeno u prigovoru i s druge strane to nije moglo utjecati na rezultate izbora, time da smo posebno cijenili kako je odnos biračkih odbora u tumačenju što je važeći odnosno nevažeći listić bio jednak u odnosu na oba kandidata
Dakle ima 10 'dvojbenih' nevažećih listića
1/Na BM 2 su dva takva listića gdje su stavljene kružnice uz kandidata, ali na jednom listiću je kružnica uz kandidata broj 1 (HDZ) a na drugom listiću je uz kandidata broj 2 (podnositelj prigovora) – to bi bili po nama važeći listići,
2/ na BM 5 je jedan listić gdje je zaokružena kružnica uz kandidata broj 2 – to bi bio važeći listić,
3/ na BM 6 je jedan listić gdje je zaokružena kružnica uz oznaku 'važna napomena'– to zaista ne bi bio važeći listić,
4/ na BM 7 je jedan listić gdje je zaokružena stranka HDZ, zatim prekrižena kosom crtom, a zaokružen je kandidat broj 2 – to bi bio nevažeći listić,
5/ na BM 8 je jedan listić na kojem su dva listića i to jedan na kojem je zaokružen kandidat broj 1, a prekrižen kandidat broj 2, – to bi bio važeći listić, te drugi listić na kojem bi bio prekrižen kandidat broj 1/, ali je taj znak prešao i na kandidata broj 2/ – to bi bio nevažeći listić,
6/ na BM 10 je jedan listić na kojem je kandidat broj 1 prekrižen, a zaokružen kandidat broj 2 – to