 odredbama članka 5., članka 6., članka 11. i članka 16. ovoga pravilnika u skladu s nacionalnim planovima razvoja i održavanja željezničke infrastrukture i cesta.
Članak 25.
(1) Redoslijed i prioriteti za usklađivanje iz članka 24. ovoga pravilnika određuju se u Programu rješavanja željezničko-cestovnih prijelaza i pješačkih prijelaza preko pruge.
(2) Kriteriji za određivanje redoslijeda i prioriteta iz stavka 1. ovoga članka su sljedeći:
– propisani uvjeti za izvedbu križanja željezničke pruge i ceste odnosno pješačke staze, u skladu s odredbama ovoga Pravilnika,
– propisani uvjeti za provedbu osiguravanja prometne sigurnosti na željezničko-cestovnom prijelazu odnosno pješačkom prijelazu preko pruge, u skladu s odredbama posebnoga propisa kojim se uređuje način osiguravanja prometa na željezničko-cestovnim prijelazima i pješačkim prijelazima preko pruge,
– razvrstavanje željezničke pruge na kojoj se nalazi prijelaz,
– razvrstavanje ceste na kojoj se nalazi prijelaz,
– blizina cestovnoga raskrižja i način osiguravanja cestovnoga prometa na tom raskrižju,
– postojeće stanje i način osiguravanja prometa na prijelazu,
– projektirana građevinska brzina i dopuštena infrastrukturna brzina na željezničkoj pruzi na području prijelaza,
– stvarna preglednost s ceste odnosno pješačke staze na željezničku prugu,
– intenzitet cestovnoga prometa na željezničko-cestovnom prijelazu odnosno intenzitet pješačkoga prometa na pješačkoj stazi,
– intenzitet željezničkoga prometa na prijelazu,
– broj kolosijeka na prijelazu,
– odvijanje javnoga prijevoza autobusima i/ili prijevoza školske djece autobusima na željezničko-cestovnom prijelazu,
– izvanredni događaji na prijelazu u dosadašnjem razdoblju,
– planovi za promjenu razvrstavanja, nadogradnju i/ili rekonstrukciju željezničke pruge ili ceste,
– drugi specifični lokalni uvjeti.
Članak 26.
Do izvedbe križanja izvan razine ili svođenja na zajedničko mjesto križanja, osiguravanje prometa na postojećim željezničko-cestovnim prijelazima provodi se uređajima za osiguravanje prijelaza ili prometnim znacima i propisanom preglednošću s ceste na željezničku prugu.
Članak 27.
Sve odredbe ovoga Pravilnika koje se odnose na državne i županijske ceste odgovarajuće se primjenjuju i na nerazvrstane ceste u gradovima koje predstavljaju neposredan nastavak državnih i županijskih cesta na području grada, osim u slučaju kada su izgrađene obilazne državne i županijske ceste na području grada.
IX. ZAVRŠNE ODREDBE
Članak 28.
Stupanjem na snagu ovoga Pravilnika prestaje važiti Pravilnik o uvjetima za određivanje križanja željezničke pruge i drugih prometnica i za svođenje i određivanje zajedničkoga mjesta i načina križanja željezničke pruge i ceste (»Narodne novine«, br. 121/09, 123/12).
Članak 29.
Ovaj Pravilnik stupa na snagu osam dana od dana objave u »Narodnim novinama«.
Klasa: 011-01/15-02/95
Urbroj: 530-08-1-15-1
Zagreb, 22. rujna 2015.
Ministar dr. sc. Siniša Hajdaš Dončić, v. r.
