 korištenje nekretnine od strane najmoprimca neće utjecati na eventualno smanjenje vrijednosti nekretnine koja je predmet najma.
(2) Kupoprodajna cijena nekretnine utvrđena prije sklapanja ugovora o najmu, nepromjenjiva je najviše 60 mjeseci od dana sklapanja ugovora o najmu te se istekom navedenog roka ponovno utvrđuje od strane stalnog sudskog vještaka procjenom, koja u svojim elementima sadrži i mogućnost prodaje predmetne nekretnine u odnosu na stanje na tržištu nekretnina.
(3) Ukoliko je utvrđena cijena nekretnine, na način određen stavcima 1. i 2. ovoga članka, niža od troškova izgradnje i financiranja predmetne nekretnine, na predloženu kupoprodajnu cijenu suglasnost daje Upravno vijeće Agencije.
Članak 22.
(1) Kupoprodajna cijena nekretnine, utvrđena na način određen člankom 22. ovoga Pravilnika, umanjit će se za iznos plaćene najamnine, najmoprimcima koji uredno ispunjavaju svoje obveze iz sklopljenog ugovora o najmu, i to na način i u visini kako slijedi:
– ukoliko od zaključenja ugovora o najmu do zaključenja ugovora o kupoprodaji prođe manje od 36 mjeseci (ili 36 mjeseci) kupoprodajna cijena će se umanjiti za cjelokupni iznos plaćene najamnine (100%);
– ukoliko od zaključenja ugovora o najmu do zaključenja ugovora o kupoprodaji prođe više od 36 mjeseci ali ne više od 60 mjeseci, kupoprodajna cijena će se umanjiti za 85% iznosa uplaćene najamnine;
– ukoliko od zaključenja ugovora o najmu do zaključenja ugovora o kupoprodaji prođe više od 60 mjeseci, kupoprodajna cijena neće se umanjivati za iznos uplaćene najamnine.
(2) Ukoliko nakon isteka ugovora o najmu, ugovorne strane sklope novi ugovor o najmu, kupoprodajna cijena neće se umanjivati za uplaćenu najamninu po prethodnom ugovoru o najmu.
Članak 23.
Ugovor o kupoprodaji ne može se sklopiti prije podmirenja svih dospjelih, a neplaćenih, iznosa najamnina te podmirenja svih drugih troškove u svezi s uporabom predmeta najma za cjelokupno razdoblje trajanja najma.
VIII. PRIJELAZNE I ZAVRŠNE ODREDBE
Članak 24.
(1) Administrativne i tehničke poslove pripreme i realizacije najma nekretnina prema uvjetima iz ovoga Pravilnika obavljaju radnici Odjela za gospodarenje i prodaju nekretnina Agencije.
(2) Administrativni i tehnički poslovi obuhvaćaju:
– pripremu i objavu javnog poziva iz članka 3. ovoga Pravilnika,
– izradu sažetka za svaki zaprimljeni predmet s analitičkim prikazom zahtijevane i dostavljene dokumentacije, potvrđen od radnika koji je sastavio isti,
– izradu nacrta zaključka kojom se prihvaća zahtjev,
– izradu ugovora o najmu i svih pripadajućih dokumenata,
– predaju nekretnine u posjed najmoprimcu uz sastavljanje zapisnika o primopredaji,
– provjeru korištenja nekretnine,
– druge poslove potrebne za realizaciju najma.
Članak 25.
(1) Poslove praćenja naplate dospjelih iznosa najamnine, i ispunjenja ostalih obveza Najmoprimca u vezi korištenja nekretnine, odnosno praćenja naplate dospjelih iznosa u slučaju kupoprodaje nekretnine koja je predmet najma, obavljaju radnici Odjela za financije i računovodstvo Agencije.
(2) Poslovi praćenja naplate prvenstveno obuhvaćaju pravovremeno izvješćivanje Odjela za gospodarenje i prodaju nekretnina Agencije o dospjelim, a neplaćenim iznosima najamnine, radi poduzimanja potrebnih radnji usmjerenih osiguranju ispunjenja obveza iz ugovora o najmu ili ugovora o prodaji.
Članak 26.
(1) Agencija ustrojava i upravlja bazom podataka sklopljenih ugovora o najmu, najmoprimaca i ostalih podataka koji nastanu za vrijeme trajanja najma, sklopljenih ugovora o kupoprodaji, kupaca i ostalih podataka koji nastanu za vrijeme otplate nekretnine koja je predmet kupnje, u skladu s ovim Pravilnikom.
(2) Agencija osigurava zaštitu podataka, u skladu s posebnim propisima o zaštiti podataka te osigurava njihovu dostupnost samo na obrazloženi zahtjev podnositelja upita ili prilikom obavljanja svojih javnih ovlasti.
(3) Smatra se da je podnositelj zahtjeva, podnošenjem zahtjeva za najam dao dobrovoljni pristanak na poduzimanje svih radnji u vezi s