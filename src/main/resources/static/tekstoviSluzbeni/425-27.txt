zastupnik s nastanom u Europskoj uniji osigurava i izjavljuje da je tlačna oprema, koja podliježe odredbama iz točke 3, u skladu s tipom opisanim u:
– EU certifikatu o ispitivanju tipa, ili
– EU certifikatu o ispitivanju konstrukcije
te da zadovoljava zahtjeve ovoga Pravilnika.
2. Proizvođač mora poduzeti sve potrebne mjere kako bi osigurao da proizvodni proces osigura da je tlačna oprema u skladu s tipom opisanim u
– EU certifikatu o pregledu tipa, ili
– EU certifikatu o pregledu konstrukcije
te da zadovoljava zahtjeve ovoga Pravilnika.
Proizvođač ili njegov ovlašteni zastupnik s nastanom u Europskoj uniji moraju na svaki proizvod staviti CE sukladnosti i dati pisanu Izjavu o sukladnosti.
3. Tijelo za ocjenjivanje sukladnosti mora provesti sve potrebne preglede i ispitivanja kako bi provjerilo da je tlačna oprema u skladu s odgovarajućim zahtjevima ovoga Pravilnika na način da pregleda i ispita svaki proizvod u skladu s točkom 4.
Proizvođač ili njegov ovlašteni zastupnik s nastanom u Europskoj uniji mora čuvati kopije Izjave o sukladnosti u razdoblju od deset godina nakon proizvodnje posljednjeg komada predmetne tlačne opreme.
4. Ovjera svake jedinice tlačne opreme pregledima i ispitivanjima
4.1. Svaka jedinica tlačne opreme mora se zasebno pregledati te se mora podvrgnuti pregledima i ispitivanjima kako je utvrđeno u odgovarajućim normama iz članka 5. ovoga Pravilnika ili istovrijednim pregledima i ispitivanjima kako bi se utvrdilo da je u skladu s tipom te da zadovoljava zahtjeve ovoga Pravilnika.
Tijelo za ocjenjivanje sukladnosti mora posebno:
– provjeriti da je osoblje koje je zaduženo za nerastavljive spojeve i nerazorna ispitivanja kvalificirano ili odobreno u skladu s točkama 3.1.2. i 3.1.3. Dodatka I ovoga Pravilnika,
– provjeriti da je certifikat koji je izdao proizvođač materijala u skladu s točkom 4.3. Dodatka I ovoga Pravilnika,
– provesti ili dati provesti završnu kontrolu i tlačnu probu iz točke 3.2. Dodatka I ovoga Pravilnika te, prema potrebi, ispitati sigurnosne uređaje.
4.2. Tijelo za ocjenjivanje sukladnosti mora staviti svoj identifikacijski broj na svaki komad tlačne opreme te dati pisani certifikat o sukladnosti za provedeno ispitivanje.
4.3. Proizvođač ili njegov ovlašteni zastupnik s nastanom u Europskoj uniji moraju osigurati da certifikat o sukladnosti kojeg je izdalo tijelo za ocjenjivanje sukladnosti bude raspoloživ na zahtjev.
Modul G (EU pojedinačna ovjera)
1. Ovim se modulom opisuje postupak kojim proizvođač osigurava i izjavljuje da tlačna oprema za koju je izdan certifikat prema točki 4.1. zadovoljava zahtjevima ovoga Pravilnika. Proizvođač mora na tlačnu opremu staviti CE sukladnosti i dati pisanu Izjavu o sukladnosti.
2. Za pojedinačnu ovjeru proizvođač mora uputiti zahtjev tijelu za ocjenjivanje sukladnosti.
Zahtjev mora sadržavati:
– ime i adresu proizvođača i lokaciju tlačne opreme,
– pisanu izjavu kojom se potvrđuje da isti zahtjev nije upućen drugom tijelu za ocjenjivanje sukladnosti,
– tehničku dokumentaciju.
3. Tehnička dokumentacija mora omogućiti ocjenjivanje sukladnosti tlačne opreme sa zahtjevima ovoga Pravilnika te razumijevanje konstrukcije, proizvodnje i načina rada tlačne opreme.
Tehnička dokumentacija mora sadržavati sljedeće:
– opis općih karakteristika tlačne opreme,
– sklopni crtež, radioničke crteže i sheme sastavnih dijelova, podsklopova, načina spajanja, itd.
– opise i objašnjenja potrebna za razumijevanje navedenih crteža i shema te način rada tlačne opreme,
– popis norma iz članka 5. ovoga Pravilnika koje se primjenjuju u cijelosti ili samo djelomično te opis primijenjenih rješenja kojima se zadovoljavaju bitni zahtjevi ovoga Pravilnika kada norme iz članka 5. nisu primijenjene,
– rezultate proračuna konstrukcije, izvršenih provjera, itd.
– izvještaje o ispitivanjima,
– odgovarajuće pojedinosti vezane za odobrenje procesa proizvodnje i ispitnih procedura te kvalifikacija i odobrenja za pojedino osoblje u skladu s točkama 3.1.2. i 3.1.3. Dodatka I ovoga Pravilnika.
4.