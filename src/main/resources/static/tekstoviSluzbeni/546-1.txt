 agencijama Ujedinjenih naroda, te drugim međunarodnim organizacijama radi razmjene iskustva; obavlja stručne poslove u vezi s brodogradnjom; prati stanje u brodograđevnoj djelatnosti; predlaže mjere za poboljšanje stanja i konkurentske sposobnosti brodogradilišta; predlaže sustavna rješenja u vezi s financiranjem proizvodnje i plasmana brodova; prati utjecaj makroekonomske politike na gospodarski položaj brodogradnje; prati stanje na svjetskom tržištu brodova i predlaže mjere u slučaju poremećaja; nadzire i usmjerava proces restrukturiranja i privatizacije brodogradilišta; sudjeluje s drugim nadležnim tijelima državne uprave u koordinaciji strategije upravljanja državnom imovinom, uključujući i sudjelovanje u koordinaciji restrukturiranja i sanacije pravnih osoba, izradi analiza u postupcima restrukturiranja trgovačkih društava u vlasništvu Republike Hrvatske te upravljanja vlasničkim udjelima u trgovačkim društvima u vlasništvu Republike Hrvatske; u suradnji s drugim tijelima državne uprave sudjeluje u koordinaciji politike privatizacije trgovačkih društava u vlasništvu Republike Hrvatske. Uprava prati propise nacionalnog zakonodavstva, regulative Europske unije i međunarodnih organizacija te obavlja i druge poslove u okviru svoga djelokruga. Uprava pruža potporu i sudjeluje u svim aktivnostima u procesima internacionalizacije hrvatskoga gospodarstva. Uprava sudjeluje u radu svih tijela državne uprave u vezi s promicanjem ulaganja, te nastupa hrvatskih tvrtki na međunarodnim tržištima. Uprava obavlja upravne i stručne poslove koji se odnose na izradu strategije poticanja investicija kao i njihovu provedbu, te otklanjanje prepreka investicijama. Predlaže provođenje mjera gospodarske politike, s ciljem povećanja domaćih i stranih investicija i razvoja povoljnog investicijskog okruženja, sa svrhom ravnomjernog regionalnog razvoja, pruža podršku investitorima prilikom realizacije investicijskih projekata, provodi promidžbene aktivnosti za investiranje u hrvatsko gospodarstvo i sigurnost tih investicija. Sudjeluje u poslovima vezanim za međunarodne projekte, obavlja analitičko-statističke poslove prikupljajući i razmjenjujući gospodarske podatke, predlaže i prati propise koji uređuju pitanja investicija, procjenjuje i odobrava korištenje poticajnih mjera, identificira i predlaže načine rješavanja problema nastalih u realizaciji konkretnih projekata, izrađuje prijedloge propisa i prati njihovu primjenu, obavlja administrativne poslove za Povjerenstvo za procjenu i utvrđivanje prijedloga strateških projekata i vodi listu strateških investicijskih projekata. Uprava daje podršku jačanju konkurentnosti hrvatskog gospodarstva kroz pripremu programa i strateških projekata, razvoja centara kompetencija i poticanja istraživanja, razvoja i inovacija te energetske učinkovitosti i obnovljivih izvora energije poslovnog sektora financiranih iz Europskih strukturnih i investicijskih fondova i drugih izvora financiranja. Uprava predlaže i unaprjeđuje dijelove Partnerskog sporazuma i Operativnih programa »Regionalna konkurentnost« 2007.-2013. i »Konkurentnost i kohezija« 2014.-2020. koji se odnose na jačanje konkurentnosti hrvatskog gospodarstva; utvrđuje mjere za provedbu prioriteta operativnih programa; razvija programske dodatke; izrađuje kriterije za odabir projekata i sudjeluje u odabiru projekata, u skladu s člankom 125. stavkom 3. točkama (a) i (b) Uredbe (EU) br. 1303/2013. Prati provedbu prioriteta i mjera odgovarajućeg operativnog programa i o tome izvještava Upravljačko tijelo. Uprava sudjeluje u pripremi pregovaračkih stajališta u okviru sudjelovanja Republike Hrvatske u makro-regionalnim strategijama Europske unije. Uprava priprema strateške projekte, koji pridonose ostvarivanju ciljeva i prioriteta operativnog/ih programa. Uprava u suradnji sa Posredničkim tijelom razine 2 sudjeluje u pripremi dokumentacije poziva na dostavu projektnih prijedloga i uputa za prijavitelje, priprema nacrt kriterija za odabir projekata u okviru