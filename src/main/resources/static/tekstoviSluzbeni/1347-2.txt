 poslovi: podrške upravljanju poslovanjem i poslovnom planiranju, odnosa s javnošću, informiranja, izvješćivanja i promidžbe.
Odredbom članka 2. Izmjena Statuta Središnjeg registra osiguranika (»Narodne novine«, br. 60/2015) stupile na snagu 31. svibnja 2015. godine, članak 10. je izmijenjen.
Članak 11.
U Samostalnoj službi za razvoj i strategiju obavljaju se sljedeći poslovi: podrške strategijskom planiranju, upravljanja sustavom kvalitete, nadzora i koordiniranja razinom usluga, kontinuitetom poslovanja, rizicima, utjecajima na poslovanje i definiranja mjera unaprjeđenja uspješnosti u odnosu na zahtjeve poslovanja.
Odredbom članka 3. Izmjena Statuta Središnjeg registra osiguranika (»Narodne novine«, br. 60/2015) stupile na snagu 31. svibnja 2015. godine, članak 11. je izmijenjen.
Članak 12.
U Sektoru obveznika obavljaju se sljedeći poslovi: prikupljanja, prihvata i obrade podataka o svim primicima te doprinosima za mirovinska osiguranja, vođenja privremenog računa, povezivanja i rasporeda doprinosa po osiguranicima, obračuna i prijenosa sredstava doprinosa za mirovinsko osiguranje temeljem individualne kapitalizirane štednje u obvezne mirovinske fondove i obvezna mirovinska društva.
Odredbom članka 4. Izmjena Statuta Središnjeg registra osiguranika (»Narodne novine«, br. 60/2015) stupile na snagu 31. svibnja 2015. godine, članak 12. je izmijenjen.
Članak 13.
U Sektoru osiguranika i registra obavljaju se sljedeći poslovi: prijave i rasporeda u obvezni mirovinski fond i kategoriju obveznog mirovinskog fonda, vođenja jedinstvenog računovodstva osobnih računa članova obveznih mirovinskih fondova, izbora mirovinskog osiguravajućeg društva, vođenja i održavanja registra, prihvata, dostave, razmjene podataka, objave i izvješćivanja sukladno posebnom propisu, uspostave i održavanja pristupne točke za elektroničku razmjenu podataka u sustavu socijalne sigurnosti i informatičko tehničke podrške .
Odredbom članka 5. Izmjena Statuta Središnjeg registra osiguranika (»Narodne novine«, br. 60/2015) stupile na snagu 31. svibnja 2015. godine, članak 13. je izmijenjen.
Članak 14.
Brisan članak 14.
Odredbom članka 6. Izmjena Statuta Središnjeg registra osiguranika (»Narodne novine«, br. 60/2015) stupile na snagu 31. svibnja 2015. godine, članak 14. je brisan.
Članak 15.
U Sektoru administrativne podrške obavljaju se sljedeći poslovi: računovodstveno – financijski, nabave i planiranja, financijskog upravljanja i kontrole, pravne podrške, kadrovski poslovi i uredskog poslovanja.
Odredbom članka 7. Izmjena Statuta Središnjeg registra osiguranika (»Narodne novine«, br. 60/2015) stupile na snagu 31. svibnja 2015. godine, članak 15. je izmijenjen.
Članak 16.
Općim aktom REGOS-a o unutarnjem ustrojstvu i sistematizaciji radnih mjesta pobliže će se, u skladu s ovim Statutom, utvrditi djelatnost ustrojstvenih jedinica, nazivi unutarnjih ustrojstvenih jedinica, odgovornost u vezi s njihovim upravljanjem i radom, radna mjesta, okvirni broj potrebnih radnika, posebni uvjeti za obavljanje poslova, kao i druga pitanja značajna za obavljanje poslova u REGOS-u.
V. TIJELA REGOS-a
Članak 17.
Tijela REGOS-a su Upravno vijeće i ravnatelj, koji za svoj rad odgovaraju Vladi Republike Hrvatske.
Upravno vijeće REGOS-a
Članak 18.
REGOS-om upravlja Upravno vijeće.
Sastav i mandat Upravnog vijeća REGOS-a utvrđen je Zakonom.
Članak 19.
Upravno vijeće REGOS-a obavlja sljedeće poslove:
– donosi Statut REGOS-a, uz prethodnu suglasnost Vlade Republike Hrvatske,
– donosi Poslovnik o radu Upravnog vijeća REGOS-a,
– donosi i druge opće akte REGOS-a,
– donosi godišnji program rada REGOS-a te nadzire njegovo izvršavanje,
– donosi financijski plan i godišnji financijski izvještaj REGOS-a;
– donosi godišnji izvještaj o radu REGOS-a te ga podnosi Vladi Republike Hrvatske i Hrvatskoj agenciji za nadzor financijskih usluga,
– odlučuje o davanju prethodne suglasnosti ravnatelju o stjecanju, opterećenju ili otuđenju nekretnina ili druge imovine, odnosno sklapanju drugog pravnog posla