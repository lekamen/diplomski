 moždane smrti, utvrđene na stručno prihvaćeni način, liječnik je obvezan u okviru pozitivnih propisa održavati život organa, dijelova tijela ili tkiva koji se mogu iskoristiti u svrhu liječenja drugih pacijenata. O namjeri da s mrtvog tijela presadi dijelove tijela, organe ili tkiva, liječnik će obavijestiti najbližu obitelj, odnosno skrbnika. Nije etično uzimanje dijelova tijela s umrle osobe radi presađivanja protivno volji obitelji ili ako se umrli za života tomu u pisanom obliku protivio.
2. Liječnik koji sudjeluje ili bi mogao sudjelovati u postupku presađivanja ne smije sudjelovati u donošenju odluke o moždanoj smrti darovatelja, zbog mogućeg sukoba interesa.
3. Ako liječnik sudjeluje u presađivanju tkiva ili organa sa živog darovatelja, obvezan ga je savjesno upoznati s naravi zahvata i njegovim mogućim posljedicama.
4. Trgovina organima u suprotnosti je s ovim kodeksom.«
Članak 6.
U članku 6. točka 4. mijenja se tako da glasi:
»4. Koristi, rizici, poteškoće i učinkovitost novog postupka trebaju biti uspoređeni s najboljim postojećim profilaktičkim, dijagnostičkim i terapijskim postupcima. To ne isključuje uporabu placeba, ako njegova primjena ne ugrožava dobrobit ispitanika. Korištenje placeba dopušteno je ako plan istraživanja to nedvojbeno nalaže.«
U članku 6. točki 6. riječ »smislom« zamjenjuje se s riječi »svrhom«, a ispred riječi »pisani pristanak« dodaje se riječ« informirani«.
U članku 6. točki 7 . ispred riječi »pisani pristanak« dodaje se riječ »informirani«.
Iza zadnje rečenice u točki 7. dodaje se nova rečenica koja glasi: »Odustajanje od sudjelovanja u istraživanju neće utjecati na njegovu daljnju zdravstvenu skrb.«
U članku 6. točki 8. riječi »ne terapijskom istraživanju« zamjenjuju se riječnima »istraživanju druge vrste«.
U članku 6. točki 9. iza riječi »neovisni« dodaju se riječi »i osposobljeni«.
U članku 6. točka 10. mijenja tako da glasi:
»10. O postignutim rezultatima liječnik – istraživač izvijestit će, prema pravilima znanstvenog izvješćivanja, najprije znanstvene i stručne krugove na stručnim medicinskim skupovima i u medicinskim časopisima, a širu javnost tek nakon što je o njima utvrđeno stručno mišljenje.«
Članak 7.
U članku 7. točki 1. riječ »genetskog« zamjenjuje se s riječi »genskog«.
U članku 7. točki 4. riječ »genetskog« zamjenjuje se s riječi »genskog«, a riječ »poštivanju« s riječi »poštovanju«.
Članak 8.
U članku 8. točki 1. druga rečenica mijenja se tako da glasi:
»Prisilno liječenje i hranjenje dopušteno je samo u slučajevima kada bolesnik nije sposoban o tome svjesno odlučivati.«
U članku 8. točki 2. riječi »u nasilju« zamjenjuju se riječima »u bilo kojoj vrsti nasilja«.
Članak 9.
U članku 9. točki 5. iza riječi »pacijenta« briše se točka, dodaje zarez i riječi »o čemu je dužan obavijestiti tog drugog liječnika.«
U članku 9. točke 6., 7. i 8. mijenjaju se na način da glase:
»6. Obveza je liječnika koji upućuje pacijenta drugom liječniku obavijestiti tog drugog liječnika o pojedinostima koje bi mogle na bilo koji način štetiti, odnosno ugroziti zdravlje ili život liječnika te dostaviti svu raspoloživu zdravstvenu dokumentaciju.
7. Suradnike ili drugo osoblje liječnik će upućivati na učinjene propuste na način koji neće povrijediti njihovo ljudsko i profesionalno dostojanstvo, a nikad u javnosti pred bolesnikom ili njegovim bližnjima, osim u slučaju neposredne izloženosti riziku s mogućim trajnim posljedicama po zdravlje i život. Razlike u stručnim mišljenjima i praksi izrazit će na odgovoran, argumentiran i prikladan način.
8. U slučaju da liječnik sazna za neetičan, nemoralan ili medicinski neodgovarajući postupak kolege, o tome je obvezan upozoriti kolegu, njemu nadređenu osobu, Hrvatsku liječničku komoru i Hrvatski liječnički zbor.
Liječnik se ne smije baviti prijavama koje imaju za cilj nekoga povrijediti ili poniziti, a ne zaštititi struku.«
U članku 9. iza točke 9. dodaje se nova točka 10. koja glasi:
»10. Isključivi kriteriji vrednovanja i napredovanja u liječničkoj struci