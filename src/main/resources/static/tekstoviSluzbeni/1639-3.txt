 zabranjena je od 1. rujna do 15. svibnja.
(4) Pravo na korištenje lovišta za ribolov vršama stječe se postavljanjem vrša na lovištu.
Stajaći kogol – trata za lov jegulje (konstrukcijsko-tehničke osobine, način upotrebe, namjena i prostorno vremenska ograničenja)
Članak 14.
(1) Stajaći kogol – trata za lov jegulje (u tekstu koji slijedi: kogol – trata) je klopka koja je namijenjena za lov jegulje i koja se sastoji od krila i vreće koji su izrađeni od mrežnog tega, a koristi se tako da se krila i vreća postavljaju na motke zabijene u dno kojima se pregrađuju kanali i drugi slični dijelovi akvatorija (u tekstu koji slijedi: penjali).
(2) Veličina oka mrežnog tega ni u jednom dijelu kogola – trate ne smije biti manja od 24 milimetara, mjereno od sredine jednog čvora do sredine drugog čvora duljinom ispružene stranice oka mrežnom tega u mokrom stanju.
(3) Pravo na postavljanje kogola – trate na penjalu utvrđuje se ždrijebom i provodi se za ribolovnu sezonu, koja traje od 1. rujna od 1. ožujka.
(4) Ždrijeb iz stavka 3. ovoga članka provodi nadležna Ispostava ministarstva, najkasnije do 1. kolovoza.
(5) Ribolov kogolom – tratom dozvoljen je samo u dijelu ribolovne zone G, i to na sljedećim lovištima (u tekstu koji slijedi: penjala):
1. Mala Neretva – Jarčerog;
2. Mala Neretva – Tlaka;
3. Mala Neretva – Pržinovac;
4. Rječica Desanka;
5. Vanjsko penjalo Put Kabla;
6. Crepina;
7. Crna rijeka I, II, III i IV;
8. Rijeka Mislina I, II, III i IV;
9. Jezeranka Matica;
10. Rijeka Mislina, PIK-ov kanal;
11. Rijeka kod Trna;
12. Desanka, rijeka od granice općine Metković do Crne rijeke;
13. Crna rijeka, od mosta Rastoka do »Grla« u Vlaškoj;
14. Gradina rijeka, od Neretve prema Vrnjačkoj glavici s jarugom Medakuša niz ušće do novog kanala i
15. Široka, od vrha Malog Gumanca pa do mora.
(6) Po jednom penjalu smije se postaviti samo jedna kogol – trata, koja smije imati do najviše tri vreće.
(7) Ribolov kogolom – tratom zabranjen je od 1. ožujka do 31. kolovoza.
Stajaći jednokrilni kogol za ulov gavuna (konstrukcijsko tehničke osobine, način upotrebe, namjena i prostorno vremenska ograničenja)
Članak 15.
(1) Stajaći jednokrilni kogol (u tekstu koji slijedi: kogol – gavunet) je klopka koja se sastoji se od jednog krila i vreće koji su izrađeni od jednostrukog mrežnog tega i namijenjen je za ulov olige (Atherina boyeri) i gavuna (Atherina hepsetus), a koristi se na način da se krilo i vreća postavljaju na motke zabijene u dno ili stavljanjem utega kojima se pregrađuju kanali i drugi slični dijelovi akvatorija.
(2) Veličina oka mrežnog tega vreće kogola – gavuneta ni u jednom dijelu ne smije biti manja od 5 milimetara ni veća od 12 milimetara.
(3) Ribolov kogolom – gavunetom zabranjen je od 1. svibnja do 31. listopada.
(4) U ribolovu kogolom – gavunetom zabranjeno je koristiti umjetnu rasvjetu.
(5) U ribolovu je dopušteno korištenje najviše jednog kogola – gavuneta po povlastici.
Ribolov udičarskim alatima
Članak 16.
(1) Prema svojoj konstrukciji i namjeni, udičarski ribolovni alati koji se smiju upotrebljavati u ribolovnom moru Republike Hrvatske dijele se na parangale i povraze.
(2) Parangali mogu biti stajaći i plutajući.
(3) Povrazi su:
– odmeti,
– kančenice,
– povlačni povrazi – panule,
– povrazi s kukom za lov glavonožaca,
– plivajući povrazi (tunje samice).
Konstrukcijsko-tehničke osobine udičarskih alata
Članak 17.
(1) Parangali se sastoje od osnovnog dijela – duge uzice koja se zove osnova ili maestra na koju su u određenim razmacima privezane kraće uzice koje se zovu pioke ili pramenovi, a na njima su privezane udice. Sastavni dijelovi parangala su i užad koja se jednim krajem privezuju za osnovu parangala, a drugim krajem na plutajuću oznaku koja označava položaj parangala u moru (kalume). Parangal mora imati najmanje dvije kalume koje se vezuju za krajeve osnove parangala, a može ih imati i više raspoređenih po osnovi parangala.
(2) Stajaći parangali moraju biti usidreni na oba kraja osnove.
(3) Plutajući parangali nisu usidreni i