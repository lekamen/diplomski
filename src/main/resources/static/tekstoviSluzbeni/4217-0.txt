62 08.07.2016 Odluka o prihvaćanju Drugog nacionalnog plana za provedbu Stockholmske konvencije o postojanim organskim onečišćujućim tvarima u Republici Hrvatskoj
VLADA REPUBLIKE HRVATSKE
1566
Na temelju članaka 5. i 7. Stockholmske konvencije o postojanim organskim onečišćujućim tvarima (»Narodne novine – Međunarodni ugovori«, br. 11/06 i 8/15) i članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 8. lipnja 2016. godine donijela
ODLUKU
O PRIHVAĆANJU DRUGOG NACIONALNOG PLANA ZA PROVEDBU STOCKHOLMSKE KONVENCIJE O POSTOJANIM ORGANSKIM ONEČIŠĆUJUĆIM TVARIMA U REPUBLICI HRVATSKOJ
I.
Prihvaća se Drugi nacionalni plan za provedbu Stockholmske konvencije o postojanim organskim onečišćujućim tvarima u Republici Hrvatskoj (u daljnjem tekstu: Plan).
Plan iz stavka 1. ove točke sastavni je dio ove Odluke.
II.
Zadužuje se Ministarstvo zaštite okoliša i prirode da u suradnji s Ministarstvom poljoprivrede, Ministarstvom zdravlja, Ministarstvom gospodarstva, Ministarstvom financija – Carinskom upravom, Ministarstvom znanosti, obrazovanja i sporta, Ministarstvom rada i mirovinskoga sustava i Ministarstvom obrane osnuje radnu skupinu za praćenje ispunjavanja obveza iz Plana i izvješćivanje Vlade Republike Hrvatske o provedbi Plana.
Ministarstvo zaštite okoliša i prirode dostavljat će Vladi Republike Hrvatske dvogodišnje izvješće o ispunjavanju obveza iz Plana.
III.
Zadužuje se Ministarstvo zaštite okoliša i prirode za dostavu Plana Tajništvu Stockholmske konvencije o postojanim organskim onečišćujućim tvarima.
IV.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/142
Urbroj: 50301-05/25-16-2
Zagreb, 8. lipnja 2016.
Predsjednik Tihomir Orešković, v. r.
DRUGI NACIONALNI PLAN ZA PROVEDBU STOCKHOLMSKE KONVENCIJE O POSTOJANIM ORGANSKIM ONEČIŠĆUJUĆIM TVARIMA U REPUBLICI HRVATSKOJ

