105 16.11.2016 Rješenje Zavoda za unapređivanje zaštite na radu klasa: UP/I-115-01/16-01/27, urbroj: 425-02/2-16-4 od 8. studenoga 2016.
ZAVOD ZA UNAPREĐIVANJE ZAŠTITE NA RADU
2255
Na zahtjev PETROKEMIJE d.d. iz Kutine, Aleja Vukovar 4, OIB: 24503685008, a na temelju članka 83. stavka 4. točka 9. Zakona o zaštiti na radu (»Narodne novine«, broj 71/14, 118/14 i 154/14), Zavod za unapređivanje zaštite na radu donosi
RJEŠENJE
I.
PETROKEMIJA d.d. iz Kutine, Aleja Vukovar 4, OIB: 24503685008, ispunjava uvjete za obavljanje poslova zaštite na radu, te se ovlašćuje da u okviru svoje djelatnosti može obavljati sljedeće poslove za svoje potrebe:
1. ispitivanja radne opreme
2. ispitivanja u radnom okolišu
a) ispitivanja fizikalnih čimbenika
b) ispitivanja kemijskih čimbenika.
O obavljenim ispitivanjima, navedena pravna osoba je obvezna izdavati i čuvati isprave te voditi evidenciju.
II.
Poslove iz točke I. ovog Rješenja navedena pravna osoba može obavljati dok ispunjava uvjete propisane Pravilnikom o ovlaštenjima za poslove zaštite na radu (»Narodne novine«, broj 112/14 i 84/15), a o svim promjenama koje se odnose na ispunjavanje propisanih uvjeta, pravna osoba je dužna obavijestiti ovaj Zavod odmah po nastanku promjene.
III.
Ovo Rješenje objavit će se u »Narodnim novinama«.
Klasa: UP/I-115-01/16-01/27
Urbroj: 425-02/2-16-4
Zagreb, 8. studenoga 2016.
Ravnatelj Vitomir Begović, v. r.
