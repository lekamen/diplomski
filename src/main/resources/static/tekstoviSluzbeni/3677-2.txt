je tražene podatke sudu podneskom od 10. studenoga 2010.
Tužiteljica je dostavila sudu podnesak od 11. veljače 2011., kojim se očitovala na navode Doma zdravlja.
Tužiteljica je zatražila od suda podnescima od 25. svibnja 2011. i 14. prosinca 2011. da od Doma zdravlja Zadarske županije zatraži dodatnu dostavu podataka radi specifikacije tužbenog zahtjeva.
Na ročištu održanom 10. veljače 2012. sud je donio rješenje kojim zbog izmjene raspravnog suca rasprava počinje iznova te na kojem je pozvana tužiteljica da u roku od 3 dana postavi konačni tužbeni zahtjev.
Na ročištu održanom 21. veljače 2012. tužiteljica je predala podnesak kojim je konačno precizirala tužbeni zahtjev te je sud donio rješenje o zaključenju glavne rasprave.
Na ročištu 7. ožujka 2012. prvostupanjski sud donio je i objavio presudu kojom je odbijen tužbeni zahtjev tužiteljice.
Tužiteljica je 28. svibnja 2012. podnijela žalbu na presudu prvostupanjskog suda.
Podnositelj je podneskom od 18. lipnja 2012. dostavio sudu odgovor na žalbu.
Županijski sud u Zagrebu (u daljnjem tekstu: drugostupanjski sud) donio je 16. listopada 2012. presudu broj: 24 Gžr-1397/12-2 kojom je odbijena žalba tužiteljice i potvrđena presuda prvostupanjskog suda.
Protiv drugostupanjske presude tužiteljica je 4. siječnja 2013. izjavila reviziju te je spis 27. veljače 2013. otpremljen Vrhovnom sudu Republike Hrvatske na daljnje postupanje.
PRAVO VAŽNO ZA USTAVNOSUDSKI POSTUPAK
3. Članak 29. stavak 1. Ustava glasi:
»Članak 29.
Svatko ima pravo da zakonom ustanovljeni neovisni i nepristrani sud pravično i u razumnom roku odluči o njegovim pravima i obvezama, ili o sumnji ili optužbi zbog kažnjivog djela.
(...)«
Ustavna tužba je osnovana.
4. Svoju odluku Ustavni sud obrazlaže sljedećim utvrđenjima:
4.1. DULJINA SUDSKOG POSTUPKA
Sudski postupak pokrenut je 27. rujna 1999. podnošenjem tužbe prvostupanjskom sudu, dok je postupak u odnosu na podnositelja, u smislu članka 194. Zakona o parničnom postupku (»Narodne novine« 53/91., 91/92., 112/99., 88/01., 117/03., 88/05., 2/07., 84/08., 96/08., 123/08. i 57/11.) započeo 9. svibnja 2000., kada je podnositelj dostavio sudu odgovor na tužbu.
Pred prvostupanjskim sudom parnični postupak je vođen do 7. ožujka 2012. kada je donesena presuda kojom je odbijen tužbeni zahtjev tužiteljice.
Postupak se u povodu žalbe tužiteljice protiv presude prvostupanjskog suda od 7. ožujka 2012. vodio pred drugostupanjskim sudom do 16. listopada 2012., kada je donesena presuda kojom se odbija žalba tužiteljice i potvrđuje presuda prvostupanjskog suda.
U povodu revizije tužiteljice Vrhovni sud do danas nije donio odluku.
Dakle, do dana donošenja odluke Ustavnog suda, navedeni parnični postupak i dalje je u tijeku (povodom revizije tužiteljice spis se nalazi od 27. veljače 2013. na Vrhovnom sudu Republike Hrvatske i vodi se pod brojem Revr-224/13).
Slijedom navedenog, Ustavni sud utvrđuje da je u konkretnom slučaju parnični postupak do dana odluke Ustavnog suda trajao ukupno petnaest (15) godina, deset (10) mjeseci i 21 dan.
4.2. POSTUPANJE NADLEŽNOG SUDA
U pravno relevantnom razdoblju, predmet se najprije vodio pred prvostupanjskim sudom, koji je od radnji relevantnih za odlučivanje o pravima i obvezama podnositelja, proveo više ročišta za glavnu raspravu (jedno od ročišta održao je 17. ožujka 2003., dok je sljedeće održano 10. travnja 2006.), na kojima je, među ostalim, proveo dokaze saslušanjem tužiteljice i predloženih vještaka te je odlučio o tužbenom zahtjevu.
U povodu žalbe izjavljene protiv prvostupanjske odluke, predmet je upućen drugostupanjskom sudu (Županijskom sudu u Zagrebu) na odlučivanje.
Do donošenja odluke Ustavnog suda postupak je još uvijek u tijeku (s obzirom da povodom revizije tužiteljice podnesene protiv presude drugostupanjskog suda od 16. listopada 2012. nije donesena odluka te se spis nalazi na Vrhovnom sudu Republike Hrvatske).
4.3. PONAŠANJE PODNOSITELJA USTAVNE TUŽBE (TUŽENIKA U PARNIČNOM POSTUPKU)
Podnositelj ustavne tužbe, kao tuženik u parničnom 