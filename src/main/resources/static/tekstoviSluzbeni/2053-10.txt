 međunarodnog širenja bolesti, na načine koji su razmjerni javnozdravstvenim rizicima i ograničeni na javnozdravstvene rizike te kojima se izbjegava nepotrebno ometanje međunarodnog prometa i trgovine.
Posebne odgovornosti u području pojednostavljenja uključuju, između ostalog:
– izvješćivanje o svim bitnim i dostupnim informacijama vezanim uz zdravlje ljudi
– provedbu mjera za sprječavanje i suzbijanje širenja zaraznih bolesti na način da se brzo i učinkovito odgovara na sve javnozdravstvene rizike
– osiguravanje provođenja dezinfekcije i dezinfekcije zrakoplova u skladu s preporukama WHO-a i sukladno nacionalnim propisima koji su usklađeni s IHR
– osiguravanje odgovarajućih prostora za cijepljenje, karantenu (ako je potrebno) i izdavanje potrebnih certifikata u suradnji s operatorima zračnih luka i operatorima zrakoplova
– obavljanje nadzora nad osiguranjem pripreme, skladištenja, transporta i usluga podjele hrane i pitke vode, namijenjenih za konzumaciju u zračnoj luci ili u zrakoplovima kao i eventualnih predmeta opće uporabe koji trebaju zadovoljavati standarde postavljene od strane WHO, EU i nacionalnog zakonodavstva, a u suradnji s operatorima zračnih luka i operatorima zrakoplova
– dostavljanje obavijesti koje su u skladu sa zahtjevima IHR, a vezane za bilo kakve zdravstvene opasnosti od međunarodnog značaja
– osiguravanje pristupačnosti odgovarajuće zdravstvene usluge, uključujući i dijagnostičke procese kako bi se omogućila procjena zdravstvenog statusa i njega bolesnih putnika, ali i djelatnika zračnih luka, pa i djelatnika operatera
– uspostavljanje standardnih operativnih postupaka (SOP) i održavanje planova hitnih intervencija u suradnji s ostalim nadležnim institucijama, kako bi se osigurao brzi odgovor na javnozdravstvene probleme šire zajednice
– osiguravanje odgovarajućih prostora za obavljanje epidemiološkog izvida/anketiranja osoba za koje se posumnja da imaju neke zdravstvene probleme, izdvojeno od ostalih putnika te se po procjeni stanja ako je potrebno, organizira karantena za takve putnike, a sve u suradnji s operatorima zračnih luka.
5.8 HRVATSKA AGENCIJA ZA CIVILNO ZRAKOPLOVSTVO
5.8.1 Opće zadaće
Hrvatska agencija za civilno zrakoplovstvo na temelju javne ovlasti obavlja poslove vezane za sigurnost zračnog prometa, a osobito certificiranje, nadzor i inspekciju u cilju osiguravanja kontinuiranog udovoljavanja zahtjevima za obavljanje zračnog prijevoza i drugih djelatnosti u zračnom prometu, vođenje propisanih registara i evidencija, te obavljanje drugih poslova utvrđenih Zakonom o zračnom prometu.
Hrvatska agencija za civilno zrakoplovstvo je osobito nadležna za:
– praćenje operativne provedbe Nacionalnog programa sigurnosti u područjima iz svoje nadležnosti
– certificiranje civilnih aerodroma
– nadzor i inspekciju sigurnosti zračnog prometa kako je propisano Zakonom o zračnom prometu
– nadzor, inspekciju, mirenje te poduzimanje drugih aktivnosti u svezi sa zaštitom prava putnika, osoba s invaliditetom i osoba smanjene pokretljivosti, te pripremanje podloge za izradu propisanih izvješća nadležnim tijelima Europske unije
– podnošenje optužnoga prijedloga u svojstvu ovlaštenoga tužitelja i izdavanje prekršajnog naloga za prekršaje iz područja civilnoga zrakoplovstva, te
– usklađivanje i koordinaciju rada subjekata zaštite civilnog zračnog prometa te nadzor u području zaštite civilnog zračnog prometa.
5.8.2 Zadaće povezane s olakšicama
Agencija kroz ovlasti za obavljanje općih poslova, a naročito nadzora i izrade propisa u područjima aerodromskih procesa i infrastrukture, zaštite prava putnika, osoba s invaliditetom i osoba smanjene pokretljivosti i zaštite civilnog zračnog prometa aktivno doprinosi optimizaciji operacija zrakoplova, kretanja posade, putnika i tereta:
– nadzor, inspekciju, mirenje te poduzimanje drugih aktivnosti u svezi sa zaštitom prava putnika, osoba s invaliditetom i osoba smanjene pokretljivosti, te pripremanje podloge za izradu propisanih izvješća nadležnim tijelima Europske unije
–