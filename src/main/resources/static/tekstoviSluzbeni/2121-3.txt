 izvedbene planove tehničkog izvida za sljedeće jednogodišnje razdoblje
– područjima i/ili građevinama za koje HCR planira obaviti opći izvid – analizu MSP-a i dopunski opći izvid za sljedeće jednogodišnje razdoblje
– nazivu, veličini (površini), vrsti poslova (razminiranje, tehnički izvid) i njihovoj procijenjenoj vrijednosti
– ukupnom stanju MSP-a
– rokovima u kojima će se izvršiti Plan
– redoslijedu razminiranja i drugih poslova protuminskog djelovanja u tromjesečnom, polugodišnjem i godišnjem razdoblju
– potrebnim financijskim sredstvima za provedbu Plana.
(4) Vlada Republike Hrvatske donosi Plan za jednogodišnje razdoblje. Plan za jednogodišnje razdoblje donosi se najkasnije do kraja veljače tekuće godine za koju se donosi Plan. Poseban dio Plana čine perspektivne vojne lokacije i/ili građevine koje Ministarstvo obrane planira razminirati financijskim sredstvima državnog proračuna Republike Hrvatske s pozicije Ministarstva obrane. Ministarstvo obrane HCR-u dostavlja plan razminiranja vojnih lokacija i/ili građevina najkasnije do kraja studenoga za iduću godinu.
(5) HCR ugovorno ustupa ovlaštenim pravnim osobama i/ili obrtnicima poslove razminiranja, strojne pripreme površine i poslove pregleda površine psima za detekciju mina, sukladno propisima kojima se uređuje postupak javne nabave.
(6) Poslovi koji se ustupaju moraju biti određeni Planom.
(7) Iznimno od stavka 6. ovoga članka, kada je to opravdano hitnim razlozima javne sigurnosti, zaštite zdravlja, života, okoliša i imovine, kada postoji donator ili investitor radi izgradnje infrastrukture ili razvoja gospodarstva te kada financijska sredstva dopuštaju proširenje Plana, HCR može ugovorno ustupiti ovlaštenim pravnim osobama i/ili obrtnicima poslove razminiranja, strojne pripreme površine i poslove pregleda površine psima za detekciju mina koji nisu određeni Planom, uz prethodno odobrenje Vlade Republike Hrvatske, sukladno propisima kojima se uređuje postupak javne nabave.
(8) HCR je dužan obavijestiti Ministarstvo i Ured za razminiranje Vlade Republike Hrvatske o poslovima iz stavka 7. ovoga članka i poslovima koji se ustupaju u pregovaračkom postupku bez prethodne objave uz obrazloženje.
(9) HCR osigurava provedbu Plana i izrađuje Prijedlog godišnjeg Izvješća o provedbi Plana koje dostavlja na mišljenje ministarstvima iz stavka 1. ovoga članka.
(10) Vlada Republike Hrvatske podnosi Hrvatskom saboru godišnje Izvješće o provedbi Plana i utrošenim financijskim sredstvima.
Članak 8.
(1) Jedinica područne (regionalne) samouprave, na čijem području postoji MSP, ovlaštena je od tijela državne vlasti te pravnih i fizičkih osoba na njezinu području prikupljati podatke o zagađenosti MES-om, NUS-om i njihovim dijelovima te na temelju prikupljenih podataka predlagati HCR-u područja i/ili građevine koje je potrebno uvrstiti u Plan za jednogodišnje razdoblje.
(2) Jedinica područne (regionalne) samouprave iz stavka 1. ovoga članka može HCR-u predložiti prioritetno uvrštavanje područja i/ili građevina u Plan.
(3) Prijedlog za prioritetno uvrštavanje područja i/ili građevina u Plan iz stavka 2. ovoga članka mora sadržavati:
– namjenu područja i/ili građevine
– podatke o vlasniku područja i/ili građevine
– najkraći rok u kojem će se područje i/ili građevina staviti u uporabu nakon razminiranja
– razloge zbog kojih se područje i/ili građevina predlažu kao prioritetno.
(4) Područje i/ili građevine za koje postoje osigurana financijska sredstva za ulaganje za sljedeću godinu dana imaju prednost prilikom uvrštavanja u Plan.
(5) Fizičke i pravne osobe koje imaju pravni, gospodarski ili sigurnosni interes mogu, izvan rokova utvrđenih Planom, zatražiti od HCR-a razminiranje područja i/ili građevine vlastitim sredstvima. Vlastitim sredstvima ne smatraju se sredstva iz državnog proračuna.
(6) HCR je dužan poslove razminiranja iz stavka 5. ovoga članka ugovorno ustupiti ovlaštenim pravnim osobama sukladno propisima kojima se uređuje postupak javne nabave te o istima obavijestiti Ministarstvo i 