 djelatnosti društva za upravljanje iz druge države članice u Republici Hrvatskoj putem podružnice
Članak 130.
(1) Društvo za upravljanje iz druge države članice može osnovati podružnicu u Republici Hrvatskoj i putem podružnice obavljati djelatnosti za koje je od nadležnog tijela matične države članice dobilo odobrenje prema propisu kojim se u pravni poredak matične države članice društva za upravljanje prenose odredbe Direktive 2009/65/EZ.
(2) Društvo za upravljanje iz druge države članice može putem podružnice obavljati djelatnosti iz stavka 1. ovoga članka nakon što od Agencije dobije obavijest ili ako takvu obavijest nije zaprimilo, istekom roka od dva mjeseca od dana kada je od nadležnog tijela matične države članice dobilo obavijest da je ono Agenciji proslijedilo obavijest i svu dokumentaciju koja odgovara onoj iz članka 123. ovoga Zakona.
(3) Agencija će se prije početka rada podružnice, u roku od dva mjeseca od zaprimanja obavijest i dokumentacije koja odgovara onoj iz članka 123. ovoga Zakona pripremiti za provođenje nadzora usklađenosti društva za upravljanje iz druge države članice s odredbama članka 47. ovoga Zakona.
(4) U slučaju da društvo za upravljanje iz druge države članice namjerava na području Republike Hrvatske putem podružnice obavljati djelatnost upravljanja UCITS fondovima, pored dokumentacije iz stavka 2. ovoga članka, nadležno tijelo matične države članice društva za upravljanje Agenciji mora dostaviti i potvrdu kojom potvrđuje da je društvu za upravljanje izdalo odobrenje za rad prema propisu kojim se u pravni poredak matične države članice društva za upravljanje prenose odredbe Direktive 2009/65/EZ, opis opsega djelatnosti za koje je izdano odobrenje te opis ograničenja u vrstama UCITS fondova kojima je društvo ovlašteno upravljati.
(5) Ako društvo za upravljanje iz druge države članice namjerava u vezi s podružnicom izmijeniti podatke navedene u obavijesti i prilozima iz stavka 2. ovoga članka, dužno je o tome obavijestiti nadležno tijelo matične države članice i Agenciju najmanje 30 dana prije provođenja promjene, kako bi se Agencija mogla pripremiti za provođenje nadzora u skladu sa stavkom 3. ovoga članka.
(6) Društvo za upravljanje iz druge države članice koje u Republici Hrvatskoj obavlja svoju djelatnost putem podružnice dužno je postupati u skladu s odredbama članka 47. ovoga Zakona.
Izravno obavljanje djelatnosti društva za upravljanje iz druge države članice u Republici Hrvatskoj
Članak 131.
(1) Društvo za upravljanje iz druge države članice može na području Republike Hrvatske započeti izravno obavljati djelatnosti za koje ima odobrenje nadležnog tijela matične države članice prema propisu kojim se u pravni poredak matične države članice društva za upravljanje prenose odredbe Direktive 2009/65/EZ, kada Agencija od nadležnog tijela matične države članice društva za upravljanje zaprimi obavijest i priloge koji odgovaraju onima iz članka 125. ovoga Zakona.
(2) U slučaju da društvo za upravljanje iz druge države članice namjerava na području Republike Hrvatske izravno obavljati djelatnost upravljanja UCITS fondovima, pored dokumentacije iz stavka 1. ovoga članka, nadležno tijelo matične države članice društva za upravljanje Agenciji mora dostaviti i potvrdu kojom potvrđuje da je društvu za upravljanje izdalo odobrenje za rad prema propisu kojim se u pravni poredak matične države članice društva za upravljanje prenose odredbe Direktive 2009/65/EZ, opis opsega djelatnosti za koje je izdano odobrenje, te opis ograničenja u vrstama UCITS fondova kojima je društvo ovlašteno upravljati.
(3) U slučaju promjene podataka iz članka 125. stavka 2. ovoga Zakona društvo za upravljanje iz druge države članice će najmanje 30 dana prije provođenja namjeravane promjene o tome pisanim putem obavijestiti nadležno tijelo matične države članice i Agenciju.
Društvo za upravljanje iz druge države članice koje namjerava upravljati UCITS fondom osnovanim u Republici Hrvatskoj
Članak 132.
(1) Kada društvo za