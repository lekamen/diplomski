 Korisnička skupina koja može ostvariti pravo sukladno Zakonu o socijalnoj skrbi, posebnom propisu ili općim aktima jedinice lokalne i područne (regionalne) samouprave, odnosno Grada Zagreba.
Članak 4.
Osim podataka iz članka 3. ovog Pravilnika, evidencija prava koje korisnici ostvaruju temeljem Zakona o socijalnoj skrbi sadrži i sljedeće podatke:
I. Podatke o pravu na naknadu za troškove stanovanja
II. Podatke o pravu na naknadu za troškove prijevoza
III. Podatke o pravu na troškove ogrjeva.
Podaci o pravu na naknadu za troškove stanovanja su:
1. Iznos proračunskih sredstava na poziciji za socijalnu skrb jedinice lokalne samouprave (po donošenju proračuna)
2. Iznos proračunskih sredstva na poziciji za pomoć za podmirenje troškova stanovanja korisnicima zajamčene minimalne naknade (po donošenju proračuna)
3. Broj korisnika zajamčene minimalne naknade koji ostvaruju pravo na naknadu troškova stanovanja (ukupno, broj samaca, broj kućanstava)
4. Broj zaprimljenih zahtjeva za priznavanje prava na naknadu za troškove stanovanja
5. Broj usvojenih zahtjeva za priznavanje prava na naknadu za troškove stanovanja
6. Broj odbijenih zahtjeva za priznavanje prava na naknadu za troškove stanovanja
7. Broj odbačenih zahtjeva za priznavanje prava na naknadu za troškove stanovanja
8. Broj zaprimljenih žalbi na rješenja za priznavanje prava na naknadu za troškove stanovanja
9. Iznos utrošenih proračunskih sredstava za prvih šest mjeseci tekuće godine za pomoć za podmirenje troškova stanovanja
10. Ukupan iznos utrošenih proračunskih sredstava za pomoć za podmirenje troškova stanovanja na godišnjoj razini
11. Broj osoba koje nisu korisnici zajamčene minimalne naknade, a koji ostvaruju pravo na naknadu troškova stanovanja (ukupno, broj samaca, broj kućanstava)
12. Ukupan iznos utrošenih proračunskih sredstava za pomoć za podmirenje troškova stanovanja osobama koje nisu korisnici zajamčene minimalne naknade za prvih šest mjeseci tekuće godine
13. Ukupan iznos utrošenih proračunskih sredstava za pomoć za podmirenje troškova stanovanja osobama koje nisu korisnici zajamčene minimalne naknade na godišnjoj razini.
Podaci o pravu na naknadu za troškove prijevoza su:
1. Iznos proračunskih sredstava predviđen za naknadu za troškove prijevoza osobama s invaliditetom i djece s teškoćama u razvoju koji pohađaju nastavu radi stjecanja srednjoškolskog obrazovanja u mjestu prebivališta, a koji nemaju osiguran prijevoz po nekoj drugoj osnovi (po donošenju proračuna)
2. Broj korisnika prava na naknadu za troškove prijevoza (ukupno, broj osoba s invaliditetom, broj djece s teškoćama u razvoju)
3. Iznos utrošenih proračunskih sredstava za prvih šest mjeseci tekuće godine za naknadu za troškove prijevoza
4. Ukupni iznos utrošenih proračunskih sredstava za naknadu za troškove prijevoza na godišnjoj razini.
Podaci o pravu na troškove ogrjeva su:
1. Iznos proračunskih sredstava predviđen za troškove ogrjeva
2. Broj korisnika zajamčene minimalne naknade kojima je priznato pravo na troškove ogrjeva (ukupno, broj korisnika kojima je odobren novčani iznos, broj korisnika kojima su odobrena 3 m3 drva)
3. Ukupan iznos utrošenih proračunskih sredstava za troškove ogrjeva
4. Broj osoba koje nisu korisnici zajamčen minimalne naknade, a kojima je odobreno pravo na troškove ogrjeva
5. Ukupan iznos utrošenih proračunskih sredstava za troškove ogrjeva
6. Ukupan iznos utrošenih proračunskih sredstava za troškove ogrjeva za korisnike zajamčene minimalne naknade
7. Ukupan iznos utrošenih proračunskih sredstava za troškove ogrjeva za osobe koje nisu korisnici zajamčene minimalne naknade.
UNOS PODATAKA I NAČIN VOĐENJA EVIDENCIJE
Članak 5.
(1) Evidencija prava u sustavu socijalne skrbi vodi se u elektronskom obliku sukladno tablicama o evidenciji prava u sustavu socijalne skrbi koje su sastavni dio ovog Pravilnika (Prilog 1. i Prilog 2.).
(2) Jedinica lokalne i područne (regionalne) samouprave, odnosno Grad Zagreb dužna je redovito ažurirati, odnosno unositi podatke o pravima u sustavu