53 08.06.2016 Pravilnik o provedbi programa nacionalnih promatrača i ICCAT programa regionalnih promatrača na plovilima koja obavljaju ribolov tuna (Thunnus thynnus) i plovilima za tegalj kaveza za transfer tuna za 2016. godinu
MINISTARSTVO POLJOPRIVREDE
1390
Na temelju članka 38. Zakona o sustavu državne uprave (»Narodne novine«, broj 150/2011), članka 47. Zakona o morskom ribarstvu (»Narodne novine«, broj 81/2013, 14/2014 i 152/2014) te članka 37. i 38. Pravilnika o ulovu, uzgoju i prometu tune (Thunnus thynnus), igluna (Xiphias gladius) i iglana (Tetrapturus belone) (»Narodne novine« br. 2/2016 i 31/2016) ministar poljoprivrede donosi
ODLUKU
O PROVEDBI PROGRAMA NACIONALNIH PROMATRAČA I ICCAT PROGRAMA REGIONALNIH PROMATRAČA NA PLOVILIMA KOJA OBAVLJAJU RIBOLOV TUNA (Thunnus thynnus) I PLOVILIMA ZA TEGALJ KAVEZA ZA TRANSFER TUNA ZA 2016. GODINU
I.
Ovom Odlukom određuje se način provedbe programa nacionalnih promatrača iz članka 37. te ICCAT programa regionalnih promatrača iz članka 38. Pravilnika o ulovu, uzgoju i prometu tune (Thunnus thynnus), igluna (Xiphias gladius) i iglana (Tetrapturus belone) (»Narodne novine« br. 2/2016 i 31/2016) na ribarskim plovilima koja obavljaju ribolov tuna plivaricama tunolovkama i na plovilima za tegalj kaveza za transfer tuna od ulovnih plovila do uzgajališta (u daljnjem tekstu: program promatrača) u 2016. godini.
II.
ICCAT program regionalnih promatrača na ribarskim plovilima provodi se na svim plovilima koja obavljaju ribolov tune plivaricom tunolovkom, a koji su upisani u registar ICCAT-a i ostvaruju pravo sudjelovanja u ribolovu u 2016. godini. Popis plovila koja su obuhvaćena ICCAT programom regionalnih promatrača u 2016. godini nalazi se u Dodatku I i sastavni je dio ove Odluke.
III.
Program nacionalnih promatrača provodi se na svim plovilima za tegalj koji sudjeluju u prebacivanju žive tune u 2016. godini a koji su upisani u registar ICCAT-a odnosno sudjeluju u transferu tune od ulovnih plovila do uzgajališta. Popis plovila koja su obuhvaćena programom nacionalnih promatrača u 2016. godini nalazi se u Dodatku II i sastavni je dio ove Odluke.
IV.
Uvjeti za zapošljavanje osoba na poslovima nacionalnog promatrača su: nezaposlenost, završen dodiplomski studij Morskog ribarstva, odnosno Biologije i ekologije mora Sveučilišta u Splitu ili dodiplomski studij Akvakulture Sveučilišta u Dubrovniku.
V.
Prije upošljavanja nacionalnog promatrača Ministarstvo provodi edukaciju kandidata, te odobrenim nacionalnim promatračima izdaje iskaznicu kojim potvrđuju svoj status.
Nacionalni promatrač dužan je predočiti svoju iskaznicu na zahtjev odgovorne osobe na plovilu/farmi ili u slučaju inspekcije. Iskaznica nacionalnog promatrača nalazi se u Dodatku IV. i sastavni je dio ove Odluke.
Osobe ovlaštene za obavljanje poslova nacionalnih promatrača na plovilima za tegalj u 2016. godini su navedene u Dodatku V. ove Odluke.
VI.
Vlasnici/ovlaštenici povlastica za ribolov tuna plivaricom tunolovkom odnosno vlasnici plovila za tegalj dužni su osigurati ICCAT regionalnom promatraču odnosno nacionalnom promatraču boravak na plovilu te mu omogućiti obavljanje svih zadataka sukladno odredbama Zakona o morskom ribarstvu (»Narodne novine«, broj 81/2013, 14/2014 i 152/2014) i Pravilnika o ulovu, uzgoju i prometu tune (Thunnus thynnus), igluna (Xiphias gladius) i iglana (Tetrapturus belone) (»Narodne novine« br. 2/2016 i 31/201).
Nacionalnim promatračima koji borave na brodovima za tegalj vlasnici i ovlaštenici su dužni omogućiti nesmetano uzorkovanje na ribama koje uginu tijekom transfera iz mreže plivarice tunolovke u transportne kaveze i tijekom transfera tuna prema uzgajalištu.
Nacionalni promatrači imaju obvezu pratiti sve ribolovne radnje u kojima sudjeluju plovila za tegalj na kojima se oni nalaze te bilježiti podatke o navedenim radnjama. Ovisno o kojim radnjama se radi, podaci se upisuju u obrasce 1., 2., 3. i/ili 4. koji se nalaze u Dodatku III koji je sastavni dio ove Odluke.
Nacionalni promatrači će