 dodjeljuje potpora.
4. Analiza utjecaja na okoliš mora pokazati da ulaganje nema značajan negativni utjecaj na okoliš i/ili ekološku mrežu kao i ulaganje koje uz provedbu mjera ublažavanja nemaju značajan negativan utjecaj na okoliš i/ili ekološku mrežu.
5. Ulaganje mora biti u skladu sa zahtjevima Okvirne direktive o vodama što se potvrđuje vodopravnim uvjetima/potvrdom o suglasnosti projekta s ciljevima Okvirne direktive o vodama koje je izdalo nadležno tijelo.
6. U studiji izvodljivosti iz stavka 1. članka 13. ovoga Pravilnika koja se izrađuje za ekonomski vijek projekta od 30 godina korisnik mora dokazati:
a) da je projektu potrebno sufinanciranje:
– financijska neto sadašnja vrijednost projekta (FNPV) mora biti negativna
– financijska interna stopa povrata (FRR) mora biti niža od diskontne stope korištene za izračun diskontnog faktora (FDR)
b) da projekt ostvaruje korist za društvo:
– ekonomska interna stopa povrata u društveno-ekonomskoj analizi (ERR) mora biti veća od socijalne diskontne stope (SDR)
– omjer diskontiranih koristi i troškova (B/C) mora biti veći od jedan
c) da projekt ne ostvaruje neto prihod (neto prihod je manji ili jednak 0).
7. Za ulaganje u izgradnju sustava navodnjavanja minimalno 70% poljoprivrednih površina unutar obuhvata sustava navodnjavanja mora imati ugovorno definiran odnos jedinica područne (regionalne) samouprave i krajnjih korisnika.
8. Tlo za navodnjavanje na cjelokupnoj neto poljoprivrednoj površini obuhvaćenoj projektom mora biti pogodno za navodnjavanje, što se ocjenjuje sukladno pravilima struke.
9. Do kraja investicije u novu infrastrukturu navodnjavanja korisnik mora imati vodopravnu dozvolu za zahvaćanje voda za navodnjavanje koje je izdalo nadležno tijelo.
10. Trajanje projekta od sklapanja ugovora o financiranju do podnošenja konačnog zahtjeva za isplatu može trajati najduže do 36 mjeseci.
Članak 11.
(1) Kriteriji odabira zahtjeva za potporu koji se primjenjuju na sve podnijete zahtjeve određeni su u Prilogu I. ovoga Pravilnika.
(2) Ulaganje je prihvatljivo za dodjelu potpore, ako korisnik ima minimalan broj bodova sukladno Prilogu I. ovoga Pravilnika.
DIO TREĆI
POGLAVLJE I. PODNOŠENJE ZAHTJEVA ZA POTPORU I ADMINISTRATIVNA KONTROLA ZAHTJEVA ZA POTPORU
Članak 12.
(1) Zahtjev za potporu se podnosi temeljem natječaja o provedbi mjere M04 »Ulaganja u fizičku imovinu«, podmjere 4.3. »Potpora za ulaganja u infrastrukturu vezano uz razvoj, modernizaciju ili prilagodbu poljoprivrede i šumarstva«, tipa operacije 4.3.1. »Investicije u osnovnu infrastrukturu javnog navodnjavanja«, kojeg raspisuje Agencija za plaćanja.
(2) Natječaj iz stavka 1. ovoga članka objavljuje se u »Narodnim novinama« i na mrežnim stranicama Agencije za plaćanja (www.apprrr.hr) i Ministarstva poljoprivrede (www.mps.hr).
(3) Natječajem iz stavka 1. ovoga članka određuju se rokovi i uvjeti za podnošenje zahtjeva za potporu za dodjelu sredstava iz EPFRR-a, tipa operacije 4.3.1.
(4) Lista prihvatljivih troškova je lista troškova prihvatljivih za sufinanciranje unutar tipa operacije 4.3.1. a objavljuje se uz Natječaj.
(5) Nakon objave natječaja, korisnici dostavljaju zahtjev za potporu zajedno s propisanom dokumentacijom, u izvorniku neposredno ili preporučenom pošiljkom s povratnicom na adresu Agencije za plaćanja.
(6) Ako su zahtjev za potporu i dokumentacija iz stavka 4. ovoga članka upućeni poštom preporučeno ili predani ovlaštenom pružatelju poštanskih usluga, vrijeme predaje pošti odnosno ovlaštenom pružatelju poštanskih usluga (datum, sat, minuta, sekunda) smatra se vremenom podnošenja zahtjeva za potporu.
(7) Kad se zahtjev i dokumentacija iz stavka 5. ovoga članka predaju neposredno Agenciji za plaćanja, vremenom podnošenja zahtjeva smatra se vrijeme zaprimanja u Agenciji za plaćanja.
Članak 13.
(1) Studija izvodljivosti treba biti izrađena u skladu s uputama i pojašnjenjima iz »Vodiča za izradu studija izvodljivosti projekata navodnjavanja koji se planiraju financirati iz EPFRR-a za programsko razdoblje