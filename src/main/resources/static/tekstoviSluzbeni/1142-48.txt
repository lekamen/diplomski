 podigle cijene vezove za isti iznos ne ukazuje na to da stranke nisu primjenjivale predmetni zabranjeni sporazum, jer kao što je već ranije navedeno, isti se nije ni odnosio na dogovor oko povećanja cijena za točno određeni iznos.
Agencija nije uvažila navode pojedinih stranaka kako je navedeni zabranjeni sporazum sklopljen iz nehaja, iz razloga što je u postupku nedvojbeno utvrđeno da su stranke međusobno razmjenjivale informacije o budućim cijenama svojih usluga, stoga eventualno neznanje, odnosno odsustvo svijesti stranaka da razmjenom navedenih informacija postupaju protivno propisima o zaštiti tržišnog natjecanja, ne izuzima iste od odgovornosti za predmetno protupravno postupanje.
Agencija nije prihvatila navode stranaka kako bi izricanje upravno-kaznene mjere dovelo stranke u nepovoljnu financijsku situaciju i ugrozilo njihovo poslovanje. Ovo iz razloga što niti jedna od stranaka nije Agenciji predočila prihvatljive argumente za svoje tvrdnje, niti je dostavila, u smislu članka 12. stavka 3. Uredbe o upravno-kaznenim mjerama, objektivne i uvjerljive dokaze kako bi izricanje upravno-kaznene mjere u visini propisanoj ZZTN-om ugrozilo njihovu ekonomsku održivost i dovelo do potpunog gubitka imovine tih poduzetnika. Pri tome treba uzeti u obzir kako izrečene kazne iznose od 0,17% do 0,58% ukupnih prihoda stranaka ostvarenih u 2013. godini. Neovisno o navedenom, potrebno je istaknuti kako činjenica moguće teške financijske situacije poduzetnika nikako ne može biti opravdanje za sklapanje kartelnog sporazuma.
U odnosu na navode Marine Punat kako u odnosu na tog poduzetnika postoje uvjeti za oslobođenje od plaćanja upravno-kaznene mjere, u smislu članka 65. ZZTN-a, Agencija ističe da su kriteriji za oslobođenje od plaćanja upravno-kaznene mjere propisani Uredbom o kriterijima za oslobođenje ili umanjenje upravno-kaznene mjere. Osnovni preduvjet za oslobođenje od plaćanja upravno-kaznene mjere je podnošenje prijave za oslobođenje i/ili umanjenje upravno-kaznene mjere iz članka 3. stavka 3. Uredbe o kriterijima za oslobođenje ili umanjenje upravno-kaznene mjere, a koja između ostalog mora sadržavati i Izjavu poduzetnika u smislu članka 5. navedene uredbe. Člankom 3. stavkom 1. Uredbe o kriterijima za oslobođenje ili umanjenje upravno-kaznene mjere, propisano je kako Agencija može osloboditi od plaćanja upravno-kaznene mjere onog sudionika kartela koji je prvi obavijesti o kartelu i dostavi joj podatke, činjenice i dokaze koji joj omogućuju pokretanje postupka ili prvom sudioniku kartela koji Agenciji dostavi dokaze koji omogućuju utvrđivanje povrede ZZTN-a u slučajevima kad je Agencija već prethodno pokrenula postupak, ali nije imala dovoljno dokaza za njegovo okončanje odnosno utvrđenje kartela. S obzirom da Marina Punat u ovom postupku nije dostavila prijavu za oslobođenje od plaćanja upravno-kaznene mjere, jasno je da nisu ispunjeni uvjeti iz članka 65. ZZTN-a za oslobođenje Marine Punat od plaćanja upravno-kaznene mjere.
Agencija nije utvrdila postojanje otegotnih okolnosti na strani bilo koje od stranaka.
Slijedom navedenog, imajući u vidu sve olakotne u ovom slučaju, Agencija je za svakog pojedinog poduzetnika sudionika predmetnog zabranjenog sporazuma utvrdila konačni iznos upravno-kaznene mjere, kako slijedi u Tablici 5.
Tablica 5. Konačni iznos upravno-kaznene mjere
R. br. Poduzetnik Iznos upravno-kaznene mjere (u kunama) 1. ACI d.d. 1.117.000,00 2. Brodogradilište i marina d.o.o. 37.000,00 3. Ilirija d.d. 197.000,00 4. Marina Borik d.o.o. 40.000,00 5. Marina Dalmacija d.o.o. 326.000,00 6. Marina Hramina d.o.o. 95.000,00 7. Marina Punat d.o.o. 190.000,00 8. Marina Šibenik d.o.o. 133.000,00 9. Tehnomont d.d. 128.000,00
U odnosu na sudjelovanje HGK u predmetnoj razmijeni informacija Agencija ističe kako se sporni sastanak na kojem je došlo do razmjene informacija održao pod okriljem HGK, te su na istom prisustvovali i predstavnici HGK. Stoga je nedvojbeno kako u konkretnom slučaju postoji i odgovornost HGK za možebitno