103 11.11.2016 Odluka Ustavnog suda Republike Hrvatske broj: U-IIIA-2176/2013 od 5. listopada 2016.
USTAVNI SUD REPUBLIKE HRVATSKE
2199
Ustavni sud Republike Hrvatske, u Prvom vijeću za odlučivanje o ustavnim tužbama, u sastavu sudac Antun Palarić, predsjednik Vijeća, te suci Andrej Abramović, Branko Brkić, Mario Jelušić, Lovorka Kušan i Josip Leko, članovi Vijeća, odlučujući o ustavnoj tužbi koju je podnio Šimun Rančić iz Makarske, na sjednici održanoj 5. listopada 2016. jednoglasno je donio
ODLUKU
I. Ustavna tužba se usvaja.
II. Općinski sud u Splitu, Stalna služba u Sinju dužan je dostaviti podnositelju rješenje Županijskog suda u Splitu broj: Gžx-213/11 od 15. ožujka 2012. u predmetu koji se vodi pred tim sudom pod poslovnim brojem I-403/79 u najkraćem mogućem roku, ali ne duljem od osam (8) dana, računajući od prvog idućeg dana nakon objave ove odluke u »Narodnim novinama«.
III. Na temelju članka 63. stavka 3. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst), podnositelju ustavne tužbe Šimunu Rančiću iz Makarske, Petra Krešimira IV 42, Makarska, određuje se primjerena naknada zbog povrede ustavnog prava iz članka 29. stavka 1. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.) u iznosu od 13.300,00 kuna.
IV. Naknada iz točke III. izreke ove odluke bit će isplaćena iz državnog proračuna u roku od tri (3) mjeseca od dana podnošenja zahtjeva podnositelja Ministarstvu pravosuđa Republike Hrvatske za njezinu isplatu.
V. Ova odluka objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Šimun Rančić iz Makarske (u daljnjem tekstu: podnositelj) podnio je 15. travnja 2013. ustavnu tužbu smatrajući da mu je zbog dugotrajnosti postupka koji se vodi pred Općinskim sudom u Splitu, Stalnoj službi u Sinju povrijeđeno ustavno pravo na suđenje u razumnom roku zajamčeno člankom 29. stavkom 1. Ustava.
2. Podnositelj je podnio ustavnu tužbu zbog dugotrajnosti ovršnog (tada izvršnog) postupka koji se u trenutku podnošenja zahtjeva vodio pod brojem I-403/79.
II. PREGLED RADNJI U POSTUPKU
3. Ustavni sud je u postupku pokrenutom ustavnom tužbom, primjenom članka 63. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon), na temelju navoda ustavne tužbe i uvida u spis Općinskog suda u Sinju broj: I-403/79, utvrdio sljedeće pravno relevantne činjenice za odlučivanje o povredi ustavnog prava podnositelja zajamčenog člankom 29. stavkom 1. Ustava.
3.1. Na temelju pravomoćne i izvršne presude Općinskog suda u Sinju broj: P-595/78 ovrhovoditelj Mate Rančić (otac podnositelja ustavne tužbe) je zajedno s Nikolom Rančićem 23. listopada 1979. podnio prijedlog za izvršenje »opisom nekretnina« i diobom pojedinih čestica zemlje prema prijedlogu, radi razvrgnuća zajednice nekretnina.
Podnositelj je kao ovrhovoditelj u postupku pred redovnim sudom, stupio na mjesto pok. oca – ovrhovoditelja Mate Rančića zajedno sa sestrom i zakonskom nasljednicom, Draženom Jurčević, dana 9. ožujka 1998., što je konstatirano na zapisnik na L 35. spisa Općinskog suda u Sinju broj: I-403/79.
Radi povrede suđenja u razumnom roku, podnositelj je 2. studenoga 2005. podnio prvu ustavnu tužbu radi duljine ovršnog postupka koji se vodi pred Općinskim sudom u Sinju pod poslovnim brojem I-403/79, smatrajući da mu je povrijeđeno ustavno pravo na donošenje sudske odluke u razumnom roku.
Spis do donošenja prve ustavnosudske odluke broj: U-IIIA-4444/2005 nije upućen Županijskom sudu u Splitu radi odlučivanja o žalbi, jer nije izvršena dostava rješenja od 23. kolovoza 2005. diplomatskim putem za jednog od ovršenika s prebivalištem u inozemstvu.
Ustavni sud je naposljetku odlukom broj: U-IIIA-4444/2005 od 9. srpnja 2009. usvojio ustavnu tužbu i odredio primjerenu naknadu podnositeljima zbog povrede prava na suđenje u razumnom roku u iznosu od po 20.900,00