 vezanih uz aktivnosti radnice.
2. Biološke štetnosti
Biološki agensi rizičnih skupina 2., 3. i 4., prema Pravilniku o zaštiti radnika od rizika zbog izloženosti biološkim agensima pri radu, ako je poznato da ti agensi ili terapijske mjere izazvane tim agensima ugrožavaju zdravlje trudnica i nerođene djece i ako još nisu navedeni u Prilogu II ovoga Pravilnika;
– biološki agens iz skupine 2. je onaj koji može uzrokovati bolest kod ljudi i mogao bi biti opasan za radnike; nije vjerojatno da će se raširiti u okolinu; obično postoji djelotvorna profilaksa ili liječenje;
– biološki agens iz skupine 3. je onaj koji može uzrokovati tešku bolest kod ljudi i predstavlja ozbiljnu opasnost za radnike; može predstavljati rizik od širenja u okolinu, ali obično postoji djelotvorna profilaksa ili liječenje;
– biološki agens iz skupine 4. je onaj koji uzrokuje tešku bolest kod ljudi i predstavlja ozbiljnu opasnost za radnike; može predstavljati veliki rizik od širenja u okolinu; obično nema djelotvorne profilakse ili liječenja.
3. Opasne kemikalije
Opasne kemikalije, ako je poznato da ugrožavaju zdravlje trudnica i nerođenog djeteta i ako se još ne pojavljuju u Prilogu II ovoga Pravilnika:
(a) tvari i smjese koje udovoljavaju kriterijima za razvrstavanje utvrđenim Uredbom (EZ) br. 1272/2008 Europskog parlamenta i Vijeća u jednom ili više razreda i kategorija opasnosti s jednim ili više sljedećih stavaka o opasnosti, ako već nisu navedene u Prilogu II ovoga Pravilnika:
– mutageni učinak na zametne stanice 1.A, 1.B ili 2. kategorije (H340, H341),
– karcinogenost 1.A, 1.B ili 2. kategorije (H350, H350i, H351),
– reproduktivna toksičnost 1.A, 1.B ili 2. kategorije ili dodatne kategorije za učinke na dojenje ili putem dojenja (H360, H360D, H360FD, H360Fd, H360Df, H361, H361d, H361fd, H362),
– specifična toksičnost za ciljne organe nakon jednokratnog izlaganja 1. ili 2. kategorije (H370, H371);
(b) tvari i smjese u Prilogu I. Pravilnika o zaštiti radnika od rizika zbog izloženosti karcinogenim i/ili mutagenim tvarima;
(c) živa i živini derivati;
(d) antimitotički lijekovi;
(e) ugljični monoksid;
(f) opasne kemikalije koje se dokazano apsorbiraju putem kože.
B. Postupci
1. Proizvodnja auramina.
2. Rad koji uključuje izlaganje policikličnim aromatskim ugljikovodicima prisutnim u čađi, katranu ili smoli ugljena.
3. Rad koji uključuje izlaganje prašinama, dimovima i aerosolima nastalim tijekom prženja i elektrorafiniranja bakreno-nikalskih spojeva za matiranje.
4. Jaki kiseli postupci proizvodnje izopropil alkohola.
5. Rad koji uključuje izlaganje prašinama tvrdog drveta.
C. Uvjeti rada
Podzemni rad u rudniku.
PRILOG II.
POPIS ŠTETNOSTI, NAPORA I UVJETA RADA
A. Trudne radnice
1. Štetnosti
(a) Biološke štetnosti
– toksoplazma,
– virus rubeole, osim ako su trudne radnice imunizacijom dokazano na odgovarajući način zaštićene od tih štetnosti
(b) Opasne kemikalije
Olovo i derivati olova ako postoji opasnost da ljudski organizam apsorbira te tvari
2. Napori
Rad u hiperbaričnom okružju, npr. komore pod pritiskom i ronjenje.
3. Uvjeti rada
Podzemni rad u rudniku.
B. Radnice koje doje
1. Štetnosti
(a) Opasne kemikalije
Olovo i derivati olova, ako postoji opasnost da ljudski organizam apsorbira te tvari
2. Uvjeti rada
Podzemni rad u rudniku.
