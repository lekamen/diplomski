76 24.08.2016 Obvezatne upute broj LS I - redoslijed izbornih radnji i tijek rokova
DRŽAVNO IZBORNO POVJERENSTVO REPUBLIKE HRVATSKE
1774
Na osnovi članka 48. Zakona o lokalnim izborima (»Narodne novine«, broj 144/12, dalje: Zakon), Državno izborno povjerenstvo Republike Hrvatske, na sjednici održanoj 22. kolovoza 2016. donijelo je
OBVEZATNE UPUTE BROJ LS I
REDOSLIJED IZBORNIH RADNJI I TIJEK ROKOVA
1. Odlukom Vlade Republike Hrvatske od 19. kolovoza 2016. (»Narodne novine«, broj 76/16) raspisani su prijevremeni izbori za Općinsko vijeće Općine Čeminac.
Odluka Vlade Republike Hrvatske stupa na snagu 1. rujna 2016.
Izbori će se održati u nedjelju, 2. listopada 2016.
2. Rokovi teku od
2. rujna 2016. u 00:00 sati.
3. Prijedlozi kandidacijskih lista za izbor članova Općinskog vijeća Općine Čeminac moraju biti zaprimljeni u Općinskom izbornom povjerenstvu Općine Čeminac u roku od 14 dana od dana stupanja na snagu odluke o raspisivanju izbora, dakle
15. rujna 2016. do 24:00 sata
(članak 21. stavak 1. Zakona).
4. Općinsko izborno povjerenstvo Općine Čeminac sastavit će i u lokalnim sredstvima javnog priopćavanja i tisku, na oglasnoj ploči i internetskim stranicama jedinice objaviti sve pravovaljano predložene kandidacijske liste i zbirnu listu za izbor članova Općinskog vijeća Općine Čeminac u roku od 48 sati od isteka roka za kandidiranje, dakle
17. rujna 2016. do 24:00 sata
(članak 26. stavak 1. Zakona).
5. Izborna promidžba počinje danom objave zbirne liste kandidacijskih lista te traje zaključno do 24 sata prije dana održavanja izbora, dakle do
30. rujna 2016. u 24:00 sata
(članak 35. stavak 1. Zakona).
6. Zabrana izborne promidžbe/izborna šutnja, kao i objavljivanje privremenih rezultata ili procjena rezultata izbora traje tijekom cijelog dana koji prethodi danu održavanja izbora kao i na dan održavanja izbora do zaključno 19:00 sati, dakle od
1. listopada 2016. u 00:00 sati do
2. listopada 2016. u 19:00 sati
(članak 35. stavak 3. Zakona).
7. Općinsko izborno povjerenstvo Općine Čeminac objavit će koja su biračka mjesta određena s naznakom koji birači imaju pravo glasovati na pojedinim biračkim mjestima, najkasnije 15 dana prije dana održavanja izbora, dakle
16. rujna 2016. do 24:00 sata
(članak 69. Zakona).
8. Političke stranke dužne su odrediti članove pojedinih biračkih odbora i dostaviti njihova imena Općinskom izbornom povjerenstvu Općine Čeminac najkasnije 12 dana prije održavanja izbora, dakle
19. rujna 2016. do 24:00 sata
(članak 42. stavak 6. Zakona).
Ne odrede li ih, odnosno ukoliko prijedlozi ne prispiju Općinskom izbornom povjerenstvu Općine Čeminac, Općinsko izborno povjerenstvo Općine Čeminac samostalno će odrediti članove biračkih odbora.
(članak 42. stavak 6. Zakona).
9. Općinsko izborno povjerenstvo Općine Čeminac mora imenovati članove biračkih odbora najkasnije 10 dana prije dana održavanja izbora, dakle
21. rujna 2016. do 24:00 sata
(članak 44. stavak 2. Zakona).
10. Glasovanje traje neprekidno
2. listopada 2016. od 7:00 do 19:00 sati.
Biračka mjesta se zatvaraju u 19:00 sati. Biračima koji su se zatekli na biračkom mjestu omogućit će se glasovanje i nakon 19:00 sati.
(članak 74. Zakona).
11. Birački odbor mora u što kraćem roku dostaviti zapisnik o svom radu s ostalim izbornim materijalom Općinskom izbornom povjerenstvu Općine Čeminac, a najkasnije u roku od 12 sati od zatvaranja biračkog mjesta, dakle
3. listopada 2016. do 7:00 sati
(članak 65. Zakona).
12. Općinsko izborno povjerenstvo Općine Čeminac utvrdit će rezultate glasovanja na biračkim mjestima na svom području najkasnije u roku 24 sata od zatvaranja biračkih mjesta, dakle
3. listopada 2016. do 19:00 sati
13. Kad Općinsko izborno povjerenstvo Općine Čeminac utvrdi rezultate glasovanja bez odgode će objaviti rezultate izbora sukladno zapisnicima o radu.
(članak 86. i članak 102. Zakona).
14. Zaštita izbornog prava ostvaruje se u skladu s odredbama članaka 127. do 133. Zakona.
15. Ove Obvezatne upute stupaju na snagu 1. rujna 2016. i objavit će se u