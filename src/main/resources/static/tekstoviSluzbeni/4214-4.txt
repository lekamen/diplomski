čl. 280.-285. ZOO-a, obzirom da to nije predmet spora.
Povodom drugog žalbenog prigovora treba reći da je prvostupanjski sud ocijenio provedene dokaze sukladno odredbi čl. 8. ZPP-a, te je za svoju ocjenu dao logične i uvjerljive razloge, koje u potpunosti prihvaća i ovaj drugostupanjski sud.«
f) Podnositeljičina revizija protiv osporene drugostupanjske presude
15. Protiv drugostupanjske presude podnositeljica je 3. travnja 2012. podnijela tzv. »izvanrednu« reviziju.
Podnositeljica je u reviziji, u odnosu na pravno pitanje zbog kojeg je podnosi, istaknula:
»I. II. tužena podnosi Reviziju protiv presude Županijskog suda u Zagrebu, od 14. veljače 2012. godine donesene pod brojem Gž-510/12-3, sve sukladno članku 382. st. 2. Zakona o parničnom postupku, jer odluka u sporu ovisi o rješenju materijalno pravnog pitanja važnog za osiguranje jedinstvene primjene zakona i ravnopravnosti građani, a o tom pitanju je revizijski sud već nekoliko puta zauzeo shvaćanje, ali je odluka drugostupanjskog suda utemeljena na shvaćanju koje nije podudarno s tim shvaćanjem, odnosno pobijana je odluka potpuno suprotna nedvojbeno iznesenim stavovima revizijskog suda i to u barem pet provedenih postupaka, u kojima su objavljene odluke revizijskog suda.
II. tužena ističe da ako se pobijana odluka održi na snazi najozbiljnije se ugrožava jedinstvena primjena zakona i ravnopravnosti svih u njihovoj primjeni, a i najozbiljnije dovodi u pitanje dosadašnja sudska praksa i pravni poredak u cijelosti.«
U odnosu na mjerodavni propis podnositeljica je navela:
»Upravo navedeno postupanje koje je Naslov ocijenio kao nedopuštenu pobudu, pa temeljem toga onda i predmetne ugovore utvrdio ništavim, uređeno je odredbama članaka 280. do 285. (sada člancima 66. do 70.) važećeg Zakona o obveznim odnosima za koje su zakonom predviđene druge sankcije, a ne ništavost, i to navedene u odjeljku pod nazivom POBIJANJE DUŽNIKOVIH PRAVNIH RADNJI.
Sankcija za postupanje dužnika na štetu vjerovnika, pa i za sklapanje besplatnih pravnih poslova znajući da se time nanosi šteta vjerovniku sankcionirano je zakonom na način da je za predmetno ponašanje predviđena JEDINO mogućnost pobijanja predmetnih ugovora pod pretpostavkama i u rokovima određenim predmetnim odredbama, te za isto postupanje nije predviđena mogućnost utvrđivanja ništavosti KOJI INSTITUT POSTOJI RADI ZAŠTITE JAVNOG INTERESA, a ne u interesa zainteresirane strane u nekom konkretnom pravnom odnosu.
Drugim riječima, Naslov je utvrdio da su ugovori ništavi iz razloga za koje su zakonom predviđene druge sankcije, a ne ništetnost, što između ostalog protivno članku 103. Zakona o obveznim odnosima u kojem je jasno navedeno da je Ugovor, koji je protivan Ustavu Republike Hrvatske, prisilnim propisima te moralu društva, NIŠTAV AKO CILJ POVRIJEĐENOG PRAVILA NE UPUĆUJE NA NEKU DRUGU SANKCIJU ILI AKO ZAKON U ODREĐENOM SLUČAJU NE PROPISUJE ŠTO DRUGO.«
U odnosu na razloge zbog kojih podnosi reviziju podnositeljica je navela:
»Kada bi se održao na snazi pobijani stav drugostupanjskog suda, to bi značilo da svaki vjerovnik koji propusti rok za podnošenje tužbe radi pobijanja pravne radnje dužnika na štetu vjerovnika (ŠTO SE U KONKRETNOM SLUČAJU DOGODILO), uvijek MOŽE IZ ISTIH TIH RAZLOGA, odnosno uz tvrdnju da je dužnik poduzeo predmetni pravni posao da bi vjerovnika onemogućio u ostvarenju svojih prava, zatražiti od suda utvrđenje ništavosti takvog pravnog posla tvrdeći da je isti sklopljen uz nedopuštenu pobudu, što je apsolutno nedopustivo, a i protivno važećoj sudskoj praksi, uključujući praksu Vrhovnog suda RH.
Drugostupanjski se sud donošenjem svoje odluke stavio iznad zakonodavca PA JE INTERES POJEDINE ZAINTERESIRANE STRANE U PREDMETNOM PRAVNOM POSLU PROGLASIO JAVNIM INTERESOM.
II. tužena napominje da bi se u slučaju održavanja na snazi ove odluke, cijeli odjeljak Zakona o obveznim odnosima od članka 66. do članka 70. morao brisati iz Zakona o obveznim odnosima, jer bi isti postao suvišan.
II. U prilog prethodno iznesenim tvrdnjama