102 09.11.2016 Odluka o izmjenama i dopunama Odluke o gradskim porezima Grada Kutine
GRAD KUTINA
2188
Na temelju članka 35. stavka 1. točka 2. Zakona o lokalnoj i područnoj (regionalnoj) samoupravi (»Narodne novine« 33/01, 60/01, 129/05, 109/07, 125/08, 36/09, 150/11, 144/12, 19/13 – pročišćeni tekst, 137/15), te članka 32. stavka 1. točka 5. Statuta Grada Kutine (»Službene novine Grada Kutine« 6/09, 3/13, 4/13. – pročišćeni tekst), Gradsko vijeće Grada Kutine na 31. sjednici održanoj 20. listopada 2016.g., donijelo je
ODLUKU
O IZMJENAMA I DOPUNAMA ODLUKE O GRADSKIM POREZIMA GRADA KUTINE
Članak 1.
U Odluci o gradskim porezima Grada Kutine (»Službene novine Grada Kutine« broj 9/2010, 4/2011, 4/2014) u članku 9. stavku 1. mijenja se alineja 3. na način da ista sada glasi:
– »mali i mikro poduzetnici 640,00 kn«.
Članak 2.
U članku 15. mijenja se stavak 2. na način da se briše riječ »predizborne«.
Članak 3.
U članku 10. stavak 2., članku 11. stavak 1. t. 1. i članku 17. stavak 2. riječi »Upravnog odjela za financije« mijenja se riječima u određenom padežu »Upravni odjel nadležan za poslove financija«.
Članak 4.
Ostali dijelovi Odluke o gradskim porezima Grada Kutine (»Službene novine Grada Kutine« broj 9/2010, 4/2011, 4/2014) ostaju nepromijenjeni.
Članak 5.
Ova Odluka će se objaviti u »Službenim novinama Grada Kutine« i »Narodnim novinama« i stupa na snagu osmoga dana od dana objave u »Narodnim novinama«.
Klasa: 021-01/16-01/3
Urbroj: 2176/03-02/1-16-31-7
Kutina, 20. listopada 2016.
Predsjednik Gradskog vijeća Drago Bojić, dipl. ing. građ., v. r.
