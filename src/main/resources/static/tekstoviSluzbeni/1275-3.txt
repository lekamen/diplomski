 uspješan«, odnosno pet godina uzastopno najmanje ocijenjeni ocjenom »uspješan«,
– su prema kriterijima iz članka 4. pod točkom 1.1. i kriterijima iz članka 5. pod točkom 2.1. ovoga Pravilnika, postigli 16 bodova,
– su se prema članku 6. ovoga Pravilnika redovito stručno usavršavali objavili najmanje jedan stručni rad u razdoblju od 5 godina.
Članak 17.
Zvanje savjetnika mogu steći stručni radnik i ravnatelj ako:
– imaju najmanje deset godina radnog iskustva u djelatnosti socijalne skrbi i zvanje mentora najmanje pet godina,
– su prema kriterijima iz članka 4. pod točkom 1.1. i članka 5. pod točkom 2.1. ovoga Pravilnika postigli 16 bodova,
– su se prema članku 6. ovog Pravilnika redovito stručno usavršavali, aktivno sudjelovali na stručnim savjetovanjima i objavljivali najmanje dva stručna rada u razdoblju od stavljanja u položaj savjetnika.
Članak 18.
(1) Postupak za napredovanje stručnog radnika pokreće se na pisani prijedlog ravnatelja ustanove, a za napredovanje ravnatelja pokreće se na pisani prijedlog Upravnog vijeća ustanove, na obrascima NM-1 i NS-1.
(2) Postupak iz stavka 1. ovoga članka provodi ministarstvo nadležno za poslove socijalne skrbi kojem je ustanova dužna dostaviti:
– prijedlog za napredovanje,
– presliku diplome,
– dokaz o radnom stažu, odnosno radnom iskustvu,
– životopis stručnog radnika s podacima o stečenom usavršavanju, te metodama rada i postignutom napredovanju u stručnom radu,
– preslike odluka o ocjenama stručnog rada radnika i ravnatelja,
– objavljene stručne radove.
(3) Ministarstvo nadležno za socijalnu skrb donosi odluku kojom se rješava o zahtjevu za napredovanje.
Članak 19.
(1) Stručni radnik i ravnatelj koji obavlja stručne poslove, nezadovoljan odlukom, može podnijeti prigovor Ministarstvu socijalne politike i mladih.
(2) U tu svrhu ministar nadležan za poslove socijalne skrbi imenuje povjerenstvo koje će rješavati po prigovoru.
(3) Odluka povjerenstva iz stavka 2. ovoga članka je izvršna.
Članak 20.
(1) Stručni radnik ili ravnatelj napreduje u zvanje mentora i zvanje savjetnika na vrijeme od pet godina.
(2) Stručni radnik ili ravnatelj napreduje u zvanje mentora na vrijeme od pet godina i može zadržati isto zvanje i nakon isteka toga roka, ako se potvrdio u svom stručnom radu, i to:
– redovitim aktivnim sudjelovanjem na stručnim skupovima,
– stručnim usavršavanjem, primjenjivanjem stečenih znanja i prenošenja tih znanja drugim stručnim radnicima,
– prihvaćanjem mentorstva,
– objavljivanjem najmanje jednog stručna rada u razdoblju od stavljanja u položaj mentora.
(3) Stručni radnik ili ravnatelj unapređuje se u zvanje savjetnika na vrijeme od pet godina i može zadržati isto zvanje i nakon isteka toga roka, ako se potvrdio u svom stručnom radu, i to:
– redovitim aktivnim sudjelovanjem na stručnim skupovima,
– stručnim usavršavanjem, primjenjivanjem stečenih znanja i prenošenjem tih znanja drugim stručnim radnicima,
– objavljivanjem najmanje dva stručna rada u razdoblju od stavljanja u položaj savjetnika.
Članak 21.
(1) Stručni radnik i ravnatelj koji je napredovao u zvanje mentora ili savjetnika dužan je, najmanje šest mjeseci prije isteka roka iz članka 20. stavka 1. ovoga Pravilnika, dostaviti ministarstvu nadležnom za poslove socijalne skrbi pisano izvješće o svom radu, preslike odluka o ocjenama u proteklom razdoblju i objavljene stručne radove.
(2) Ako stručni radnik i ravnatelj unaprijeđen u zvanje mentora ili zvanje savjetnika ne zadovolji uvjete iz članka 20. stavka 2. i 3., gubi stečeno zvanje.
Članak 22.
Stručni radnik i ravnatelj koji je izgubio zvanje mentora ili savjetnika može podnijeti prigovor ministru nadležnom za poslove socijalne skrbi u roku od 15 dana od dana primitka odluke o gubitku zvanja.
Članak 23.
Postupak za napredovanje u zvanje savjetnika može biti pokrenut najranije pet godina nakon imenovanja u zvanje mentora.
Članak 24.
Stručni radnik ili ravnatelj može biti unaprijeđen u zvanje mentora ili savjetnika i prije isteka roka od pet godina, i to ako je tri puta 