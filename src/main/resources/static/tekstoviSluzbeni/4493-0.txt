83 16.09.2016 Uredba o vrijednosti iznosa za utvrđivanje naknade za pružanje sekundarne pravne pomoći za 2016. godinu
VLADA REPUBLIKE HRVATSKE
1842
Na temelju članka 37. stavka 2. Zakona o besplatnoj pravnoj pomoći (»Narodne novine«, broj 143/13), Vlada Republike Hrvatske je na sjednici održanoj 14. rujna 2016. godine donijela
UREDBU
O VRIJEDNOSTI IZNOSA ZA UTVRĐIVANJE NAKNADE ZA PRUŽANJE SEKUNDARNE PRAVNE POMOĆI ZA 2016. GODINU
I. OPĆE ODREDBE
Članak 1.
Ovom Uredbom određuje se način vrednovanja i obračunavanja vrijednosti iznosa naknade za pružanje sekundarne pravne pomoći koju pružaju odvjetnici, vještaci i tumači na temelju rješenja nadležnog ureda državne uprave u županiji i nadležnog upravnog tijela Grada Zagreba u skladu s odredbama Zakona o besplatnoj pravnoj pomoći (»Narodne novine«, broj 143/13).
Članak 2.
U vrijednosti iznosa naknade za pojedine oblike sekundarne pravne pomoći, utvrđene na temelju ove Uredbe, sadržan je i iznos poreza na dodanu vrijednost.
II. NAKNADA ZA RAD ODVJETNIKA
Članak 3.
(1) Naknada za pružanje sekundarne pravne pomoći koju pružaju odvjetnici za pojedine pravne radnje i pojedine vrste postupaka utvrđuje se u bodovima.
(2) Za 2016. godinu vrijednost boda utvrđuje se u visini od 5,00 kuna.
Parnični postupak
Članak 4.
(1) U parničnom postupku se za sastavljanje podnesaka, zastupanje na ročištu i pravnu pomoć u mirnom rješenju spora utvrđuje naknada u iznosu od:
PRAVNE RADNJE BODOVI 1. za sastavljanje obrazloženih podnesaka 50 2. za zastupanje na ročištu 50 3. za zastupanje na ročištu na kojem se raspravljalo samo o procesnim pitanjima ili se prije raspravljanja o glavnoj stvari postupak završio povlačenjem tužbe ili prigovora, presudom na osnovi priznanja ili na osnovi izostanka 25 4. za pristup na ročište koje je odgođeno prije početka raspravljanja 15 5. za pravnu pomoć u mirnom rješenju spora 50
(2) Za prvi stupanj donosi se rješenje:
– do 300 bodova za postupke u svezi sa stvarnim pravima, osim zemljišnoknjižnih postupaka, čime je obuhvaćeno najviše šest pravnih radnji
– do 300 bodova za postupke iz obiteljskih odnosa, čime je obuhvaćeno najviše šest pravnih radnji
– do 250 bodova za postupke iz radnih odnosa (poništenje otkaza, utvrđivanje prava na rad i sl.), čime je obuhvaćeno najviše pet pravnih radnji.
(3) Za sastavljanje pravnih lijekova i odgovora na pravne lijekove utvrđuje se naknada u iznosu od:
PRAVNE RADNJE BODOVI 1. za sastavljanje redovnih pravnih lijekova protiv presude te rješenja u parnicama zbog smetanja posjeda 60 2. za sastavljanje odgovora na žalbu protiv presude te rješenja u parnicama zbog smetanja posjeda 50 3. za sastavljanje žalbe protiv rješenja i odgovora na žalbu 25 4. za sastavljanje izvanrednih pravnih lijekova 75 5. za odgovore na izvanredne pravne lijekove 50
(4) Za drugi stupanj donosi se rješenje u vrijednosti radnje koja se poduzima u tom postupku.
(5) Ako se rješenje donosi za oba stupnja parničnog postupka, donosi se na vrijednost do 360 bodova.
(6) Za izvanredne pravne lijekove donosi se posebno rješenje na vrijednost radnje za koju se rješenje donosi.
Ovršni postupak i postupak osiguranja
Članak 5.
(1) U ovršnom postupku i postupku osiguranja, kada je riječ o prisilnom ostvarenju ili osiguranju tražbine koja proizlazi iz postupka za koji se može odobriti pravna pomoć, utvrđuje se naknada u iznosu od:
PRAVNE RADNJE BODOVI 1. za sastavljanje prijedloga za izdavanje rješenja o ovrsi, prijedloga za protuovrhu, prijedloga za osiguranje, prijedloga za izdavanje privremenih i prethodnih mjera, prigovora protiv navedenih prijedloga 50 2. za zastupanje na ročištu 50 3. za sastavljanje pravnih lijekova 60 4. za sastavljanje ostalih podnesaka i poduzimanje ostalih radnji u ovršnom postupku i postupku osiguranja 25
(2) Za ovršni postupak i postupak osiguranja donosi se rješenje za najviše pet pravnih radnji.
Izvanparnični postupak
Članak 6.
(1) U izvanparničnom postupku utvrđuje se naknada u iznosu od:
PRAVNE RADNJE BODOVI 1. za sastavljanje podnesaka u