 podliježu zdravstvenom nadzoru, kao i imunizaciju, seroprofilaksu i kemoprofilaksu tih osoba od zaraznih bolesti obavljaju zdravstvene ustanove koje u svom sastavu imaju higijensko-epidemiološku djelatnost.
IV. ZDRAVSTVENI ZAHTJEVI I ZAPREKE ZA RAD
Članak 14.
Uvjete za rad na plovilu kao član posade ne ispunjava osoba za koju se zdravstvenim pregledima iz članka 5. ovoga Pravilnika utvrdi da boluje od bolesti, odnosno za koju se utvrde zapreke koje utječu na trajnu sposobnost za uspješno obavljanje poslova i radnih zadataka na plovilu:
– koje nepovoljno trajno utječu na sposobnost za uspješno obavljanje poslova i radnih zadataka na plovilu,
– koje mogu ugroziti zdravlje i sigurnost drugih osoba na plovilu ili predstavljaju veći rizik za zdravlje samog pregledanika, jer mogu dovesti do komplikacija koje bi zahtijevale hitnu kiruršku ili drugu medicinsku intervenciju tijekom plovidbe,
– koje se zbog nemogućnosti dijetalne ishrane, štetnih čimbenika radne okoline ili drugih specifičnosti rada i duljeg boravka na plovilu mogu značajnije pogoršati.
Članak 15.
Za rad na plovilu u svojstvu člana posade sposobna je osoba za koju se zdravstvenim pregledima iz članka 5. ovoga Pravilnika utvrdi da je tjelesno i duševno zdrava, odnosno da ne boluje od bolesti ili da nema druge trajne ili privremene zapreke za rad kao član posade.
Trajne zapreke za rad kod prethodnog zdravstvenog pregleda
Članak 16.
Trajna zapreka za rad na plovilu kod prethodnog zdravstvenog pregleda, može se odrediti na osnovi uvida u radne zahtjeve i u konzultaciji s nadležnim specijalistom ili psihologom kod sljedećih bolesti i/ili stanja kada specijalist medicine rada ili medicine rada i sporta utvrdi da član posade ne može više trajno obavljati posao na siguran način:
a) epilepsija i druge bolesti koje mogu dovesti do privremenog gubitka ili poremećaja svijesti, psihoze (sadašnje i u anamnezi), alkoholizam, narkomanija, teže neuroze, poremećaji osobnosti, duševna zaostalost,
b) intelektualna insuficijencija, deficiti specifičnih kognitivnih sposobnosti koje se očituju kao smetnje, smanjenje ili odsutnost pažnje i koncentracije, te poremećaji percepcije, mišljenja i pamćenja, psihomotorni i senzomotorni poremećaji koji se očituju kao senzomotorna usporenost i nekoordiniranost, smanjena vizualno-motorna koordinacija, izražene devijacije osobnosti (emocionalna i socijalna nezrelost, neprilagođeno ponašanje, anksioznost, agresivnost),
c) organske bolesti središnjeg živčanog sustava i perifernih živaca s poremećajima funkcije od važnosti za radnu sposobnost, postkontuzijski sindrom, učestali i izraziti napadaji migrene, kada nadležni specijalist uže specijalnosti utvrdi da trajno sprječavaju rad na brodu,
d) anatomska ili funkcionalna jednookost, keratokonus, glaukom, druge kronične bolesti oka progresivne naravi, poremećaji oštrine vida i drugih vidnih sposobnosti ispod zahtjeva navedenih u člancima 19. do 20. ovoga Pravilnika,
e) gluhoća, jednostrana gluhoća ili teška jednostrana nagluhost, oštećenja sluha perceptivnog tipa izvan zahtjeva navedenih u članku 21. ovoga Pravilnika, oštećenja sluha mješovitog tipa, kronične upale srednjeg uha s perforacijom bubnjića (sa ili bez sekrecije), otoskleroza, Menierov sindrom, druge vrtoglavice, kinetoze, ozena, kronične gnojne upale sinusa, bolesti i stanja larinksa koje trajno oštećuju funkciju govora i disanja, jače izraženo mucanje, rascjep nepca, teži oblici alergije gornjih dišnih putova,
f) dijabetes melitus kada unatoč terapiji nije moguće postići zadovoljavajuće vrijednosti šećera u krvi, druge neregulirane bolesti endokrinog sustava ili mijene tvari, izrazita gojaznost, izrazita astenija popraćena općom tjelesnom slabošću, primjena imunosupresivne terapije,
g) kronične anemije, koagulopatije, druge teže kronične bolesti krvi i krvotvornih organa,
h) prirođene ili stečene greške ili kronične organske bolesti srca, preboljeli infarkt miokarda, koronarna bolest, i nakon učinjene premosnice, teži poremećaji srčanog ritma,