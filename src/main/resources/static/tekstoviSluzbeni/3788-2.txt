 7. i 8. koji glase:
»(6) Neovisno o stavcima od 1. do 5. ovoga članka, izvještajne financijske institucije prikupljaju i dostavljaju informacije iz članka 177.a ovoga Zakona u skladu sa zakonom kojim se uređuje zaštita osobnih podataka.
(7) Informacije iz stavka 177.a ovoga Zakona vode se u skladu s člancima 56. i 57. ovoga Zakona.
(8) Izvještajne financijske institucije i Ministarstvo financija, Porezna uprava smatraju se voditeljima zbirke osobnih podataka iz članka 177.a ovoga Zakona u skladu sa zakonom kojim se uređuje zaštita osobnih podataka.«.
Članak 7.
U članku 207. stavku 1. točki 16. iza riječi: »(članak 202. stavci 1. i 2.)« umjesto točke stavlja se zarez.
Iza točke 16. dodaje se točka 17. koja glasi:
»(17) ako ne prikuplja propisane informacije, ne provodi dubinsku analizu, ne utvrđuje račune o kojima se izvješćuje i ne izvješćuje o njima, ako ne izvješćuje u roku, u propisanom obliku, Ministarstvo financija, Poreznu upravu (članak 177.a, stavci 1., 2., 3., 5. i 9.).«.
U stavku 2. iza riječi: »stavka 1.« dodaju se riječi: »točaka 1. do 5. i 7. do 14.«.
Prijelazne i završne odredbe
Članak 8.
(1) Ministar financija će pravilnik iz članka 177.a stavka 9., koji je dodan člankom 5. ovoga Zakona, donijeti u roku od 30 dana od dana stupanja na snagu ovoga Zakona.
(2) Ministar financija će utvrditi Popis iz članka 177.a stavka 7., koji je dodan člankom 5. ovoga Zakona u roku od 90 dana od dana stupanja na snagu ovoga Zakona.
Članak 9.
(1) Danom stupanja na snagu ovoga Zakona prestaju važiti odredbe članka 195. do 199., članka 201., članka 203., članka 204. stavka 1. i članka 205., osim odredbi članka 200., članka 202. i članka 204. stavka 7. koje prestaju važiti 31. prosinca 2016. godine i odredbe članka 204. stavka 2. do 6. Općeg poreznog Zakona (»Narodne novine«, br. 147/08., 18/11., 78/12., 136/12., 73/13. i 26/15.) koje prestaju važiti 31. prosinca 2017.
(2) Ministarstvo financija, Porezna uprava dostavit će automatskom razmjenom nadležnim tijelima drugih država članica informacije iz članka 177.a stavka 1., koji je dodan člankom 5. ovoga Zakona koje se odnose na porezno razdoblje, počevši od 1. siječnja 2016.
Članak 10.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/16-01/18
Zagreb, 29. travnja 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
