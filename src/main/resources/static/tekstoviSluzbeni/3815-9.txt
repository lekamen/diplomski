 opasnosti od NUS-a izrađuje se od aluminijskog lima veličine 600 X 400 mm. Nosiva željezna konstrukcija se sastoji od cijevi (vertikalnog nosača table) duljine 2000 mm i dvije poprečne metalne cijevi ili letve 15X15X500 mm. Natpisna podloga je bijele boje. Tekst (kao na slikovnom prikazu table) sa slikama je u crvenom okviru (debljine 5 mm). Okvir je na odstojanju od 2 cm od ruba table. U središnjem dijelu table nalazi se slika mrtvačke glave na crvenoj podlozi kojoj se s lijeve strane nalazi crtež minobacačke i tromblonske mine (crno na bijeloj podlozi), a s desne strane crtež kazetne bombe KB-1 (crno na bijeloj podlozi). U donjem desnom kutu okvira se nalazi LOGO HCR-a crvene boje.
Tabla iz stavka 4. ovog članka, osim na željezni stup, može biti postavljena na građevinu, stup, stijenu, deblo stabla i sl.
Slikovni prikazi tabli nalaze se u Prilogu 1. (slika 3. i 4.) ovog Pravilnika i njegov je sastavni dio.
Članak 49.
Obilježavanje malim oznakama minske opasnosti (male table kvadratnog oblika i trokutasti znak) predstavlja jasno vizualno upozorenje na veliku opasnost od mina.
Male oznake minske opasnosti postavljaju se na preglednim mjestima i moraju biti vidljive i jasno prepoznatljive sa udaljenosti od najmanje 30 metara.
Male oznake minske opasnosti postavljaju se:
– samostalno, u cilju neposrednog obilježavanje mjesta pronalaska MES-a i NUS-a,
– u kombinaciji s velikim tablama minske opasnosti, kao primjereni oblik obilježavanja usitnjenih – površinski malih minski sumnjivih područja i/ili građevina u naseljima,
– u kombinaciji s velikim tablama minske opasnosti u cilju povećanja učinkovitosti obilježavanja na određenom području,
– pri izradi standardnih minskih ograda kao njihov sastavni dio.
Članak 50.
Mala oznaka minske opasnosti trokutastog oblika je jednakokračni trokut čija je osnovica 28 cm, krakovi 20 cm, a debljina 2 mm.
Mala oznaka minske opasnosti kvadratnog oblika je kvadrat čija je duljina stranice 35 cm.
Natpisna podloga oznaka je crvene boje, dok je pozadina bijele boje. Bijelom bojom na sredini oznake je ucrtana mrtvačka glava i prekrižene kosti, a iznad su upisane riječi »OPASNOST/MINE/MINES«.
Slikovni prikaz oznaka minske opasnosti nalazi se u Prilogu 1. (slike 1 i 2) ovog Pravilnika i njegov je sastavni dio.
Članak 51.
Male oznake minske opasnosti postavljaju se na visinu od 100 – 120 cm, na drvenom kolcu kvadratnog profila 5 × 5 cm, dužine 140 cm.
Članak 52.
Male oznake minske opasnosti, osim na način iz članka 51. ovog Pravilnika, mogu biti postavljene i na kuću, stijenu, deblo drveta, ogradu i sl., ukoliko su ispunjeni uvjeti iz članka 49. stavka 2. ovog Pravilnika.
Članak 53.
Oznake minske opasnosti postavljaju se s licem okrenutim prema sigurnoj površini.
Članak 54.
HCR obilježava MSP postavljenjem minskih ograda na temelju vlastite sigurnosne procjene.
Zahtjev za postavljanjem minskih ograda mogu HCR-u podnijeti i jedinice područne (regionalne) samouprave.
Članak 55.
Minska ograda postavlja se okrenuta licem prema sigurnoj površini.
Minska ograda sastavljena je od stupova povezanih žicom (3 reda) s pričvršćenim znacima minske opasnosti.
Stupovi u minskoj ogradi su metalni (min 4×4 cm, kvadratnog ili L profila) ili betonski (min. 8×8 cm), visine 180 cm (150 cm iznad tla) i obojeni crveno-bijelo od vrha k dnu. Stupovi se postavljaju na međusobnom razmaku od maksimalno 8 metara. Žica postavlja se ravnomjerno u tri reda s početkom maksimalno 25 cm od vrha stupa i maksimalno 25 cm od površine tla. Na stupovima je potrebno postaviti zakačke ili rupe kako bi žica mogla biti sigurno i stabilno učvršćena.
Minski znaci postavljaju se na minskoj ogradi na međusobnom razmaku od maksimalno 8 metara.
Slikovni prikaz minske ograde nalazi se u Prilogu 1. (slika 5) ovog Pravilnika i njegov je sastavni dio.
VII. PRUŽANJE PRVE POMOĆI I MEDICINSKO ZBRINJAVANJE
Članak 56.
Voditelj radilišta dužan je svakodnevno odrediti lokaciju vozila hitne medicinske intervencije neposredno uz radilište s medicinskim timom.
Popis