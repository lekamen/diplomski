 socijalne skrbi u bazu podataka.
DOSTUPNOST, KORIŠTENJE I ČUVANJE PODATAKA
Članak 6.
(1) Podaci o pravima iz sustava socijalne skrbi pohranjuju se u bazi podataka jedinice lokalne i područne (regionalne) samouprave, odnosno Grada Zagreba.
(2) Ustroj, održavanje i korištenje baze podataka u nadležnosti je jedinica lokalne i područne (regionalne) samouprave, odnosno Grada Zagreba.
(3) Jedinica lokalne i područne (regionalne) samouprave, odnosno Grad Zagreb izdaje ovlaštenja i određuje razinu ovlasti za pristup bazi podataka te za unošenje novih i korištenje postojećih podataka.
(4) Pristup podacima i njihovo korištenje moguće je nakon osobne identifikacije i provjere razine ovlaštenja.
Članak 7.
Podaci o pravima u sustavu socijalne skrbi dostupni su u aktivnom obliku, na računalu, još godinu dana nakon što je prestao bilo koji oblik prava.
Članak 8.
(1) Baza podataka mora imati sigurnosnu kopiju pohranjenu na odgovarajućem mediju.
(2) Sigurnosna kopija iz stavka 1. ovog članka čuva se na odvojenom mjestu osiguranom od neovlaštenog pristupa, prodora vatre ili vode i služi kao pričuvna kopija u slučaju oštećenja podataka pohranjenih u elektroničkom računalu.
(3) Mjesto pohrane sigurnosnih kopija iz stavka 1. ovog članka i osobu odgovornu za izradu i čuvanje kopija odredit će čelnik jedinice lokalne ili područne (regionalne) samouprave, odnosno Grada Zagreba.
DOKUMENTACIJA I NJEZINO ČUVANJE
Članak 9.
Dokumentaciju o pravima iz sustava socijalne skrbi čine svi akti zajedno s prilozima na temelju kojih se obavlja unos podataka u bazu podataka.
OBRADA PODATAKA, IZRADA I DOSTAVA IZVJEŠĆA
Članak 10.
(1) Jedinica lokalne i područne (regionalne) samouprave, odnosno Grad Zagreb dužna je obraditi podatke o korisnicima i pravima iz sustava socijalne skrbi iz baze podataka u okviru svog djelokruga rada.
(2) Podaci iz stavka 1. ovog članka mogu se koristiti za izradu standardiziranih i nestandardiziranih izvješća, istraživanje, analizu te kao podloga za pripremu zakonskog akta ili strateških dokumenata.
(3) Obrasce za izradu izvješća iz stavka 2. ovog članka određuje jedinica lokalne i područne (regionalne) samouprave, odnosno Grad Zagreb u suradnji s uredom državne uprave u županiji.
(4) Ovlaštenje za korištenje podataka iz baze podataka sukladno stavku 2. ovog članka izdaje jedinica lokalne i područne (regionalne) samouprave.
Članak 11.
Javni službenici i namještenici jedinica lokalne i područne (regionalne) samouprave odnosno Grada Zagreba obvezni su čuvati kao profesionalnu tajnu podatke o korisnicima sukladno Zakonu o socijalnoj skrbi, posebnim propisima i drugim općim aktima jedinice lokalne i područne (regionalne) samouprave, odnosno Grada Zagreba.
Članak 12.
(1) Jedinice lokalne i područne (regionalne) samouprave dužne su uredu državne uprave u županiji dostaviti polugodišnje izvješće do 5. srpnja za tekuću godinu, a godišnje izvješće do 15. siječnja za proteklu godinu, u elektronskom i pisanom obliku.
(2) Ured državne uprave u županiji dužan je objediniti i obraditi podatke iz dostavljenih izvješća jednica lokalne i područne (regionalne) samouprave.
(3) Ured državne uprave u županiji dužan je ministarstvu nadležnom za poslove socijalne skrbi i jedinici područne (regionalne) samouprave dostaviti objedinjeno polugodišnje izvješće do 5. kolovoza za tekuću godinu, a godišnje izvješće do 15. veljače za proteklu godinu, u elektronskom i pisanom obliku.
(4) Grad Zagreb dužan je ministarstvu nadležnom za poslove socijalne skrbi dostaviti objedinjeno polugodišnje izvješće do 5. kolovoza za tekuću godinu, a godišnje izvješće do 15. veljače za proteklu godinu, u elektronskom i pisanom obliku.
Članak 13.
Ovaj pravilnik stupa na snagu osmog dana od dana objave u »Narodnim novinama«.
Klasa: 011-02/15-04/15
Urbroj: 519-03-1-1/1-15-1
Zagreb, 5. lipnja 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
PRILOG 1.
Evidencija prava u sustavu socijalne skrbi: novčane pomoći i pomoć u naravi