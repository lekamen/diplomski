 luksuznima popravcima, dužan je ishoditi suglasnost Agencije kao Najmodavca.
(2) Najmoprimac nije ovlašten vršiti preinake na predmetu najma i zajedničkim prostorijama, kao i uređajima zgrade bez prethodne pisane suglasnosti Agencije kao Najmodavca.
(3) Agencija kao najmodavac će na zahtjev Najmoprimca o svom trošku otkloniti nedostatke na stanu ili opremi, a za koje nije odgovoran Najmoprimac.
VI. PRESTANAK UGOVORA O NAJMU
Članak 16.
(1) Ugovor o najmu sklopljen na određeno vrijeme prestaje istekom toga vremena.
(2) Ugovor o najmu prestaje i otkazom koji svaka strana može dati drugoj poštujući otkazni rok.
(3) Otkazni rok iznosi tri mjeseca i počinje teći prvog dana sljedećeg mjeseca od mjeseca u kojem je otkaz primljen.
Članak 17.
(1) Najmodavac može otkazati Ugovor o najmu ako Najmoprimac koristi predmet najma suprotno odredbama zakona, ovoga Pravilnika ili ugovora o najmu, a osobito:
– ako Najmoprimac ne plati u ugovorenom roku ugovoreni iznos najamnine i druge ugovorene troškove u svezi s uporabom predmeta najma,
– ako Najmoprimac svojim radnjama ili propustima ometa druge suvlasnike ili korisnike zgrade u mirnom korištenju njihovih posebnih dijelova zgrade,
– ako Najmoprimac ili druge korisnici predmeta najma (članovi obiteljskog domaćinstva) ne koriste predmet najma za stanovanje, već u cijelosti ili djelomično za druge namjene,
– ako Najmoprimac ne dopusti Agenciji kao Najmodavcu ili osobi koju najmodavac ovlasti ulaz u predmet najma, odnosno ukoliko ne dopustiti kontrolu korištenja predmeta najma u skladu s uvjetima zakona, ovoga Pravilnika i ugovora o najmu,
– ako Najmoprimac stan ili dio stana daje u podnajam.
(2) Najmodavac ne može najmoprimcu otkazati ugovor o najmu stana iako su ispunjeni uvjeti iz stavka 1. ovoga članka, ako ga prethodno pisano ne opomene da u roku od 30 dana otkloni razloge za otkaz.
(3) Najmodavac ima pravo otkazati ugovor i bez opomene iz stavka 2. ovoga članka ako najmoprimac dva ili više puta postupi suprotno ugovoru odnosno stavku 1. ovoga članka.
(4) Ako najmoprimac odbije primiti pisanu opomenu iz stavka 2. ovoga članka ista se smatra dostavljenom istekom roka od 3 dana od dana oglašavanje na oglasnoj ploči Agencije te objave na internetskoj stranici Agencije.
(5) Ako najmoprimac odbije primiti pisani otkaz ugovora o najmu, otkazni rok počinje teći protekom roka od 3 dana od kada je obavijest o pisanom otkazu ugovora o najmu izvješena na oglasnoj ploči Agencije te objavljena na internetskoj stranici Agencije.
(6) Ako najmoprimac odbije predati nekretninu u posjed Agenciji, nakon isteka otkaznog roka, odnosno u roku koji je odredio najmodavac, najmodavac će pred nadležnim tijelom pokrenuti postupak radi iseljenja najmoprimca.
Članak 18.
(1) Najmodavac može raskinuti ugovor o najmu stana ako:
– najmoprimac ili članovi njegova obiteljskog domaćinstva na zajedničkim prostorijama, uređajima i dijelovima zgrade svojom krivnjom nanose štetu koju u roku od 30 dana nisu otklonili,
– najmoprimac ili članovi njegova obiteljskog domaćinstva preinačuju stan, zajedničke prostorije i uređaje zgrade bez prethodne pismene suglasnosti Najmodavca.
(2) Najmodavac raskida ugovor o najmu stana u pisanom obliku, s obrazloženjem i rokom iseljenja iz stana koji ne može biti kraći od 15 dana.
(3) Na način dostave pisanog raskida ugovora o najmu na odgovarajući se način primjenjuju odredbe članka 18. ovoga Pravilnika.
Članak 19.
Najmoprimac može otkazati Ugovor o najmu stana prije isteka ugovorenog vremena, ali je o tome dužan izvijestiti najmodavca, najmanje 3 mjeseca prije nego što namjerava iseliti iz stana.
VII. KUPOPRODAJA NEKRETNINE
Članak 20.
Ugovorom o najmu obvezno se utvrđuje i pravo Najmoprimca da tijekom trajanja najma, nekretninu koja je predmet najma kupi od Agencije.
Članak 21.
(1) Kupoprodajna cijena nekretnine utvrđuje se imajući u vidu troškove financiranja i izgradnje te tržišnu vrijednost nekretnine, i mogućnost prodaje nekretnine u odnosu na stanje na tržištu nekretnina pri čemu redovito