 prioritet izvršenja.
(5) Platna transakcija zadana u korist računa sudionika u uvjetima suspenzije tog računa evidentira se tijekom obračunskog dana u redu čekanja.
(6) HNB može izvršiti platnu transakciju evidentiranu u redu čekanja na teret ili u korist računa sudionika u uvjetima blokade ili suspenzije računa sudionika u skladu s člankom 9. ove Odluke.
(7) Na kraju obračunskog dana platne se transakcije evidentirane u redu čekanja na teret i/ili u korist računa sudionika odbijaju, o čemu sudionik koji je zadao platnu transakciju dobiva obavijest.
Trenutak prihvata i neopozivosti platne transakcije
Članak 15.
(1) Platna transakcija u HSVP-u prihvaćena je i neopoziva, u smislu zakona kojim se uređuje konačnost namire u platnim sustavima, od trenutka kada je namirena.
(2) Platna transakcija namirena je nakon što je provedeno terećenje i odobrenje računa sudionika odnosno terećenje i odobrenje računa sudionika i obračunskog računa iz članka 5. ove Odluke.
Operativni postupci HSVP-a
Članak 16.
(1) Operativni poslovi povezani s namirom platnih transakcija u HSVP-u provode se u skladu s Uputom za operativne postupke Hrvatskog sustava velikih plaćanja koja je sastavni dio ove Odluke, a kojom se uređuju:
1. vrste platnih poruka,
2. tehnička valjanost platnih poruka,
3. način upisivanja pojedinih elemenata s naloga za plaćanje u platne poruke,
4. ostale vrste poruka,
5. način zadavanja platnih poruka između HNB-a i ostalih sudionika,
6. način zadavanja direktnih transfera,
7. sudjelovanje u HSVP-u sudionika koji nisu osposobljeni za razmjenu poruka SWIFT telekomunikacijskom mrežom (u nastavku teksta: SWIFT),
8. aktivnosti u slučaju pokretanja postupka zbog insolventnosti sudionika,
9. postupci uključenja/isključenja sudionika iz HSVP-a,
10. postupci testiranja u HSVP-u i
11. drugi operativni postupci u HSVP-u.
(2) HNB upravlja Zatvorenom grupom korisnika u SWIFT-u. Kao administrator Zatvorene grupe korisnika HNB određuje vrste platnih poruka koje se razmjenjuju u HSVP-u, koji se dijelovi platne poruke kopiraju u HSVP za potrebe namire te članstvo u Zatvorenoj grupi korisnika.
(3) Zadavanje platnih transakcija i ostali operativni poslovi povezani sa sudjelovanjem u HSVP-u obavljaju se pomoću odgovarajućih vrsta poruka. Poruke kojima sudionici zadaju platne transakcije nazivaju se platnim porukama.
(4) Sve poruke iz stavka 1. točaka 1. i 4. ovog članka razmjenjuju se SWIFT-om. Razmjena, vrste, način kreiranja i korištenja poruka moraju odgovarati standardima SWIFT-a.
(5) Nakon uključenja u HSVP sudionik je dužan u roku od 90 dana tehnički se osposobiti za razmjenu poruka SWIFT-om, odnosno za samostalno sudjelovanje u HSVP-u.
(6) Do ispunjenja uvjeta iz stavka 5. ovog članka sudionik sudjeluje u HSVP-u na način opisan u Uputi za operativne postupke Hrvatskog sustava velikih plaćanja.
(7) Sudionik je dužan bez odgađanja izvijestiti HNB kao upravitelja HSVP-a o problemima u radu.
(8) Sudionik je dužan bez odgađanja izvijestiti HNB kao upravitelja HSVP-a o svakoj promjeni podataka koji su povezani sa sudjelovanjem u HSVP-u.
(9) Sudionik je dužan osigurati primjerene sigurnosne kontrole radi zaštite podataka od zlouporabe.
(10) Sudionik je dužan izvijestiti HNB o nastupanju situacija koje ugrožavaju sigurnost njegova poslovanja u HSVP-u.
Neprekidno poslovanje
Članak 17.
U slučaju nastupanja događaja koji uzrokuju probleme u operativnom radu HSVP-a postupa se u skladu s Uputom za operativne postupke Hrvatskog sustava velikih plaćanja.
Uputa, terminski plan i cjenik
Članak 18.
(1) Ovlašćuje se guverner HNB-a za donošenje:
1. Upute za operativne postupke Hrvatskog sustava velikih plaćanja,
2. Terminskog plana Hrvatskog sustava velikih plaćanja i
3. Cjenika usluga Hrvatskog sustava velikih plaćanja.
(2) Uputa, terminski plan i cjenik iz stavka 1. ovog članka objavljuju se na internetskim stranicama HNB-a i zajedno s ovom Odlukom čine jedinstvena pravila rada HSVP-a.
Prijelazne i završne odredbe
Članak 19.
(1) Danom stupanja na snagu ove Odluke