 ako je potrebno tražiti dodatna obrazloženja/ispravke vezane uz dostavljenu dokumentaciju, Agencija za plaćanja će korisniku izdati zahtjev za dopunu/obrazloženje/ispravak (u daljnjem tekstu: zahtjev za dopunu).
(4) Korisnik je dužan dostaviti traženu dokumentaciju preporučenom pošiljkom s povratnicom ili osobno u Agenciju za plaćanja u roku od deset dana od dana zaprimanja zahtjeva za dopunu.
(5) Danom zaprimanja zahtjeva za dopunu smatra se datum primitka preporučene pošiljke naznačen na povratnici.
(6) Ako korisnik nije preuzeo zahtjev za dopunu prilikom prve dostave, dostava preporučene pošiljke biti će ponovljena još jednom. Ako korisnik ne preuzme zahtjev za dopunu niti nakon ponovljene dostave, zahtjev za dopunu objavit će se na oglasnoj ploči nadležnog regionalnog ureda Agencije za plaćanja te će se dostava smatrati obavljenom istekom osmoga dana od dana stavljanja zahtjeva za dopunu na oglasnu ploču Regionalnog ureda Agencije za plaćanja.
(7) Danom podnošenja potpunog zahtjeva za potporu smatra se dan dostave tražene dokumentacije i/ili traženih podataka iz stavka 3. ovoga članka.
(8) Ukoliko korisnik ne dopuni zahtjev u roku iz stavka 4. ovoga članka, Agencija za plaćanja donijet će odluku o odbijanju zahtjeva.
(9) Korisniku čiji zahtjev ne udovoljava propisanim uvjetima Agencija za plaćanja donosi odluku o odbijanju zahtjeva.
(10) Na odluke iz stavaka 1., 2., 8. i 9. ovoga članka, korisnik ima pravo podnijeti prigovor Povjerenstvu za prigovore, putem Agencije za plaćanja u roku od osam dana od zaprimanja odluke sukladno članku 14. stavku 2. Zakona o poljoprivredi (»Narodne novine«, br. 30/15).
Isplata sredstava
Članak 13.
(1) Temeljem odluke o ostvarivanju prava na potporu Agencija za plaćanje vrši isplatu korisniku na žiro-račun koji je evidentiran u registru bankovnih žiro-računa korisnika koji vodi Agencija za plaćanja.
(2) Potpora se isplaćuje jednokratno, a rok za isplatu je 60 dana od dana izdavanja odluke o ostvarivanju prava na potporu.
VII. ZAVRŠNE ODREDBE
Stupanje na snagu
Članak 14.
Ovaj Pravilnik stupa na snagu 1. siječnja 2016. godine.
Klasa: 011-01/14-01/79
Urbroj: 525-08/0462-15-15
Zagreb, 8. prosinca 2015.
Ministar Tihomir Jakovina, v. r.
PRILOG I.
POPIS BOLESTI ŽIVOTINJA I ZOONOZA
– Tuberkuloza goveda
– Bruceloza goveda
– Bruceloza ovaca i koza (B. melitensis)
– Bolest plavog jezika na endemskim područjima i područjima visokog rizika
– Afrička svinjska kuga
– Vezikularna bolest svinja
– Klasična svinjska kuga
– Bedrenica
– Zarazna pleuropneumonija goveda
– Influenca ptica
– Bjesnoća
– Ehinokokoza
– Transmisivna spongiformna encefalopatija (TSE)
– Kampilobakerioza
– Listerioza
– Salmoneloza (zoonotska salmonela)
– Trihineloza i
– Verotoskična E. Colli.
PRILOG II.
IZJAVA KORISNIKA DA NIJE PRIMIO JAVNU POTPORU IZ DRUGIH IZVORA
IZJAVA
kojom _____________________________________________                           [naziv, OIB i adresa korisnika]
pod krivičnom i materijalnom odgovornošću izjavljujem da mi nisu dodijeljena sredstva javne potpore[1] po polici/policama osiguranja za koje sam podnio zahtjev za potporu na dan _____________, niti ću ista zatražiti iz drugih izvora po predmetnim policama navedenim u ovoj izjavi.
Izjava se odnosi na predmetne police broj:
1. _______________________________________
2. _______________________________________
3. _______________________________________
4. _______________________________________
5. _______________________________________
6. _______________________________________
Mjesto i datum izjave          M.P.                         Ime i prezime te potpis nositelja /                                                                                  odgovorne osobe PG
_______________                                             _________________________
[1]Javna potpora je svaki oblik potpore iz javnih izvora Republike Hrvatske i proračuna Europske unije. Javne izvore Republike Hrvatske čine sredstva središnjih tijela državne uprave, jedinice lokalne i područne