 osoba ovlaštena za zastupanje Sindikata koja je istodobno u radnom odnosu kod Poslodavca. Za vrijeme obnašanja dužnosti sindikalni povjerenik ostvaruje pravo na plaću radnog mjesta na kojem je radio prije izbora za sindikalnog povjerenika.
Međusobna prava i obveze između Poslodavca i sindikalnog povjerenika, a u svezi s obnašanjem dužnosti urediti će se posebnim dodatkom ugovora o radu.
Prava iz stavka 1. i 2. ovog članka ostvaruju sindikalni povjerenici najviše 2 (dvije) udruge Sindikata čiji broj članova koji plaćaju članarinu prelazi 300 (tristo) radnika zaposlenih kod Poslodavca.
Članak 72.
Sindikalni povjerenik ne može biti za vrijeme trajanja mandata i 1 (jednu) godinu poslije, utvrđen tehnološkim ili organizacijskim viškom kod Poslodavca.
Sindikalni povjerenik u vremenu iz stavka 1. ovog članka ne može se rasporediti na drugo radno mjesto, drugo mjesto rada, kod drugog Poslodavca, ne može mu se umanjiti plaća, odnosno na bilo koji drugi način dovesti ga u nepovoljniji ili podređeniji položaj, bez suglasnosti Sindikata.
Poslodavac je dužan sindikalnog povjerenika po isteku obnašanja dužnosti rasporediti na radno mjesto najmanje skupine poslova na kojima je radio prilikom stupanja na sindikalnu dužnost.
Članak 73.
Ozljeda na radu sindikalnog povjerenika prigodom obavljanja sindikalne aktivnosti te službenog puta u svezi sa sindikalnom aktivnosti, smatra se ozljedom na radu kod Poslodavca.
Članak 74.
Poslodavac je dužan priopćiti sindikalnom povjereniku podatke značajne za gospodarski i socijalni položaj radnika.
IX. MIRNO RJEŠAVANJE KOLEKTIVNIH RADNIH SPOROVA
Članak 75.
Svaka ugovorna strana ima pravo predložiti izmjene i dopune ovog ugovora.
Postupak izmjena ili dopuna pokreće se u pisanom obliku.
Druga ugovorna strana ima obvezu očitovanja na predložene izmjene ili dopune u roku od 30 dana.
Ako druga ugovorna strana ne prihvati prijedlog, slijedi postupak mirenja sukladno Zakonu o radu.
Članak 76.
Postupak mirenja pokreće se na inicijativu jedne od ugovornih strana.
Postupak mirenja ne može se provesti ako jedna od ugovornih strana nije prihvatila prijedlog za provođenje mirenja.
Članak 77.
U slučaju neuspješnog mirenja, koje se mora završiti za tri dana sukladno Zakonu, spor se iznosi pred Arbitrarni sud u roku od dva dana.
Članak 78.
Arbitrarni sud se sastoji od 5 članova.
Po dva člana imenuje svaka ugovorna strana, a zajednički imenuju petog člana koji nije zaposlen u društvu i koji je ujedno i predsjednik Arbitrarnog suda.
Obvezuju se ugovorne strane da u roku od 30 dana po potpisivanju ovog Kolektivnog ugovora imenuju svoje predstavnike.
Svaka ugovorna strana pridržava si pravo opoziva svog člana i imenovanja novog.
Za donošenje pravomoćnih odluka potrebna je nazočnost od tri člana, s time da svaka ugovorna strana mora biti zastupljena s jednim predstavnikom.
Odluke se donose običnom većinom članova.
Mandat članova Arbitrarnog suda vezan je uz trajanje ovog Kolektivnog ugovora.
Troškove rada Arbitrarnog suda snose ugovorne strane podjednako.
Članak 79.
Arbitrarni sud tumači odredbe Kolektivnog ugovora, a isto tako njemu se prosljeđuju sve sporne odredbe izmjena i dopuna koje nije prihvatila jedna od strana u postupku mirenja.
Arbitrarni sud mora donijeti odluku u roku od 5 dana.
Odluka je obvezujuća za ugovorne strane.
X. OTKAZIVANJE KOLEKTIVNOG UGOVORA
Članak 80.
Svaka ugovorna strana može u pisanom obliku otkazati primjenu pojedinih odredbi ovog Kolektivnog ugovora, ako je prethodno bezuspješno predložila njegove izmjene i dopune.
Otkazni rok se utvrđuje na tri mjeseca.
Izuzetno od odredbi stavki 1. i 2. ovog članka, u slučaju otkazivanja cijelog Kolektivnog ugovora, otkaz se ne može dati prije isteka jedne godine od početka primjene i ima pravne učinke za narednu kalendarsku godinu, uz uvjet da je uručen najkasnije tri mjeseca prije isteka tekuće godine.
XI. PRIJELAZNE I ZAVRŠNE ODREDBE
Članak 81.
Ugovorne strane dužne su najmanje dva puta godišnje analizirati provedbu ovog Kolektivnog ugovora, kao i njegove