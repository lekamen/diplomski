74 03.07.2015 Odluka o prestanku koncesija na pomorskom dobru u svrhu gospodarskog korištenja pomorskog dobra radi obavljanja djelatnosti uzgoja školjaka i bijele ribe na području posebnog rezervata Malostonskog zaljeva i Malog mora
VLADA REPUBLIKE HRVATSKE
1418
Na temelju članka 19. stavka 3., članka 30. stavka 1. točke 3. i članka 31. stavka 1. točke 4. i stavka 2. Zakona o pomorskom dobru i morskim lukama (»Narodne novine« br. 158/2003, 100/2004, 141/2006, 38/2009 i 123/2011), Vlada Republike Hrvatske je na sjednici održanoj 2. srpnja 2015. godine donijela
ODLUKU
O PRESTANKU KONCESIJA NA POMORSKOM DOBRU U SVRHU GOSPODARSKOG KORIŠTENJA POMORSKOG DOBRA RADI OBAVLJANJA DJELATNOSTI UZGOJA ŠKOLJAKA I BIJELE RIBE NA PODRUČJU POSEBNOG REZERVATA MALOSTONSKOG ZALJEVA I MALOG MORA
I.
Koncesije dodijeljene Odlukom o davanju koncesije na pomorskom dobru u svrhu gospodarskog korištenja pomorskog dobra radi obavljanja djelatnosti uzgoja školjaka i bijele ribe na području posebnog rezervata Malostonskog zaljeva i Malog mora (»Narodne novine« br. 112/2007), prestaju radi gašenja obrta registriranih za djelatnost uzgoja školjaka, a što je utvrđeno uvidom u Portal Obrtnog registra Republike Hrvatske, ovlaštenicima koncesija kako slijedi:
Broj uzgojnog polja Ovlaštenik koncesije Namjena koncesije Površina uzgojnog polja (m2) Zona 194 Ante Kunić, vlasnik obrta Školjka Kunić Uzgoj školjaka 3.234,00 2 519 Mato Bazdan, vlasnik obrta Toni Uzgoj školjaka 11.421,13 2
II.
Koncesije iz točke I. ove Odluke prestaju danom donošenja ove Odluke.
III.
Danom donošenja ove Odluke, ovlaštenici koncesija iz točke I. ove Odluke gube sva prava stečena Odlukom o davanju koncesije iz točke I. ove Odluke i dužni su u roku od 2 mjeseca napustiti pomorsko dobro.
IV.
Ova Odluka stupa na snagu danom donošenja, a objavit će se u »Narodnim novinama«.
Klasa: UP/I-022-03/15-04/09
Urbroj: 50301-05/18-15-6
Zagreb, 2. srpnja 2015.
Predsjednik Zoran Milanović, v. r.
