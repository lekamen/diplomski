11 03.02.2016 Presuda Upravnog suda u Osijeku broj: 2 Usl-1184/15-8 od 19. siječnja 2016.
UPRAVNI SUD U OSIJEKU
296
PRESUDA
Upravni sud u Osijeku, po sucu Berislavu Babiću, uz sudjelovanje zapisničarke Adele Franc, u upravnom sporu tužiteljice Katarine Livak iz Kutjeva, Vinkomir 15, protiv tuženika Hrvatske regulatorne agencije za mrežne djelatnosti, R. F. Mihanovića 9, Zagreb, uz sudjelovanje zainteresirane osobe Hrvatski telekom d.d., R. F. Mihanovića 9, Zagreb, radi rješavanja spora između korisnika i operatera, 19. siječnja 2016.
presudio je
Odbija se tužbeni zahtjev tužiteljice kojim traži poništavanje rješenja tuženika klasa: UP/I-344-08/15-01/372, urbroj: 376-85/AP-15-05(IM) od 6. srpnja 2015.
Obrazloženje
Osporavanom odlukom tuženika odbijen je kao neosnovan zahtjev tužiteljice za rješavanje spora, u vezi s prigovorom na kakvoću usluge sa operatorom javnih komunikacijskih usluga Hrvatski telekom d.d. Zagreb. R. F. Mihanovića 9.
Tužiteljica u tužbi navodi kako tuženik u cijelosti prihvaća obrazloženje zainteresirane osobe, međutim naglašava, kako je zainteresirana osoba propustila naznačiti da od kada koristi usluge iste, konstantno je imala smetnje u svezi pružanja usluge, a što je više puta reklamirala putem telefona ili pismeno. Smatra da bi isto trebalo biti poznato i tuženiku, jer su usluge bile izuzetno loše kvalitete, ali da zainteresirana osoba koristi svoj monopolistički položaj te negira smetnje. Upoznata je s činjenicom da kooperanti zainteresirane osobe otklanjaju navedene smetnje, bez da o tome obavještavaju krajnje korisnike. Smatra da je u pravu i poziva se na postupanje pravne države, zbog čega bi spor trebalo riješiti u korist tužiteljice.
U odgovoru na tužbu tuženik navodi kako ostaje kod osporavane odluke iz razloga navedenih u odluci te predlaže sudu odbiti tužbeni zahtjev kao neosnovan. Dodaje kako je nesporno da su povremene smetnje postojale, što je priznao i sam tuženik te umanjio račune tužiteljice za pružene usluge. Međutim, o postojanju tehničkih poteškoća za duže vremensko razdoblje, a kako to tvrdi tužiteljica, nema nikakvih dokaza te je također vidljivo da je tužiteljica u spornom razdoblju koristila elektroničke komunikacijske usluge i to sve do privremenog isključenja pa se stoga ne mogu prihvatiti navodi tužbe.
Rješenjem ovoga suda poslovni broj: 2UsI-1184/15-4 od 25. rujna 2015., a na temelju odredbe članka 32. Zakona o upravnim sporovima (»Narodne novine« broj: 20/10., 143/12. i 152/14., nastavno: ZUS), pozvana je zainteresirana osoba Hrvatski telekom d.d. Zagreb, R. F. Mihanovića 9, da sudjeluje u ovom upravnom sporu, međutim ista se nije uključila u ovaj upravni spor.
Dana 12. siječnja 2016. pred ovim sudom je održana rasprava na koju su pristupili uredno pozvana tužiteljica i opunomoćenice tuženika.
Na istoj raspravi tužiteljica je ostala kod svih navoda tužbe te je predložila poništavanje osporavane odluke tuženika.
Opunomoćenice tuženika su na raspravi izjavile da ostaju kod odgovora na tužbu i svih navoda iz istoga.
Tijekom dokaznoga postupka sud je izvršio uvid u spis, spis tuženika te u sve isprave koje prileže istome.
Na temelju razmatranja svih činjeničnih i pravnih pitanja, a prema odredbi članka 55. stavka 3. ZUS, sud je utvrdio da tužbeni zahtjev nije osnovan.
Uvidom u spis tuženika, razvidno je da je tužiteljica zainteresiranoj osobi uputila pisani prigovor glede kvalitete usluge te je nezadovoljna odgovorom uputila i pritužbu Povjerenstvu za pritužbe korisnika u drugostupanjskom postupku. Povodom uložene pritužbe, navedeno Povjerenstvo je utvrdilo jednu prijavljene smetnju u trajanju od 12. do 17. prosinca 2014., a kojom prigodom je tehnička služba ispitala liniju i ustanovila da usluge rade bez poteškoća, a nove prijave smetnji nisu evidentirane.
O istome nalazu izvještena je tužiteljica te je istoj ukazano da će se dodatna tehnička provjera i mjerenje te mišljenje tehničke službe o kvaliteti korištenja usluga, odnosno kvaliteti parice i kapaciteta mreže, moći izvršiti 