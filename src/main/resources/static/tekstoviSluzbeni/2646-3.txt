sljedeći način:
(a) za izvorne hrvatske pasmine kopitara (konja i magaraca) koji su označeni i registrirani sukladno važećim propisima te podatak o istome unesen u bazi JRDŽ, troškovi provođenja mjera iz stavka 1. ove točke podmiruju se iz državnog proračuna
(b) za sve ostale pasmine kopitara:
– troškovi provođenja laboratorijske pretrage iz stavka 1. podmiruju se iz državnog proračuna,
– troškove uzorkovanja i dostavu uzoraka iz stavka 1. snosi posjednik kopitara.
5. Leptospiroza
(1) Krv svih kopitara starijih od 12 mjeseci, mora jednom godišnje biti serološki pretražena na leptospirozu.
(2) Pretraživanje iz stavka 1. ove točke mora biti provedeno unutar 12 mjeseci.
(3) Iznimno od stavka 1. ove točke, kopitari koji se koriste isključivo za tov i kopitari koji se koriste za rad na šumskim radilištima ne podliježu obvezi iz stavka 1. ove točke.
(4) Radi otkrivanja leptospiroze, svaki pobačaj krave, ovce, koze, krmače i kobile mora biti prijavljen veterinaru. Od životinje koja je pobacila ovlašteni veterinar mora uzeti uzorke te iste dostaviti u službeni laboratorij radi pretrage na leptospirozu.
(5) Troškove provođenja mjere provode se na sljedeći način:
(a) troškovi provođenja mjera iz stavka 1. ove točke za izvorne hrvatske pasmine kopitara (konja i magaraca) koji su označeni i registrirani sukladno važećim propisima te podatak o istome unesen u bazi JRDŽ, podmiruju se iz državnog proračuna, s tim da uzorkovanje mora biti provedeno istovremeno sa uzorkovanjem na infekcionu anemiju kopitara,
(b) troškove provođenja mjera iz stavka 1. ove točke za sve ostale pasmine kopitara snosi posjednik kopitara,
(c) troškovi provođenja mjera iz stavka 4. podmiruju se iz državnog proračuna.
6. Groznica zapadnog Nila
(1) Radi otkrivanja i praćenja infekcije virusa groznice zapadnog Nila određuje se provedba Programa nadziranja groznice zapadnog Nila na području Republike Hrvatske (klasa: 322-01/15-01/1104).
(2) U slučaju nalaza kliničkih znakova i uginuća kopitara naređuje se dijagnostičko ispitivanje na infekciju virusom groznice zapadnog Nila.
(3) Troškovi provođenja mjera iz ove točke podmiruju se iz sredstava državnog proračuna.
7. Rinopneumonitis konja
(1) Radi otkrivanja rinopneumonitisa konja svaki pobačaj kobile mora biti prijavljen veterinaru. Od kobile koja je pobacila ovlašteni veterinar mora uzeti uzorke te iste dostaviti u službeni laboratorij radi pretrage na rinopneumonitis konja.
(2) Naređuje se pretraživanje na rinopneumonitis kopitara s utvrđenim kliničkim znakovima poremećaja središnjeg živčanog sustava.
(3) Troškovi provođenja mjera iz ove točke podmiruju se iz državnog proračuna.
8. Bruceloza
8.1. Bruceloza goveda
(1) Na gospodarstvima sa statusom stada goveda službeno slobodnog od bruceloze, jednom godišnje moraju biti pretražena sva goveda koja su u trenutku obavljanja pretrage u dobi od 12 mjeseci i više, na način propisan Dodatkom C. Pravilnika o veterinarskim uvjetima za stavljanje u promet goveda i svinja (»Narodne novine«, broj 71/2012).
(2) Za premještanje goveda između službeno slobodnih stada nije potrebno pretraživanje na brucelozu, pod uvjetom da goveda tijekom prijevoza ne dolaze u kontakt s govedima nižeg zdravstvenog statusa.
(3) Radi ranog otkrivanja bruceloze goveda, svaki pobačaj mora biti prijavljen veterinaru. Od krave koja je pobacila ovlašteni veterinar mora uzeti uzorke te iste dostaviti u službeni laboratorij radi pretrage.
(4) U stado službeno slobodno od bruceloze goveda mogu se uvoditi isključivo goveda iz stada jednakog zdravstvenog statusa.
(5) Goveda iz stada nepoznatog statusa u odnosu na brucelozu goveda mogu se premještati isključivo izravno na klanje.
(6) Mjere u svrhu ostvarivanja uvjeta za dodjelu i održavanje statusa stada, regija odnosno države službeno slobodne od bruceloze goveda propisane su Programom nadziranja bruceloze goveda u Republici Hrvatskoj u 2016. godini (klasa: 322-01/15-01/1076).
(7) Troškovi provođenja mjera iz ove podtočke podmiruju se iz državnog proračuna.
8.2.