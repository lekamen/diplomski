 garderoba
– sanitarni čvor za djelatnike.
(2) Oprema: računalo s pisačem, odgovarajuću opremu namijenjenu ljekarni za smještaj i čuvanje lijekova i medicinskih proizvoda u prostoriji za izdavanje lijekova i skladištu; odgovarajući metalni ormar s ključem za čuvanje droga i lijekova koji sadrže droge; hladnjak ili odjeljak u hladnjaku ili klimatizirani prostor za čuvanje lijekova na temperaturi od 2 – 8 °C; hladnjak ili odjeljak u hladnjaku ili klimatizirani prostor za čuvanje lijekova na temperaturi od 8-15 °C.
(3) Svi hladnjaci i klimatizirani prostori moraju imati ugrađen sustav za mjerenje ili opremu za mjerenje, očitavanje i mogući ispis temperatura radi stalnog praćenja uvjeta čuvanja lijekova i medicinskih proizvoda.
(4) U prostoru za smještaj i čuvanje lijekova iz stavka 1. ovoga članka osigurava se spremnik za odlaganje farmaceutskog otpada.
(5) Vojno zdravstveno središte za obavljanje ljekarničke djelatnosti osigurava sljedeće stručne knjige i priručnike: važeću hrvatsku farmakopeju, Registar gotovih lijekova, Farmakoterapijski priručnik i ostale stručne knjige prema posebnim propisima.
(6) Vojno zdravstveno središte za obavljanje ljekarničke djelatnosti osigurava sljedeće knjige evidencije: knjigu prometa droga, knjigu prometa otrova, knjigu preslike recepata, evidencije potrošnje lijekova, knjigu rokova, evidencije prometa i poslovanja sukladno posebnim propisima.
(7) Knjige evidencija mogu se voditi u pisanom ili elektroničkom obliku.
(8) Djelatnici: Tim od 1 magistra farmacije i 1 farmaceutskog tehničara za 8 sati radnog vremena.
IV. PRIJELAZNE I ZAVRŠNE ODREDBE
Članak 23.
(1) Vojno zdravstveno središte koje obavlja zakonom propisane zdravstvene djelatnosti mora uskladiti svoj rad u pogledu djelatnika s odredbama ovoga Pravilnika u roku od jedne godine od dana stupanja na snagu ovoga Pravilnika.
(2) Vojno zdravstveno središte koje obavlja zakonom propisane zdravstvene djelatnosti mora uskladiti svoj rad u pogledu prostora i opreme s odredbama ovoga Pravilnika u roku od tri godine od dana stupanja na snagu ovoga Pravilnika.
Članak 24.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/13-02/154
Urbroj: 534-02-1-1/2-15-01
Zagreb, 25. ožujka 2015.
Ministar prim. Siniša Varga, dr. med. dent., v. r.
