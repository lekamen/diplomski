136 18.12.2015 Pravilnik o izmjenama i dopunama Pravilnika o upisu sorti u sortnu listu
MINISTARSTVO POLJOPRIVREDE
2556
Na temelju članka 50. stavka 3., članka 52. stavka 4., članka 54. stavka 2., članka 55. stavka 5., članka 60. stavka 4., članka 66. stavka 4., članka 67. stavka 3., članka 70. stavka 6. i članka 71. stavka 4. Zakona o sjemenu, sadnom materijalu i priznavanju sorti poljoprivrednog bilja (»Narodne novine« broj 140/05, 35/08, 25/09, 124/10, 55/11 i 14/14) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O UPISU SORTI U SORTNU LISTU
Članak 1.
U Pravilniku o upisu sorti u sortnu listu (»Narodne novine« broj 45/08, 84/08 i 77/13) iza članka 1. dodaje se članak 1.a koji glasi:
»Članak 1.a
Ovim se Pravilnikom u pravni poredak Republike Hrvatske prenose sljedeće direktive Europske unije:
– Direktiva Vijeća 2002/53/EZ od 13. lipnja 2002. o zajedničkom katalogu sorata poljoprivrednih biljnih vrsta (SL L 193, 20. 7. 2002.)
– Direktiva Komisije 2003/90/EZ od 6. listopada 2003. o utvrđivanju provedbenih mjera za potrebe članka 7. Direktive Vijeća 2002/53/EZ u pogledu minimalnih karakteristika koje se moraju obuhvatiti ispitivanjem i minimalnih uvjeta za pregled nekih sorata poljoprivrednih biljnih vrsta (SL L 254, 8. 10. 2003.) kako je posljednji put izmijenjena Provedbenom direktivom Komisije (EU) 2015/1168 оd 15. srpnja 2015. o izmjeni direktiva 2003/90/EZ i 2003/91/EZ o utvrđivanju provedbenih mjera za potrebe članka 7. Direktive Vijeća 2002/53/EZ odnosno članka 7. Direktive Vijeća 2002/55/EZ u pogledu minimalnih obilježja koja se moraju obuhvatiti ispitivanjem i minimalnih uvjeta za pregled nekih sorti poljoprivrednih biljnih vrsta i vrsta povrća (SL L 188, 16. 7. 2015.)
– Direktiva Komisije 2003/91/EZ od 6. listopada 2003. o utvrđivanju provedbenih mjera za potrebe članka 7. Direktive Vijeća 2002/55/EZ u pogledu minimalnih obilježja koja se moraju obuhvatiti ispitivanjem i minimalnih uvjeta za pregled nekih sorata povrća (SL L 254, 8. 10. 2003.) kako je posljednji put izmijenjena Provedbenom direktivom Komisije (EU) 2015/1168 оd 15. srpnja 2015. o izmjeni direktiva 2003/90/EZ i 2003/91/EZ o utvrđivanju provedbenih mjera za potrebe članka 7. Direktive Vijeća 2002/53/EZ odnosno članka 7. Direktive Vijeća 2002/55/EZ u pogledu minimalnih obilježja koja se moraju obuhvatiti ispitivanjem i minimalnih uvjeta za pregled nekih sorti poljoprivrednih biljnih vrsta i vrsta povrća (SL L 188, 16. 7. 2015.).«
Članak 2.
Prilog 2. zamjenjuje se novim Prilogom 2. koji je tiskan u prilogu ovoga Pravilnika i njegov je sastavni dio.
Članak 3.
(1) Dodatak I. i Dodatak II. zamjenjuju se novim Dodatkom I. i Dodatkom II. koji su tiskani u prilogu ovoga Pravilnika i njegov su sastavni dio.
(2) Novi dodaci I. i II ovoga Pravilnika primjenjuju se od 1. siječnja do 30. lipnja 2016. godine.
Članak 4.
(1) Iza Dodatka II. dodaju se Dodatak III. i Dodatak IV. koji su tiskani u prilogu ovoga Pravilnika i njegov su sastavni dio.
(2) Dodaci III. i IV. ovoga Pravilnika primjenjuju se od 1. srpnja 2016. godine.
Članak 5.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/71
Urbroj: 525-09/1158-15-3
Zagreb, 4. prosinca 2015.
Ministar Tihomir Jakovina, v. r.
PRILOG 2.
RAZLIČITOST, UJEDNAČENOST I POSTOJANOST
(a) Vrste navedene u Dodatku I. i Dodatku III. moraju ispunjavati uvjete navedene u protokolima za ispitivanje različitosti, ujednačenosti i postojanosti Ureda za zaštitu novih biljnih sorti (Community Plant Variety Office, u daljnjem tekstu: CPVO)
(b) Vrste navedene u Dodatku II. i Dodatku IV. moraju ispunjavati uvjete navedene u vodičima za ispitivanje različitosti, ujednačenosti i postojanosti Međunarodne unije za zaštitu biljnih sorti (International Union for the Protection of new Varieties of Plants, u daljnjem tekstu: UPOV).
Koriste se sve sortne karakteristike u smislu točke (a) ovoga Priloga i sva obilježja koja su označena zvjezdicom (*) u vodičima za ispitivanje iz točke