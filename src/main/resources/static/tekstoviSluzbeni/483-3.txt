 na vlastite uloge investitora. Pretpostavke moraju biti logički i funkcionalno povezane s proračunskim dijelom i izlaznim vrijednostima.
5. U dijelu koji se odnosi na proračune sa projekcijom financijskih izvješća (ii) obuhvaćeni su svi proračuni temeljeni na opisanim pretpostavkama. U proračunskom dijelu prikazuju se projekcije financijskih izvješća i to račun dobiti i gubitka, bilanca stanja te izvještaj o novčanim tokovima.
6. U proračunskom dijelu, također, moraju biti jasno istaknute projekcije ukupnih životnih troškova koje uključuju kapitalne troškove, troškove energije i energenata, troškove redovnog i izvanrednog održavanja, troškove osiguranja i upravljanja, financijske troškove i slične ukupne troškove projekta javnih zgrada ili građevina javne rasvjete u ukupnom ugovornom razdoblju projekta.
7. U strukturi ukupnih životnih troškova jasno moraju biti istaknuti nominirani troškovi ukoliko su takvi istaknuti u dokumentaciji za nadmetanje.
8. U okviru projekcije ukupnih životnih troškova jasno mora biti istaknuta naknada koju će naručitelj plaćati izvršitelju u ukupnom ugovornom razdoblju. Projekcija mora biti jasno i precizno strukturirana na način da se dade jasno zaključiti da se iz naknade mogu namiriti ukupni životni troškovi projekta uključujući i ukupne izvore financiranja.
9. U trećem dijelu koji se odnosi na izlazne veličine (iii) moraju biti istaknute vrijednosti najmanje sljedećih pokazatelja i to: interna stopa povrata projekta (IRRP) interna stopa povrata vlastitih izvora financiranja (IRRE), prosječni ponderirani trošak izvora financiranja (WACC), neto sadašnja vrijednost projekta uz diskontnu stopu jednaku WACC (NPVP@WACC), koeficijent pokrića duga (DSCR), kumulativni koeficijent pokrića duga (CDSCR), Uz navedeno, u dijelu koji se odnosi na izlazne veličine, jasno moraju biti prikazane i završne projekcije računa dobiti i gubitka, bilance stanja, izvještaja o novčanim tokovima te projekcija ukupnih životnih troškova.
10. Financijski model ne smije biti blokiran ili zaštićen te mora omogućiti nesmetanu intervenciju naručitelju u svim njegovim dijelovima.
11. Ukoliko se rizik osiguranja izvora financiranja prenosi na privatnog partnera, financijskom modelu mora biti privijeno pismo namjere kreditora da je spreman financirati projekt ukoliko se podnositelja ponude odabere kao najpovoljnijeg ponuditelja. Iz pisma namjere mora biti razvidno da je kreditor upoznat sa sadržajem prijedloga ugovora i financijskog modela.
12. U financijskom modelu mora biti ugrađen mehanizam korekcije IRRE nakon isplate kapitalne pomoći od strane javnog partnera.
