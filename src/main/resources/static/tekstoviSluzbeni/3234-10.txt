 za gospodarstvo pružit će Komisiji, na njen zahtjev, sve informacije koje se odnose na osnovu po kojoj je izvršeno prijavljivanje, ili o održavanju ispunjenih zahtjeva temeljem kojih je prijavljeno dotično tijelo.
Članak 30.
Operativne obveze prijavljenih tijela
(1) Prijavljena tijela moraju provoditi ocjenjivanje sukladnosti u skladu s postupcima ocjenjivanja sukladnosti iz članaka 15. i 16. ovoga Pravilnika.
(2) Postupci ocjenjivanja sukladnosti provode se razmjerno kako bi se izbjeglo nepotrebno opterećivanje gospodarskih subjekata gdje prijavljena tijela obavljaju svoje djelatnosti vodeći računa o veličini poduzeća, sektoru u kojem djeluje, njegovoj strukturi, stupnju složenosti tehnologije dotičnog dizala ili sigurnosne komponente za dizala i masovnoj ili serijskoj prirodi proizvodnog postupka.
(3) Prilikom ocjenivanja sukladnosti prijavljena tijela ipak poštuju stupanj strogosti i razinu zaštite potrebne za sukladnost dizala ili sigurnosne komponente za dizala s ovim Pravilnikom.
(4) Ako prijavljeno tijelo ustanovi da ugraditelj ili proizvođač ne zadovoljavaju bitne zdravstvene i sigurnosne zahtjeve ovoga Pravilnika, ili odgovarajuće usklađene norme ili druge tehničke specifikacije, od navedenog ugraditelja ili proizvođača zahtijeva da poduzme primjerene korektivne mjere i ne izdaje potvrdu.
(5) Ako tijekom praćenja sukladnosti nakon izdavanja potvrde ili odluke o odobrenju, ovisno o slučaju, prijavljeno tijelo ustanovi da dizalo ili sigurnosna komponenta za dizala više nisu sukladni, zahtijeva od ugraditelja ili proizvođača da poduzme primjerene korektivne mjere i prema potrebi suspendira ili povlači potvrdu ili odluku o odobrenju.
(6) Ako korektivne mjere nisu poduzete ili nemaju zahtijevani učinak, prijavljeno tijelo prema potrebi ograničava, obustavlja ili povlači potvrdu ili odluku (odluke) o odobrenju.
Članak 31.
Žalba na odluke prijavljenog tijela
Prijavljena tijela i podnositelj zahtjeva uredit će ugovorom, sklopljenim u pisanom obliku, međusobna prava i obveze u vezi s provedbom postupaka ocjenjivanja sukladnosti uključujući i pravo žalbe na odluku prijavljenog tijela.
Članak 32.
Obveza obavješćivanja za prijavljena tijela
(1) Prijavljena tijela obavješćuju ministarstvo nadležno za gospodarstvo o:
– svakom odbijanju, ograničenju, obustavi ili povlačenju potvrde ili odluke o odobrenju;
– svim okolnostima koje utječu na opseg ili uvjete prijavljivanja;
– svakom zahtjevu za podacima koji su primili od nadležnog inspekcijskog tijela i koji se odnosi na aktivnosti ocjenjivanja sukladnosti;
– aktivnostima ocjenjivanja sukladnosti provedenima u okviru njihove prijave te o svim drugim provedenim aktivnostima, uključujući prekogranične aktivnosti i ugovore s podizvoditeljima, na zahtjev.
(2) Prijavljena tijela drugim tijelima prijavljenima u skladu s ovim Pravilnikom i koja provode slične aktivnosti ocjenjivanja sukladnosti koje obuhvaćaju iste vrste dizala ili iste sigurnosne komponente za dizala moraju osigurati mjerodavne podatke o pitanjima koja se odnose na negativne te, na zahtjev, pozitivne rezultate ocjenjivanja sukladnosti.
POGLAVLJE V. NADZOR NAD TRŽIŠTEM UNIJE, KONTROLA DIZALA ILI SIGURNOSNIH KOMPONENTI ZA DIZALA KOJI ULAZE NA TRŽIŠTE UNIJE I ZAŠTITNI POSTUPAK UNIJE
Članak 33.
Nadzor nad tržištem i kontrola dizala i sigurnosnih komponenti za dizala koji ulaze na tržište
Inspekcijski nadzor nad stavljanjem dizala i sigurnosnih komponenti za dizala na tržište i uporabu sukladno Zakonu o tehničkim zahtjevima za proizvode i ocjenjivanju sukladnosti obavljaju inspektori, u skladu s njihovim nadležnostima.
Članak 34.
Postupak rukovanja dizalima ili sigurnosnim komponentama za dizala koji predstavljaju rizik na nacionalnoj razini
(1) Ako nadležno inspekcijsko tijelo ima dovoljno razloga vjerovati da dizalo ili sigurnosna komponenta za dizala obuhvaćeni ovim Pravilnikom predstavljaju rizik za zdravlje ili sigurnost osoba ili, prema potrebi, sigurnost imovine, ona tada provode ocjenjivanje u cilju potvrde ispunjava li