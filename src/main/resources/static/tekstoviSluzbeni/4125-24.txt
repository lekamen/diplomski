 rod. Egger, koja je u vrijeme njihova rođenja bila u braku s Viktorom Žerjavom, ocem Ivana i Vere, da je rješenjem o nasljeđivanju iza pok. Olge Žerjav donesenim od strane Općinskog suda u Zagrebu XIX-O-2720/75 od 25.11.1975., njezinim nasljednikom proglašen na temelju zakona, brat Miroslav Rabatić te da je iz navedenog rješenja o nasljeđivanju iza pok. Olge Žerjav od 25.11.1975., razvidno da je u navedenom ostavinskom postupku s potraživanjem prema ostavinskoj masi sudjelovao i Ivan Žerjav, ovdje podnositelj zahtjeva.
Temeljem gore navedenog ovo tijelo poklanja vjeru upisu u rodne listove, izvatke iz matice rođenih i činjeničnom stanju utvrđenom u ostavinskom postupku iza pokojne Olge Žerjav okončanom rješenjem Općinskog suda u Zagrebu 0-2720/75 od 25.11.1975., jer je i Ivan Žerjav sudjelovao u istom, a nije proglašen njezinim nasljednikom, dakle sudjelovao je u ostavinskom postupku te je mogao ukoliko je srodstvo pokojne bilo krivo utvrđeno prigovoriti na isto što on nije učinio.«
82. S obzirom na okolnosti konkretnog slučaja, u obnovljenom su postupku samo dostatni i relevantni razlozi, utemeljeni na pravno perfektnom »novootkrivenom« rješenju o nasljeđivanju te raspravljenim i nesporno dokazanim činjenicama s njim u vezi, mogli opravdati – pod Ustavom propisanim pretpostavkama – oduzimanje vlasništva podnositeljica na poslovnim prostorima (u spornom suvlasničkom dijelu/O.Ž.) zbog razloga koji su se pojavili u ovom konkretnom slučaju.
Međutim, za »novootkriveno« rješenje o nasljeđivanju iz 1975. godine nikako se ne bi moglo tvrditi da je pravno perfektno jer uz njega i danas paralelno pravno egzistira drugo pravomoćno rješenje o nasljeđivanju koje je također na snazi. Osim toga, rješenje iz 1975. godine nikada nije upisano u zemljišnim knjigama, iako je doneseno 35 godina prije donošenja osporenog prvostupanjskog rješenja/2010. Konačno, oduzimanje je izvršeno na način koji nije bio sukladan ustavnim zahtjevima (v. točku 88. obrazloženja ove odluke).
Kao što je već rečeno, imaju li se u vidu sve okolnosti ovog slučaja, a osobito činjenica da je rješenje o povratu/1998 (i) u tom spornom suvlasničkom dijelu/O.Ž. postalo sastavni dio imovine podnositeljica Jasne Crkvenčić Bojić i Željke Guttman koja potpada pod jamstvo članka 48. stavka 1. Ustava i članka 1. Protokola br. 1 uz Konvenciju, podnositeljicama su morale biti osigurane dostatne procesne (zaštitne) garancije protiv mogućeg arbitrarnog odlučivanja upravnih vlasti o oduzimanju njihova vlasništva po osnovi »novootkrivenog« rješenja o nasljeđivanju iz 1975. godine.
83. S druge strane, kad je riječ o javnim ispravama koje su upravnom tijelu u obnovljenom postupku poslužile kao daljnji dokaz da Olga Žerjav nije majka Ivana i Vere, mjerodavan je Zakon o sustavu državne uprave (»Narodne novine« broj 75/93. i 92/96. – čl. 31. Zakona o izmjenama i dopunama Zakona o ustrojstvu i djelokrugu ministarstava i državnih upravnih organizacija). Taj je zakon propisivao:
»Članak 87.
U rješavanju u upravnim stvarima ne smije se zahtijevati od stranaka da u postupku pribavljaju uvjerenja o činjenicama o kojima tijela državne uprave ... vode službene očevidnike. Takva uvjerenja moraju se pribaviti po službenoj dužnosti.«
Sukladno tome, ako u prvotnom upravnom postupku nisu bili pribavljeni potrebni izvaci iz matičnih knjiga ili druge javne isprave o kojima tijela državne uprave vode službene očevidnike, onda je riječ o isključivom propustu nadležnog upravnog tijela koje tijekom postupka nije pribavilo te isprave. Taj propust ne smije ići na štetu zaštićenih vlasničkih interesa podnositeljica.
84. Ustavni sud podsjeća da se u odluci broj: U-III-4673/2008 od 20. svibnja 2009. (»Narodne novine« broj 67/09.) bavio problemom vezanim uz dodjelu stanarskog prava podnositelju ustavne tužbe. U tom je predmetu prvostupanjsko upravno tijelo utvrdilo da podnositelj nije bio u odgovarajućem srodstvu s posljednjom nositeljicom stanarskog prava, koji uvjet mora biti kumulativno ispunjen s uvjetom