 priključka i
– druge poslove na pripremno-završnim radovima.
Članak 6.
Pripremno-završne radove obavlja distributer toplinske energije ili ovlašteni izvođač priključka.
IV. TROŠKOVI ZA IZVANREDNO STVARANJE TEHNIČKIH UVJETA U DISTRIBUCIJSKOJ MREŽI
Članak 7.
(1) U slučaju da je za priključenje zgrade/građevine potrebno izvanredno stvaranje tehničkih uvjeta u distribucijskoj mreži, distributer toplinske energije dužan je na zahtjev naručitelja priključka izraditi elaborat izvanrednog stvaranja tehničkih uvjeta u distribucijskoj mreži (u daljnjem tekstu: elaborat) koji se izrađuje sukladno odredbama Mrežnih pravila za distribuciju toplinske energije.
(2) Troškove izrade elaborata iz stavka 1. ovoga članka snosi naručitelj priključka.
Članak 8.
(1) Distributer toplinske energije je investitor izvanrednog stvaranja tehničkih uvjeta u distribucijskoj mreži.
(2) Građenje i izvođenje radova za izvanredno stvaranje tehničkih uvjeta u distribucijskoj mreži obavlja distributer toplinske energije ili ovlašteni izvođač priključka.
Članak 9.
Troškovi za izvanredno stvaranje tehničkih uvjeta u distribucijskoj mreži (TISTU) sastoje se od:
– troškova rješavanja imovinsko-pravnih odnosa,
– troškova izrade projektne dokumentacije,
– troškova ishođenja potrebnih dozvola prema odredbama posebnih zakona,
– troškova nabave potrebnog materijala i opreme, te izvođenja građevinskih, strojarskih, elektrotehničkih, geodetskih i drugih radova,
– troškova stručnog nadzora građenja i
– ostalih troškova za izvanredno stvaranje tehničkih uvjeta u distribucijskoj mreži.
Članak 10.
Način raspodjele troškova za izvanredno stvaranje tehničkih uvjeta u distribucijskoj mreži utvrđuje se elaboratom iz članka 7. stavka 1. ove Metodologije.
Članak 11.
(1) Troškovi za izvanredno stvaranje tehničkih uvjeta u distribucijskoj mreži odgovaraju stvarnim troškovima za izvanredno stvaranje tehničkih uvjeta u distribucijskoj mreži.
(2) Troškove iz stavka 1. ovoga članka plaća naručitelj priključka, a dio troškova može snositi distributer toplinske energije.
Članak 12.
Jedinična cijena za izvanredno stvaranje tehničkih uvjeta u distribucijskoj mreži obračunava se prema sljedećoj formuli:

gdje je:
JC – jedinična cijena za izvanredno stvaranje tehničkih uvjeta u distribucijskoj mreži [kn/kW],
TISTU – troškovi za izvanredno stvaranje tehničkih uvjeta u distribucijskoj mreži [kn] i
PS – ukupna priključna snaga utvrđena elaboratom iz članka 7. stavka 1. ove Metodologije koja nastaje izvanrednim stvaranjem tehničkih uvjeta u distribucijskoj mreži [kW].
Članak 13.
Troškovi za izvanredno stvaranje tehničkih uvjeta u distribucijskoj mreži koje plaća pojedini naručitelj priključka obračunavaju se prema sljedećoj formuli:

gdje je:
TNP – troškovi za izvanredno stvaranje tehničkih uvjeta u distribucijskoj mreži pojedinog naručitelja priključka [kn],
PSNP – priključna snaga pojedinog naručitelja priključka utvrđena elaboratom iz članka 7. stavka 1. ove Metodologije [kW] i
JC – jedinična cijena za izvanredno stvaranje tehničkih uvjeta u distribucijskoj mreži [kn/kW].
Članak 14.
Troškovi za izvanredno stvaranje tehničkih uvjeta u distribucijskoj mreži koje snosi distributer toplinske energije obračunavaju se prema sljedećoj formuli:

gdje je:
TD – troškovi za izvanredno stvaranje tehničkih uvjeta u distribucijskoj mreži koje snosi distributer toplinske energije [kn],
PS – ukupna priključna snaga utvrđena elaboratom iz članka 7. stavka 1. ove Metodologije koja nastaje izvanrednim stvaranjem tehničkih uvjeta u distribucijskoj mreži [kW],
PSNP – priključna snaga pojedinog naručitelja priključka utvrđena elaboratom iz članka 7. stavka 1. ove Metodologije [kW] i
JC – jedinična cijena za izvanredno stvaranje tehničkih uvjeta u distribucijskoj mreži [kn/kW].
Članak 15.
Distributer toplinske energije može troškove iz članka 14. ove Metodologije naplatiti budućim naručiteljima priključka.
V. NAKNADA ZA PRIKLJUČENJE NA DISTRIBUCIJSKU MREŽU I ZA POVEĆANJE PRIKLJUČNE SNAGE
Članak 16.
Naknada za