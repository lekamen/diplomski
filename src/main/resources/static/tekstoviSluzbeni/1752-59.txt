 bosansko tržište prenio u novo društvo Bishopsdale Limited, te da će od 1996. godine na raspolaganju imati i ured u Zagrebu, nije nesporni potpis Eugena Laxe.
Prijedlog je i neprikladan jer nadležna tijela Velike Britanije uopće nisu odgovorila na zahtjev za ispitivanjem svjedoka, upućen putem međunarodne pravne pomoći.
(...)
Kao nevažan, odbijen je prijedlog za ispitivanje svjedokinje Marike Tomljanović Kiprijanovski, bivše izvanbračne supruge svjedoka Drage Vidakovića, na okolnost istinitosti iskaza svjedoka Drage Vidakovića. Ukoliko bi obrana raspolagala dokazima da je svjedok Drago Vidaković dao lažni iskaz, mogla je protiv njega upotrijebiti pravna sredstva no to nije predmet ovog postupka, a iskaz svjedoka Drage Vidakovića biti će ocijenjen u daljnjem tekstu obrazloženja presude.«
188. Vrhovni sud je u drugostupanjskoj presudi obrazložio razloge zašto smatra neosnovanim prigovor optuženika (podnositelja ustavne tužbe) »da je činjenično stanje nepotpuno utvrđeno jer nisu ispitani kao svjedoci David Teacher direktor tvrtke Bishopsdale i Marika Tomljanović Kiprijanovski«. Tako je na str. 5. obrazloženja drugostupanjske presude navedeno:
»David Teacher predložen je kao svjedok u odnosu na poslovanja tvrtke Bishopsdale s Hypo bankom nakon inkriminiranog razdoblja, na temelju dopisa potpisanog s imenom ‘E. Laxa’ za koji je grafološkim vještačenjem utvrđeno da nije potpis Eugena Laxe. Okolnost daljnjeg poslovanja tvrtke Bishopsdale nije dio inkriminacija iz točke 1. izreke presude i zato nije odlučna za utvrđivanje tih inkriminacija. Osim toga, činjenica da je tvrtka Bishopsdale nakon inkriminiranog vremena poslovala s Hypo bankom potkrijepljena je pisanom dokumentacijom u spisu. No ta činjenica ne predstavlja osnovu za zaključak da je Laxa ili osoba koja se tako predstavljala, posredovala prilikom zaključenja ugovora između Republike Hrvatske i Hypo banke. Naime, potpis na spomenutom dopisu, kao i oni na isplatnicama koje se odnose na gotovinsko plaćanje, a nijedan nije potpis pravog Eugena Laxe, potječu od najmanje tri osobe. Zato iskaz Davida Teachera o navodnim kontaktima s Laxom ne bi imao ikakvo značenje. Marika Tomljanović Kiprijanovski predložena je kao svjedokinja na okolnost istinitosti iskaza svjedoka Drage Vidakovića, njenog bivšeg izvanbračnog supruga. Prvostupanjski sud je prihvatio iskaz svjedoka Drage Vidakovića u dijelu kad je svjedok opisivao njegovu ulogu u Hypo banci početkom devedesetih godina te na okolnost da je vidio optuženika kako se sastaje s Wolfgangom Kultererom na parkiralištu kod stražnjeg ulaza u Hypo Leasing u Klagenfurtu. Međutim, na tom iskazu prvostupanjski sud nije temeljio svoje zaključke o bitnim obilježjima kaznenog djela iz točke 1. izreke prvostupanjske presude. Sastajanje optuženika s Wolfgangom Kultererom, o čemu je iskazivao svjedok Vidaković, cijeneći iskaze zaposlenika Hypo banke o načinu isplate provizije (u prostorijama banke odnosno Hypo leasinga i u hotelu), zaista ne predstavlja odlučnu okolnost za utvrđivanje činjeničnog stanja. Stoga iskaz bivše izvanbračne supruge svjedoka Drage Vidakovića o tome je li taj svjedok istinito iskazivao, nije odlučan za utvrđenje je li i na koji način inkriminirano djelo počinjeno.«
188.1. Zaključno, u odnosu na »kazneno djelo iz točke 1. izreke prvostupanjske presude«, Vrhovni sud iznio je sljedeću prosudbu (str. 15. presude):
»... prvostupanjski sud je u ovom predmetu proveo opsežni dokazni postupak ispitivanjem svjedoka i čitanjem pisane dokumentacije. U odnosu na kazneno djelo iz točke 1. izreke prvostupanjske presude odbio je ispitati dvoje svjedoka koje je predložila obrana i za svoju odluku je naveo valjane i uvjerljive razloge, koje prihvaća i ovaj drugostupanjski sud, kako je naprijed navedeno.«
189. S obzirom na takvo stanje stvari, Ustavni sud ocjenjuje neosnovanim prigovor podnositelja da mu je u provedenom kaznenom postupku povrijeđeno postupovno pravo na jednakost oružja (članak 29. stavak 1. Ustava i članak 6. stavak 3. točka