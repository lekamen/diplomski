 uređajnih razreda;
5. Zdravstveno stanje šuma,
VI. Buduće gospodarenje šumama i šumskim zemljištima:
1. Cilj i način gospodarenja po uređajnim razredima;
2. Radovi biološke obnove šuma;
3. Određivanje etata i izračun normaliteta s obrazloženjem;
4. Korištenje nedrvnih šumskih proizvoda,
VII. Vrijeme sječe i izvlačenja iz šume,
VIII. Gospodarenje s divljači i ostalim životinjskim vrstama,
IX. Usklađenost osnove s odrednicama prostornog planiranja,
X. Usklađenost osnove s uvjetima zaštite prirode.
Članak 60.
(1) U iskaz površina uvrštavaju se sve površine sukladno članku 4. Zakona o šumama bez obzira na vrstu uporabe evidentirane u katastru.
(2) Površine obrasle početnim razvojnim stadijima šumskih sastojina za koje vrsta uporabe evidentirana u katastru nije šuma, a koje se uz gospodarski opravdane troškove mogu privesti poljoprivrednoj proizvodnji, ne uvrštavaju se u šumskogospodarske planove.
(3) Površine u privatnom vlasništvu uvrštene u šumskogospodarski plan za koje vrsta uporabe u katastru nije šuma, šumoposjednik može, privesti vrsti uporabe koja je evidentirana u katastru. Promjene se evidentiraju u šumskogospodarskom planu.
(4) Iskaz površina sadržava podatke po kategorijama šuma i šumskih zemljišta, popis katastarskih čestica po odjelima i odsjecima.
(5) Promjene površina u odnosu na proteklo polurazdoblje moraju se obrazložiti po katastarskim općinama i katastarskim česticama.
(6) Površine se prikazuju po katastarskim česticama prema posjedovnom i vlasničkom stanju.
(7) Za šume šumoposjednika obrazac O-14 ne mora sadržavati podatke o vlasnicima.
(8) Posebno se iskazuju površine šuma i šumskih zemljišta prema namjeni.
(9) Ukupna površina šuma iskazuje se po županijama i gradovima/općinama.
(10) Posebno se iskazuju radno nedostupne površine šuma i šumskih zemljišta.
Članak 61.
(1) Opis staništa i sastojina prikazuje pripadnost uređajnom razredu, stanje šuma pojedinog odjela odnosno odsjeka s podacima o elementima staništa i strukturi sastojine, obrastu, sklopu, starosti, bonitetu, ophodnji ili ophodnjici.
(2) Elementi staništa su:
1. nagib – iskazuje se u stupnjevima, od najmanjega do najvećega;
2. nadmorska visina – iskazuje se kao prosječna nadmorska visina u nizinskim šumama, a u brdskim i gorskim kao najniža i najviša nadmorska visina za odjel odnosno odsjek;
3. ekspozicija – označuje se velikim početnim slovima strana svijeta;
4. razvedenost zemljišta – označuje se kao »ravničasto«, »brežuljkasto«, »vrtačasto«, »strana«, »hrbat« i sl.;
5. živi i mrtvi pokrov – označuje se prema tome da li je tlo zastrto slojem grmlja ili prizemnim rašćem, listincem i humusom ili je bez pokrova;
6. kamenitost iskazuje se u % površine.
(3) Elementi strukture sastojine su:
1. broj stabala;
2. temeljnica;
3. drvna zaliha;
4. prirast.
(4) Elementi strukture sastojine iskazuju se prema vrstama drveća po hektaru i ukupno.
(5) Tarifa, prsni promjer i visina iskazuju se prema vrsti drveća.
(6) Struktura broja stabala iskazuje se prema vrstama drveća po hektaru i debljinskim stupnjevima.
Članak 62.
Podaci u tablici dobnih i debljinskih razreda iskazuju se po uređajnim razredima razvrstanim po vrstama drveća.
Članak 63.
(1) Planom radova biološke obnove šuma planiraju se radovi po odjelima odnosno odsjecima i ukupno za gospodarsku jedinicu.
(2) Planirani radovi njege i čišćenja provode se bez obzira na povećanje starosti sastojine.
(3) U sastojinama zrelim za sječu za koje nije propisana oplodna sječa mogu se planirati pripremni radovi obnove.
(4) Nadzor nad kvalitetom izvršenih radova biološke obnove šuma provodi i potvrđuje ovlašteni inženjer kolaudacijskim zapisnikom.
(5) Planirane radove biološke obnove izuzetno nije potrebno obaviti ako se tijekom gospodarskog polurazdoblja utvrdi da stanje sastojine ne zahtjeva njihovo obavljanje, odnosno njihovim obavljanjem nećemo postići svrhu zbog kojih su planirani što zapisnikom potvrđuje ovlašteni inženjer.
Članak 64.
(1) Osnovom sječa glavnog i prethodnog prihoda jednodobnih sastojina i općom