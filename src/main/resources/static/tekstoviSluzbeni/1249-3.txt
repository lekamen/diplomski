 organizacijskim priručnikom, i
c) primjenjivim popisima.
Organizacijski priručnik
Članak 14.
(1) Organizacijski priručnik mora sadržavati sljedeće:
a) izjavu odgovornog rukovoditelja,
b) procedure izmjena i dopuna organizacijskog priručnika,
c) imena, prezimena i titule rukovodećih osoba,
d) organizacijsku strukturu s prikazom linija odgovornosti,
e) opis infrastrukture,
f) popis opreme i učila, i
g) procedure organizacije koje definiraju način i uvjete provođenja osposobljavanja.
(2) Odgovorni rukovoditelj mora potpisom ovjeriti izjavu kojom potvrđuje da je:
a) organizacijski priručnik usklađen s primjenjivim propisima, i
b) upoznat sa sadržajem organizacijskog priručnika, kao i svojim odgovornostima.
(3) Procedure organizacije koje definiraju način i uvjete provođenja osposobljavanja moraju obuhvatiti najmanje sljedeće:
a) upis i preduvjete za osposobljavanje,
b) vođenje registra osposobljavanja,
c) vođenje dosjea učenika,
d) praćenje osposobljavanja i napredovanja učenika,
e) provjeru teorijskog znanja učenika,
f) provjeru praktične osposobljenosti učenika,
g) izdavanje potvrde o završenom osposobljavanju,
h) odabir zrakoplova prikladnih za provođenje osposobljavanja,
i) vođenje dosjea rukovodećih osoba,
j) vođenje dosjea osoba za osposobljavanje,
k) nadzor kontinuirane usklađenosti sa primjenjivim zahtjevima,
l) izvješćivanje o osposobljavanju, i
m) čuvanje zapisa.
(4) Organizacija mora kontinuirano održavati usklađenost organizacijskog priručnika s primjenjivim propisima.
(5) Organizacijski priručnik mora biti dostupan rukovodećim osobama, osobama za osposobljavanje i učenicima.
Osposobljavanje učenika koji je započeo osposobljavanje u drugoj organizaciji
Članak 15.
Osposobljavanje učenika koji je započeo osposobljavanje u nekoj drugoj organizaciji provodi se prema razlici programa osposobljavanja, koju je prema proceduri utvrdila organizacija u kojoj se nastavlja osposobljavanje.
Praćenje osposobljavanja i napredovanja učenika
Članak 16.
(1) Organizacija mora osigurati sustav praćenja teorijskog i praktičnog osposobljavanja, kao i napredovanja učenika.
(2) Organizacija mora osigurati da je osoba za osposobljavanje upoznata sa statusom teorijskog i praktičnog osposobljavanja, kao i napredovanja učenika.
(3) Osoba za osposobljavanje ne smije započeti osposobljavanje učenika prije nego što se upozna sa statusom teorijskog i praktičnog osposobljavanja, kao i napredovanja učenika.
Provjera znanja i praktične osposobljenosti učenika
Članak 17.
Organizacija mora osigurati sustav provjere teorijskog znanja i praktične osposobljenosti učenika.
Dokumentacija organizacije
Članak 18.
(1) Organizacija mora osigurati vođenje dokumentacije koja se sastoji od najmanje sljedećeg:
a) dosjea rukovodećih osoba i osoba za osposobljavanje,
b) dosjea učenika,
c) registra osposobljavanja učenika,
d) potvrda o završenom osposobljavanju, i
e) izvješća o osposobljavanju.
(2) Organizacija može voditi dokumentaciju u pisanom i/ili elektroničkom obliku.
Dosje odgovornog rukovoditelja, voditelja osposobljavanja i osoba za osposobljavanje
Članak 19.
Dosje odgovornog rukovoditelja, voditelja osposobljavanja i osoba za osposobljavanje mora sadržavati najmanje sljedeće:
a) osobne podatke,
b) dokaze o potrebnim kvalifikacijama, i
c) ugovor o suradnji.
Dosje učenika
Članak 20.
Dosje učenika mora sadržavati najmanje sljedeće:
a) redni broj učenika u registru,
b) osobne podatke učenika,
c) presliku certifikata o zdravstvenoj sposobnosti,
d) ugovor o osposobljavanju,
e) pisanu suglasnost roditelja odnosno staratelja, ako je primjenjivo,
f) razliku programa osposobljavanja, ako je primjenjivo,
g) podatke o praćenju teorijskog i praktičnog osposobljavanja, kao i procjenu napredovanja učenika,
h) dokaz o provjeri teorijskog znanja,
i) dokaz o provjeri osposobljenosti, i
j) potvrdu o završenom osposobljavanju.
Registar osposobljavanja
Članak 21.
Registar osposobljavanja mora sadržavati najmanje sljedeće podatke:
a) redni broj učenika u registru,
b)