 napredovanja u studiju.
(7) Ministarstvo može posebnim odlukama dodijeliti mjesta u studentskim domovima i redovitim studentima sportašima od I. do IV. kategorije uz uvjet da su, u pravilu, prijavljeni na natječaj studentskoga centra u natječajnome roku i da su dostavili Ministarstvu zamolbu s cjelokupnom dokumentacijom. Na studente iz ovog stavka ne primjenjuju se ostali uvjeti iz ovog članka, ali se mogu uzeti u obzir kriteriji napredovanja u studiju.
UVJETI ZA OSTVARENJE PRAVA NA IZRAVAN SMJEŠTAJ U DOMU
Izravan smještaj na temelju kriterija izvrsnosti
Članak 4.
Pravo na izravan smještaj u domu prema kriteriju izvrsnosti ostvaruju studenti kojima mjesečni prihodi njihova kućanstva u prethodnoj godini ne prelaze po članu kućanstva iznos od 65% proračunske osnovice i koji ispunjavaju jedan od sljedećih uvjeta:
1. Studenti koji će prvi put upisati prvu godinu preddiplomskoga sveučilišnog, integriranoga preddiplomskog i diplomskoga sveučilišnog studija, kratkoga stručnog studija ili preddiplomskoga stručnog studija u Republici Hrvatskoj, a koji imaju prosjek ocjena 5,0 tijekom svih razreda srednjoškolskog obrazovanja;
2. Studenti prvi put upisani u prvu godinu preddiplomskoga sveučilišnog, kratkoga stručnog i preddiplomskoga stručnog te integriranoga preddiplomskog i diplomskoga sveučilišnog studija koji imaju prosjek svih položenih ispita najmanje 4,5 uz najmanje stečenih 55 ECTS boda u tekućoj akademskoj godini, a zaključno do dana prijave na natječaj;
3. Studenti viših godina preddiplomskoga sveučilišnog, kratkoga stručnog studija i preddiplomskoga stručnog studija te integriranoga preddiplomskog i diplomskoga sveučilišnog studija koji imaju prosjek ocjena svih položenih ispita na studiju najmanje 4,5 uz najmanje stečenih 55 ECTS boda u tekućoj akademskoj godini, a zaključeno do dana prijave na natječaj, te prosječno 55 i više ECTS bodova u prethodnim godinama studiranja;
4. Studenti koji prvi put upisuju prvu godinu diplomskoga sveučilišnog studija i prvu godinu specijalističkoga diplomskoga stručnog studija, a koji imaju prosjek ocjena svih položenih ispita na prethodno završenoj razini studija (preddiplomskome, sveučilišnome ili preddiplomskome stručnom studiju) najmanje 4,5 te prosječno 55 i više ECTS bodova u prethodnim godinama studiranja na prethodnoj razini studija;
5. Studenti prve godine diplomskoga sveučilišnog studija i specijalističkoga diplomskoga stručnog studija koji imaju prosjek ocjena svih položenih ispita na prethodno završenoj razini studija (preddiplomskome sveučilišnom ili preddiplomskome stručnom studiju) te na prvoj godini diplomskoga studija ili specijalističkoga diplomskoga stručnog studija najmanje 4,5 uz najmanje stečena 55 ECTS boda u tekućoj akademskoj godini, a zaključno do dana prijave na natječaj te prosječno 55 i više ECTS bodova u prethodnim godinama studiranja;
6. Iznimno, studenti prve godine diplomskoga sveučilišnog studija koji su upisali samo ljetni semestar i koji imaju prosjek ocjena svih položenih ispita na prethodno završenoj razini studija (preddiplomskome sveučilišnom studiju) te u ljetnome semestru najmanje 4,5 uz najmanje stečena 27 ECTS boda u tekućoj akademskoj godini, a zaključno do dana prijave na natječaj te prosječno 55 i više ECTS bodova u prethodnim godinama studiranja.
Izravan smještaj na temelju ostalih kriterija
Članak 5.
Pravo na izravan smještaj u domu ostvaruju studenti kojima mjesečni prihodi njihova kućanstva u prethodnoj godini ne prelaze po članu kućanstva iznos od 60% proračunske osnovice i koji ispunjavaju jedan od sljedećih uvjeta:
1. Studenti, djeca smrtno stradaloga hrvatskog branitelja iz Domovinskoga rata, studenti, djeca HRVI iz Domovinskoga rata, studenti, HRVI iz Domovinskoga rata I. skupine te studenti hrvatski branitelji iz Domovinskoga rata koji:
– imaju prosječno 55 i više ECTS bodova u prethodnim godinama studiranja ili
– prvi put upisuju prvu godinu studija, a u srednjoj školi su imali prosjek 4,0 i više ili
– su u tekućoj akademskoj godini