 direktiva EU. Redovito prati promjene zakonskih propisa i surađuje s ostalim službama u provedbi istih. Daje stručnu pravnu pomoć u prekršajnim i kaznenim postupcima.
Za obavljanje poslova Sektora inspekcije sigurnosti cesta, pravnih poslova i logistike, ustrojavaju se sljedeće službe:
7.2.1. Služba inspekcije sigurnosti cesta i žičara
7.2.2. Služba za pravne poslove i logistiku.
7.2.1. Služba inspekcije sigurnosti cesta i žičara
Članak 128.
Služba inspekcije sigurnosti cesta i žičara obavlja inspekcijski nadzor nad provedbom propisa kojima se uređuje upravno područje javnih cesta, sigurnosti cestovnog prometa i zaštite javnih cesta, sigurnost rada žičara, vučnica i uspinjača, provodi zakone i druge propise iz područja javnih cesta i područja sigurnosti žičara; prati stanje i utjecaj cestovnog prometa na okoliš i poduzima mjere; poduzima mjere za uklanjanje nepravilnosti i nedostataka uočenih inspekcijskim nadzorom i prati njihovo izvršenje; vodi očevidnik objekata pod nadzorom i očevidnik poduzetih mjera: inicira izmjene i dopune zakona i drugih propisa iz svoga djelokruga te obavlja i druge poslove sukladno posebnim propisima i međunarodnim ugovorima te uredbama i direktivama EU.
Za obavljanje poslova Službe inspekcije sigurnosti cesta, ustrojavaju se sljedeći odjeli:
7.2.1.1. Odjel inspekcije državnih, županijskih i lokalnih cesta
7.2.1.2. Odjel inspekcije autocesta, složenih cestovnih objekata i žičara.
7.2.1.1. Odjel inspekcije državnih, županijskih i lokalnih cesta
Članak 129.
Odjel inspekcije državnih, županijskih i lokalnih cesta obavlja poslove inspekcijskog nadzora nad provedbom propisa iz područja javnih cesta, prijevoza izvanrednog tereta i utjecaja cestovnog prometa na okoliš za državne, županijske i lokalne ceste, poduzima mjere za uklanjanje nepravilnosti i nedostataka i prati njihovo izvršenje, surađuje i sudjeluje u radu međunarodnih tijela i inspekcijskih službi iz svoga djelokruga te obavlja i druge poslove u okviru svoga djelokruga.
7.2.1.2. Odjel inspekcije autocesta, složenih cestovnih objekata i žičara
Članak 130.
Odjel inspekcije autocesta, složenih cestovnih objekata i žičara obavlja poslove inspekcijskog nadzora nad provedbom propisa iz područja javnih cesta, sigurnosti žičara, uspinjača i vučnica, prijevoza izvanrednog tereta, sigurnosti tunela, sigurnosti cestovne infrastrukture, održavanja velikih cestovnih objekata, velikih infrastrukturnih radova pod prometom i utjecaja cestovnog prometa na okoliš za autoceste, objekte s naplatom i složene cestovne objekte, surađuje i sudjeluje u radu međunarodnih tijela i inspekcijskih službi iz svoga djelokruga te obavlja i druge poslove u okviru svoga djelokruga.
7.2.2. Služba za pravne poslove i logistiku
Članak 131.
Služba za pravne poslove i logistiku obavlja upravne i stručne poslove koji se odnose na program rada i ostvarivanje programa rada Sektora i Uprave, financijski plan i izvršenje financijskog plana Sektora i Uprave, sudjeluje u izradi i pripremi podloga za izradu državnog proračuna, strateškog plana te uspostavljanja sustava unutarnjih financijskih kontrola koji se odnose na djelokrug Sektora i Uprave, sudjeluje u izradi i pripremi podloga za izradu nacrta prijedloga zakona i drugih propisa koji se odnose na djelokrug Uprave, poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga, priprema i sudjeluje u pripremi primjedbi, prijedloga i mišljenja na prijedloge zakona i drugih propisa iz nadležnosti drugih središnjih tijela državne uprave, priprema i sudjeluje u pripremi nacrta prijedloga očitovanja na predstavke fizičkih i pravnih osoba te nacrta prijedloga očitovanja na zahtjev Hrvatskog sabora, predsjednika Republike Hrvatske, Vlade Republike Hrvatske, pravosudnih tijela, središnjih tijela državne uprave i drugih javnopravnih tijela u Republici Hrvatskoj iz djelokruga Uprave, koordinira suradnju službi i sektora i suradnju Uprave s drugim ustrojstvenim organizacijama Ministarstva, te