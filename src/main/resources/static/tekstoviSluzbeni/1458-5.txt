 jedinstvenu sigurnosnu oznaku informatoru te istu dostavlja policijskom službeniku koji je predložio registriranje informatora. U daljnjem radu s informatorom policijski službenik, umjesto osobnih podataka koristi jedinstvenu sigurnosnu oznaku.
Informatoru i davatelju obavijesti može se isplatiti naknada troškova, a za uloženi trud i prikupljene obavijesti mogu biti i novčano nagrađeni.«.
Članak 19.
Članak 47. mijenja se i glasi:
»Obradu podataka koji se unose u zbirke Ministarstva obavljaju policijski službenici.«.
Članak 20.
U članku 50. stavku 1. druga rečenica mijenja se i glasi:
»U slučaju sumnje da bi provjereni osobni podaci mogli biti zlouporabljeni, policijski službenik ih neće ustupiti osobi koja je zatražila provjeru te će je uputiti da ih može zatražiti pisanim putem od nadležne ustrojstvene jedinice policije.«.
Članak 21.
U članku 57. stavak 3. mijenja se i glasi:
»Kada se identitet osobe utvrđuje tijekom provođenja prikrivenih policijskih radnji promatranja i pratnje ili posebnih dokaznih radnji, nije potrebno odobrenje glavnog ravnatelja policije za mjere tehničkog snimanja tijekom uporabe mjere prikrivene provjere identiteta.«.
Stavak 4. briše se.
Članak 22.
Članak 58. mijenja se i glasi:
»Ako se prikupljanje obavijesti od djeteta poduzima u službenim prostorijama policije, policijski službenik će, kad god je to moguće, obavijest od djeteta prikupljati u za tu svrhu posebno opremljenim prostorijama za obavljanje razgovora s djecom.
Kod unaprijed planiranih prikupljanja obavijesti od osoba s invaliditetom, kada to okolnosti dozvoljavaju, policijski službenici će prethodno izvršiti konzultaciju te dogovoriti pravovremeni angažman i pomoć osobe koja je obučena za rad s osobom s invaliditetom, odnosno pravovremeno osigurati dostupnost tehničkih i drugih sredstava potrebnih za uspostavu komunikacije i olakšanje patnji osobama s tjelesnim, senzoričkim, intelektualnim ili mentalnim oštećenjima, odnosno osobama s više prisutnih invalidnih stanja.«.
Članak 23.
U članku 60. stavku 2. riječi: »telekomunikacijskog sredstva« zamjenjuju se riječima: »komunikacijskog uređaja«.
Članak 24.
U članku 64. stavak 2. mijenja se i glasi:
»Pisanu zapovijed iz stavka 1. ovog članka može izdati rukovoditelj najmanje na radnom mjestu pomoćnika načelnika policijske postaje, načelnika sektora ili voditelja službe u policijskoj upravi, a u sjedištu ministarstva rukovoditelj ustrojstvene jedinice.«.
Članak 25.
U članku 75. stavku 2. druga rečenica briše se.
Stavak 4. mijenja se i glasi:
»Plan traganja za osobom izradit će se kada okolnosti ukazuju na moguću ugrozu života nestale osobe.«.
Članak 26.
U članku 79. stavku 1. točka 3. briše se.
Dosadašnje točke 4. i 5. postaju točke 3. i 4.
Članak 27.
U članku 80. stavak 1. mijenja se i glasi:
»Plan privremenog ograničenja slobode kretanja na određenom prostoru ili objektu donosi načelnik uprave u Ravnateljstvu policije, načelnik policijske uprave ili osoba koju on za to ovlasti.«.
Članak 28.
U članku 82. stavku 1. riječi: »i zasjede« brišu se.
U stavku 2. iza riječi: »provedena« stavlja se točka, a riječi: »a planom zasjede mjesto provođenja zasjede.« brišu se.
Članak 29.
U članku 83. stavku 1. riječi: »i zasjede« brišu se.
U stavku 2. zarez iza riječi: »raciju« i riječi: »odnosno zasjedu« brišu se.
U stavku 3. riječi: »ili zasjede« brišu se.
Članak 30.
U članku 84. stavku 1. iza riječi: »obavijestiti« dodaju se riječi: »Operativno – komunikacijski centar policije,«.
Članak 31.
Naslov iznad članka 90. mijenja se i glasi:
»9. Uporaba tuđeg prijevoznog sredstva i komunikacijskog uređaja«.
Članak 32.
U članku 91. stavku 1. u uvodnoj rečenici riječi: telekomunikacijskog sredstva« zamjenjuju se riječima: »komunikacijskog uređaja«.
U podstavku 1. riječ: »telekomunikacijskog« zamjenjuje se riječju: »komunikacijskog«.
Podstavak 2. mijenja se i glasi:
»– podatke o elektroničkom komunikacijskom prometu s obračunom troškova elektroničkih komunikacijskih usluga nastalih u vrijeme uporabe komunikacijskog