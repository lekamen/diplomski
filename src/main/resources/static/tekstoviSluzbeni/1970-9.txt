 tehnologija.
b) AKTIVNOSTI POSLOVNE PODRŠKE:
1. Centri za odnose s kupcima/korisnicima su:
svi oblici pozivnih centara, multimedijskih kontaktnih centara i drugi tipovi kontaktnih i servisnih centara s kupcima/klijentima usmjerenih na tehničku podršku i rješavanje problema kupaca/klijenata.
2. Centri izdvojenih poslovnih aktivnosti su:
usmjereni na izdvajanje i koncentraciju poslovnih aktivnosti, kao što su: financije, računovodstvo, marketing, dizajn proizvoda, audio-vizualna djelatnost, razvoj ljudskih potencijala i razvoj informacijske tehnologije.
3. Logistički i distribucijski centri su:
usmjereni na osnivanje i izgradnju logističko-distribucijskih centara visoke tehnologije koji omogućavaju: intermodalni transport robe, skladištenje robe, pakiranje i manipuliranje robom radi znatnog unapređenja logističkih i distribucijskih operacija unutar poslovnih procesa te isporuku dobara, a odnose se na projekte ulaganja u proizvodno-prerađivačkim aktivnostima.
4. Centri za razvoj informacijsko-komunikacijskih sustava i softvera za:
– razvoj i primjenu informacijskih sustava
– izdvajanje upravljanja informacijskim sustavima
– razvoj telekomunikacijsko-mrežnih operacijskih centara
– razvoj i primjenu novih softverskih rješenja.
c) AKTIVNOSTI USLUGA VISOKE DODANE VRIJEDNOSTI
1. Aktivnosti kreativnih usluga su:
aktivnosti u području arhitekture, dizajna, različitih oblika medijske komunikacije, promidžbe, izdavaštva, kulture, kreativne industrije i drugih aktivnosti u području umjetnosti.
2. Aktivnosti ugostiteljsko-turističkih usluga su:
– projekti ugostiteljsko-turističkih objekata za smještaj, kategorije četiri ili pet zvjezdica, vrste: hotel, aparthotel, turističko naselje i kampovi
– projekti ugostiteljsko-turističkih objekata – hotel baština i drugih vrsta smještajnih objekata nastalih obnovom kulturno-povijesne baštine uz obveznu dostavu konzervatorskih uvjeta obnove
– projekti pratećih sadržaja svih prethodno navedenih vrsta smještajnih objekata
– projekti zdravstvenog, kongresnog, nautičkog, kulturnog turizma, zabavnih i/ili rekreacijskih centara i parkova, turističko-ekoloških projekata te drugih inovativnih projekata u turizmu visoke dodane vrijednosti.
3. Aktivnosti upravljačkih, savjetodavnih, edukativnih usluga
4. Aktivnosti usluga industrijskog inženjeringa.
(2) Za ulaganja u razvojno-inovacijske aktivnosti uz predviđene potpore iz ovoga Zakona korisniku potpore odobrit će se povećanje potpore za troškove otvaranja novih radnih mjesta povezanih s projektom ulaganja, i to za iznos od 50 % od iznosa propisanih člankom 10. ovoga Zakona.
(3) Za ulaganja u aktivnosti poslovne podrške i aktivnosti usluga visoke dodane vrijednosti uz predviđene potpore iz ovoga Zakona korisniku potpore odobrit će se povećanje potpore za troškove otvaranja novih radnih mjesta povezanih s projektom ulaganja, i to za iznos od 25 % od iznosa propisanih člankom 10. ovoga Zakona.
(4) Za investicije u razvojno-inovacijske aktivnosti odobrit će se bespovratna novčana potpora za kupnju opreme/strojeva u visini do 20 % stvarnih prihvatljivih troškova kupnje opreme/strojeva, a u maksimalnom iznosu protuvrijednosti kuna do 500.000,00 eura, uz uvjet da kupljena oprema/strojevi mora biti oprema/strojevi visoke tehnologije.
(5) Ukupan iznos bespovratnih novčanih, poreznih i drugih potpora koje korisnik potpore može iskoristiti tijekom razdoblja korištenja potpora određuje se u apsolutnom iznosu, poštujući maksimalni dopušteni iznos ukupnih potpora navedenih u članku 6. točki 13. ovoga Zakona.
6. Potpore za kapitalne troškove projekta ulaganja
Članak 13.
(1) Projekt ulaganja za koji se odobravaju potpore za kapitalne troškove projekta ulaganja, predstavlja ulaganje u dugotrajnu imovinu poslovne jedinice korisnika potpore u iznosu protuvrijednosti kuna najmanje 5.000.000,00 eura, uz uvjet popunjavanja najmanje 50 novih radnih mjesta povezanih s projektom ulaganja, i to unutar razdoblja od tri godine nakon završetka radova.
(2) Korisniku potpore koji realizira