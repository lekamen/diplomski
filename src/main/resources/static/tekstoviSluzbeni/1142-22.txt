zapisniku nedostaju bitni sastavni dijelovi propisani Poslovnikom.
U odnosu na analizu prikupljenih podataka, Ilirija smatra kako je Agencija koristila isključivo dokaze koji joj idu u korist i inkriminiraju članice Udruženja, dok je propustila na jednak način vrednovati one koji idu u prilog strankama. Ilirija ističe kako je Agencija zanemarila činjenicu kako su cjenici marine Kornati doneseni i javno objavljeni 9. listopada 2012, dakle 15 dana prije sporne sjednice Udruženja. U prilog činjenici da Ilirija nije postupala usuglašeno sa ostalim marinama ide i činjenica da Ilirija jedina nije podizala cijene veza u moru za plovila do 10 m u 2013. godini. Osim toga, raznolikost cijena i posebno postotnih promjena cijena od poduzetnika do poduzetnika je takva da bi svako izvođenje zaključka o usuglašenosti cijena i postojanju kartela bilo naprosto pogrešno i potpuno promašeno.
Ilirija nadalje navodi kao su navodi Agencije u Obavijesti o preliminarno utvrđenim činjenicama u postupku međusobno proturječni, jer Agencija prvo utvrđuje kako se ne može sa sigurnošću zaključiti da je kod članova Udruženja u analiziranim godinama došlo do ujednačavanja cijena usluga najma veza u marinama, te kako ostali analizirani podaci navode kako su marine prilikom utvrđivanja cijena svojih usluga samostalne te svoje cijene formiraju sukladno vlastitoj poslovnoj politici, da bi onda u sljedećem odlomku donijela zaključak koji ide u smjeru kartela i u potpunoj je suprotnosti s naprijed navedenim.
7. USMENA RASPRAVA
Radi pružanja mogućnosti strankama da se u postupku očituju o činjenicama i okolnostima koje su od važnosti za donošenje rješenja, Agencija je 10. i 11. rujna te 14. listopada 2014., na temelju odredbe članka 50. stavka 1. ZZTN-a, održala usmene rasprave na kojima su uz stranke, saslušani i pojedini svjedoci predloženi od stranaka.
7.1. Iskazi svjedoka
Svjedok A, zaposlenik je HGK, a u bitnome je naveo kako u HGK radi od 2007. godine na poslovima vezanim uz nautički turizam, trenutno obnaša funkciju stručnog suradnika. Obavljao je poslove poslovnog tajnika udruženja pružatelja usluga smještaja na plovilima charter, poslovnog tajnika udruženja turističkih brodara, poslovnog tajnika udruženja zajednice ronilačkog turizma, poslovnog tajnika zajednice pustolovnog turizma. Na sjednicama Udruženja prisustvuje otprilike 2 puta godišnje u svojstvu predstavnika HGK, nema nikakvu funkciju u Udruženju. Navodi kako se ne može točno sjetiti od kada sudjeluje na sjednicama Udruženja, ali misli da se radi o 2008. ili 2009. godini. Na sjednici Udruženja od 25. listopada 2012. prisustvovao je kao zapisničar i to je bio jedini put da je on bio zapisničar na sjednicama Udruženja. Nije dobio formalnu ovlast da bude zapisničar, već je zamijenio V.D. koja je bila spriječena da vodi zapisnik na navedenoj sjednici.
Svjedok navodi kako zapisnik u pravilu vodi poslovni tajnik Udruženja, a ako nema poslovnog tajnika zapisnik vodi drugi djelatnik HGK. Sjednice Udruženja se ne snimaju niti u video niti u audio zapisu. Zapisnik se sastavlja nekoliko dana poslije same sjednice, a na temelju pisanih bilješki sa sjednice. Poslovnikom je određen rok od 7 dana za izradu zapisnika. Nakon što se izradi nacrt zapisnika isti se dostavlja predsjedniku Udruženja na odobrenje, odnosno ako predsjednik Udruženja nije bio na sjednici, onda njegovom zamjeniku, odnosno osobi koja je ovlaštena mijenjati predsjednika udruženja. Zapisnik odobren od strane predsjednika Udruženja se dostavlja svim članicama Udruženja ako je riječ o Plenarnoj sjednici odnosno članicama Vijeća Udruženja ako je riječ o sjednici Vijeća Udruženja. Zapisnik se dostavlja elektronskim putem (e-mailom). Prema poslovniku zapisnici bi se trebali verificirati na slijedećoj sjednici Udruženja, ali svjedok navodi kako to nije bilo tako u praksi već je zapisnike verificirao samo predsjednik Udruženja elektronskim putem. Navedena procedura je bila i u slučaju zapisnika od 25. listopada 2012. kada je, nakon što je tadašnji