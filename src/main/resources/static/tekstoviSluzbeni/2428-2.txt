 horizontala. Ukoliko su pojedinačni (sekundarni) vodomjeri za pojedine stambene jedinice i/ili poslovne prostore ugrađeni u glavnom vodomjernom oknu ili u prostoriji s vodomjerima, potrebno je uzeti po jedan uzorak u svakoj stambenoj jedinici i/ili poslovnom prostoru.
(3) Prilikom tehničkog pregleda vodnih građevina za vodoopskrbu uzima se najmanje po jedan uzorak za svaku zasebnu komunalnu vodnu građevinu u vodoopskrbnom sustavu te na najmanje 25% ukupnog broja hidranata duž vodoopskrbnog cjevovoda, uzimajući u obzir razgranatost mreže, radi provjere usklađenosti parametara iz stavka 1. ovoga članka.
(4) Prilikom tehničkog pregleda građevine koja je namijenjena proizvodnji, preradi i prometu hrane i predmeta opće uporabe, ugostiteljstvu, zdravstvenoj, školskoj i predškolskoj djelatnosti, djelatnosti socijalne skrbi, sportskoj djelatnosti, pružanju higijenskih usluga pučanstvu i sličnim građevinama od javnozdravstvenog interesa, uzorci se uzimaju na najmanje 25% izljevnih mjesta za provjeru usklađenosti parametara iz stavka 1. ovoga članka.
(5) Ukoliko se u građevinama iz stavka 2., 3. i 4. ovoga članka prilikom prve analize uzoraka utvrdi nesukladnost vode za ljudsku potrošnju, potrebno je otkloniti uzroke nesukladnosti i ponoviti uzorkovanje i ispitivanje na izljevnim mjestima na kojima je utvrđena nesukladnost.
(6) Za potrebe tehničkog pregleda građevine u svrhu izdavanja uporabne dozvole uzorke mora uzeti ovlaštena stručna osoba laboratorija koji provodi analizu.
(7) Laboratorij koji provodi analize uzoraka za potrebe tehničkog pregleda građevine obvezan je sačiniti objedinjeno izvješće s navedenim analitičkim podacima za sve uzorke te jedinstvenom ocjenom o sukladnosti.
Članak 11.
U članku 11. dodaje se novi stavak 3. koji glasi:
»(3) Metode ispitivanja parametara radioaktivnih tvari i radionuklida u vodi za ljudsku potrošnju navedene su u Prilogu VI. koji je tiskan uz ovaj Pravilnik i njegov je sastavni dio.«
Članak 12.
Iza Priloga III. dodaju se novi prilozi IV., V. i VI. koji glase:
»PRILOG IV.
PARAMETRI I VRIJEDNOSTI PARAMETARA, UZORAKA VODE ZA LJUDSKU POTROŠNJU ZA PROVEDBU MONITORINGA RADIOAKTIVNIH TVARI
Tablica 1. VRIJEDNOSTI PARAMETARA ZA RADON, TRICIJ I ID VODE NAMIJENJENE ZA LJUDSKU POTROŠNJU
Parametar Vrijednost parametara Jedinica Napomene Radon 100 Bq/l Napomena 1. Tricij 100 Bq/l Napomena 2. ID 0,10 mSv  
Napomena 1.:
(a) Vrijednost parametra za radon može biti viša od 100 Bq/l, ali mora biti niža od 1 000 Bq/l, u
kojem slučaju se vrši procjena rizika na ljudsko zdravlje i optimizacija zaštite.
(b) Korektivne mjere za zaštitu od zračenja smatraju se opravdanima, bez daljnjeg razmatranja, kada koncentracije radona premašuju 1 000 Bq/l.
Napomena 2.: Povišene razine tricija mogu ukazivati na prisutnost drugih umjetnih radionuklida. Ako koncentracija tricija premašuje svoju vrijednost parametara, potrebna je analiza prisutnosti drugih umjetnih radionuklida.
PRILOG V.
PRAĆENJE RADIOAKTIVNIH TVARI, UČESTALOST UZIMANJA UZORAKA TE VRSTE I OPSEG ANALIZE UZORAKA VODE ZA LJUDSKU POTROŠNJU
1. Opća načela i učestalost praćenja
Svi parametri za koje se vrijednosti parametara moraju odrediti u skladu Prilogom IV. ovoga Pravilnika podliježu praćenju.
Ne zahtijeva se praćenje specifičnog parametra ukoliko je utvrđeno da taj parametar vjerojatno neće biti prisutan u pojedinom sustavu opskrbe vode namijenjene za ljudsku potrošnju u koncentracijama koje bi mogle premašivati odgovarajuću vrijednost parametra.
U slučaju pojavljivanja prirodnih radionuklida, kada su prethodni rezultati pokazali da je koncentracija radionuklida stabilna, učestalost, odstupajući od najmanjih zahtjeva za uzorkovanje navedenih u Tablici 1. ovoga Priloga određuje se planom monitoringa uzimajući u obzir rizik za ljudsko zdravlje.
U planu monitoringa može se izostaviti praćenje radona, tricija ili utvrđivanje ID—a ukoliko je utvrđeno na temelju reprezentativnih istraživanja, podataka praćenja ili drugih pouzdanih informacija, da su vrijednosti ispod