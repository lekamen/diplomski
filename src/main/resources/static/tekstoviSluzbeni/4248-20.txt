 kaznenog postupka iz čl. 367. st. 1. točka 11. ZKP-a je prema žalbenim tvrdnjama počinjena stoga što sud nije na jasan i određen način obrazložio na temelju kojih dokaza i utvrđenih činjenica nalazi utvrđenim da je okrivljenik postupao sa namjerom da pravnim osobama pribavi protupravnu imovinsku korist, već je samo paušalno ustvrdio kako je pouzdano utvrđeno da je okrivljenik postupao na način opisan u izreci presude, te da je okrivljenikova obrana usmjerena na izbjegavanje krivnje. Slijedom toga je prvostupanjski sud propustio iznijeti određene i potpune razloge zbog čega je okrivljenik radio na svoju štetu, budući je nedvojbenim utvrđeno da je on bio dioničar banke koju je zastupao, pa se eventualno jedino moglo zaključiti da je okrivljenik počinio kazneno djelo nesavjesnog gospodarnog poslovanja iz čl. 291. KZ-a.«
88. Drugostupanjski sud je nakon toga odbio te žalbene navode podnositelja, uz sljedeće obrazloženje:
»… nije počinjena ni bitna povreda odredaba kaznenog postupka iz čl. 367. st. 1. točka 11. ZKP-a, jer je sud iznio sve razloge o odlučnim činjenicama i isti su jasni, budući je točno naznačio radnje i propuste koje je počinio okrivljenik i iznio činjenice iz kojih to proizlazi, a tim radnjama je okrivljenik počinio obilježja kaznenih djela za koja je oglašen krivim, pa je time sud na jasan i nedvosmislen način objelodanio i okrivljenikovu namjeru kod počinjenja kaznenih djela.«
3) Ocjena Ustavnog suda
89. Ni na jednom mjestu u presudi žalbeni sud nije uputio na dokaze, navedene u prvostupanjskoj presudi, koji bi mogli podržati zaključnu ocjenu prvostupanjskog suda da je postojala izravna namjera podnositelja pribaviti znatnu protupravnu imovinsku korist svim trima pravnim osobama, što je subjektivno obilježje kaznenog djela stavljenog mu na teret.
Drugostupanjski sud prikazao je u svojoj presudi žalbene navode podnositelja za svako od triju kaznenih djela, ali na njih nije odgovorio, niti je bilo koje od tih djela kasnije u presudi spominjao. Ocijenio ih je sve zajedno, kao jednu cjelinu, iako su predmeti triju inkriminiranih postupanja podnositelja bili međusobno različiti (sklapanje ugovora o kreditu, sklapanje ugovora o bankovnoj garanciji, povlačenje akceptnog naloga), a bili su različiti i vrijeme, i mjesto, i način izvršenja tih djela. Stoga ni mjerodavna kaznenopravna osnova nije nužno morala biti istovjetna za sva tri djela.
90. Takav pristup žalbenog suda ima osobitu težinu s obzirom na to da prvostupanjski sud u svojoj presudi nije posebno opisao u čemu se sastojalo namjerno postupanje podnositelja u smislu njegova subjektivnog odnosa prema kaznenom djelu iz članka 292. KZ-a:110/97 u svakom od triju inkriminiranih događaja. Drugim riječima, ni prvostupanjski sud u presudi nije posebno opisivao – ni zasebno od slučaja do slučaja, ni »zbirno« za sva tri slučaja – na kojim činjenicama ili kojem skupu činjenica, odnosno skupu dovoljno jakih, jasnih i neproturječnih pokazatelja temelji svoj ocjenu o postojanju izravne namjere podnositelja da pribavi znatnu protupravnu imovinsku korist svakoj od triju pravnih osoba.
Prvostupanjski sud se u presudi zadržao na sukcesivnom navođenju činjenica jednog, drugog i trećeg slučaja za koje je smatrao da su dokazane, odnosno da dokazuju postojanje kaznenih djela. Nakon toga je utvrdio da »nije prihvatio obranu okrivljenika koji poriče počinjenje predmetnih kaznenih djela, ističući ... da nije bilo namjere za koju ga tereti optužnica«. Ne prihvaćajući obranu podnositelja, prvostupanjski sud se pozvao na izvedene dokaze navodeći da je njima »pouzdano utvrđeno da je okrivljenik postupio na način opisan u osuđujućem dijelu presude«. Prema tome, iz obrazloženja prvostupanjskog suda, kako je ono koncipirano u osporenoj presudi, teško se mogu raspoznati razlozi na kojima je taj sud utemeljio svoju tvrdnju da je tužiteljstvo uspjelo dokazati izravnu namjeru, to jest motiv podnositelja da pribavi protupravnu imovinsku korist jednoj, dvama ili svim trima pravnim osobama.
U takvoj 