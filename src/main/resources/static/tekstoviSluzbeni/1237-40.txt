 prijedloge nacrta zakona i drugih propisa iz područja cestovnog prometa, javnih cesta i sigurnosti prometa na cestama, poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga, provodi upravni nadzor nad primjenom propisa iz područja cestovnog prometa, sudjeluje u radu povjerenstava za izradu drugih propisa, daje mišljenja i objašnjenja u svezi propisa cestovnog prometa, daje prijedloge, primjedbe i mišljenja na prijedloge propisa drugih tijela državne uprave, daje pravna mišljenja i tumačenja o pitanjima iz područja cestovnog prometa i sigurnosti prometa, priprema izviješća iz djelokruga rada Sektora cestovnog prometa, obavlja administrativne i stručne poslove za potrebe Povjerenstva za žalbe, priprema nacrte prijedloga prvostupanjskih i drugostupanjskih rješenja i odgovora na tužbe. Obavlja i druge pravne poslove koji su zakonom ili drugim propisima stavljeni u nadležnost Ministarstva, a odnose se na cestovni promet i sigurnost prometa na cestama.
5.1.2. Služba cestovnog prijevoza
Članak 87.
Služba cestovnog prijevoza obavlja upravne i stručne poslove iz područja cestovnog prijevoza; definira strateške ciljeve pokazatelje uspješnosti, te utvrđuje rizike u provedbi postavljenih ciljeva razvitka cestovnog prijevoza; planira, priprema i koordinira izradu strateških dokumenata i planova iz područja cestovnog prijevoza; daje stručna mišljenja i objašnjenja iz područja cestovnog prijevoza, sudjeluje u pripremi nacrta prijedloga zakona i drugih propisa iz područja cestovnog prijevoza, priprema i provodi dvostrane i višestrane međunarodne ugovore koji se odnose na cestovni prijevoz, izrađuje akte o provođenju dvostranih i višestranih međunarodnih ugovora, obavlja poslove vezane za usklađivanje domaćeg zakonodavstva sa zakonodavstvom Europske unije i s međunarodnim standardima, prati i analizira stanje gospodarskih subjekata u cestovnom prijevozu, te priprema i izrađuje izvješća. Obavlja i druge poslove koji su zakonom ili drugim propisima stavljeni u nadležnost Ministarstva, a odnose se na cestovni prijevoz, te ostale poslove iz djelokruga Službe.
Za obavljanje poslova Službe cestovnog prijevoza, ustrojavaju se sljedeći odjeli:
5.1.2.1. Odjel za prijevoz putnika
5.1.2.2. Odjel za prijevoz tereta.
5.1.2.1. Odjel za prijevoz putnika
Članak 88.
Odjel za prijevoz putnika obavlja upravne i stručne poslove iz područja unutarnjeg i međunarodnoga cestovnoga prijevoza putnika, sudjeluje u izradi strateških dokumenata, zakona i drugih propisa, te dvostranih i višestranih međunarodnih ugovora koji se odnose na cestovni prijevoz putnika, provodi primjenu međunarodnih ugovora, prati i analizira stanje gospodarskih subjekata u unutarnjem i međunarodnom cestovnom prijevozu putnika, izrađuje izvješća i predlaže mjere za poboljšanje stanja u području cestovnog prijevoza putnika, izdaje licencije i dozvole za obavljanje prijevoza putnika, izdaje potvrde o prijevozu za vlastite potrebe za prijevoz putnika, vodi evidenciju prijevoznika, te pravnih i fizičkih osoba koje obavljaju prijevoz za vlastite potrebe, dostavlja Europskoj komisiji podatke o licencijama i izvodima licencija Zajednice izdanih domaćim prijevoznicima i podatke o oduzetim licencijama i izvodima licencija Zajednice. Obavlja i druge poslove koji su zakonom ili drugim propisima stavljeni u nadležnost Ministarstva, a odnose se na cestovni prijevoz putnika.
5.1.2.2. Odjel za prijevoz tereta
Članak 89.
Odjel za prijevoz tereta obavlja upravne i stručne poslove iz područja unutarnjeg i međunarodnoga cestovnog prijevoza tereta, sudjeluje u izradi strateških dokumenata, zakona i drugih propisa, te dvostranih i višestranih međunarodnih ugovora koji se odnose na cestovni prijevoz tereta; provodi primjenu međunarodnih ugovora, prati i analizira stanje gospodarskih subjekata u unutarnjem i međunarodnom cestovnom prijevozu tereta; izrađuje izvješća, izdaje licencije i dozvole za obavljanje prijevoza tereta; izdaje potvrde o prijevozu za