 pružati podatke, stručnu i tehničku potporu tijelima nadležnim za koordinaciju intervencijama u skladu s Planom intervencija kod iznenadnih onečišćenja mora.
(4) Tijekom odgovora na iznenadni događaj Ministarstvo prikuplja potrebne informacije za temeljitu istragu u skladu s odredbama članka 28. ovoga Zakona.
Prekogranična pripravnost, odgovor na iznenadni događaj i provedba Subregionalnog plana
Članak 32.
(1) Stožer je odgovoran za prekograničnu pripravnost, odgovor na iznenadni događaj, te za provedbu Subregionalnog plana.
(2) Ako Stožer smatra da neka opasnost vezana za odobalne radove može imati znatne učinke na okoliš i prirodu u drugoj državi, dužan je prije početka radova proslijediti informacije državi koja može biti pogođena i nastoji, zajedno s tom državom, usvojiti mjere kojima će se spriječiti šteta. Na zahtjev države koja smatra da bi mogla biti pogođena odobalnim radovima na području Republike Hrvatske proslijedit će im se sve tražene informacije. Te države mogu zajednički procijeniti učinkovitost mjera.
(3) Opasnosti koje se utvrđuju u skladu sa stavkom 2. ovoga članka uzimaju se u obzir u Planu intervencija kod iznenadnih onečišćenja mora i Planu intervencija odobalnog objekta kako bi se omogućio učinkovit zajednički odgovor na veliku nesreću.
(4) Ako je prisutan rizik da bi predvidivi prekogranični učinci velikih nesreća mogli pogoditi treće zemlje, Republika Hrvatska na osnovi uzajamnosti daje informacije na raspolaganje trećim zemljama.
(5) Republika Hrvatska s drugim državama članicama koordinira mjere u odnosu na područja izvan Europske unije kako bi se spriječili mogući negativni učinci odobalnih radova.
Odobalni radovi koji se provode izvan Europske unije
Članak 33.
(1) Operatori ili vlasnici koji su registrirani u Republici Hrvatskoj, a odobalne radove provode samostalno ili putem podružnica izvan Europske unije u svojstvu nositelja odobrenja ili operatora, dužni su pisanim putem izvijestiti Koordinaciju o okolnostima svih velikih nesreća u kojima su te pravne osobe bile uključene u roku ne dužem od tri dana od dana velike nesreće.
(2) Koordinacija je dužna u slučaju iz stavka 1. ovoga članka postupiti sukladno odredbama članka 29. stavka 1. ovoga Zakona.
IV. UPRAVNI I INSPEKCIJSKI NADZOR
Članak 34.
(1) Upravni nadzor nad provedbom ovoga Zakona i propisa donesenih na temelju njega provodi Ministarstvo.
(2) Inspekcijski nadzor nad provedbom ovoga Zakona i propisa donesenih na temelju njega provodi rudarska inspekcija te druge inspekcije sukladno posebnim propisima.
Posebne mjere u provedbi inspekcijskog nadzora
Članak 35.
(1) U provedbi inspekcijskog nadzora rudarska inspekcija će ovlašteniku dozvole rješenjem:
a. zabraniti odobalne radove koji su započeli ili će se nastaviti prekinuti radovi dok Koordinacija nije prihvatila izvješće o velikim opasnostima sukladno članku 8. stavku 2. ovoga Zakona
b. zabraniti odobalne radove ako Koordinaciji nije dostavljena sva dokumentacija sukladno članku 13. stavku 1. ovoga Zakona
c. zabraniti odobalne radove ako Koordinaciji nije dostavljana obavijest o projektu iz članka 13. stavka 1. točke c. ovoga Zakona u roku određenom člankom 13. stavkom 3. ovoga Zakona
d. zabraniti odobalne radove ako Koordinaciji nije u roku iz članka 13. stavka 5. ovoga Zakona dostavljena obavijest o ulasku ili izlasku odobalnog objekta
e. zabraniti odobalne radove ako Koordinaciji nije u roku iz članka 13. stavka 7. ovoga Zakona dostavljena obavijest o premještanju eksploatacijskog objekta
f. zabraniti odobalne radove ako Koordinaciji nije u roku iz članka 13. stavka 9. ovoga Zakona dostavljena obavijest o bitnim promjenama
g. zabraniti odobalne radove ako Koordinaciji nije u roku iz članka 15. stavka 6. ovoga Zakona dostavljeno izmijenjeno izvješće o velikim opasnostima
h. zabraniti odobalne radove dok Koordinacija nije prihvatila izmijenjeno izvješće o velikim opasnostima za eksploatacijski objekt sukladno članku 15. stavku 8. ovoga Zakona
i. zabraniti odobalne radove ako Koordinaciji