 karakteristikama aerodroma na vodi,
b) operacijama karakterističnih tipova hidroaviona koji slijeću na aerodrom na vodi,
c) vrsti prometa na aerodromu na vodi, te
d) svim drugim aktivnostima koje se provode na aerodromu na vodi.
(4) Plan aerodroma na vodi za slučaj izvanrednog događaja mora osigurati usklađenost svih aktivnosti koje se poduzimaju tijekom izvanrednog događaja na aerodromu na vodi ili u njegovoj blizini.
(5) Plan aerodroma na vodi za slučaj izvanrednog događaja mora definirati: područje djelovanja, organizaciju, nadležna tijela i sudionike mjera i postupaka, te način uzbunjivanja za sljedeće vrste izvanrednog događaja:
a) nesreća hidroaviona u području aerodroma na vodi,
b) nesreća hidroaviona izvan područja aerodroma na vodi:
   1. u neposrednoj blizini aerodroma na vodi,
   2. na većoj udaljenosti od aerodroma na vodi:
   – na kopnu,
   – na vodi,
c) nezgoda hidroaviona,
d) potpuna pripravnost,
e) pripravnost,
f) nezakonito ometanje zračnog prometa:
   1. prijetnja eksplozivnom napravom,
   2. otmica hidroaviona,
g) požar na području aerodroma na vodi:
   1. u objektu – u zatvorenom prostoru, ili
   2. izvan objekta – na otvorenom prostoru,
h) događaj u svezi sa opasnom robom,
i) događaj opasan po javno zdravlje (na primjer: epidemija zaraznih bolesti),
j) prirodna katastrofa.
(6) Plan aerodroma na vodi za slučaj izvanrednog događaja mora uskladiti aktivnosti svih sudionika:
a) različitih aerodromskih i drugih integralnih službi, te
b) drugih organizacija i službi, te javnih i zdravstvenih ustanova u neposrednoj okolini aerodroma na vodi koje pomažu u:
− sprječavanju većih posljedica, kao i
− sanaciji nastalih šteta.
(7) Plan aerodroma na vodi za slučaj izvanrednog događaja mora sadržavati odredbe o suradnji i koordinaciji s Državnom upravom za zaštitu i spašavanje, Nacionalnom središnjicom za usklađivanje traganja i spašavanja na moru (MRCC), Nacionalnom središnjicom za nadzor i upravljanje pomorskim prometom (VTS Hrvatska) i lučkim kapetanijama.
(8) Plan aerodroma na vodi za slučaj izvanrednog događaja mora sadržavati:
a) odgovornosti i ulogu svake:
– aerodromske i druge integralne službe, druge organizacije, te javne i zdravstvene ustanove,
– lokalnog povjerenstva, operativnog zapovjedništva i zapovjedništva na mjestu događaja za svaki pojedini događaj,
b) informacije o imenima i brojevima telefona ureda ili pojedinaca koje treba kontaktirati u slučaju pojedinog izvanrednog događaja,
c) kartu aerodroma na vodi sa prikazom svih važnijih objekata, i
d) kartu područja koje neposredno okružuje aerodrom na vodi.
(9) Plan aerodroma na vodi za slučaj izvanrednog događaja mora slijediti načela koja se odnose na čovjeka kao temeljnog faktora svake aktivnosti, kako bi se osigurao optimalan rezultat u reakciji na svaki izvanredni događaj.
(10) Operativni centar i zapovjedništvo na mjestu događaja: za slučaj izvanrednog događaja, na aerodromu na vodi mora se osigurati stalan operativni centar. Operativni centar mora biti dijelom aerodromskih sadržaja, te mjesto u kojem se organizira i provodi cjelokupna koordinacija i opće rukovođenje tijekom trajanja izvanrednog događaja.
(11) Osoba koja je zadužena za vođenje operativnog centra ne može istovremeno voditi i zapovjedništvo na mjestu događaja.
(12) Plan aerodroma na vodi za slučaj izvanrednog događaja mora definirati odgovarajuće komunikacijske sustave kojima će se povezivati mobilno zapovjedništvo na mjestu događaja sa operativnim centrom i lokalnim povjerenstvom, te svi troje s uključenim službama, organizacijama, ustanovama i pojedincima koji sudjeluju u izvanrednom događaju.
(13) Kako bi se unaprijedila njegova učinkovitost, Plan aerodroma na vodi za slučaj izvanrednog događaja mora sadržavati:
a) vježbe za slučaj izvanrednog događaja na aerodromu na vodi,
b) postupke za povremenu provjeru (testiranje) primjerenosti plana, te
c) metode i način analize rezultata provjere.
(14) Provjera (testiranje) Plana aerodroma na vodi za slučaj izvanrednog događaja provodi se: