 plaće u visini njegove prosječne mjesečne plaće u prethodna tri mjeseca.
(6) Naknada plaće iz prethodnog stavka isplaćuje se radniku prilikom isplate plaća svim radnicima za mjesec u kojem je radnik koristio godišnji odmor.
Članak 45.
(1) U dane godišnjeg odmora ne uračunavaju se blagdani i neradni dani utvrđeni zakonom, subote i razdoblje privremene nesposobnosti za rad koju je utvrdio ovlašteni liječnik.
(2) Neovisno o rasporedu radnog vremena radnika u dane godišnjeg odmora računaju se dani od ponedjeljka do petka.
(3) Ako za vrijeme korištenja godišnjeg odmora, nastupe okolnosti radi kojih radnik ostvaruje pravo na plaćeni dopust, započeto korištenje godišnjeg odmora se ne prekida osim u slučajevima opisanim u članku 56. ovog Ugovora (Plaćeni dopust).
Članak 46.
(1) Ništetan je sporazum o odricanju od prava na godišnji odmor, odnosno o isplati naknade umjesto korištenja godišnjeg odmora.
(2) U slučaju prestanka ugovora o radu, Poslodavac je dužan radniku koji nije iskoristio godišnji odmor u cijelosti, isplatiti naknadu umjesto korištenja godišnjeg odmora.
(3) Naknada iz stavka 2. ovog članka određuje se, sukladno odredbi članka 44. stavak 5. ovog Ugovora, razmjerno broju dana neiskorištenog godišnjeg odmora.
Članak 47.
(1) Radnik koji se prvi put zaposli ili koji ima prekid rada između dva radna odnosa duži od 8 (osam) dana, stječe pravo na godišnji odmor iz članka 49. ovog Ugovora nakon 6 (šest) mjeseci neprekidnog rada.
(2) Prekid rada zbog privremene nesposobnosti za rad, vojne službe ili drugog Zakonom određenog opravdanog razloga ne ubraja se u rok iz stavka 1. ovog članka.
Članak 48.
(1) Radnik ima pravo na dvanaestinu godišnjeg odmora za svakih navršenih mjesec dana rada u slučajevima utvrđenim zakonom.
(2) Radnik kojemu radni odnos prestaje radi odlaska u prijevremenu ili starosnu mirovinu odnosno u invalidsku mirovinu radi utvrđene profesionalne nesposobnosti za rad, poslodavac će na zahtjev radnika odobriti korištenje godišnjeg odmora u trajanju kako je to utvrđeno člankom 49. ovog Ugovora, ako je radnik u godini u kojoj odlazi u mirovinu proveo u radnom odnosu najmanje 1 mjesec.
(3) U izračunavanju trajanja godišnjeg odmora na način iz stavka 1. ovog članka, najmanje polovica dana godišnjeg odmora zaokružuje se na cijeli dan godišnjeg odmora.
Članak 49.
(1) Radnik ima pravo na godišnji odmor od 4 tjedna ili 20 dana. Trajanje godišnjeg odmora duže od 4 tjedna utvrđuje se po ovim kriterijima i mjerilima.
1. S obzirom na dužinu radnog staža:
– do 2 godine                           2 radna dana
– od 2 do 10 godina                 5 radnih dana
– od 10 do 15 godina               6 radnih dana
– od 15 do 20 godina               7 radnih dana
– od 20 do 30 godina               8 radnih dana
– od 30 godina na dalje          10 radnih dana
2. kada je radnik:
– osoba kod koje je utvrđen stupanj invalidnosti i/ili tjelesnog    oštećenja od najmanje 50% odnosno ako je kod radnika    utvrđena profesionalna nesposobnost za rad                                                       4 radna dana
– roditelj ili posvojitelj/udomitelj djeteta do 7 godina starosti                                  4 radna dana
– roditelj ili posvojitelj/udomitelj dvoje ili više djece do 10 godina starosti              5 radnih dana
– samohrani roditelj ili samohrani posvojitelj/udomitelj djeteta do 10 godina           5 radnih dana
– jedan od roditelja djeteta sa smetnjama u psihofizičkom razvoju ili     utvrđenom invaliditetu na osnovu nalaza ovlaštene zdravstvene osobe                 5 radnih dana
3. S obzirom na uvjete rada:
– radniku koji radi u smjenama                                                                            2 radna dana
4. S obzirom na složenost poslova:
– radniku koji radi na poslovima I. i II. grupe složenosti i pripravnicima                 2 radna dana
– radniku koji radi na poslovima III. i IV. grupe složenosti                                     3 radna dana
– radnik koji radi na poslovima V. grupe složenosti        