poštivati minimalne sigurnosne udaljenosti, za što je odgovoran voditelj radilišta.
(4) Ako se prilikom provođenja interne kontrole kvalitete pronađe MES, NUS, njihovi dijelovi ili neiskopani predmeti detekcije, pirotehničari iz stavka 3. ovoga članka dužni su o tome odmah obavijestiti voditelja radilišta koji je dužan naložiti ponovno razminiranje radne staze pirotehničaru kod kojeg su pronađena navedena sredstva ili neiskopani predmeti detekcije.
(5) Sigurnosne udaljenosti iz stavka 3. ovoga članka propisuju se pravilnikom kojim se uređuje način obavljanja poslova razminiranja, kontrole kvalitete, općeg i tehničkog izvida i obilježavanja MSP-a.
Članak 70.
(1) Kontrolu kvalitete tijekom obavljanja poslova razminiranja obavljaju pirotehničari HCR-a za kontrolu kvalitete i nadzornici za kontrolu kvalitete.
(2) HCR je dužan organizirati provođenje kontrole kvalitete tako da pirotehničari i nadzornici iz stavka 1. ovoga članka obavljaju kontrolu kvalitete kontrolnim uzorcima na pojedinom radilištu, tijekom obavljanja poslova razminiranja, najkasnije do tri radna dana od zadnje kontrole kvalitete, na najmanje 5 % ukupno razminirane površine prethodnih radnih dana, ravnomjerno na svakoj cjelini radilišta.
(3) Voditelj radilišta dužan je za razminirani dio radilišta iz stavka 2. ovoga članka posjedovati propisanu dokumentaciju te provesti propisno obilježavanje površine.
(4) Pirotehničar HCR-a za kontrolu kvalitete dužan je tijekom obavljanja poslova razminiranja:
– pretraživati i obilježavati kontrolne uzorke na svim cjelinama radilišta, uz nazočnost djelatnika ovlaštene pravne osobe i/ili obrtnika
– ucrtavati kontrolne uzorke te ucrtavati pronađeni MES, NUS i njihove dijelove, odnosno neiskopane predmete detekcije u propisanu dokumentaciju.
(5) Ako pirotehničar HCR-a za kontrolu kvalitete primijeti da se, prilikom kontrolnog uzorkovanja, ne poštuju propisane mjere sigurnosti koje se odnose na nazočnost voditelja radilišta, nazočnost medicinskog tima te funkcionalnost veza na radilištu, dužan je usmeno naložiti prekid obavljanja poslova razminiranja do otklanjanja uočenih nedostataka te nalog zabilježiti u propisanu dokumentaciju i odmah o tome obavijestiti HCR i Ministarstvo.
(6) O prekidu radova iz stavka 5. ovoga članka HCR je dužan izdati rješenje u roku od tri dana od dana nalaganja te ga dostaviti ovlaštenoj pravnoj osobi i/ili obrtniku i Ministarstvu.
(7) Protiv rješenja o prekidu radova iz stavka 7. ovoga članka može se izjaviti žalba Ministarstvu. Protiv rješenja o žalbi nije dopuštena žalba, ali se može pokrenuti upravni spor.
Članak 71.
(1) Ako su na radilištu nazočna dva ili više pirotehničara HCR-a za kontrolu kvalitete, HCR je dužan osigurati nazočnost nadzornika za kontrolu kvalitete koji organizira provođenje kontrole kvalitete te je, osim poslova iz članka 70. stavaka 2., 4. i 5. ovoga Zakona, dužan obavljati i poslove:
– neposrednog raspoređivanja pirotehničara HCR-a za kontrolu kvalitete na mjesta uzimanja kontrolnih uzoraka
– utvrđivanja činjenica iz članka 70. stavka 2. ovoga Zakona
– utvrđivanja kvalitete obavljenih poslova razminiranja sukladno odredbama ovog Zakona i propisa donesenih na temelju ovoga Zakona
– u suradnji s voditeljem radilišta, utvrđivanja površina na kojima su obavljeni poslovi razminiranja, na kojima je potrebno obaviti kontrolu kvalitete i završnu kontrolu kvalitete te u tu svrhu voditi dokumentaciju propisanu člankom 31. ovoga Zakona
– ovjere Dnevnika radilišta voditelja radilišta i upisa svojih primjedaba u vezi s opsegom izvedenih poslova, dinamikom obavljanja poslova i planiranih rokova izvedbe radova
– obavještavanja Ministarstva o utvrđenim nesukladnostima iz članka 72. ovoga Zakona isti dan.
(2) Pirotehničari HCR-a za kontrolu kvalitete i nadzornici za kontrolu kvalitete, dužni su obavljati svoje poslove propisane člancima 70., 71. i 72. ovoga Zakona isključivo u okviru svojih nadležnosti te tako da nakon obavljenih poslova, u kontrolnom uzorku ne ostanu neiskopani predmeti