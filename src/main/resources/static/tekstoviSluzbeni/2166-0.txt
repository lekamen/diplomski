112 16.10.2015 Odluka o izmjeni Odluke o pokretanju Projekta objedinjavanja informacijskog sustava Hrvatskog zavoda za mirovinsko osiguranje u Shared Service Centru
VLADA REPUBLIKE HRVATSKE
2167
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 14. listopada 2015. godine donijela
ODLUKU
O IZMJENI ODLUKE O POKRETANJU PROJEKTA OBJEDINJAVANJA INFORMACIJSKOG SUSTAVA HRVATSKOG ZAVODA ZA MIROVINSKO OSIGURANJE U SHARED SERVICE CENTRU
I.
U Odluci o pokretanju Projekta objedinjavanja informacijskog sustava Hrvatskog zavoda za mirovinsko osiguranje u Shared Service Centru (»Narodne novine«, broj 91/15), točka III. mijenja se i glasi:
»Međusobni odnosi između Hrvatskog zavoda za mirovinsko osiguranje i APIS IT-a u izvršavanju poslova iz točke II. ove Odluke, uredit će se posebnim ugovorom za razdoblje od najmanje četiri godine, koji će se sklopiti do 30. lipnja 2016. godine.«.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/466
Urbroj: 50301-04/04-15-3
Zagreb, 14. listopada 2015.
Predsjednik Zoran Milanović, v. r.
