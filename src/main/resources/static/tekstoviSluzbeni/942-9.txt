 1. ovoga Pravilnika, moraju se uzeti isti dan.
(7) Na prijedlog Povjerenstva za priznavanje, osim analitičkih izvješća iz stavka 1. ovoga članka, Ministarstvo može zahtijevati i drugu potrebnu dokumentaciju.
Prestanak priznavanja prirodne izvorske vode
Članak 35.
(1) Ministar donosi rješenje o prestanku priznavanja prirodne izvorske vode u sljedećim slučajevima:
– ako se utvrdi da je prirodna izvorska voda za koju je izdano rješenje o priznavanju prirodnih izvorskih voda prestala ispunjavati uvjete propisane Zakonom o poljoprivredi i ovim Pravilnikom;
– na zahtjev subjekta u poslovanju s hranom kojem je izdano rješenje;
– ako subjekt u poslovanju s hranom ne dostavi analitička izvješća iz članka 34. stavka 1. ovoga Pravilnika u propisanom roku.
(2) U slučaju da subjekt u poslovanju s hranom ne dostavi analitička izvješća iz članka 34. stavka 1. ovoga Pravilnika u rokovima propisanim u članku 34. stavku 3. ovoga Pravilnika, mora ponovno pokrenuti postupak priznavanja prirodne izvorske vode propisan ovim Pravilnikom.
Evidencija i objava popisa priznatih prirodnih izvorskih voda
Članak 36.
(1) Ministarstvo vodi Evidenciju prirodnih izvorskih voda priznatih u Republici Hrvatskoj.
(2) U Evidenciju iz stavka 1. ovoga članka upisuju se sljedeći podaci:
– naziv i adresa podnositelja zahtjeva (ulica, kućni broj, poštanski broj, naziv mjesta, država);
– trgovački naziv proizvoda;
– naziv izvora;
– naziv mjesta korištenja izvora;
– broj rješenja o priznavanju i datum donošenja istog;
– datum objave popisa priznatih prirodnih izvorskih voda u »Narodnim novinama« i broj istih.
(3) Popis prirodnih izvorskih voda priznatih u Republici Hrvatskoj objavljuje se u »Narodnim novinama«. U popisu se navodi trgovački naziv proizvoda, naziv izvora, mjesto korištenja izvora te zemlja podrijetla.
Označivanje prirodne izvorske vode
Članak 37.
(1) Naziv pod kojim se prirodna izvorska voda stavlja na tržište je »prirodna izvorska voda« ili u slučaju dodavanja ugljikovog dioksida »prirodna izvorska voda s ugljikovim dioksidom« ili »gazirana prirodna izvorska voda«.
(2) Iznimno od odredbi stavka 1. ovoga članka naziv pod kojim se prirodna izvorska voda može stavljati na tržište Republike Hrvatske može biti »izvorska voda«.
(3) U slučaju vode zapakirane u ambalažu koja ne udovoljava zahtjevima za prirodnu izvorsku vodu propisanim ovim Pravilnikom, zabranjeno je pri označivanju, reklamiranju i prezentiranju korištenje trgovačkih naziva, žigova, naziva marki proizvoda, slikovnih prikaza ili drugih navoda koji bi mogli dovesti do zamjene s prirodnom izvorskom vodom, a posebno navode poput »izvorska voda«, »izvor«, »vrelo« ili bilo koje izvedenice tih riječi, osim za prirodnu mineralnu vodu.
(4) Etiketa na prirodnoj izvorskoj vodi mora sadržavati i sljedeće informacije:
– naziv mjesta korištenja izvora i naziv izvora;
– tehnološki postupak iz članka 10. stavka 1. podstavaka 2., 3. i 4. ovoga Pravilnika, u slučaju da je isti proveden.
(5) Zabranjeno je stavljati na tržište prirodnu izvorsku vodu iz jednog izvora pod više od jednog trgovačkog naziva.
Zajedničke odredbe označivanja prirodne mineralne i prirodne izvorske vode
Članak 38.
(1) Trgovački naziv prirodne mineralne vode i prirodne izvorske vode može sadržavati naziv lokaliteta, sela ili mjesta pod uvjetom da se taj naziv odnosi na prirodnu mineralnu i prirodnu izvorsku vodu koja se crpi iz izvora u navedenom mjestu i pod uvjetom da ne stvara zabunu s obzirom na mjesto korištenja vode iz izvora.
(2) Ako se prirodne mineralne i prirodne izvorske vode stavljaju na tržište pod trgovačkim nazivom koji se razlikuje od naziva izvora, lokaliteta ili mjesta u kojem se izvor nalazi, tada naziv lokaliteta, mjesta ili naziv izvora mora biti naveden slovima koja su najmanje jedan i pol puta viša i šira od najvećih slova korištenih za taj trgovački naziv.
(3) Stavak 2. ovoga članka primjenjuje se i na trgovački naziv upotrijebljen u svrhu reklamiranja.
(4) Prirodna mineralna i prirodna izvorska voda koja je bila