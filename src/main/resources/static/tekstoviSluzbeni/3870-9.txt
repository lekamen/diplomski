 tuberkulinizacije svih goveda na gospodarstvima starijih od 6 tjedana, u Bjelovarsko-bilogorskoj, Dubrovačko-neretvanskoj, Ličko-senjskoj, Sisačko-moslavačkoj, Splitsko-dalmatinskoj, Šibensko-kninskoj, Zadarskoj i Zagrebačkoj županiji, propisanu u Dijelu III., točki 9., podtočki 9.1., stavcima 1. i 2. Naredbe, potrebno je provesti najkasnije do 31. listopada 2016. godine, odnosno 15. prosinca 2016. godine u Sisačko-moslavačkoj županiji.
Goveda starija od 6 tjedana moraju biti tuberkulinizirana unutar 12 mjeseci prije uvođenja u stado, osim u slučajevima kada goveda potječu neposredno iz država ili regija država članica koje su Odlukom Europske komisije 2003/467 proglašene službeno slobodnima od tuberkuloze goveda ili iz službeno slobodnih stada u županija u kojima se u 2016. godini ne provodi tuberkulinizacija s ciljem održavanja statusa stada.
19. ZARAZNI RINOTRAHEITIS GOVEDA – ZARAZNI PUSTULARNI VULVOVAGINITIS (ZRG/ZPV)
1. ZRG/ZPV
1. ZRG/ZPV je virusna zarazna bolest goveda uzrokovana goveđim herpes virusom tipa 1 (GHV1). U akutnom obliku bolest uzrokuje značajan pad mliječnosti, pobačaje te uginuća mlađih životinja. ZRG/ZPV se uglavnom očituje kao akutna infekcija gornjeg dišnog sustava, no može se manifestirati i simptomima od strane reprodukcijskog sustava. 2. Klinički znakovi ZRG/ZPV ovise o dobi životinje, količini virusa, mjestu ulaza virusa u organizam te sekundarnim bakterijskim infekcijama.
Simptomi od strane dišnog sustava (ZRG) su povišena tjelesna temperatura, nevoljkost, gubitak apetita, otok i oštećenja sluznica, iscjedak iz nosa (u početku serozan, a kasnije mukoserozan do mukopurulentan), konjuktivitis, pad mliječnosti, neplodnost te pobačaj.
Simptomi od strane reprodukcijskog sustava u ženskih životinja (ZPV) su otok sluznice stidnice i rodnice, pustule na sluznici koje se kasnije spajaju i tvore žućkastu membranu, a zacjeljuju kroz 10 – 14 dana te gnojni iscjedak koji perzistira.
U muških životinja oblik bolesti naziva se zarazni pustularni balanopostitis (ZPB), a mogu se javiti sljedeći simptomi: otok prepucija, mukopurulentni iscjedak, oštećenja sluznice koja su vidljiva tek pri ekstruziji penisa te gubitak libida zbog bolnosti pri erekciji i ejakulaciji.
2. Dijagnoza ZRG/ZPV-a
Pojava kliničkih znakova koji ukazuju na ZRG/ZPV je temelj za postavljanje sumnje, međutim, ZRG/ZPV je moguće potvrditi samo laboratorijskim pretragama i to:
– ELISA serološkom pretragom krvi goveda, radi utvrđivanja protutijela na ZRG/ZPV. (Korištenjem tzv. marker cjepiva i ELISA tip 2 testom, moguće je serološki potvrditi da li se radi o inficiranoj ili cijepljenoj životinji. Naime, marker cjepivo ne potiče stvaranje protutijela za glikoprotein gE, već samo za glikoprotein gB GHV1);
– virus neutralizacijskim testom kao dodatnom laboratorijskom pretragom kojom se kvantitativno određuje titar protutijela u parnim serumima uzetim u razmaku od 4 tjedna;
– virološkom pretragom i to PCR-om i izolacijom virusa koje se koriste za konačni dokaz GHV1.
3. Postupanje i određivanje mjera u slučaju utvrđivanja kliničkih znakova u stadu i dokaza uzročnika virološkom pretragom
Ovisno o epidemiološkim podacima prikupljenim na nivou stada te rezultatu laboratorijskog pretraživanja, Uprava propisuje Uputu za provedbu mjera kontrole na predmetnom gospodarstvu.
4. Troškovi
Troškove cijepljenja te troškove provedbe ostalih mjera kontrole ZRG/ZPV-a snosi posjednik.
20. INFEKCIJA SCHMALLENBERG VIRUSOM
Do danas je dokazano da Schmallenberg virus (SBV) uzrokuje bolest u goveda, ovaca, koza i bizona. Bolest se manifestira različitim nespecifičnim kliničkim znakovima u odraslih goveda, ovaca i koza, kao što su povišena tjelesna temperatura, proljev, kasni pobačaji i smanjena mliječnost. Zaražena mladunčad uglavnom se rađa mrtva ili ugiba nakon poroda uslijed malformacija koje su inkompatibilne preživljavanju.
DEFINICIJA SLUČAJA
Fetusi i novorođeni pomladak
Sumnjivi slučaj: Sindrom artrogripoza hidranencefalija (Arthrogryposis hydranencephaly syndrome –