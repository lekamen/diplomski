 proizvodnje i potrošnje takve električne i toplinske energije.
(2) Temeljem članka 10. stavka 1. točke d) i članka 10. stavka 3. Uredbe (EU) br. 508/2014, a sukladno Delegiranoj uredbi Komisije (EU) br. 288/2015 od 17. prosinca 2014. o dopuni Uredbe (EU) br. 508/2014 Europskog parlamenta i Vijeća o Europskom fondu za pomorstvo i ribarstvo u pogledu vremenskog razdoblja i datuma za neprihvatljivost zahtjeva (SL L51, 24. 2. 2015.) i Delegiranoj uredbi Komisije (EU) br. 2252/2015 оd 30. rujna 2015. o izmjeni Delegirane uredbe (EU) 2015/288 u pogledu razdoblja neprihvatljivosti zahtjeva za potporu iz Europskog fonda za pomorstvo i ribarstvo (SL L321, 5. 12. 2015.), nisu prihvatljivi zahtjevi za potporu korisnika za kojeg je utvrđeno da je:
a) počinio neko kazneno djelo iz članaka 3. i 4. Direktive 2008/99/EZ Europskog parlamenta i Vijeća od 19. studenoga 2008. o zaštiti okoliša putem kaznenog prava (SL L328, 6. 12. 2008.);
b) počinio prijevaru u okviru Europskog fonda za ribarstvo ili Europskog fonda za pomorstvo i ribarstvo, a sukladno članku 1. Konvencije o zaštiti financijskih interesa Zajednice sastavljene Aktom Vijeća od 26. srpnja 1995. o sastavljanju Konvencije o zaštiti financijskih interesa Zajednice (SL C316, 27. 11. 1995.).
(3) Povezana društva u smislu članka 3. stavka 3. Preporuka Komisije 2003/361/EZ smatraju se jednim korisnikom te isti može podnijeti jedan Zahtjev za potporu unutar iste operacije tijekom jednog natječaja iz članka 11. ovoga Pravilnika.
Obveze korisnika
Članak 9.
(1) Korisnik koji se počinje baviti akvakulturom u slučaju da iznos ulaganja prelazi 50.000,00 eura obvezan je za isto dostaviti studiju izvedivosti uključujući ocjenu utjecaja na okoliš, ukoliko je primjenjivo.
(2) Korisnik je dužan čuvati i omogućiti uvid u dokumentaciju o ulaganju za koje je ostvario potporu prilikom obavljanja inspekcijskog nadzora i kontrole na terenu te dostaviti je, na njihov zahtjev, ovlaštenim osobama Upravljačkog tijela, Tijela za ovjeravanje, Tijela za reviziju i tijela uključenih u revizije Operativnog programa iz članka 127. stavka 2. Uredbe (EU) br. 1303/2013 kao i ovlaštenim predstavnicima Europske komisije, Europskog revizorskog sud Europskog ureda za borbu protiv prijevara (OLAF) i drugih nadležnih nadzornih/revizorskih tijela. Uputa za čuvanje dokumentacije nalazi se u Prilogu III. ovoga Pravilnika, i njegov je sastavni dio.
(3) Rok za čuvanje dokumentacije iz stavka 2. ovoga članka je najmanje dvije godina od 31. prosinca nakon predaje računa Europskoj komisiji od strane Tijela za ovjeravanje, a u kojima su uključeni završni izdaci dovršene operacije.
(4) Upravljačko tijelo obavještava korisnike o godini od koje počinje teći rok iz stavka 3. ovog članka.
(5) Korisnik je dužan voditi odvojeni računovodstveni sustav ili primjereni računovodstveni kod/oznaku za sve transakcije vezane uz operaciju za koju mu je dodijeljena potpora.
(6) Korisnik predmet ulaganja ne smije prodati, koristiti protivno svrsi za koju je namijenjeno, dati u najam ili dati na bilo koje drugo raspolaganje i korištenje drugim pravnim ili fizičkim osobama najmanje pet godina od zadnje primljene uplate financijskih sredstava, sukladno članku 59. stavku 3. Zakona o morskom ribarstvu.
(7) Iznimno od stavka 6. ovoga članka, korisnik uslijed nepredviđenih okolnosti ili više sile može obaviti navedene radnje uz prethodno pribavljeno odobrenje Upravljačkog tijela.
(8) Iznimno od stavka 6. ovoga članka, u slučaju operacije koja uključuje ulaganje u infrastrukturu ili proizvodno ulaganje, korisnik proizvodnu aktivnost ne smije prenijeti izvan Europske unije u razdoblju od deset godina od zadnje primljene uplate financijskih sredstava, sukladno članku 71. stavku 2. Uredbe (EU) br. 1303/2013.
(9) Stavak 8. ovoga članka se ne primjenjuje na korisnika koji je mikro, malo ili srednje poduzeće iz članka 2. stavka 1. točke l) ovoga Pravilnika.
(10) Korisnik je dužan djelovati u skladu s uvjetima iz članka 8. stavka 2. ovoga Pravilnika tijekom cijelog 