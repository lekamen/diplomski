 postojanju »neformalnog« dijela ugovora koje je dogovorio sa operatorom javnih komunikacijskih usluga. Osim toga, uvidom u podneseni zahtjev za uključenje usluga broj: 1484100164 od 14. travnja 2014. vidljivo je da je tužitelj svojim potpisom potvrdio da nema ugovornu obvezu kod drugog operatora.
Osim toga, budući da se radi o sklapanju ugovora izvan poslovnih prostorija trgovca, tužitelj je imao mogućnost sukladno odredbi članka 72. Zakona o zaštiti potrošača (»Narodne novine« broj: 41/14.) jednostrano raskinuti ugovor u roku od 14 dana, a na što je tužitelj upozoren i u zahtjevu za uključenje usluga koji je potpisao.
U odnosu na prigovor tužitelja na nemogućnost konzumiranja ugovorene usluge obzirom da je došlo do isključenja usluga, valja istaći da je iz spisa upravnog postupka razvidno kako je isključenje pretplatničke terminalne opreme iz elektroničke komunikacijske mreže u cijelosti provedeno sukladno odredbi članka 48. Zakona o elektroničkim komunikacijama, i to dana 12. kolovoza 2012. privremeno isključenje usluga, a potom i trajno isključenje 27. studenoga 2014., a obzirom da tužitelj kao pretplatnik nije podmirio dugovanje za pružene usluge. Posljednje je tužitelju obračunata mjesečna naknada za studeni 2014. godine (do 27. studenoga 2014.) budući da je tada uslijedilo trajno isključenje usluga zbog nepodmirenih računa od strane tužitelja.
Slijedom navedenoga, Sud smatra da je tuženik pravilnom primjenom materijalnog prava i na temelju pravilno utvrđenog činjeničnog stanja, primjenom odredbe članka 51. stavak 6. i stavak 8. Zakona o elektroničkim komunikacijama odbio zahtjev tužitelja za rješavanje spora, pri čemu nije povrijedio zakon na njegovu štetu.
Stoga prigovori tužitelja iznijeti u ovoj upravnoj stvari nemaju utjecaja na zakonitost osporavanog rješenja tuženika od 10. lipnja 2015. pa je Sud na temelju članka 57. stavka 1. ZUS-a odlučio kao u izreci ove presude.
Odluka o objavi presude u »Narodnim novinama« i na internetskim stranicama tuženika (točka 2. izreke) temelji se na odredbi članka 14. stavka 8. Zakona o elektroničkim komunikacijama.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog suda, u dovoljnom broju primjeraka za sud i sve stranke u sporu, u roku od 15 dana od dana dostave presude. Žalba odgađa izvršenje pobijane presude (članak 66. stavak 5. ZUS-a).
Poslovni broj: 3 UsI-1110/15-6 Osijek, 15. siječnja 2016.
Sutkinja Jasenka Beker, v. r.
