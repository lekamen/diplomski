 osigurava ostvarivanje programa rada i poštivanje zakona i drugih propisa iz djelokruga Uprave, obavlja poslove procjene učinaka propisa iz svoga djelokruga te predlaže mjere za povećanje stupnja sigurnosti cestovnog prometa, cesta i žičara, koordinira rad s drugim javnopravnim tijelima Republike Hrvatske i međunarodnim tijelima koja obavljaju inspekcijski nadzor.
Za obavljanje poslova Uprave prometne inspekcije, ustrojavaju se sljedeći sektori:
7.1. Sektor inspekcije sigurnosti cestovnog prometa
7.2. Sektor inspekcije sigurnosti cesta, žičara, pravnih poslova i logistike.
7.1. Sektor inspekcije sigurnosti cestovnog prometa
Članak 119.
Sektor inspekcije sigurnosti cestovnog prometa organizira i provodi inspekcijski nadzor nad provedbom Zakona o prijevozu u cestovnom prometu, Zakona o radnom vremenu, obveznim odmorima mobilnih radnika i uređajima za bilježenje u cestovnom prijevozu, Zakona o prijevozu opasnih tvari, Zakona o sigurnosti prometa na cestama, te Uredbi i Direktiva EU koje se odnose na djelatnost cestovnog prometa.
Za obavljanje poslova Sektora inspekcije sigurnosti cestovnog prometa, ustrojavaju se sljedeće službe:
7.1.1. Služba inspekcije cestovnog prijevoza
7.1.2. Služba inspekcije socijalnog zakonodavstva u cestovnom prijevozu.
7.1.1. Služba inspekcije cestovnog prijevoza
Članak 120.
Služba inspekcije cestovnog prijevoza organizira i provodi odgovarajuće i redovite inspekcijske nadzore u svrhu pravilne i dosljedne provedbe i primjene odredbi zakona iz područja cestovnog prometa koji reguliraju prijevoz tereta i putnika u cestovnom prometu te prijevoz opasnih tvari u cestovnom prometu, poduzima mjere za uklanjanje nepravilnosti i nedostataka utvrđenih inspekcijskim nadzorima i nadzire njihovo izvršenje, koordinira rad s drugim javnopravnim tijelima Republike Hrvatske i međunarodnim tijelima koja obavljaju inspekcijski i stručni nadzor nad cestovnim prijevozom, podnosi optužne prijedloge za pokretanje prekršajnih postupaka te izdaje prekršajne naloge putem ovlaštenih osoba, određuje upravne mjere vezane za donošenje rješenja o privremenoj zabrani, privremenom isključenju vozila iz prometa i rješenja o otklanjanju nedostataka, vodi očevidnike o obavljenim nadzorima i poduzetim mjerama te druge propisane očevidnike, inicira izmjene i dopune zakonskih i drugih propisa i sudjeluje u izradi nacrta zakonskih i drugih propisa iz svoga djelokruga te obavlja i druge poslove sukladno posebnim propisima i međunarodnim ugovorima te uredbama i direktivama EU.
Za obavljanje poslova Službe inspekcije cestovnog prijevoza, ustrojavaju se sljedeći odjeli:
7.1.1.1. Odjel inspekcije prijevoza tereta
7.1.1.2. Odjel inspekcije prijevoza putnika
7.1.1.3. Odjel inspekcije prijevoza opasnih tvari.
7.1.1.1. Odjel inspekcije prijevoza tereta
Članak 121.
Odjel inspekcije prijevoza tereta obavlja poslove inspekcijskog nadzora nad provedbom propisa iz područja unutarnjeg i međunarodnog cestovnog prijevoza tereta sukladno Zakonu o prijevozu u cestovnom prometu, te drugim zakonima, posebnim propisima i međunarodnim ugovorima te uredbama i direktivama EU koje reguliraju obavljanje djelatnosti cestovnog prijevoza tereta. Odjel posebno provodi poslove inspekcijskog nadzora nad stručnom osposobljenošću vozača u cestovnom prijevozu tereta; radom centara za osposobljavanje vozača koji obavljaju cestovni prijevoz; poštivanjem posebnih uvjeta za vozila kojima se obavlja cestovni prijevoz tereta; licencijama, licencijama Zajednice i izvodima iz licencija za vozila kojima se obavlja prijevoz tereta u cestovnom prometu; posjedovanjem i ispravnošću obveznih dokumenata u vozilima kojima se obavlja cestovni prijevoz tereta; potvrdama za vozače iz država nečlanica koji obavljaju cestovni prijevoz tereta; prijevozom tereta za vlastite potrebe; javnim prijevozom tereta u unutarnjem i međunarodnom cestovnom prometu; dozvolama za obavljanje prijevoza tereta u cestovnom prometu; izvanrednim prijevozom tereta u cestovnom prometu; korištenjem unajmljenih vozila bez 