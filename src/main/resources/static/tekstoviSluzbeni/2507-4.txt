 nazočnosti oca i djelatnika Centra (...).
Ovaj sud je stajališta da promjena mišljenja Centra S. sukladno izmijenjenim okolnostima o tome s kim bi trebala djeca živjeti nije također osnova niti razlog zbog kojeg bi sud presudio u korist tuženika, jer Centar svoje izmijenjeno mišljenje nije potkrijepio nikakvim argumentima, koji su po mišljenju ovog suda trebali biti detaljno i stručno izneseni i razrađeni. Čak što više, u tom izmijenjenom mišljenju Centar potvrđuje tezu suda koja se dade zaključiti iz dosadašnjih obrazlaganja, a to je da ‘... ne smatraju C. B. ugrožavajućom po svoju djecu...’, te ‘...da ista ima plan ići živjeti s djedom barem dok se ne zaposli...’, dakle, da ona ima plan usmjeren ka normalizaciji životne situacije, pronalasku stana i zaposlenja, a sve u pravcu osiguravanja adekvatnog doma sebi i djeci.
Sukus mišljenja Stručnog tima CZSS S. jeste da ni C. ni A. nisu adekvatno reagirali kako bi spriječili sukobe i izloženost djeteta istima, da je teško racionalizirati odluku A. da ima drugo dijete sa suprugom koju je vrlo često optuživao da je nasilna prema sinu X. te da je psihički bolesna osoba (...) te iako smatraju da je C. potrebna stručna podrška u pogledu roditeljske uloge. Isto tako, obzirom da supružnici imaju tromjesečnu bebu, te da se kao struka ne zalažu za razdvajanje maloljetne djece, osobito te dobi, da je mišljenja da se mldb. Y. i X. trebaju povjeriti majci na čuvanje i odgoj, jer su brojna istraživanja pokazala da je u najranijem razdoblju djetetova života neobično važna veza između majke i djeteta te da je u prvih osam mjeseci života djeteta upravo majka djetetu najznačajnija osoba. (...)
Psiholog je mišljenja i predložio je da A. B. i njegovi roditelji ... također obave pregled kod psihijatra, budući je A. dobio slične rezultate kao i C., na multifazičnom inventaru ličnosti, te da i A., budući je C. već uključena u rad na sebi i svojim roditeljskim kapacitetima u Domu, bude uključen u psihoterapijski i savjetodavni tretman (...) Uzimajući u obzir dob djece da su mišljenja da trebaju biti povjereni na skrb svojoj majci (...).
Rezultati psihologijske obrade ukazuju da nema značajnijih promjena kod A. B. na planu njegova psihičkog statusa. Mišljenja je da A. B. još uvijek nije na prvom mjestu dobrobit djece, X. i Y., da mu je veći jedini cilj izboriti se u odnosu na izvanbračnu suprugu C. B., da se djeca njemu povjere, i to na način da je prikaže u čim gorem svjetlu kao suprugu i majku. Također, da nije jasan ni njegov emocionalni stav spram drugog djeteta, kćerke Y. zbog svega prethodno navedenog da su mišljenja da su roditeljski kapaciteti A. B. znatno reducirani.«
U obrazloženju presude prvostupanjski sud je završno istaknuo:
»Prilikom donošenja odluke u ovom predmetu sud se rukovodio najboljim interesom djece, imajući pritom u vidu njihovu dob, te cijeneći mišljenje CZSS S., sve sukladno odredbama Obiteljskog zakona ...
(...)
Ocjenjujući izvedene dokaze ovaj sud nalazi da je u ovom trenutku u najboljem interesu mldb. X. i Y. da žive s majkom i to iz razloga što je djetetu starosti 4 godine i 7 mjeseci i 1 godine i 2 mjeseca potrebna toplina, nježnost i stalnost koju majka može pružiti, a uvažavajući prije svega njezinu nezamjenjivu ulogu u socio-emocionalnom razvoju, odnosno optimalnom razvoju djece ove dobi.
(...)
Pri donošenju odluke o načinu održavanja susreta i druženja djece s ocem, sud se rukovodio najboljim interesima djece, imajući pritom u vidu njihovu dob, dosadašnju skrb i mišljenja CZSS S., priklanjajući se tezi koja je primjenjiva i na ovaj konkretan slučaj, a na koju je ukazala tužiteljica, izraženoj u presudi Vrhovnog suda Republike Hrvatske posl. br. Rev-71/1996-2 u kojoj je navedeno da su imovinske prilike važna okolnost kod čuvanja i odgoja djece, no da one nisu presudne za odgoj djeteta naročito kada je u pitanju malo dijete, kada su djeca u toj dobi u pravilu više privržena majci i više vezana uz majku, nego uz oca, te iako se majka nalazi u slabijim imovinskim