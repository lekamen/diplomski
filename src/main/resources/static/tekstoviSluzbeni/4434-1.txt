 odnosa. U konkretnom slučaju ovdje zainteresirana osoba je nakon prihvaćanja zahtjeva utvrdila opisane okolnosti koje su dovele do nemogućnosti aktivacije usluge. U tom smislu je postupila sukladno Općim uvjetima, odustala od prihvaćenog zahtjeva i raskinula pretplatnički odnos prije aktivacije usluge. Usluga koju tužitelji zahtijevaju ne predstavlja univerzalnu uslugu, pa tuženik nema ovlasti naložiti zainteresiranoj osobi aktivaciju te usluge, a naknadu eventualne štete tužitelji mogu potraživati tužbom u odgovarajućem sudskom postupku.
Tužitelji opisuju svoju komunikaciju sa zainteresiranom osobom, osporavaju zakonitost tuženikove odluke i tvrde, u bitnome, da je tuženik ovlašten rješavati sporove između korisnika i operatora vezane uz povrede odredbi pretplatničkog ugovora te nalagati operatorima javnih komunikacijskih usluga izvršenje odgovarajućih obveza, da tužitelji nikad nisu zaprimili obavijest o raskidu ugovora, te da su tužitelji zahtijevali univerzalnu uslugu – zakonom osigurani pristup fiksnoj telefonskoj mreži.
Tužitelji predlažu da Sud poništi osporenu odluku tuženika, te da sam riješi stvar na način da naloži zainteresiranoj osobi, kao operatoru univerzalnih usluga, da tužiteljima omogući zakonom određenu univerzalnu uslugu, podatkovnu komunikaciju, uz zakonom propisanu najmanju brzinu prijenosa podataka koja omogućuje djelotvorni pristup internetu. Potražuju i naknadu troškova ovoga upravnog spora, u ukupnom iznosu od 20.500,00 kuna, uvećano za PDV i sudske pristojbe.
Tuženik u odgovoru na tužbu ostaje, u bitnome, kod navoda osporavane odluke, te dodaje u bitnome, da bi postavljanjem ponuđenog FGSM uređaja, koji radi na nepokretnoj mreži putem pokretne telefonije te se instalira na mjestima gdje ne postoji mogućnost priključenja korisnika na fiksnu telekomunikacijsku mrežu, zainteresirana osoba u cijelosti ispunila svoju obvezu univerzalnog operatora, da je tuženik ovlašten operatorima naložiti ispunjenje obveza vezanih uz povrede ZEK-a, pod pretpostavkom prethodnog utvrđenja postojanja takve povrede, dok usluga koju tužitelji traže ne predstavlja univerzalnu uslugu, da je tuženik svojim posredovanjem pokušao pomoći tužiteljima u dogovoru sa zainteresiranom osobom, te da je u predmetnom slučaju tuženik postupao na transparentan, objektivan i nediskriminirajući način. Tuženik predlaže da Sud odbije tužbeni zahtjev.
Podneskom od 27. siječnja 2015. tuženik dopunjuje odgovor na tužbu, smatrajući tužbu u ovome sporu bespredmetnom nakon što je u povezanom predmetu tuženik donio odluku, klasa: UP/I-344-08/12-01/44, urbroj: 376-05/MLJK-14-16 (IM) od 12. studenog 2014. godine. Navedeni prigovor tuženika Sud je otklonio na ročištu za raspravu održanom 18. veljače 2015. zbog toga što spomenutom odlukom tuženika nije intervenirano u opstojnost odluke osporavane u ovome upravnom sporu.
Zainteresirana osoba Hrvatski Telekom d.d. Zagreb, iako pozvana, nije dostavila odgovor na tužbu. Na prvom ročištu za raspravu (jedinom na koji se uredno pozvana zainteresirana osoba odazvala) priključuje se navodima tuženika, pa Sud zaključuje da predlaže odbiti tužbeni zahtjev.
Podneskom od 12. veljače 2015. tužitelji dodaju, u bitnome, da na predmetnoj lokaciji FGSM uređaj nije potreban jer postoji mogućnost korištenja postojeće infrastrukture, te da u naseljima Garica, Donja Garica i Kampelje postoji 14 internetskih priključaka.
Tuženik u podnesku od 17. ožujka 2015. dodaje, u bitnome, da FGSM predstavlja jedan od tehnički dopuštenih načina realizacije univerzalne usluge, pri čemu korisnici nisu ovlašteni birati tehnologiju putem koje će univerzalna usluga biti pružena. S aspekta ZEK-a, predmetni ugovor se smatra raskinutim već činjenicom neisporuke i neaktivacije usluge u ugovorenom roku, pri čemu korisnik ne trpi štetu u vidu neosnovano ispostavljenih računa. Podneskom od 12. listopada 2015. dostavlja sudsku praksu za koju smatra da ide u prilog tuženikovoj argumentaciju u ovome sporu.
U podnesku od 17. studenog 2015. tužitelji