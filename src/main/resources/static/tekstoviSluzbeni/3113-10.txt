pred Komorom.
Članak 43.
Časni sud Komore može pokrenuti disciplinski postupak i postupak za utvrđivanje nedostojnosti za obavljanje liječničke djelatnosti, na zahtjev pacijenta odnosno druge zainteresirane osobe, nekog od tijela Komore te na zahtjev ministra nadležnog za zdravlje.
Tijek disciplinskog postupka uređuje se posebnim aktom Komore.
Članak 44.
Za teže disciplinske povrede liječniku se mogu izreći sljedeće disciplinske mjere i kazna:
1. ukor,
2. javni ukor,
3. novčana kazna,
4. privremeno oduzimanje odobrenja za samostalan rad (licence) u trajanju od mjesec dana do godine dana,
5. trajno oduzimanje odobrenja za samostalan rad (licence,)
6. privremeno ili trajno ograničenje opsega odobrenja za samostalan rad (licence).
Disciplinska mjera oduzimanja odobrenja za samostalan rad (licence) može se izreći uvjetno, s rokom kušnje od šest mjeseci do dvije godine.
Za lakše disciplinske povrede liječniku se mogu izreći sljedeće disciplinske mjere i kazna:
1. opomena,
2. novčana kazna.
Iznos novčane kazne koja se može izreći za težu ili lakšu disciplinsku povredu, ne može biti niži od 1.000,00 kn niti viši od 5.000,00 kn.
Uz svaku disciplinsku mjeru, osim uz mjeru trajnog oduzimanja odobrenja za samostalan rad (licence), i novčanu kaznu, liječniku se može izreći i mjera dodatne izobrazbe.
Članak 45.
Protiv odluke Časnog suda Komore može se uložiti žalba Visokom časnom sudu Komore. Protiv odluke Visokog časnog suda Komore može se pokrenuti upravni spor pred nadležnim upravnim sudom Republike Hrvatske.
Odluka Časnog suda Komore kojom se liječnik proglašava nedostojnim za obavljanje liječničke djelatnosti, ne može se pobijati žalbom već se protiv te odluke može pokrenuti upravni spor pred nadležnim upravnim sudom Republike Hrvatske.
9. Županijska povjerenstva, Povjerenstvo Grada Zagreba, MORH-a i HZZO-a
Članak 46.
Županijska povjerenstva osnivaju se u županijskim središtima te u Gradu Zagrebu. Posebno se formira Povjerenstvo za liječnike koji rade u MORH-u i HZZO-u.
Županijska povjerenstva, Povjerenstvo Grada Zagreba, MORH-a i HZZO-a koja imaju do 500 (pet stotina) liječnika čini 3 – 5 (tri do pet) članova, a izborne jedinice koje imaju preko 500 (pet stotina) liječnika čini do 7 (sedam) članova.
Članovima županijskih povjerenstava postaju liječnici – kandidati koji su u postupku izbora za delegate Skupštine dobili najveći broj glasova u svojoj izbornoj jedinici.
Članovi županijskog povjerenstva imenuju za predsjednika županijskog povjerenstva onog člana koji je u toj izbornoj jedinici dobio najveći broj glasova na izborima dok za dopredsjednika imenuju člana koji je u toj izbornoj jedinici drugi po broju dobivenih glasova.
Postupak izbora članova, predsjednika i dopredsjednika županijskih povjerenstava, Povjerenstva Grada Zagreba, MORH-a i HZZO-a obavlja se sukladno odredbama pravilnika kojim je propisan izbor tijela Komore.
Predsjednik županijskog povjerenstva, Povjerenstva Grada Zagreba, MORH-a i HZZO-a prima obavijesti i upute od Izvršnog odbora, prati njihovu provedbu i o tome izvješćuje Izvršni odbor.
Način rada županijskih povjerenstava, Povjerenstva Grada Zagreba, MORH-a i HZZO-a pobliže je propisan Poslovnikom o radu županijskih povjerenstava, Povjerenstva Grada Zagreba, MORH-a i HZZO-a.
Članak 47.
Županijska Povjerenstva, Povjerenstvo Grada Zagreba, MORH-a I HZZO-a obavljaju sljedeće poslove:
1. provode zaključke i odluke tijela Komore,
2. sudjeluju pri planiranju zdravstvene politike svog područja, surađujući sa županijskim tijelima odgovornim za zdravstvo,
3. organiziraju stručna savjetovanja odnosno usavršavanje članova Komore koji rade na području pojedinog povjerenstva, u koordinaciji s Povjerenstvom za medicinsku izobrazbu liječnika,
4. prikupljaju podatke o trajnoj izobrazbi potrebnoj za relicenciranje te izvješćuju stručne službe Komore o liječnicima koji su ispunili uvjete za relicenciranje,
5. uručuju Odobrenja za samostalan rad svojim članovima,
6. razmatraju primjedbe i prijedloge svojih članova i po potrebi 