 godini devet poduzetnika Udruženja ostvarilo preko 60% (63,41%) ukupnih prihoda svih luka nautičkoga turizma od djelatnosti iznajmljivanja vezova (u navedenih 63,41% udjela Udruženja u ukupnim prihodima svih luka nautičkog turizma ACI sudjeluje s udjelom od [30-40]%, Marina Dalmacija s udjelom od [5-10]%, Marina Punat s [5-10]%, i ostale stranke s udjelom od [10-20]%). U 2013. godini isti članovi Udruženja su ostvarili udjel od oko 60% (59,76%) ukupnih prihoda svih luka nautičkog turizma od djelatnosti iznajmljivanja vezova (u ukupnom udjelu Udruženja ACI sudjeluje s udjelom od [20-30]%, Marina Dalmacija [5-10]%, Marina Punat [5-10]%, ostali [10-20]%).
Devet članova Udruženja je u 2013. godini raspolagalo sa preko 70% (70,27%) ukupnog broja vezova (16.940 prema podacima DZS) u 2013. (od toga ACI sudjeluje s udjelom od [30-40]%, Marina Dalmacija [5-10]%, Marina Punat [5-10]%, ostali [10-20]%).
Iz tablice 1. je razvidno kako je u svim promatranim godinama najveći prihod ostvario poduzetnik ACI, a što je podržano činjenicom da u njegovom sastavu posluje i najveći broj marina (21) te je posljedično i poduzetnik s najvećim brojem vezova (u moru i na kopnu). Drugi poduzetnik prema ostvarenim prihodima u svim promatranim godinama je Marina Dalmacija, koja je nakon ACI-a i drugi najveći poduzetnik po broju vezova. Navedeni poduzetnik zajedno s Marinom Borik te Marinom Šibenik čini dio D-Marin sustava luka nautičkog turizma.
S obzirom kako se u predmetnom slučaju nije radilo o dogovoru kojim bi se odredio precizni iznos povećanja cijena usluga najma vezova, već se radilo o razmjeni informacija u svezi budućih cijena, takva je razmjena informacija već sama po sebi zabranjena, odnosno riječ je o sporazumu koji ima za cilj sprječavanje, ograničavanje ili narušavanje tržišnog natjecanja, pa nema potrebe uzimati u obzir i njegove konkretne učinke.
Slijedom navedenog, Agencija ističe kako ekonomska analiza prikazana u Obavijesti o preliminarno utvrđenim činjenicama u postupku ne predstavlja dokaz dogovora o budućim cijenama usluga najma veza, već je ista izrađena u svrhu prikaza stanja na mjerodavnom tržištu.
5. OČITOVANJA STRANAKA PRIJE DONOŠENJA OBAVIJESTI O PRELIMINARNO UTVRĐENIM ČINJENICAMA U POSTUPKU
Kako bi utvrdila sve relevantne činjenice, Agencija je zatražila očitovanja i dokumentaciju od stranaka u postupku, konkretno zatražila je podatke o broju vezova u marinama kojima upravljaju stranke u postupku, cjenike najma vezova u marinama tijekom 2011., 2012. i 2013. godine, te prihode od najma vezova koje je svaki od poduzetnika ostvario u 2011., 2012. i 2013.
Većina stranaka je Agenciji dostavila tražene podatke bez dodatnih očitovanja s time da su se pojedine stranke očitovale i na osnovanost pokretanja predmetnog postupka.
Tako je Marina Punat u očitovanju kojeg je Agencija zaprimila 23. siječnja 2014., negirala bilo kakvo udruživanje s drugim poduzetnicima u cilju namještanja cijena svojih usluga, navodeći kako potpuno samostalno određuje svoje cijene u skladu s tržišnim prilikama, te kako im svaka druga marina u Republici Hrvatskoj predstavlja direktnu konkurenciju.
Tehnomont u očitovanju dostavljenom Agenciji 27. siječnja 2014., u bitnome navodi kako se cijene vezova pojedinih stranaka značajno razlikuju te kako su navodi o ujednačavanju cijena potpuno neutemeljeni. Tehnomont nadalje navodi kako zapisnik sa sjednice Udruženja na koji se poziva Agencija u svom zaključku o pokretanju postupka, nije potpisan od strane sudionika sjednice, te kako na istoj nije dogovarano nikakvo ujednačavanje cijena.
Agencija je 31. siječnja 2013. zaprimila očitovanje Marine Šibenik, u kojem se navodi kako Marina Šibenik nije sudjelovala ni u kakvom zabranjenom sporazumu niti je razmjenjivala informacije s konkurentima. Također se navodi kako Marina Šibenik nikada nije sudjelovala u radu Udruženja niti su predstavnici navedenog poduzetnika bili prisutni na sjednici Vijeća Udruženja održanoj 25. listopada 2012.
Marina Dalmacija i Marina Borik u