45 23.04.2015 Odluka o izmjeni i dopuni Odluke o prikupljanju podataka za potrebe sastavljanja platne bilance, stanja inozemnog duga i stanja međunarodnih ulaganja
HRVATSKA NARODNA BANKA
902
Na temelju članka 43. stavka 2. točke 9. i članka 86. stavka 3. Zakona o Hrvatskoj narodnoj banci (»Narodne novine«, br. 75/2008 i 54/2013) i članka 49., 51., 53. i 54. Zakona o deviznom poslovanju (»Narodne novine«, br. 96/2003, 140/2005, 132/2006, 150/2008, 92/2009, 133/2009 – Zakon o platnom prometu, 153/2009, 145/2010 i 76/2013) guverner Hrvatske narodne banke donosi
ODLUKU
O IZMJENI I DOPUNI ODLUKE O PRIKUPLJANJU PODATAKA ZA POTREBE SASTAVLJANJA PLATNE BILANCE, STANJA INOZEMNOG DUGA I STANJA MEĐUNARODNIH ULAGANJA
Članak 1.
U Odluci o prikupljanju podataka za potrebe sastavljanja platne bilance, stanja inozemnog duga i stanja međunarodnih ulaganja (»Narodne novine«, br. 103/2012 i 10/2014) u članku 3. točka 11. mijenja se i glasi:
»11) poslovima oplemenjivanja s inozemstvom.«.
Članak 2.
U članku 7. stavku 1. točki 1. podtočki b. brojka »500.000,00« zamjenjuje se brojkom »100.000,00«.
U podtočki c. brojka »500.000,00« zamjenjuje se brojkom »100.000,00«.
Iza podtočke c. dodaje se podtočka d. koja glasi:
»d. svako povlačenje ulaganja nerezidenta kojim rezidentna pravna ili fizička osoba stječe 100% udjela u kapitalu rezidenta pravne osobe;«.
U točki 3. podtočki b. brojka »500.000,00« zamjenjuje se brojkom »100.000,00«.
U podtočki c. brojka »500.000,00« zamjenjuje se brojkom »100.000,00«.
Iza podtočke c. dodaje se podočka d. koja glasi:
»d. svako povlačenje ulaganja rezidenta kojim nerezidentna pravna ili fizička osoba stječe 100% udjela u kapitalu nerezidenta pravne osobe;«.
Članak 3.
U članku 8. stavku 2. točki 2. iza riječi »koji je podružnica tog trgovačkog društva« dodaju se riječi »ako je ukupna vrijednost neizravno prenesene imovine u jednom mjesecu najmanje 500.000 kuna«.
U točki 4. iza riječi »podružnica tog trgovačkog društva« dodaju se riječi »ako je ukupna vrijednost neizravno prenesene imovine u jednom mjesecu najmanje 500.000 kuna«.
Članak 4.
Članak 37. mijenja se i glasi:
»(1) Izvješća o kreditnim poslovima obuhvaćaju:
1) Mjesečno izvješće o kratkoročnim komercijalnim kreditima,
2) Mjesečno izvješće o ostalim kreditnim poslovima s inozemstvom,
3) Godišnje izvješće o ostalim kreditnim poslovima s inozemstvom,
4) Izvješće o kreditnim poslovima stanovništva i
5) Povremena izvješća o kratkoročnim komercijalnim kreditima.«
Članak 5.
U članku 42. stavak 3. mijenja se i glasi:
»(3) Rezidenti su obvezni izvještavati i o pravnim poslovima kojima su drugog rezidenta doveli u položaj dužnika po kreditnom poslu s inozemstvom (prodaja dijela ili cijelog potraživanja, sekuritizacija i slično), ako rezident koji je temeljem takvih poslova postao dužnik prema inozemstvu nije upoznat s promjenom vjerovnika.«
Iza stavka 3. dodaju se stavci 4. i 5. koji glase:
»(4) Rezidenti iz stavka 3. ovog članka izvješćuju kao obveznici druge skupine.
(5) Rezidenti koji su drugog rezidenta doveli u položaj dužnika po kreditnom poslu s inozemstvom, a dužnika su upoznali s promjenom vjerovnika, dužni su Hrvatskoj narodnoj banci, Sektoru statistike, dostaviti obavijest o navedenom poslu koji sadržava matične podatke rezidentnog dužnika i podatak o iznosu kreditnog posla uz izjavu da su dužnika upoznali s promjenom vjerovnika.«
Članak 6.
Članak 43. mijenja se i glasi:
»Obveznici dostavljanja izvješća o ostalim kreditnim poslovima dijele se u dvije skupine:
1) obveznici prve skupine:
a) središnja država – obuhvaća tijela državne vlasti i sve ostale jedinice klasificirane u sektor S.1311 – Središnja država, osim Hrvatske banke za obnovu i razvitak, u skladu s Odlukom o statističkoj klasifikaciji institucionalnih sektora 2010 – SKIS 2010. koju je objavio Državni zavod za statistiku (u nastavku teksta: Odluka DZS-a),
b) fondovi socijalne sigurnosti – obuhvaćaju HZZO, HZMO, Hrvatski zavod za zapošljavanje i sve ostale jedinice klasificirane u sektor S.1314 –