 odredbama posebnog propisa kojim se uređuje zaštita prirode, postupci se moraju provesti prije ulaganja.
Neprihvatljivi troškovi
Članak 7.
Neprihvatljivi troškovi su:
a) porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a;
b) drugi porezi, naknade i doprinosi osim prihvatljivih naknada i pristojbi kod putovanja i smještaja, javnog bilježnika, biljega i poštarina;
c) potrošni materijal i troškovi kupnje primarne sirovine i repromaterijala;d) troškovi kamata i tečajnih razlika, refinanciranja kamata i amortizacije;
e) carinske i uvozne pristojbe i sve ostale naknade;
f) bankovni troškovi, troškovi jamstava i slične naknade;
g) troškovi pretvaranja, naknade i tečajni troškovi vezani uz račune u stranim valutama, kao i drugi isključivo financijski izdaci;
h) administrativne i upravne pristojbe;
i) plaćanja u gotovini;
j) doprinosi u naravi i plaćanja putem robne razmjene osim ako je ista provedena preko žiro računa;
k) troškovi vlastitog rada;
l) troškovi vezani uz ugovore o zakupu ili leasingu, kao što je marža najmodavca ili marža davatelja leasinga, režijski troškovi i troškovi osiguranja;
m) operativni troškovi, troškovi amortizacije i najma;
n) troškovi održavanja osim troškova uklanjanja mulja ili sprječavanja taloženja mulja iz članka 5. stavka 1. točke a) ovoga Pravilnika;
o) u slučaju izgradnje/rekonstrukcije, troškovnikom nepredviđeni troškovi;
p) rabljeni strojevi, rabljena oprema, rabljeni uređaji, rabljeni materijali, rabljena specijalizirana vozila, rabljeni instrumenti, kao i svi rabljeni sastavni dijelovi naprijed navedenog;
q) troškovi kupnje službenih vozila i plovila;
r) troškovi kupnje rezervnih dijelova, popravaka i servisiranja;
s) nabava patenata, licenci, posebnih znanja i vještina ili nepatentiranog tehničkog znanja;
t) novčane kazne, financijske kazne te troškovi parničnog i upravnog postupka;
u) troškovi nastali prije datuma propisanog u članku 6. stavku 1. ovoga Pravilnika, kao i troškovi nastali poslije navedenog datuma ukoliko se radi o troškovima za »skrivene radove ili opremu« koji ne mogu biti potvrđeni kontrolom na terenu.
III. UVJETI PRIHVATLJIVOSTI I OBVEZE KORISNIKA
Uvjeti prihvatljivosti
Članak 8.
(1) Za ostvarivanje potpore moraju biti ispunjeni sljedeći uvjeti:
a) korisnik mora biti ovlaštenik povlastice/a ili isto mora biti zadovoljeno do podnošenja Zahtjeva za isplatu;
b) korisnik mora imati podmirene financijske obveze prema Državnom proračunu Republike Hrvatske;
c) korisnik ne smije biti u stečaju, predstečajnom postupku ili likvidaciji, u trenutku podnošenja Zahtjeva za potporu;
d) korisnik u trenutku podnošenja Zahtjeva za potporu mora imati uredno ispunjene sve obveze propisane Zakonom o slatkovodnom ribarstvu i Zakonom o morskom ribarstvu te propisima donesenim na temelju tih Zakona;
e) korisnik ne smije biti u sukobu interesa s izvođačima radova i/ili ponuditeljima/dobavljačima roba i/ili usluga koji su predmet ulaganja;
f) korisnik mora dati suglasnost za uvrštavanje u popis korisnika koji se objavljuje u skladu s člankom 119. stavkom 2. Uredbe (EU) br. 508/2014;
g) ulaganje mora biti u skladu sa svim postojećim propisima koji reguliraju zaštitu okoliša i prirode, prostorno planiranje i izgradnju, zaštitu zdravlja ljudi te zaštitu zdravlja i dobrobit životinja;
h) ulaganje mora biti ekonomski i financijski održivo;
i) ulaganje koje je predmet potpore ne smije biti financirano nikakvim drugim javnim izdacima;
j) u slučaju ulaganja iz članka 5. stavka 1. točke o) ovoga Pravilnika korisnik je dužan u projektnoj tehničkoj dokumentaciji prikazati kalkulaciju ukupne godišnje procijenjene proizvodnje energije izražene u kWh (posebno električne i posebno toplinske) kao i kalkulaciju prosječne godišnje potrošnje na uzgajalištu i/ili mrjestilištu koji se planiraju opskrbljivati proizvedenom energijom (posebno električne i posebno toplinske). Podnositelj je dužan osigurati mjerila