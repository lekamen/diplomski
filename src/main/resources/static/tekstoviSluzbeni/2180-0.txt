114 21.10.2015 Pravilnik o uvjetima izdavanja dozvole za obavljanje usluga željezničkog prijevoza
MINISTARSTVO POMORSTVA, PROMETA I INFRASTRUKTURE
2181
Na temelju članka 52. stavka 6. Zakona o željeznici (»Narodne novine«, br. 94/13 i 148/13) ministar pomorstva, prometa i infrastrukture donosi
PRAVILNIK
O UVJETIMA IZDAVANJA DOZVOLE ZA OBAVLJANJE USLUGA ŽELJEZNIČKOG PRIJEVOZA
Opće odredbe
Članak 1.
Ovim Pravilnikom detaljno se razrađuju uvjeti koje mora ispunjavati domaća pravna osoba za dobivanje dozvole kojom se dozvoljava obavljanje usluga željezničkog prijevoza (u daljnjem tekstu: dozvola).
Članak 2.
Ovim Pravilnikom se uspostavlja pravni okvir za provedbu Provedbene Uredbe Komisije (EU) 2015/171 od 4. veljače 2015. o određenim aspektima postupka izdavanja dozvola željezničkim prijevoznicima (SL L 29. od 5. 2. 2015.).
Uvjeti vezani uz sjedište i registraciju
Članak 3.
(1) Za dobivanje dozvole domaća pravna osoba mora:
– imati sjedište na teritoriju Republike Hrvatske i
– biti registrirana za glavnu djelatnost obavljanja usluga željezničkog prijevoza tereta i/ili putnika uz uvjet osiguravanja vuče vlakova ili
– biti registrirana za vuču vlakova.
(2) Za dokazivanje ispunjavanja uvjeta iz stavka 1. ovoga članka domaća pravna osoba dostavlja izvadak iz sudskog registra trgovačkog suda.
Uvjeti vezani uz dobar ugled
Članak 4.
(1) Za dobivanje dozvole protiv domaće pravne osobe ne smije biti pokrenut niti smije biti u tijeku stečajni postupak.
(2) Za dokazivanje ispunjavanja uvjeta iz stavka 1. ovoga članka Ministarstvo će pribaviti potvrdu mjerodavnog suda.
(3) Za dobivanje dozvole za domaću pravnu osobu ne smije biti donesena pravomoćna presuda u vezi gospodarskog poslovanja, povrede prava na rad i drugih prava iz radnog odnosa i zaštite na radu, ozbiljne povrede propisa iz područja željeznica, te izbjegavanje carinskog nadzora i neplaćanje carine i drugih davanja koja se plaćaju u carinskom postupku u slučaju prijevoznika koji traži dozvolu za međunarodni prijevoz tereta koja podliježu carinskim postupcima.
(4) Za člana uprave domaće pravne osobe ne smije biti donesena pravomoćna presuda o kazni zatvora u trajanju jedne ili više godina za kazneno djelo protiv gospodarstva, protiv sigurnosti prometa, protiv imovine, protiv okoliša, protiv opće sigurnosti, protiv čovječnosti i ljudskog dostojanstva, protiv života i tijela, protiv ljudskih prava i temeljnih sloboda, protiv radnih odnosa i socijalnog osiguranja, protiv osobne slobode, protiv spolne slobode, spolnog zlostavljanja i iskorištavanja djeteta, protiv braka, obitelji i djece, protiv računalnih sustava, programa i podataka, protiv krivotvorenja, protiv intelektualnog vlasništva, protiv službene dužnosti, protiv pravosuđa, protiv javnog reda, protiv Republike Hrvatske, protiv strane države ili međunarodne organizacije.
(5) Za dokazivanje ispunjavanja uvjeta iz stavaka 3. i 4. ovoga članka domaća pravna osoba dostavlja potvrdu nadležnog suda i izjavu o nekažnjavanju odgovorne osobe danu pod krivičnom i materijalnom odgovornošću ovjerenu od javnog bilježnika.
Uvjeti vezani uz solventnost
Članak 5.
(1) Za dobivanje dozvole domaća pravna osoba mora biti financijski sposobna, što znači da svoje sadašnje i buduće obveze može uz normalne uvjete poslovanja ispuniti u razdoblju od 12 mjeseci.
(2) Ispunjavanje uvjeta financijske sposobnosti iz stavka 1. ovoga članka domaća pravna osoba dokazuje podacima o:
– raspoloživim obrtnim sredstvima, uključujući bankovni saldo, ugovorena prekoračenja i postojeće kreditne obveze i zajmove;
– sredstvima i imovinom koja nije opterećena i koja je dostupna kao jamstvo;
– relevantnim troškovima bitnim za obavljanje djelatnosti, uključujući nabavne troškove ili plaćanja za osnovna sredstva (vozila, zemljišta, zgrade, postrojenja i željeznička vozila);
– teretima na imovinu;
– porezima i doprinosima za obvezno osiguranje.
(3) Ministarstvo može u bilo kojem trenutku obaviti provjeru ispunjavanja financijske sposobnosti domaće pravne osobe putem