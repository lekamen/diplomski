 nadležnim inspekcijskim tijelom u tu svrhu.
(3) Ako tijekom ocjenjivanja iz stavka 2. ovoga članka nadležno inspekcijsko tijelo ustanovi da električna oprema nije u skladu sa zahtjevima ovoga Pravilnika, ono će bez odgode zahtijevati da odgovarajući gospodarski subjekt provede sve odgovarajuće popravne radnje kako bi električnu opremu uskladio s tim zahtjevima, povukao električnu opremu s tržišta ili izvršio povrat u razumnom roku, o čemu odlučuju s obzirom na vrstu rizika.
(4) Na mjere iz stavka 3. ovog članka primjenjuje se članak 21. Uredbe (EZ) br. 765/2008.
(5) Ako nadležno inspekcijsko tijelo smatra kako se nesukladnost ne odnosi samo na njihovo državno područje, o rezultatima ocjenjivanja i mjerama koje zahtijevaju od gospodarskog subjekta obavješćuju Komisiju i druge države članice.
(6) Gospodarski subjekt mora osigurati provođenje svih odgovarajućih popravnih radnji u pogledu električne opreme koju je stavio na raspolaganje na tržištu Unije.
(7) Ako odgovarajući gospodarski subjekt ne provede odgovarajuće popravne radnje u roku iz stavka 3. ovoga članka, nadležno inspekcijsko tijelo poduzima sve odgovarajuće privremene mjere kako bi ograničilo ili zabranilo stavljanje električne opreme na raspolaganje na nacionalno tržište te povuklo električnu opremu s nacionalnog tržišta ili izvršilo povrat.
(8) Nadležno inspekcijsko tijelo bez odgode obavješćuje Komisiju i druge države članice o tim mjerama.
(9) Podaci iz stavka 8. ovoga članka uključuju sve dostupne detalje, posebno one nužne za identifikaciju električne opreme koja nije usklađena, njihovo podrijetlo, vrstu navodne neusklađenosti i povezanog rizika, vrstu i trajanje poduzetih nacionalnih mjera te argumente odgovarajućeg gospodarskog subjekta. Nadležno inspekcijsko tijelo posebno navodi je li nesukladnost posljedica jednog od sljedećih uzroka:
– električna oprema ne ispunjava sigurnosne zahtjeve iz članka 3. i Dodatka I. ovoga Pravilnika u pogledu zdravlja i sigurnosti osoba, domaćih životinja ili imovine; ili
– nedostaci u usklađenim normama iz članka 12. ili u međunarodnim ili nacionalnim normama iz članka 13. i 14. ovoga Pravilnika u vezi s pretpostavkom sukladnosti.
(10) Nadležno inspekcijsko tijelo, bez odgode mora obavijestiti Komisiju i ostale države članice o svim donesenim mjerama te o svim dodatnim informacijama koje su im na raspolaganju u vezi s nesukladnošću određene električne opreme te o svojim prigovorima u slučaju neslaganja s donesenom nacionalnom mjerom druge države članice.
(11) Ako država članica ili Komisija u roku od tri mjeseca nakon primitka informacija iz stavka 8. ovoga članka ne podnese prigovor na privremenu mjeru koju poduzima država članica, mjera se smatra opravdanom.
(12) Nadležno inspekcijsko tijelo mora osigurati trenutačno poduzimanje odgovarajućih restriktivnih mjera, kao što je povlačenje električne opreme s tržišta, koje se odnose na dotičnu električnu opremu.
Članak 20.
Sukladna električna oprema koja predstavlja rizik
(1) Ako nadležno inspekcijsko tijelo nakon provedbe ocjenjivanja u skladu s člankom 19. stavkom 1. ovoga Pravilnika utvrdi da električna oprema, iako je sukladna s ovim Pravilnikom, predstavlja rizik za zdravlje ili sigurnost osoba, ili za domaće životinje ili imovinu, ono će od odgovarajućeg gospodarskog subjekta zahtijevati poduzimanje odgovarajućih mjera kako dotična električna oprema nakon stavljanja na tržište više ne bi predstavljala rizik, tražiti njezino povlačenje s tržišta ili povrat u razumnom roku, o čemu odlučuje s obzirom na vrstu rizika.
(2) Gospodarski subjekt osigurava provođenje odgovarajućih popravnih radnji u pogledu na svu dotičnu električnu opremu koju je stavio na raspolaganje na tržištu Unije.
(3) Nadležno inspekcijsko tijelo o tome odmah obavješćuje Komisiju i ostale države članice. Navedena informacija uključuje sve dostupne detalje, a posebno podatke potrebne za identifikaciju dotične električne opreme, njezina podrijetla i opskrbnog lanca, vrstu rizika te vrstu i trajanje poduzetih 