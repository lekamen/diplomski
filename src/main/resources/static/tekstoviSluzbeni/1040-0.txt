53 15.05.2015 Presuda Visokoga Upravnog suda Republike Hrvatske br. Usoz-102/14-5 od 28. travnja 2015.
VISOKI UPRAVNI SUD REPUBLIKE HRVATSKE
1041
PRESUDA
Visoki upravni sud Republike Hrvatske u vijeću sastavljenom od sudaca toga suda Eveline Čolović Tomić, predsjednice vijeća, Ljiljane Karlovčan-Đurović, Ane Berlengi Fellner, Borisa Markovića i Lidije Rostaš-Beroš, članova vijeća, uz sudjelovanje sudske savjetnice Franciske Dominković, zapisničarke, u postupku ocjene zakonitosti općeg akta pokrenutom po zahtjevu Maje Colić iz Splita, Vukovarska 54, na sjednici održanoj 28. travnja 2015.,
presudio je
Zahtjev se usvaja.
Ukida se odredba članka 17 stavka 1. Odluke o komunalnom doprinosu (Službeni glasnik Općine Sv. Filip i Jakov, broj 1/02., 6/03., 15/05., 6/11., 4/12., 5/12. i 1/13.).
Obrazloženje
Podnositeljica je dana 6. prosinca 2014. podnijela zahtjev za ocjenu zakonitosti članka 17. stavka 1. Odluke o komunalnom doprinosu (»Službeni glasnik Općine Sv. Filip i Jakov«, broj 1/02., 6/03., 15/05., 6/11., 4/12., 5/12. i 1/13.), te je uz zahtjev dostavila rješenje Županije Zadarske, Općine Sveti Filip i Jakov, Jedinstvenog upravnog odjela, klasa: UP/I-350-06/14-01/175, urbroj: 2198/19-03-14-2 od 24. studenog 2014., kojim je utvrđena obveznikom plaćanja komunalnog doprinosa za manje zahtjevnu slobodnostojeću stambenu zgradu izgrađenu na nekretnini katastarske oznake k.č. 90, 91 i 87/2 k.o. Turanj.
U zahtjevu podnositeljica citira sadržaj osporene odredbe te navodi kako je rješenjem javnopravnog tijela od 24. studenog 2014. povrijeđeno njeno pravo i pravni interes, jer joj je tim rješenjem utvrđena obveza plaćanja komunalnog doprinosa sukladno visini jediničnih vrijednosti komunalnog doprinosa koje su propisane u Odluci o komunalnom doprinosu. S obzirom da podnositeljica nema prebivalište na području Općine Sv. Filip i Jakov, iznos komunalnog doprinosa utvrđen joj je bez popusta iz članka 17. stavka 1. navedene Odluke. Dakle, u konkretnom slučaju rješenjem javnopravnog tijela visina komunalnog doprinosa utvrđena je podnositeljici, uz ostale kriterije iz citirane Odluke, i prema njenom osobnom statusu, odnosno prebivalištu. Takvo određivanje podnositeljica smatra protivnim mjerodavnom Zakonu o komunalnom gospodarstvu (»Narodne novine«, broj 36/95., 70/97., 128/99., 57/00., 129/00., 59/01., 26/03.-pročišćeni tekst, 82/04., 178/04., 38/09., 79/09., 153/09., 49/11., 84/11., 90/11., 144/12., 94/13., 153/13. i 147/14.), osobito članku 31. toga Zakona, pri čemu zaključuje kako je komunalni doprinos vezan isključivo uz građevinu koja se gradi. Naime, navedenim Zakonom dana je ovlast predstavničkom tijelu jedinice lokalne samouprave da svojom odlukom o komunalnom doprinosu odredi zone, jediničnu vrijednost, način i rokove plaćanja komunalnog doprinosa, međutim, tim Zakonom nije propisano da prebivalište obveznika plaćanja komunalnog doprinosa može biti određeno kao kriterij za utvrđivanje visine komunalnog doprinosa. Podnositeljica se u zahtjevu poziva i na stajalište Visokog upravnog suda Republike Hrvatske zauzeto u presudi, broj: Usoz-342/2013-6 od 28. ožujka 2014., a u kojoj je Sud ocijenio da se propisivanjem visine komunalnog doprinosa prema osobnom statutu obveznika (prebivalište, mjesto rođenja) prekoračuju zakonom propisane ovlasti. Time je podnositeljica stavljena u nejednak položaj u odnosu na obveznike plaćanja komunalnog doprinosa koji imaju prebivalište na području Općine Sv. Filip i Jakov, unatoč tomu što kriterij prebivališta nije utemeljen na zakonu. Kako je u konkretnom slučaju visina komunalnog doprinosa određena s obzirom na osobni status podnositeljice zahtjeva, a koji zakonom nije dopušten, proizlazi da je osporena odredba predmetnog općeg akta nezakonita, diskriminatorna te protivna načelu vladavine prava, prema kojem svi moraju biti jednaki pred zakonom. Stoga podnositeljica predlaže da Sud ukine članak 17. stavak 1. Odluke o komunalnom doprinosu te obustavi izvršenje osporenog općeg akta do donošenja presude.
Sud