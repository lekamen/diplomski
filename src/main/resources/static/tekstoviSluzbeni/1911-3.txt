 pritužbi, a tako i u predmetnom zahtjevu o kojem je odlučeno osporenom odlukom i u tužbi, u bitnome navodi da su ponavljana pozivanja tužiteljice od strane operatora (ovdje zainteresirane osobe) u prosincu 2013. nastavljena nakon što je tužiteljica s tim u vezi pozvala službu za korisnike operatora (ovdje zainteresirane osobe), a potom i otišla u prostorije operatora u Splitu, navodeći da ne spori navedenu povećanu potrošnju te je istu spremna odmah podmiriti, i tražeći obustavu navedenih poziva operatora (ovdje zainteresirane osobe), a kojim ponavljanim pozivanjima govornog automata operatora (ovdje zainteresirane osobe) se tužiteljica smatra povrijeđenom i oštećenom.
Slijedom navedenog, i po ocjeni ovog suda, a kako je predmetnim pozivanjima govornog automata operator izvršavao obvezu iz citiranog članka 24. stavak 1. Pravilnika, to u okviru ovdje predmetne tuženikove nadležnosti iz članka 51. ZEK-a, u konkretnom slučaju ne postoji pravno uporište za utvrđivanje odgovornosti zainteresirane osobe (operatora).
Tužiteljici je navesti da ovaj sud ima u vidu njene tvrdnje kako su navedena ponavljana pozivanja tužiteljice od strane operatora (ovdje zainteresirane osobe) u prosincu 2013. nastavljena nakon što je tužiteljica s tim u vezi pozvala službu za korisnike operatora (ovdje zainteresirane osobe), a potom i otišla u prostorije operatora u Splitu, navodeći da ne spori navedenu povećanu potrošnju te je istu spremna odmah podmiriti i tražeći obustavu navedenih poziva operatora (ovdje zainteresirane osobe), a kojim ponavljanim pozivanjima govornog automata operatora (ovdje zainteresirane osobe) se tužiteljica smatra povrijeđenom i oštećenom.
Međutim, u prethodno navedenim okolnostima kada se radilo o pozivanja govornog automata operatora (ovdje zainteresirane osobe) u ispunjenju propisane obveze iz članka 24. stavak 1. Pravilnika, navedene tvrdnje tužiteljice nisu u vezi s ovdje predmetnom (upravnopravnom) tuženikovom nadležnosti iz članka 51. ZEK-a nego se te tvrdnje tiču eventualnog postojanja (građanskopravne) odgovornosti zainteresirane osobe za štetu tužiteljici, u kojem smislu se i obrazlaže u prethodno izloženom obrazloženju osporene odluke.
Tako su i tužbeni navodi tužiteljica usmjereni na to da bi tužiteljici zainteresirana osoba bila odgovorna za prouzročenu štetu, a tužiteljica je u tužbi spram zainteresirane osobe istaknula zahtjev radi isplate naknade neimovinske štete u iznosu 11.000,00 kuna i zahtjev radi isplate nagrade za korištenje njene ideje u poboljšanju usluge u iznosu 20.000,00 kuna.
No, navedeni zahtjevi ne mogu biti predmet upravnog spora, pa tako ni navedene tvrdnje tužiteljice vezano za to da bi joj zainteresirana osoba odgovarala za štetu i dugovala nagradu ne mogu biti uzete u razmatranje u ovom upravnom sporu.
Glede ovog dijela tužbe, kojim je tužiteljica spram zainteresirane osobe istaknula zahtjev radi isplate naknade neimovinske štete u iznosu 11.000,00 kuna i zahtjev radi isplate nagrade za korištenje njene ideje u poboljšanju usluge u iznosu 20.000,00 kuna, navesti je da se tu ne radi o zahtjevu za naknadu štete istaknutom spram tuženika kakav ima u vidu odredba iz članka 22. stavak 4. ZUS-a, nego se tu radi o građanskopravnim zahtjevima istaknutima spram zainteresirane osobe za kakve je sudska zaštita osigurana izvan upravnog spora, i to u parničnom postupku pred nadležnim općinskim sudom u smislu odredbe iz članka 34. stavak 2. Zakona o parničnom postupku (»Narodne novine« broj 148/11 – pročišćeni tekst, 25/13 i 89/14) zbog čega glede tog dijela tužbe ne postoje pretpostavke za vođenje upravnog spora kakav je ovaj spor.
Slijedom navedenog, a po ocjeni ovog suda, u postupku koji je prethodio donošenju osporene odluke nisu povrijeđena pravila postupka koja bi bila od utjecaja na rješavanje upravne stvari, te je pravilno i potpuno utvrđeno činjeničnom stanju i pravilo je primijenjen pravni propis na temelju kojeg je odlučeno.
Shodno prethodnom, osporena odluka tuženika ocjenjuje se zakonitom pa 