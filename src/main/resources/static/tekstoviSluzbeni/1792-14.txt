 popunu blagajničkog maksimuma pomoćnih blagajni ustrojstvenih jedinica iz svoje nadležnosti. Prati stanje i kretanje materijalnih i financijskih pokazatelja te ustrojstvenim jedinicama iz svoje nadležnosti dostavlja mjesečna financijska izvješća kao i zahtjeve za rješavanje otvorenih potraživanja. Sudjeluje u pripremi odluka i planova te osiguranju podataka za godišnje usklađenje stanja u knjizi materijalne imovine i materijalnim evidencijama kao i provedbu popisa imovine i obveza. Priprema i unosi sastavnice za obračun plaća i naknada u Informacijski sustav Ministarstva za financije i proračun, obrađuje i obavlja unos mjesečne evidencije radnog vremena, izvješća o bolovanju, administrativnih zabrana, postupa po sudskim odlukama, obrađuje zaštićene račune, promjene poreznih evidencija i druge dokumente koji utječu na obračun plaće, obavlja izračun otpremnina i unos naknada za prijevoz na posao i s posla. Izrađuje potvrde o isplaćenim plaćama i naknadama za potrebe djelatnika ustrojstvenih jedinica iz svoje nadležnosti, izrađuje zahtjeve za refundaciju naknade plaće za vrijeme bolovanja na teret Hrvatskog zavoda za zdravstveno osiguranje. Sudjeluje u izradi internih uputa i projektima unapređenja poslovanja. Obavlja i druge poslove iz svog djelokruga.«.
Članak 34.
Naslov iznad članka 147. i članak 147. mijenjaju se i glase:
»10.2.2.4. Operativni odjel za financije Split
Članak 147.
Operativni odjel za financije Split prati i primjenjuje propise iz područja materijalno-financijskog poslovanja i obračuna plaća i naknada, obavlja kontrolu zakonske, formalne i računske ispravnosti kunskih financijskih i materijalnih isprava te isprava obračuna plaća i naknada kao i postupaka na temelju kojih su stvorene obveze na teret proračunskih sredstava i sredstava iz drugih izvora i financijskih isprava na temelju kojih se evidentiraju potraživanja. Po utvrđivanju ispravnosti odobrava postupanje po kontroliranim ispravama odnosno daje naloge za otklanjanje utvrđenih neispravnosti isprava i postupaka materijalno-financijskog poslovanja. Provodi evidenciju i knjiženje podataka u glavnu i pomoćne knjige, obavlja kunsko blagajničko poslovanje i osigurava popunu blagajničkog maksimuma pomoćnih blagajni ustrojstvenih jedinica iz svoje nadležnosti. Prati stanje i kretanje materijalnih i financijskih pokazatelja te ustrojstvenim jedinicama iz svoje nadležnosti dostavlja mjesečna financijska izvješća kao i zahtjeve za rješavanje otvorenih potraživanja. Sudjeluje u pripremi odluka i planova te osiguranju podataka za godišnje usklađenje stanja u knjizi materijalne imovine i materijalnim evidencijama kao i provedbu popisa imovine i obveza. Priprema i unosi sastavnice za obračun plaća i naknada u Informacijski sustav Ministarstva za financije i proračun, obrađuje i obavlja unos mjesečne evidencije radnog vremena, izvješća o bolovanju, administrativnih zabrana, postupa po sudskim odlukama, obrađuje zaštićene račune, promjene poreznih evidencija i druge dokumente koji utječu na obračun plaće, obavlja izračun otpremnina i unos naknada za prijevoz na posao i s posla. Izrađuje potvrde o isplaćenim plaćama i naknadama za potrebe djelatnika ustrojstvenih jedinica iz svoje nadležnosti, izrađuje zahtjeve za refundaciju naknade plaće za vrijeme bolovanja na teret Hrvatskog zavoda za zdravstveno osiguranje. Sudjeluje u izradi internih uputa i projektima unapređenja poslovanja. Obavlja i druge poslove iz svog djelokruga.«.
Članak 35.
Naslov iznad članka 148. i članak 148. mijenjaju se i glase:
»10.2.2.5. Odjel za financijsku obradu podnesaka
Članak 148.
Odjel za financijsku obradu podnesaka, na zahtjev ustrojstvene jedinice Ministarstva nadležne za građansko-pravne poslove i drugih nadležnih tijela, dostavlja podatke i pripadajuću dokumentaciju o izvršenim isplatama i pljenidbama po sudskim odlukama i ovrhama, daje očitovanja o osnovanosti tužbenih zahtjeva iz djelokruga Sektora, izrađuje očitovanja na nalaze i mišljenja sudskih vještaka, od ustrojstvenih jedinica