 obnašanja dužnosti člana NO Brijuni, s obzirom da je u njegovu slučaju bila riječ o zatečenoj pravnoj situaciji.
Podnositelj u ustavnoj tužbi posebno ističe da nikada nije osporavao članak 14. stavak 1. ZoSSI-ja:26/11-126/12 (»Dužnosnici ne mogu biti članovi ... nadzornih odbora trgovačkih društava ...«) kao takav. »Kad bi samo o njemu bila riječ, podnositelj nikada ne bi pokretao upravni spor. Taj članak sam po sebi nije relevantan za podnositeljev slučaj. Za ovaj je slučaj relevantan način na koji Povjerenstvo tumači prijelazni zakonodavni režim u vezi s člankom 14. ZSSI-ja«.
61. S obzirom na način na koji Povjerenstvo tumači djelovanje i učinke članka 14. stavka 1. ZoSSI-ja:26/11 na individualne pravne situacije zatečenih dužnosnika – članova NO, a imajući u vidu da na takvo tumačenje pristaju i nadležni upravni sudovi, Ustavnom sudu ne preostaje drugo nego potvrditi valjanost podnositeljevih prigovora.
62. Načelno je pravno stajalište Povjerenstva da je »... stupanjem na snagu ZSSI-a, zabrana članstva dužnosnika u nadzornim odborima trgovačkih društava propisana beziznimno« (što ponavljaju, odnosno potvrđuju i oba upravna suda – v. točke 41. i 43. obrazloženja ove odluke). Štoviše, u odgovoru na tužbu podnositelja od 4. svibnja 2015. Povjerenstvo je istaknulo:
»... pogrešno smatra tužitelj da se odredba članka 14. stavka 1. ZSSI-a ne primjenjuje na dužnosnike, koji su u trenutku stupanja na snagu toga Zakona već obavljali funkciju članova nadzornog odbora trgovačkih društava, odnosno koji su imenovani na ovu funkciju sukladno prethodno važećim zakonskim uređenjem.
Zakoni, pa tako i ZSSI, stupaju na snagu i obvezuju one na koje se primjenjuju protekom određenog vremena nakon njihove objave u Narodnim novinama, kao službenom glasniku Republike Hrvatske. Stupanjem zakona na snagu njegovi se adresati smatraju upoznatima sa sadržajem zakona, te se zakonske odredbe na adresate primjenjuju neovisno o njihovoj volji. ...«
ZoSSI:26/11 objavljen je u »Narodnim novinama« 2. ožujka 2011., a stupio je na snagu 10. ožujka 2011. Iz citiranog stajališta Povjerenstva, na kojem se temelji i cijela osporena odluka, proizlazilo bi da su u tih osam dana tijekom vakacijskog razdoblja, a najkasnije 9. ožujka 2011., svim zatečenim dužnosnicima – članovima NO u svim trgovačkim društvima u zemlji morala prestati ta članstva, kako bi se izbjeglo da na dan stupanja na snagu ZoSSI-ja:26/11 ne dođe do povrede članka 14. stavka 1. tog zakona. U protivnom, na dan stupanja na snagu ZoSSI-ja:26/11 došlo bi do formalne povrede članka 14. stavka 1. tog zakona, a ona bi trajala sve do ostavke dužnosnika na članstvo u nadzornom odboru trgovačkog društva, odnosno sve do opoziva tog dužnosnika ili pak prestanka njegova mandata.
Prema tome, iz citiranog stajališta Povjerenstva proizlazilo bi da je u vakacijskom razdoblju, a najkasnije do 9. ožujka 2011., i svoj petorici zatečenih dužnosnika (v. točku 10. obrazloženja ove odluke) trebalo prestati članstvo u NO Brijuni, jer bi se samo tako izbjeglo da na dan stupanja na snagu ZoSSI-ja:26/11 ti zatečeni dužnosnici – članovi NO Brijuni ne učine povredu članka 14. stavka 1. tog zakona.
63. Kad bi tome bilo tako, onda bi u ZoSSI-ju:26/11 morala postojati, prema ocjeni Ustavnog suda, izričita zakonska odredba da svim zatečenim dužnosnicima – članovima NO prestaje mandat u nadzornim odborima trgovačkih društava na dan stupanja na snagu ZoSSI-ja:26/11.
Međutim, takvo generalno zakonsko pravilo zakonodavac nije propisao, a iz citiranog stajališta Povjerenstva može se zaključiti da to tijelo nije ni mislilo na takvo opće prijelazno zakonsko pravilo o prekidu mandata svih zatečenih dužnosnika – članova NO po sili zakona (ex lege) na dan stupanja na snagu zakona.
64. Suprotno tome, Povjerenstvo tvrdi: iz članka 14. stavka 1. ZoSSI-ja:26/11 proizlazila je generalna pravna obveza zatečenih dužnosnika – članova NO da daju ostavke na članstvo u nadzornim odborima trgovačkih društava, odnosno pravna obveza nadležnih tijela da ih 