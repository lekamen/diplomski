32 20.03.2015 Obavijest o zaprimljenom zahtjevu za zaštitu oznake izvornosti naziva "Istarsko ekstra djevičansko maslinovo ulje"
MINISTARSTVO POLJOPRIVREDE
672
Ministarstvo poljoprivrede na temelju članka 5. stavka 3. Zakona o zaštićenim oznakama izvornosti, zaštićenim oznakama zemljopisnog podrijetla i zajamčeno tradicionalnim specijalitetima poljoprivrednih i prehrambenih proizvoda (»Narodne novine« br. 80/2013, 14/2014, u daljnjem tekstu Zakon) objavljuje
OBAVIJEST
O ZAPRIMLJENOM ZAHTJEVU ZA ZAŠTITU OZNAKE IZVORNOSTI NAZIVA »ISTARSKO EKSTRA DJEVIČANSKO MASLINOVO ULJE«
1. Ministarstvo poljoprivrede (u daljnjem tekstu: Ministarstvo) 19. lipnja 2013. godine zaprimilo je Zahtjev za zaštitu oznake izvornosti naziva »Istarsko ekstra djevičansko maslinovo ulje« podnositelja zahtjeva Klaster Istarskih maslinara GIU, Ulica 1. maja 1a, 52215 Vodnjan.
2. Svaka fizička ili pravna osoba koja ima pravni interes i koja ima sjedište ili prebivalište u Republici Hrvatskoj može u roku od 30 dana od datuma objave ove Obavijesti podnijeti prigovor na podneseni Zahtjev, sukladno članku 5. stavku 4. Zakona.
3. Razlozi za ulaganje prigovora definirani su člankom 10. stavkom 1. Uredbe (EU) br. 1151/2012 Europskog parlamenta i Vijeća o sustavima kvalitete za poljoprivredne i prehrambene proizvode.
4. Sukladno članku 5. stavku 3. Zakona, nakon objave ove Obavijesti, na internetskim stranicama Ministarstva (www.mps.hr) objavit će se specifikacija proizvoda »Istarsko ekstra djevičansko maslinovo ulje«.
Klasa: UP/I-310-26/13-01/39
Urbroj: 525-09/1340-15-24
Zagreb, 13. ožujka 2015.
Ministar Tihomir Jakovina, v. r.
