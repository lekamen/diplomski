65 12.06.2015 Uredba o unutarnjem ustrojstvu Ministarstva pomorstva, prometa i infrastrukture
VLADA REPUBLIKE HRVATSKE
1238
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013), Vlada Republike Hrvatske je na sjednici održanoj 11. lipnja 2015. godine donijela
UREDBU
O UNUTARNJEM USTROJSTVU MINISTARSTVA POMORSTVA, PROMETA I INFRASTRUKTURE
I. OPĆE ODREDBE
Članak 1.
Ovom Uredbom uređuje se unutarnje ustrojstvo Ministarstva pomorstva, prometa i infrastrukture (u daljnjem tekstu: Ministarstvo), nazivi unutarnjih ustrojstvenih jedinica, te njihov djelokrug, način upravljanja, okvirni broj potrebnih državnih službenika i namještenika, kao i druga pitanja važna za rad Ministarstva.
Unutarnje ustrojstvo i upravljanje unutarnjim ustrojstvenim jedinicama, kao i potreban broj državnih službenika i namještenika, uređuje se na način da Ministarstvo može obavljati upravne i druge stručne poslove koji su mu zakonom dani u djelokrug.
II. UNUTARNJE USTROJSTVO
Članak 2.
Za obavljanje upravnih i stručnih poslova iz djelokruga Ministarstva, ustrojavaju se upravne organizacije i druge unutarnje ustrojstvene jedinice:
1. Kabinet ministra
2. Glavno tajništvo
3. Uprava pomorske i unutarnje plovidbe, brodarstva, luka i pomorskog dobra
4. Uprava sigurnosti plovidbe
5. Uprava cestovnog i željezničkog prometa i infrastrukture
6. Uprava zračnog prometa, elektroničkih komunikacija i pošte
7. Uprava prometne inspekcije
8. Uprava za fondove EU
9. Uprava za proračun i financije
10. Samostalna služba za unutarnju reviziju
11. Samostalna služba za europske poslove.
III. DJELOKRUG I USTROJSTVO UPRAVNIH ORGANIZACIJA U SASTAVU MINISTARSTVA, TE UNUTARNJIH USTROJSTVENIH JEDINICA
1. KABINET MINISTRA
Članak 3.
Kabinet ministra posebna je unutarnja ustrojstvena jedinica Ministarstva koja obavlja protokolarne, organizacijske, stručne i administrativne poslove za ministra i zamjenika ministra, poslove praćenja rada i komuniciranja s Hrvatskim saborom, Vladom Republike Hrvatske i drugim tijelima državne uprave, te pravnim osobama koje imaju javne ovlasti iz djelokruga Ministarstva, poslove u vezi predstavki i pritužbi građana, sudjeluje u obavljanju poslova vezanih za informacijsku sigurnost Ministarstva, poslove pribavljanja dokumentacije i materijala od upravnih organizacija u sastavu Ministarstva i drugih unutarnjih ustrojstvenih jedinica Ministarstva za potrebe ministra i zamjenika ministra, poslove u vezi sa zaprimanjem i rješavanjem pošte upućene ministru i zamjeniku ministra, poslove u vezi s evidencijom i pohranom povjerljive pošte, te druge stručne i administrativne poslove koji se odnose na realizaciju programa rada i aktivnosti ministra i zamjenika ministra.
Kabinet ministra izvješćuje javnost o radu Ministarstva (konferencije za novinare, izjave, intervjui, priopćenja, obavijesti, i drugo), daje odgovore i informacije na upite novinara, organizira medijsko praćenje rada Ministarstva, organizira medijske i javne nastupe ministra i ostalih državnih dužnosnika Ministarstva. Uz to, prati medijske objave o radu Ministarstva, sadržajno priprema i uređuje internetsku (web) stranicu Ministarstva, s upravama Ministarstva koordinira uređivanje i izdavanje publikacija Ministarstva i drugih informativnih sadržaja o aktivnostima Ministarstva, surađuje s osobama zaduženima za odnose s javnošću u tijelima državne uprave, lokalne i regionalne samouprave, trgovačkim društvima, ustanovama, odnosno drugim pravnim osobama iz djelokruga rada Ministarstva, obavlja poslove vezano uz Zakon o pravu na pristup informacijama (»Narodne novine«, broj 25/2013), Zakon o medijima (»Narodne novine«, br. 59/2004, 84/2011 i 81/2013), Zakon o elektroničkim medijima (»Narodne novine«, br. 153/2009, 84/2011, 94/2013 i 136/2013), te obavlja ostale poslove vezane uz planiranje, provedbu i nadzor strategije odnosa s javnošću.
2. GLAVNO TAJNIŠTVO
Članak 4.
Glavno tajništvo za potrebe Ministarstva obavlja upravne i stručne poslove vezane za: tehničko