dobivene suglasnosti gđi D. na daljnje postupanje. Predstavnica HGK dalje navodi kako ne zna je li gđa D. članicama udruženja dostavila navedeni zapisnik. Član Udruženja marina može biti svatko tko ima kao osnovnu djelatnost, registriranu djelatnost marina neovisno obavlja li stvarno tu djelatnost. Onaj poduzetnik koji stvarno obavlja određenu djelatnost i registriran je za tu djelatnost može delegirati svoje predstavnike u više udruženja ili zajednica pri HGK koja se odnosi na tu djelatnost.
Predstavnica ACI-ja je u bitnome navela kako se u razdoblju dok je svjedok B bio predsjednik Udruženja, ACI upoznavao sa sadržajem zapisnika sa sjednica Udruženja upravo preko svjedoka B. Nakon svjedoka B, predsjednik Udruženja je postao B.B. pa predstavnica HGK pretpostavlja da se u tom razdoblju ACI upoznavao sa sadržajem zapisnika putem B.B. [...]
Predstavnik Marine Dalmacija i Marine Borik je u bitnome naveo kako su im zapisnici ponekad znali doći na e-mail. Predstavnik Marine Dalmacija i Marine Borik ne zna je li im dostavljen zapisnik sa sjednice održane 25. listopada 2012. Sadržaj zapisnika ne provjerava već ga zanimaju samo zaključci doneseni na sjednicama Udruženja. Predmet rasprave na sjednicama Udruženja su uvijek iste četiri teme: PDV, carinska stopa, pitanje pomorskog dobra i nautički sajmovi. Marine Dalmacija i Marine Borik su cjenik za 2013. donijele prije sjednice Udruženja od 25.listopada 2012. Marina Dalmacija i Marina Borik samostalno donose cjenike i nije potrebno odobrenje bilo koga. [...] Predstavnik Marine Dalmacija i Marine Borik navodi kako ne obavještava člana tih društava ili A.E. iz Marine Šibenik o rezultatima sa sjednica Udruženja. Predstavnik Marine Dalmacija i Marine Borik navodi kako je u trenutku kad je saznao da je Dogus grupa preuzela 100% udjela u Marini Šibenik, tražio od svjedoka H da se očituje koga on zastupa u Udruženju. Svjedok H je naveo da zastupa Marinu Frapa. Predstavnik Marine Dalmacija i Marine Borik misli da je to pitanje postavio svjedoku H na sjednici Udruženja u srpnju 2012. [...]
Predstavnik Marine Šibenik je u bitnome naveo kako Marina Šibenik nije bila upoznata sa sadržajem zapisnika sa sjednica Udruženja, ni one održane 25. listopada 2012., niti svih koji su prethodili navedenoj sjednici jer nikad nisu ni primili pozive za sjednice. Ako je netko iz NCP grupe i zaprimio pozive Marina Šibenik o tome nije obaviještena. Nakon što je Agencija pokrenula predmetni postupak, Marina Šibenik je obavijestila HGK, lučku kapetaniju, carinu i sva druga relevantna tijela tko je ovlašten zastupati Marinu Šibenik. Predstavnik Marine Šibenik navodi kako svjedok H prema njegovim saznanjima od 2009. ne predstavlja Marinu Šibenik niti je isti ikad bio direktor marine. Također navodi da nakon što se postave ciljevi, [...]. Iako su Marina Šibenik, Marina Borik i Marina Dalmacija dio iste grupe, Marina Šibenik nije dio poslovne niše jer su jedini u Hrvatskoj koji mogu primiti mega jahte, a taj poduzetnik je s izradom budžeta za 2013. započeo [...]
Predstavnik Tehnomonta je u bitnome naveo kako Tehnomont ponekad putem e-maila dobije zapisnike sa sjednica Udruženja, a zapisnik sa sjednica održane 25. listopada 2012. nisu dobili. Tehnomontu zapisnici nisu bitna stvar. Predstavnici Tehnomonta koji sudjeluju na sjednicama Udruženja sami vode svoje bilješke, a eventualno ako nitko iz Tehnomonta nije bio na sjednici, od poslovne tajnice Udruženja se zatraže zapisnici. Predstavnik Tehnomonta navodi kako je čuo spornu izjavu svjedoka B izrečenu na sjednici Udruženja održane 25. listopada 2012., ali da je svjedok B to izjavio za ACI. Navedenu izjavu je zapamtio jer mu je bilo čudno da je svjedok B izjavio takvu izjavu imajući u vidu poslovne rezultate ACI-ja. Takva izjava nije mogla navesti Tehnomot da prilagođava svoje cijene.
Predstavnica Ilirije je u bitnome navela kako Ilirija ponekad putem e-maila dobije zapisnike sa sjednica Udruženja, a zapisnik sa sjednice održane 25. listopada 2012. nisu dobili. Često ne