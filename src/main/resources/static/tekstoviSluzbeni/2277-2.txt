 koje ne proizvode poljoprivrednici, a nužni su za pružanje turističkih usluga te preradu i trženje, izuzeti su od odredbe iz stavka 9. ovoga članka.
(11) Korisnik prilikom podnošenja Zahtjeva za potporu mora imati podmirene odnosno regulirane financijske obveze prema državnom proračunu Republike Hrvatske.
(12) Korisnik mora biti u rangu mikro ili malog poduzeća sukladno Zakonu o poticanju razvoja malog gospodarstva (»Narodne novine« br. 29/02, 63/07, 53/12, i 56/13) koji ispunjava uvjete prihvatljivosti propisane ovim Pravilnikom, a koji je izravno odgovoran za početak, upravljanje, provedbu i rezultate projekta/operacije.
(13) Korisnici u teškoćama u smislu Smjernice o državnim potporama za sanaciju i restrukturiranje nefinancijskih poduzetnika u teškoćama (SL C 249, 31. 7. 2014.) nisu prihvatljivi kao korisnici.
Prihvatljivi i neprihvatljivi troškovi
Članak 9.
(1) Prihvatljivi troškovi za sufinanciranje su:
1. građenje građevina
2. nabava novih strojeva i opreme, uključujući računalni softver
3. registracija i održavanje žigova
4. opći troškovi i
5. ulaganje u kupnju zemljišta i objekata radi realizacije projekta, do 10 % vrijednosti ukupno prihvatljivih ulaganja (bez općih troškova) uz mogućnost kupnje prije podnošenja Zahtjeva za potporu.
(2) Opći troškovi iz stavka 1. točke 4. ovoga članka nastali prije podnošenja Zahtjeva za potporu i tijekom provedbe ulaganja prihvatljivi su u iznosu do 10 % vrijednosti ukupno prihvatljivih troškova (bez općih troškova) i uključuju:
– troškove pripreme poslovnog plana u iznosu do 2 % od ukupno prihvatljivih iznosa ulaganja (bez općih troškova)
– troškove pripreme dokumentacije u iznosu do 2 % od ukupno prihvatljivih iznosa ulaganja (bez općih troškova)
– troškove projektno-tehničke dokumentacije, geodetskih usluga, elaborata i certifikata te troškove nadzora i vođenja projekta u iznosu koji čini razliku zbroja troškova navedenih u podstavku 1. i 2. ovoga stavka i gornje granice od 10 % od ukupno prihvatljivih iznosa ulaganja (bez općih troškova).
(3) Prihvatljivi su samo oni opći troškovi vezani za ulaganje koji su nastali nakon 1. siječnja 2014. godine.
(4) Opći troškovi prihvatljivi su samo uz ulaganje za koje je podnesen Zahtjev za potporu za Podmjeru 6.4.
(5) Neprihvatljivi troškovi za sufinanciranje su:
1. porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a
2. drugi porezi, prirezi, naknade,doprinosi i druga davanja
3. kamate
4. rabljeni strojevi i oprema
5. kupnja vozila
6. održavanje građevine i oprema za održavanje građevine
7. troškovi vezani uz ugovor o leasingu, kao što su marža davatelja leasinga, troškovi refinanciranja kamata, režijski i operativni troškovi, troškovi osiguranja, troškovi održavanja i amortizacije, troškovi zakupa kao što je marža zakupodavca
8. novčane kazne, financijske kazne i troškovi parničnog postupka
9. troškovi nastali prije podnošenja Zahtjeva za potporu, osim općih troškova, ali ne prije 1. siječnja 2014. godine
10. opći troškovi vezani uz ulaganje koje je bilo predmet Zahtjeva za potporu ako ulaganje nije odobreno
11. nepredviđeni radovi u građenju i ostali nepredviđeni troškovi i
12. troškovi plaćanja u gotovini.
(6) Prihvatljivi troškovi ulaganja iz članka 7. ovoga Pravilnika biti će određeni Listom prihvatljivih troškova koja će biti prilog natječaja iz članka 13. ovoga Pravilnika.
Opći uvjeti
Članak 10.
(1) Provođenje ulaganja ne smije započeti prije podnošenja Zahtjeva za potporu sukladno članku 13. ovoga Pravilnika, osim pripremnih aktivnosti. Pripremne aktivnosti uključuju nastale opće troškove iz članka 9. ovoga Pravilnika, stjecanje vlasništva nad nekretninom na kojoj će se obavljati investicija, ishođenje građevinske i drugih dozvola i s njima povezane aktivnosti do trenutka prijave početka građenja.
(2) Prilikom podnošenja Zahtjeva za potporu korisnik je dužan dostaviti potvrdu Savjetodavne službe iz koje je vidljiva ekonomska