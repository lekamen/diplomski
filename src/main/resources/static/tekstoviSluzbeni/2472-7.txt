 vrsti i količini proizvedenih novih trošarinskih proizvoda.
(4) Pravo na povrat plaćene trošarine iz članka 28. stavka 1. točke 2. Zakona dokazuje se potvrdom o izvozu koja je izrađena temeljem ovjere nadležnog izlaznog carinskog ureda o stvarnom istupu trošarinskih proizvoda iz carinskog područja Europske unije kako je propisano Uredbom Komisije (EEZ) br. 2454/93 te dokazom da je plaćena trošarina na trošarinske proizvode koji su izvezeni.
(5) Pravo na povrat plaćene trošarine iz članka 28. stavka 1. točke 3. Zakona dokazuje se na osnovu evidencija o korištenju trošarinskih proizvoda za namjene iz članka 61. stavka 1. točke 4. do 12. i članka 101. stavka 1. i 8. Zakona, a sukladno odobrenju iz članka 36. Zakona, uz dokaz da je na iste plaćena trošarina.
(6) Pravo na povrat plaćene trošarine iz članka 28. stavka 1. točke 4. Zakona dokazuje se zapisnikom o degradaciji energenata kojeg ovjerava odgovorna osoba na lokaciji nastanka degradacije i ovlašteni carinski službenik koji je po nastalom događaju, odnosno nakon laboratorijski utvrđene degradacije, a po pozivu odgovorne osobe izašao na lice mjesta i obavio očevid te izvršio plombiranje cisterne koja prevozi degradirane energente do trošarinskog skladišta proizvođača. U zapisniku o degradaciji i priloženoj dokumentaciji moraju biti vidljive količine i vrste zagađenih ili slučajno pomiješanih energenata. Zahtjevu za povrat plaćene trošarine potrebno je priložiti i dokaz trošarinskog skladišta proizvođača o zaprimanju cisterne s iskazanim količinama energenata izmjerenog propisanim mjerilima te dokazom da je skidanje plombe izvršeno uz prisutnost ovlaštenog carinskog službenika.
Članak 18.
(1) Pravo na povrat plaćene trošarine iz članka 19. stavka 4. Zakona pošiljatelj iz Republike Hrvatske ostvaruje ako carinskom uredu nadležnom prema svome sjedištu, odnosno prebivalištu podnese zahtjev za povrat plaćene trošarine.
(2) Zahtjev za povrat se podnosi u pisanom obliku u dva primjerka i u istome moraju biti navedene sve potrebne činjenice i priloženi dokazi iz kojih je vidljivo da je trošarina plaćena u Republici Hrvatskoj, kao i dokaz kojim se potvrđuje da je plaćanje trošarine osigurano u državi članici odredišta te druge dokaze koje nadležni carinski ured s obzirom na okolnosti konkretnog slučaja zahtijeva kako bi se utvrdila stvarna opravdanost povrata plaćene trošarine. Uz zahtjev za povrat plaćene trošarine naknadno se prilaže treći primjerak PPTD ovjeren u skladu s važećim zakonodavstvom države članice odredišta.
Članak 19.
Pravo na povrat plaćene trošarine iz članka 20. stavka 4. Zakona ima prodavatelj iz Republike Hrvatske koji otprema trošarinske proizvode u drugu državu članicu uz uvjet da je postupio u skladu s postupkom utvrđenim člankom 20. stavkom 2. Zakona te da zahtjev za povrat plaćene trošarine podnese carinskom uredu nadležnom prema svome sjedištu, odnosno prebivalištu u pisanom obliku u dva primjerka te dostavi i druge dokaze koje nadležni carinski ured s obzirom na okolnosti konkretnog slučaja zahtijeva kako bi se utvrdila stvarna opravdanost povrata plaćene trošarine.
Članak 20.
Povrat plaćene trošarine iz članka 17., 18. i 19. ovoga Pravilnika neće se izvršiti ako osoba na koju glasi rješenje ima nenamirenih javnih davanja, uključujući i novčane kazne izrečene pravomoćnim i izvršnim rješenjem o prekršaju iz nadležnosti poreznog tijela. Za povrat i dospjeli dug će se u tom slučaju izvršiti prijeboj po službenoj dužnosti.
VIII. OSLOBOĐENJE OD PLAĆANJA TROŠARINE
Članak 21.
Oslobođenja od plaćanja trošarine iz članka 29. Zakona detaljnije su propisana provedbenim propisom o postupku ostvarivanja oslobođenja od plaćanja trošarine za diplomatska i konzularna predstavništva, institucije i tijela Europske unije te međunarodne organizacije.
Članak 22.
Oslobođenje od plaćanja trošarine iz članka 30. stavka 1. točke 3. Zakona za trošarinske proizvode koje putnik unese u osobnoj prtljazi iz treće države ili trećeg teritorija detaljnije je uređeno provedbenim propisom o