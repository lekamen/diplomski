(3) Rješenja o jamstvu iz stavka 1. ovog članka donose se po sustavu prednosti prijave.
(4) Tražbine iz rješenja o jamstvu iz stavka 1. ovoga članka ne mogu se ustupiti trećoj osobi, a svaki takav ustup ne prizvodi pravne učinke.
Obveze pravne osobe kojoj je izdano rješenje
Članak 12.
(1) Nakon završetka proizvodnje djela u Republici Hrvatskoj, pravna osoba kojoj je izdano rješenje iz članka 11. ovoga Pravilnika dužna je u roku utvrđenom u rješenju dostaviti Centru sljedeću dokumentaciju:
– cjelokupni izračun stvarno učinjenih troškova proizvodnje audiovizualnog djela iz članka 3. ovoga Pravilnika u Republici Hrvatskoj, potvrđen od ovlaštenog revizora registriranog u Republici Hrvatskoj, čije usluge plaća podnositelj Zahtjeva,
– preslike dokaza da su uredno izvršene sve obveze plaćanja vezane uz proizvodnju audiovizualnog djela iz članka 3. ovoga Pravilnika u Republici Hrvatskoj, uključujući i obveze plaćanja po osnovi javnih davanja, potvrđene od ovlaštenog revizora registriranog u Republici Hrvatskoj čije usluge plaća podnositelj Zahtjeva.
(2) Povjerenstvo utvrđuje usklađenost dokaza iz stavka 1. ovoga članka s popisom planiranih troškova proizvodnje djela u Republici Hrvatskoj i ostalom dokumentacijom temeljem koje je podnositelj dobio rješenje iz članka 11. ovoga Pravilnika.
(3) Pravna osoba kojoj je izdano rješenje iz članka 11. ovoga Pravilnika dužna je bez odgode izvijestiti Centar u slučaju da je nakon donošenja rješenja došlo do:
– pomicanja datuma početka snimanja ili izrade prve animacije (u slučaju animiranog filma) za više od 30 dana od predviđenog,
– promjene u podnesenom planu financiranja proizvodnje cjelokupnog djela u kojem su navedeni svi izvori financiranja za više ili manje od 10 %,
– bitne izmjene pravnog i/ili činjeničnog stanja.
Isplata državne potpore
Članak 13.
(1) Sredstva za financijske poticaje planiraju se u godišnjem iznosu u državnom proračunu Republike Hrvatske, koja Ministarstvo kulture, kao namjenska sredstva, doznačuje na račun Centra odmah po pravomoćnosti rješenja o jamstvu. Centar je ovlašten neiskorištena sredstva po izdanim rješenjima o jamstvu iskoristiti za projekte prijavljene u prethodnoj godini za koje nije izdano rješenje o jamstvu u toj godini. Centar je obvezan sva preostala neiskorištena sredstva iz prethodne godine doznačena s te osnove, uplatiti u državni proračun najkasnije do 30. lipnja tekuće godine.
(2) Centar obavlja isplatu iznosa poticaja utvrđenog rješenjem iz članka 11. ovoga Pravilnika na račun podnositelja Zahtjeva kod poslovne banke u Republici Hrvatskoj, pod uvjetima da je podnositelj Zahtjeva ispunio obveze iz članka 12. ovoga Pravilnika te da su doznačena proračunska sredstva za financijske poticaje na račun Centra.
(3) Neovisno o vrsti produkcije, a pod uvjetima iz stavka 2. ovog članka, Centar obavlja isplatu iznosa državne potpore utvrđenog rješenjem iz članka 11. ovoga Pravilnika na poseban račun podnositelja Zahtjeva kod poslovne banke u Republici Hrvatskoj, otvoren namjenski u svrhu proizvodnje predmetnog djela.
(4) U slučaju da je u razdoblju od donošenja rješenja do završetka proizvodnje audiovizalnog djela iz članka 3. ovoga Pravilnika u Republici Hrvatskoj došlo do promjene visine troškova, na način da su stvarno učinjeni troškovi manji od troškova priznatih rješenjem, Centar će prilagoditi isplatu iznosa državne potpore razmjerno smanjenju stvarno učinjenih troškova.
Članak 14.
(1) Davatelj državne potpore iz ovog Pravilnika je dužan na svojim službenim internetskim stranicama objaviti potpuni tekst odobrenog programa potpore i njegove provedene odredbe, ime korisnika potpore, naziv podnositelja zahtjeva i projekt za koji je dodijeljena potpora, iznos i intenzitet državne potpore izražen kao udjel u ukupnom proračunu projekta za koji je državna potpora dodijeljena.
(2) Navedene informacije davatelj državne potpore je dužan čuvati najmanje 10 godina te učiniti dostupnim javnosti sukladno važećim propisima koji reguliraju prava na pristup