 roditeljske skrbi, za djecu i mlađe punoljetne osobe s problemima u ponašanju, za djecu s teškoćama u razvoju, za odrasle osobe s invaliditetom i osobe ovisne o alkoholu, drogama, kockanju i drugim oblicima ovisnosti, te žrtve nasilja u obitelji/kod drugog pružatelja usluga
Nakon uvodnog dijela glavni stručni voditelj organizira raspoređivanje pripravnika u:
1. ustanovu socijalne skrbi ili kod pružatelja socijalnih usluga/poslodavca,
2. ustanovu odgoja i obrazovanja (osim kod pružatelja usluga koji u okviru redovne djelatnosti obavljaju djelatnost odgoja i obrazovanja prema posebnom propisu).
2.12.1. Rad u ustanovi socijalne skrbi ili kod pružatelja socijalnih usluga (8 mjeseci i 20 dana)
– upoznaje djelokrug rada svih ustrojstvenih jedinica i odjela,
– sudjeluje u postupcima prijma i prilagodbe korisnika,
– sudjeluje u individualnom i grupnom odgojnom radu s korisnikom te donošenju timskih odluka,
– sudjeluje u izradi, provođenju i praćenju individualnog programa rada,
– pruža neposrednu stručnu pomoć u učenju i razvijanju samostalnosti u učenju te potiče i nadzire redovitost izvršenja školskih obveza korisnika,
– sudjeluje u stručnom radu (individualnom i grupnom) s obitelji, suradnji s nadležnim centrima za socijalnu skrb te drugim ustanovama i tijelima,
– sudjeluje u aktivnostima vezanim uz psihomotorni razvoj, razvijanje navika, usvajanja potrebnih znanja i vještina sukladno dobi korisnika te pružanja pomoći u zadovoljavanju svakodnevnih potreba,
– sudjeluje u organiziranju aktivnog provođenja vremena korisnika, radu sa stručnim radnicima i pomoćnim radnicima koji dolaze u kontakt s korisnicima,
– sudjeluje u vođenju evidencije i dokumentacije te pripremi/izradi izvješća o korisniku,
– sudjeluje u pripremi korisnika za povratak u primarnu obitelj odnosno prekidu pružanja usluge, odlazak u posvojiteljsku, udomiteljsku obitelj ili drugu ustanovu.
2.12.2. Rad u ustanovi odgoja i obrazovanja (1 mjesec)
– upoznaje rad stručnih suradnika u ustanovi odgoja i obrazovanja sudjelovanjem u procjeni razvojnih rizika i potreba pojedine djece, individualnom radu s djecom i roditeljima, suradnji s drugim ustanovama i tijelima te drugim poslovima stručnih suradnika u ustanovi odgoja i obrazovanja.
2.13. Drugi stručni radnici na poslovima obiteljskog centra
Nakon uvodnog dijela glavni stručni voditelj organizira raspoređivanje pripravnika u:
1. centar za socijalnu skrb – poslovi preuzeti od obiteljskih centara,
2. druge ustanove socijalne skrbi ili kod pružatelja socijalnih usluga,
3. zdravstvenu ustanovu,
4. ustanovu odgoja i obrazovanja.
2.13.1. Rad u centru za socijalnu skrb u pojedinim stručnim cjelinama (7 mjeseci i 10 dana):
– upoznaje djelokrug rada u svakoj stručnoj cjelini,
– upoznaje način vođenja postupaka u svakoj stručnoj cjelini,
– sudjeluje u individualnom radu s korisnikom te donošenju timskih odluka,
– obavlja jednostavnije radnje u pojedinom postupku,
– obavlja uvid u spise predmeta iz nadležnosti pojedinih stručnih cjelina.
2.13.2. Rad u drugim ustanovama socijalne skrbi ili kod pružatelja socijalnih usluga za djecu i mlađe punoljetne osobe bez roditelja ili bez odgovarajuće roditeljske skrbi, za djecu i mlađe punoljetne osobe s problemima u ponašanju, za djecu s teškoćama u razvoju, za odrasle osobe s invaliditetom, za starije i teško bolesne odrasle osobe, za osobe ovisne o alkoholu, drogama, kockanju i drugim oblicima ovisnosti, za žrtve nasilja u obitelji i žrtve trgovanja ljudima te beskućnike (2 mjeseca):
– upoznaje cjelokupni stručni rad u ustanovi socijalne skrbi ili kod pružatelja socijalnih usluga,
– upoznaje socijalni rad za korisnike sudjelovanjem u prihvatu i podršci u prilagodbi korisnika, izradi individualnog programa rada i programa rehabilitacije, timskoj procjeni i dijagnostici, savjetodavnom radu i podršci korisniku i članovima obitelji, rješavanju konfliktnih i drugih kriznih situacija, suradnji s nadležnim centrima za socijalnu skrb i drugim ustanovama i tijelima te prikupljanju dokumentacije,