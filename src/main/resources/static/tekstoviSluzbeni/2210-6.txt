 svrsishodno radi bržeg uspostavljanja tržišnog natjecanja na predmetnom tržištu, a bez dugotrajnog vođenja postupka u smislu članka 49. stavka 4. ZZTN-a
Osim toga, spomenutim mjerama je osigurano da Auto Maksimir kao bivši dugogodišnji ovlašteni distributer novih motornih vozila i ovlašteni serviser motornih vozila marke Peugeot i dalje, nakon što je prestao biti ovlašteni distributer novih motornih vozika, barem ostane u mreži ovlaštenih servisera, a što je u cijelosti u skladu s praksom u Europskoj uniji.
Iako se Peugeotov prijedlog mjera odnosi i na poslovni objekt na lokaciji Kraljevićeva ulica 24., a koji se proteže i na Božidarevićevu ulicu, s obzirom na okolnost da je Auto Maksimir odustao od obavljanja djelatnosti ovlaštenog servisera motornih vozila marke Peugeot na spomenutoj lokaciji, Vijeće je ocijenilo kako bi navedena mjera pod ovako izmijenjenim okolnostima bila nesvrsishodna i neekonomična, u opsegu predloženom od Peugeota, budući da bi, kako Peugeotu, tako i poduzetniku Auto Maksimir, nametnula dodatne troškove postavljanja i naknadnog skidanja identifikacije s lokacije na kojoj je izvjesno da Auto Maksimir od 30. studenog 2015. više uopće neće obavljati predmetnu djelatnost.
Međutim, budući da će Auto Maksimir obavljati djelatnost ovlaštenog servisera motornih vozila na spomenutoj lokaciji do 29. studenog 2015., potrebno je osigurati Auto Maksimiru obavljanje djelatnosti ovlaštenog servisera motornih vozila marke Peugeot i na toj lokaciji do prestanka obavljanja te djelatnosti na toj lokaciji, odnosno najdulje do 29. studenog 2015., tako da je prihvaćena i ta predložena mjera poduzetnika Peugeot s tim da je njeno trajanje ograničeno i Peugeot nije u obvezi dostaviti NIM Auto Maksimiru zbog ranije navedenih razloga.
Sukladno članku 49. stavku 3. ZZTN-a, rješenjem Agencija određuje rokove u kojima poduzetnik treba izvršiti mjere i uvjete iz članka 49. stavka 2. ZZTN-a, obvezuje poduzetnika na dostavu dokaza kojima potvrđuje izvršenje mjera i uvjeta u zadanom roku te utvrđuje da nema uvjeta za daljnje vođenje postupka protiv tog poduzetnika.
Stoga je Vijeće donijelo odluku kojom se, u smislu članka 49. stavka 2. i 3. ZZTN-a, prihvaćaju mjere, uvjeti i rokovi koje je predložio Peugeot te mu je naloženo da u ostavljenom roku dostavi dokaze da je postupao sukladno točki I. izreke ovog rješenja.
Slijedom navedenog, Vijeće je utvrdilo da, nakon izvršenja mjera iz točke I. i III. ovog rješenja, nema uvjeta za daljnje vođenje postupka protiv Peugeota u ovom predmetu.
U smislu članka 49. stavka 7. ZZTN-a, ako u nadzoru nad provedbom mjera i uvjeta iz članka 49. stavka 1. ZZTN-a, Agencija utvrdi da se Peugeot ne pridržava utvrđenih mjera, uvjeta i rokova iz članka 49. stavka 3. ZZTN-a, takvo postupanje smatrat će se povredom ZZTN-a te će se to utvrditi posebnim rješenjem kojim će se izreći i upravno-kaznena mjera sukladno odredbama ZZTN-a.
Slijedom svega navedenog, Agencija je na temelju odluke Vijeća odlučila kao u točkama I. do VI. izreke ovoga rješenja.
Prijedlog stranke u postupku za preuzimanje obveze izvršenja određenih mjera i uvjeta te rokova u svrhu otklanjanja negativnih učinaka njenog postupanja ili propuštanja postupanja na tržišno natjecanje iz članka 49. stavka 1. ZZTN-a i rješenje Agencije o prihvaćanju predloženih mjera, uvjeta i rokova koji postaju obvezni za predlagatelja u smislu članka 49. stavaka 2. i 3. ZZTN-a podliježu naplati upravnih pristojbi, sukladno odredbi članka 2. stavka 1. Zakona o upravnim pristojbama (»Narodne novine», brojevi: 8/96, 77/96, 95/97, 131/97, 68/98, 66/99, 145/99, 116/00, 163/03, 17/04, 110/04; 141/04, 150/05, 153/05, 129/06, 117/07, 25/08, 60/08, 20/10, 69/10, 126/11, 112/12, 19/13, 80/13, 40/14, 69/14, 87/14 i 94/14; dalje: Zakon o upravnim pristojbama) te članka 2. i 3. Uredbe o izmjenama Tarife upravnih pristojbi iz Zakona o upravnim pristojbama (»Narodne novine», broj: 126/11; dalje: Uredba o izmjenama Tarife Zakona o upravnim pristojbama).
Naime, prijedlog stranke u 