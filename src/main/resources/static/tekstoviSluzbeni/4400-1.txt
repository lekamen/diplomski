 javnog doprinosa; i/ili
4. financiranje primjenom fiksnih stopa, utvrđeno primjenom postotka na jednu više utvrđenih kategorija troškova.«.
Stavak 4. mijenja se i glasi:
»(4) Prihvatljivost troškova iz stavka 3. točke 2., 3. i 4. provjerava se sukladno važećoj metodologiji u skladu s Uredbom (EU) br. 1303/2013 i Uredbom (EU) br. 1304/2013.«.
Stavak 5. mijenja se i glasi:
»(5) Izdaci koji proizlaze iz korištenja instrumenta iz članka 3. točke 9. ovog Pravilnika (do granice od 10% financijskih sredstava Unije za svaku prioritetnu os Operativnog programa) podliježu pravilima prihvatljivosti za EFRR, pod uvjetom da su takvi troškovi nužni za zadovoljavajuću provedbu projekta te da su s njim izravno povezani. Nadležna Posrednička tijela su odgovorna za praćenje poštivanja postotnog ograničenja utvrđenog navedenim člankom. Zahtjeve i uvjete za korištenje ovog instrumenta za pojedine projekte donosi nadležno tijelo, a uvjeti prihvatljivosti za izdatke u sklopu ovog instrumenta utvrđuju se odredbama Pravilnika iz članka 10. stavka 1. Uredbe, koji donosi čelnik središnjeg tijela državne uprave iz članka 5. stavka 1. Uredbe.«.
Iza stavka 5. dodaje se novi stavak 6. koji glasi:
»(6) U okviru Inicijative za zapošljavanje mladih prihvatljivost troškova utvrđena je u članku 16. Uredbe (EU) 1304/2013.«.
Dosadašnji stavak 6. postaje stavak 7.
Dosadašnji stavak 7. koji postaje stavak 8. mijenja se i glasi:
»(8) Izdaci koji postanu prihvatljivi slijedom izmjene Operativnog programa prihvatljivi su od datuma podnošenja zahtjeva za izmjenom Operativnog programa Europskoj komisiji.«.
Članak 3.
U tablici iz Priloga 1. točki 1. stupcu 3. rečenica: »S izuzetkom u odnosu na bespovratna sredstva dana u obliku subvencija kamatne stope ili subvencija naknade za jamstvo.« briše se.
U točki 3. stupcu 3. riječi: »Osim ako« zamjenjuju se riječima: »Prihvatljivo ukoliko«.
Točka 4. briše se.
Dosadašnje točke od 5. do 11. postaju točke od 4. do 10.
U dosadašnjoj točki 12. koja postaje točka 11. stupac 1. mijenja se i glasi:
»Kupnja infrastrukture, zemljišta i nekretnina«.
Stupac 3. mijenja se i glasi:
»Prihvatljivo ukoliko je u skladu s odredbama iz članka 5. stavka 5. ovog Pravilnika.«.
Dosadašnje točke 14. i 15. postaju točke 12. i 13.
Dosadašnje točke 15. i 17. brišu se.
Dosadašnja točka 16. postaje točka 14., a točka 18. postaje točka 15.
Dosadašnje točke 19. i 20. postaju točke 16. i 17.
U dosadašnjoj točki 21. koja postaje točka 18. stupac 3. mijenja se i glasi:
»Ukoliko je u skladu s odredbama iz članka 5. stavka 5. ovog Pravilnika.
Članak 4.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-04/14-01/02
Urbroj: 524-06-04-02/1-16-6
Zagreb, 27. srpnja 2016.
Ministrica dr. sc. Nada Šikić, v. r.
