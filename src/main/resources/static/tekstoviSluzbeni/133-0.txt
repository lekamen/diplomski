7 21.01.2015 Rješenje Ustavnog suda Republike Hrvatske broj: U-III-7408/2014 od 18. prosinca 2014.
USTAVNI SUD REPUBLIKE HRVATSKE
134
Ustavni sud Republike Hrvatske, u Drugom vijeću za odlučivanje o ustavnim tužbama, u sastavu sutkinja Snježana Bagić, predsjednica Vijeća, te suci Mato Arlović, Marko Babić, Ivan Matija, Duška Šarin i Miroslav Šeparović, članovi Vijeća, u postupku koji je ustavnom tužbom pokrenuo VIP AIR d.o.o. iz Ličkog Lešća, kojeg zastupaju direktor Čedomir Rađenović iz Kostrene i Ivana Radeljak, odvjetnica iz Zagreba, na sjednici održanoj 18. prosinca 2014. jednoglasno je donio
RJEŠENJE
I. Privremeno se odgađa izvršenje poreznog rješenja Ministarstva financija – Porezne uprave, Područnog ureda Zagreb, klasa: UP/I-471-02/10-01/243, urbroj: 513-07-01-11-20 od 10. veljače 2011.
II. Ovo rješenje stupa na snagu danom donošenja, a privremena odgoda izvršenja poreznog rješenja iz točke I. ove izreke ostaje na snazi do okončanja postupka pred Ustavnim sudom Republike Hrvatske.
III. Ovo rješenje objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Pred Ustavnim sudom Republike Hrvatske vodi se postupak u povodu ustavne tužbe VIP AIR d.o.o. iz Ličkog Lešća (u daljnjem tekstu: podnositelj), kojeg zastupaju direktor Čedomir Rađenović iz Kostrene i Ivana Radeljak, odvjetnica iz Zagreba.
Ustavna tužba je podnesena protiv presude Upravnog suda u Zagrebu broj: Usl-770/12-23 od 24. rujna 2014., kojom je u upravnom sporu radi inspekcijskog nadzora, odbijen tužbeni zahtjev podnositelja za poništavanje rješenja Ministarstva financija Republike Hrvatske, Samostalne službe za drugostupanjski upravni postupak, klasa: UP/II-471-02/11-01/421, urbroj: 513-04/11-3 od 22. prosinca 2011.
Navedenim rješenjem odbijena je žalba društva LEORA d.o.o. iz Zagreba, Masarykova 13, izjavljena protiv poreznog rješenja Ministarstva financija – Porezne uprave, Područnog ureda Zagreb, klasa: UP/I-471-02/10-01/243, urbroj: 513-07-01-11-20 od 10. veljače 2011., kojim je za poslovne godine 2006., 2007. i 2008. utvrđena porezna obveza na način detaljno naveden u izreci prvostupanjskog rješenja.
Podnositelju je priznata legitimacija za podnošenje tužbe protiv navedenog poreznog rješenja, jer je Upravni sud u Zagrebu utvrdio da je podnositelj pravni sljednik poreznog obveznika nad kojim je izvršen porezni nadzor, odnosno društva LEORA d.o.o.
2. Na temelju članka 67. stavka 2. Ustavnog zakona o Ustavnom sudu Republike Hrvatske (»Narodne novine« broj 99/99., 29/02., 49/02. – pročišćeni tekst, u daljnjem tekstu: Ustavni zakon) podnositelj je Ustavnom sudu predložio privremenu odgodu izvršenja poreznog rješenja Ministarstva financija.
II. RAZLOZI PODNOSITELJA ZA PREDLAGANJE ODGODE IZVRŠENJA POREZNIH RJEŠENJA
3. Podnositelj je u opširno obrazloženoj ustavnoj tužbi naveo razloge koji se odnose na bit ustavnosudske stvari, navodeći da se »bit ustavnosudske stvari izražava u tome što je u konkretnom slučaju upravo riječ o arbitrarnom odlučivanju nadležnih poreznih tijela koje je dovelo do povrede podnositeljevog ustavnog prava vlasništva iz članka 48. stavka 1. u vezi s člancima 16. stavkom 2. i 50. stavkom 2. Ustava i članka 1. stavka 2. Protokola br. 1 uz Konvenciju, budući da učinci osporenih poreznih rješenja izravno utječu na umanjenje podnositeljeve imovine u visini nezakonito određenog poreznog duga. Presuda Upravnog suda u Zagrebu nije ispravila nezakonitost poreznih rješenja, a Upravni sud u Zagrebu podnositelju nije pružio djelotvornu sudsku zaštitu. U osporenoj presudi nisu navedeni ni dostatni, ni relevantni, ni ozbiljni razlozi na kojima Upravni sud u Zagrebu temelji presudu, a u samom sudskom postupku podnositelju je povrijeđeno ustavno jamstvo jednakosti oružja (procesne ravnopravnosti stranaka) i načelo raspravnosti odnosno kontradiktornosti postupka, osobito u dijelu koji se tiče načina na koji su izvedeni dokazi (povreda članka 29. stavka 1. u vezi s člankom 19. stavkom 2. Ustava), uslijed čega je izostalo i