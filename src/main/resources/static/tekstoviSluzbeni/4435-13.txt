projektu, trajanje ispitivanja u letu i broj letova mogu biti smanjeni na trećinu vrijednosti navedene u stavku 1. ovog članka.
Ograničenja pri ispitivanju
Članak 69.
(1) Pri ispitivanju amaterski građenog zrakoplova u letu ne smiju se obavljati grubi manevri ili akrobacije, osim ako je to predviđeno programom ispitivanja.
(2) Ispitivanje u letu amaterski građenog zrakoplova mora se obavljati iznad nenaseljenog područja.
Prisutnost povjerenstva
Članak 70.
Svako pojedinačno ispitivanje amaterski građenog zrakoplova sa zemlje su dužna promatrati najmanje tri člana povjerenstva iz članka 65. ovoga Pravilnika ili ispitivanje mora biti zabilježeno na videosnimci.
Izdavanje Dopuštenja za letenje
Članak 71.
(1) Nakon uspješno završenog ispitivanja u letu graditelj Agenciji podnosi zahtjev za izdavanje Dopuštenja za letenje.
(2) Uz zahtjev iz stavka 1. ovog članka podnosi se:
a) dozvola za ispitivanje amaterski građenog zrakoplova u letu;
b) izvještaj povjerenstva iz članka 65. ovoga Pravilnika o rezultatima ispitivanja amaterski građenog zrakoplova u letu, sa prijedlogom za izdavanje Dopuštenja za letenje uz predložena ograničenja u korištenju tog zrakoplova;
c) polica obveznog osiguranja iz koje je vidljivo da vrijedi za zrakoplov kome je izdano Dopuštenje za letenje.
(3) Dopuštenje za letenje amaterski građenog zrakoplova Agencija izdaje na rok od 1 godine na obrascu iz Dodatka 1 ovoga Pravilnika.
(4) U Dopuštenje za letenje unosi se opseg koje ono pokriva te odgovarajuća ograničenja.
Provjera plovidbenosti
Članak 72.
(1) Provjera plovidbenosti uključuje pregled dokumentacije i zrakoplova te provjeru u letu.
(2) Vlasnik odnosno operator zrakoplova mora osigurati posadu zrakoplova potrebnu za obavljanje provjere zrakoplova u letu.
(3) Prilikom obavljanja provjere u letu, predstavnik Agencije se ne mora nalaziti u zrakoplovu.
Produžavanje valjanosti Dopuštenja za letenje
Članak 73.
(1) Zahtjev za produžavanje valjanosti Dopuštenja za letenje amaterski građenog zrakoplova podnosi se Agenciji, a podnosi ga vlasnik odnosno operator.
(2) Prilikom produžavanja valjanosti Dopuštenja za letenje Agencija obavlja provjeru plovidbenosti zrakoplova.
(3) Produžavanje valjanosti Dopuštenja za letenje Agencija izdaje na rok od 1 godine.
Označavanje zrakoplova
Članak 74.
(1) Na amaterski građenom zrakoplovu mora se, osim drugih propisanih oznaka, na vidljivom mjestu na vanjskoj strani zrakoplova, najmanje sa dvije strane na postojan način nalaziti natpis velikim latiničnim slovima visine najmanje 50 mm u boji koja je u jasnom kontrastu s bojom pozadine:
»AMATERSKI GRAĐEN ZRAKOPLOV – AMATEUR BUILT AIRCRAFT«
(2) U unutrašnjosti zrakoplova mora se na mjestu vidljivom pilotu i putnicima nalaziti natpis velikim latiničnim slovima, visine najmanje 10 mm, bijele boje na crvenoj podlozi:
»OVAJ ZRAKOPLOV NIJE U SKLADU SA STANDARDNIM ZAHTJEVIMA ZA SIGURNOST ZRAKOPLOVA«
»THIS AIRCRAFT DOES NOT COMPLY WITH STANDARD REQUIREMENTS FOR AIRCRAFT SAFETY«
Glava 5 KONTINUIRANA PLOVIDBENOST AMATERSKI GRAĐENOG ZRAKOPLOVA
Obveza održavanja plovidbenosti
Članak 75.
Vlasnik odnosno operator amaterski građenog zrakoplova mora brinuti da zrakoplov bude održavan u plovidbenom stanju, u skladu s primjenjivim propisima i standardima.
Program održavanja
Članak 76.
(1) Amaterski građeni zrakoplov se mora održavati prema programu održavanja kojeg je odobrila Agencija.
(2) Program održavanja amaterski građenog zrakoplova mora biti izrađen uzimajući u obzir dostupna iskustva i upute (priručnik od projektanta zrakoplova, priručnik od proizvođača kompleta dijelova), a ako oni nisu dostupni Program održavanja je potrebno razviti uz pomoć zrakoplovnog stručnjaka.
(3) U Programu održavanja moraju se predvidjeti redoviti pregledi s obzirom na nalet, broj letova i kalendarske rokove te godišnji pregled koji se u pravilu obavlja prije provjere plovidbenosti. U pregledima se mora predvidjeti provjeravanje statusa provedenosti izdanih naredbi o plovidbenosti i servisnih biltena koji se odnose