bitnome navela da je riječ o preporučenoj cijeni, odnosno da je riječ o »određenoj« samo jediničnoj, odnosno nominalnoj cijeni, dok je ta cijena u praksi često bilo i drugačija, odnosno niža jer su se na maloprodajnim mjestima odobravali popusti od 5%, 10% i 15% ovisno o količinama ili drugim razlozima koje je za to imao ovlašteni partner Drezge. Kroz praksu s brojnim distributerima, smatra Drezga, iskristaliziralo se da su navodno »određene« cijene u suštini bile preporučene cijene.
Već prije pokretanja postupka Drezga je samoinicijativno izbrisala navedenu odredbu koja je upućivala na određivanje maloprodajnih cijena, odnosno izbrisala je odredbu kojom je bilo uređeno da se kupac obvezuje poštivati cijene koje utvrđuje prodavatelj s uključenim porezom na dodanu vrijednost, osim u slučaju zajedničkog dogovora u cilju unapređenja prodaje (prodaja kreditnim linijama, cassa sconto i sl.). Navedena odredba nije sadržana u Ugovoru o ovlaštenoj prodaji za 2014., pa onda i za 2015. godinu.
Također, nakon pokretanja postupka izbrisala je i odredbu kojom je bilo uređeno da Drezga određuje maloprodajne cijene koje se smatraju preporučenim maloprodajnim cijenama, tako da ona nije sadržana u Ugovorima o ovlaštenoj prodaji za 2015. godinu.
2. Prijedlog preuzimanja obveza od strane poduzetnika
Drezga je tijekom postupka u smislu članka 49. ZZTN-a u nekoliko navrata predložila preuzimanje obveze izvršenja određenih mjera i uvjeta te rokove u kojima će to učiniti.
Dana 2. listopada 2015. na mrežnim stranicama Agencije objavljena je namjera prihvaćanja preuzimanja mjera i uvjeta i javni poziv, za konkretne mjere, uvjete i rokove koje je Drezga predložila 31. srpnja 2015. Na navedeni javni poziv u otvorenom roku nisu Agenciji dostavljene primjedbe.
Podneskom zaprimljenim 10. lipnja 2016., Drezga je već objavljene mjere, uvjete i rokove za koje je Agencija iskazala namjeru prihvaćanja objavljivanjem prethodnog javnog poziva, dopunila na način da je predložila izmjenu članka 2. Ugovora o ovlaštenoj prodaji za 2016. godinu, a koji je po svom sadržaju odgovarao članku 2. Ugovora o ovlaštenoj prodaji za 2015.
Tako članak 2. Ugovora o ovlaštenoj prodaji za 2016. koji glasi:
»Poslovni partner preuzima pravo i obvezu prodaje svih gotovih proizvoda proizvodnog programa i rezervnih dijelova tih proizvoda na području Republike Hrvatske. Drezga zadržava pravo na obustavu prodaje pojedinih proizvoda bez najave.«,
Drezga predlaže izmijeniti na način da glasi:
»Poslovni partner preuzima pravo i obvezu prodaje svih gotovih proizvoda proizvodnog programa i rezervnih dijelova tih proizvoda na području Republike Hrvatske. Poslovni partner će se suzdržati od aktivne prodaje proizvoda izvan područja Republike Hrvatske, no pasivna prodaja ostaje dopuštena. Drezga zadržava pravo na obustavu prodaje pojedinih proizvoda bez najave.«
Izmjenom predmetne odredbe na navedeni način uklonjena je svaka dvojba vezano uz njezino tumačenje i njenu sukladnost s propisima o zaštiti tržišnog natjecanja.
Također, Drezga je predložila i izraditi program usklađivanja postupanja poduzetnika s pravilima tržišnog natjecanja kojim bi Uprava društva preuzela obvezu edukacije menadžmenta i komercijalnog osoblja o pravilima i značaju tržišnog natjecanja. Program bi se dostavio Agenciji do kraja lipnja 2016. kao znak ispunjavanja navedene obveze.
Člankom 49. stavkom 5. ZZTN-a propisano je da će Agencija namjeru prihvaćanja preuzimanja izvršenja mjera i uvjeta iz članka 49. stavka 1. ZZTN-a objaviti na svojoj internetskoj stranici u obliku skraćenog opisa predmeta i sadržaja mjera i uvjeta, uz poziv svim zainteresiranim stranama za dostavljanje pisanih primjedaba, stavova i mišljenja u roku od 20 (dvadeset) dana od dana objave poziva.
Stoga je Agencija 17. lipnja 2016., sukladno članku 49. točki 5. ZZTN-a, na mrežnim stranicama Agencije: www.aztn.hr, objavila namjeru prihvaćanja preuzimanja izvršenja mjera i uvjeta, uz javni poziv svim zainteresiranim stranama za dostavljanje pisanih