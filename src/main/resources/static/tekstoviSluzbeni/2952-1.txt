
Poslovi zatvorenika razvrstavaju se unutar grupe iz članka 6. te skupina iz članka 7. ovoga Pravilnika, a prema nazivima radnih mjesta iz Popisa pojedinačnih zanimanja NKZ 10 (»Narodne novine«, broj 147/10. i 14/11).
Vrijeme potrebno za osposobljavanje zatvorenika utvrđuje se za svaki posao, a ne može biti kraće od jednog mjeseca ni dulje od tri mjeseca.
U opisu poslova koji se prema općim propisima normiraju, utvrdit će se norma za zatvorenika u jednom satu, koja ne može biti veća od najniže norme utvrđene općim propisom.
III. ORGANIZACIJA RADA KOD DRUGOG POSLODAVCA
Članak 10.
Rad kod drugog poslodavca organizira se u opsegu koji odgovara sposobnostima i interesima zatvorenika, a na temelju ugovora koji s poslodavcem sklapa kazneno tijelo, uz prethodnu suglasnost pomoćnika ministra nadležnog za poslove zatvorskog sustava.
Članak 11.
Poslovi na kojima rade zatvorenici kod drugog poslodavca u pravilu su različiti fizički poslovi i mogu se obavljati, izvan i unutar kaznenog tijela, na temelju ugovora o usluzi fizičkog rada zatvorenika.
Rad se obavlja na način koji je utvrđen prema tehnološkom standardu za pojedinu vrstu rada.
Rad se obavlja za potrebe drugog poslodavca, u pravilu s njegovim materijalom i opremom.
Za poslove koji se prema općim propisima normiraju, utvrdit će se norma za zatvorenika u jednom satu, koja ne može biti veća od najniže norme utvrđene općim propisom.
IV. NAKNADA ZA RAD I NAGRADA
Članak 12.
Naknada za rad zatvorenika obračunava se i isplaćuje jedanput mjesečno, u pravilu na početku mjeseca za protekli mjesec. Na dan isplate zatvoreniku se uručuje obračunski list naknade za rad uz potpis zatvorenika.
Obračunski list sastoji se od najmanje tri primjerka, a sadržava: naziv posla koji obavlja zatvorenik, koeficijent pripadajuće skupine poslova, broj sati rada zatvorenika, vrijednost naknade za rad u jednom satu, ukupni iznos naknade, iznos naknade s kojom zatvorenik slobodno raspolaže i iznos obvezne ušteđevine.
Iznimno, prigodom premještaja zatvorenika u drugo kazneno tijelo, prekida izdržavanja kazne, uvjetnog otpusta ili otpusta zatvorenika na slobodu, naknada za rad obračunava se prvi sljedeći radni dan nakon prestanka rada zatvorenika.
Članak 13.
Visina naknade za rad zatvorenika u kaznenom tijelu utvrđuje se množenjem osnovice za izračun naknade za rad i koeficijenta pripadajuće skupine poslova iz članka 7. ovoga Pravilnika za puni mjesečni fond sati rada.
Visina naknade za rad kod drugog poslodavca utvrđuje se prema sklopljenom ugovoru. Ugovorom utvrđenu vrjednost rada poslodavac uplaćuje na račun kaznenog tijela, od koje se zatvoreniku isplaćuje naknada za rad u visini od 25%.
Puni mjesečni fond sati rada određuje se prema općem propisu.
Radi mogućeg izračuna naknade za rad kad je rad obavljen u manjem ili većem opsegu od punog mjesečnog fonda sati, utvrđuje se vrijednost naknade za rad u jednom satu za svaku skupinu poslova iz članka 7. ovoga Pravilnika.
Naknada za prekovremeni rad, rad na neradne dane i blagdane, smjenski i noćni rad uvećava se prema općem propisu važećem za državne službenike i namještenike.
Radnim vremenom smatra se vrijeme provedeno na radnom mjestu.
Evidenciju o radnom vremenu zatvorenika vodi strukovni učitelj ili drugi zaduženi službenik.
Članak 14.
Zatvorenik raspoređen na rad, za vrijeme osposobljavanja ostvaruje naknadu obračunatu na temelju koeficijenta 0,50.
Za vrijeme korištenja godišnjeg odmora zatvoreniku se isplaćuje naknada za rad u visini prosječne naknade za rad ostvarene u posljednja tri mjeseca rada.
Za vrijeme privremene nesposobnosti za rad zatvoreniku se isplaćuje naknada u visini 70% naknade za rad ostvarene u prethodnom mjesecu.
Iznimno, u vrijeme osposobljavanja, naknada za vrijeme privremene nesposobnosti, isplaćuje se na temelju koeficijenta 0,50 u tom mjesecu.
Naknada za vrijeme privremene nesposobnosti za rad ne pripada zatvoreniku koji je namjerno ugrozio svoje zdravlje ili se nije pridržavao uputa za liječenje.
Članak 15.
Na prijedlog stručnog