57 27.05.2015 Odluka o opozivu izvanrednog i opunomoćenog veleposlanika Republike Hrvatske u Ruskoj Federaciji, Republici Bjelarus i Republici Kazahstanu, sa sjedištem u Moskvi
PREDSJEDNICA REPUBLIKE HRVATSKE
1116
Na temelju odredbe članka 99. stavka 3. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 5/14 – Odluka Ustavnog suda Republike Hrvatske), članka 22. Zakona o vanjskim poslovima (»Narodne novine« broj 48/96, 72/13 i 127/13) i točke II. podtočke 7. Odluke o postupku osnivanja diplomatskih misija i konzularnih ureda Republike Hrvatske u inozemstvu i postupku postavljanja i opoziva šefova diplomatskih misija i konzularnih ureda Republike Hrvatske u inozemstvu od 5. siječnja 2012., te uz prethodni supotpis predsjednika Vlade Republike Hrvatske, klasa: T-018-07/15-02/03, urbroj: 5030115/1-15-08 od 14. svibnja 2015., donosim
ODLUKU
O OPOZIVU IZVANREDNOG I OPUNOMOĆENOG VELEPOSLANIKA REPUBLIKE HRVATSKE
IGOR POKAZ opoziva se dužnosti izvanrednog i opunomoćenog veleposlanika Republike Hrvatske u Ruskoj Federaciji, sa sjedištem u Moskvi, dužnosti izvanrednog i opunomoćenog veleposlanika Republike Hrvatske u Republici Bjelarus, sa sjedištem u Moskvi, i dužnosti izvanrednog i opunomoćenog veleposlanika Republike Hrvatske u Republici Kazahstanu, sa sjedištem u Moskvi.
Ova Odluka stupa na snagu 30. lipnja 2015. godine.
Klasa: 018-07/15-02/17
Urbroj: 71-05-03/1-15-2
Zagreb, 19. svibnja 2015.
Predsjednica Republike Hrvatske Kolinda Grabar-Kitarović, v. r.
