57 27.05.2015 Izmjena Pravilnika o postupku pred Vijećem sportske arbitraže Hrvatskog olimpijskog odbora (NN 11/15)
HRVATSKI OLIMPIJSKI ODBOR
1133
Na temelju članka 52. Zakona o sportu (urednički pročišćeni tekst »Narodne novine« broj 71/06, 150/08, 124/10, 124/11, 86/12 i 94/13) i članka 71., 72. i 73. Statuta Hrvatskog olimpijskog odbora, na prijedlog Vijeća Hrvatskog olimpijskog odbora s 35. sjednice održane 21. travnja 2015., Skupština Hrvatskog olimpijskog odbora na svojoj 40. sjednici održanoj 4. svibnja 2015. donosi
IZMJENU
PRAVILNIKA O POSTUPKU PRED VIJEĆEM SPORTSKE ARBITRAŽE HRVATSKOG OLIMPIJSKOG ODBORA (»Narodne novine« 11/15)
Članak 1.
Mijenja se odredba čl. 11. st. 2. Pravilnika o postupku pred Vijećem sportske arbitraže Hrvatskog olimpijskog odbora (»Narodne novine« broj 11/15) tako da sada glasi:
»Trenutak kada su iscrpljena druga redovna ili izvanredna sredstva pravne zaštite u okvirima nacionalnog sportskog saveza odnosno udruge smatra se dan kada je odluka koja se pobija dostavljena. Odluka je dostavljena ako je uručena preporučenom pošiljkom uz povratnicu ili neposrednim potpisom osobe kojoj se odluka dostavlja. U slučaju odbijanja primitka dostava se smatra izvršenom protekom roka od 8 (osam) dana od dana objavljivanja na oglasnoj ploči Hrvatskog olimpijskog odbora na adresi sjedišta Hrvatskog olimpijskog odbora.«
Članak 2.
Ostale odredbe Pravilnika o postupku pred Vijećem sportske arbitraže Hrvatskog olimpijskog odbora (»Narodne novine« broj 11/15) ostaju nepromijenjene.
Ova izmjena Pravilnika objavljuje se u »Narodnim novinama«, a stupa na snagu 8 dana od dana objavljivanja.
Broj: 378/15
Zagreb, 4. svibnja 2015.
Predsjednik Hrvatskog olimpijskog odbora dr. sc. Zlatko Mateša, v. r.
