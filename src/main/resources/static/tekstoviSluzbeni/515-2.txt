 Pravilnika o imeniku.
Dodatno tužitelj ističe kako predmetnim rješenjem tuženik diskriminira operatore koji su obvezni dostavljati Imeniku podatke o pretplatnicima budući da se i opseg podataka koji dostavljaju Imeniku razlikuju. Tako će primjerice jedan operator za dostavu osnovnih podataka o pretplatnicima kao što su ime i prezime, telefonski broj pretplatnika, te adresa i poštanski broj pretplatnika, imati pravo na istu naknadu od Imenika u iznosu od 4.229,28 kuna kao i neki drugi operator koji, uz navedene podatke, ima obvezu dostavljati Imeniku i čitav niz drugih podataka o pretplatniku, budući da ih posjeduje u svom javnom imeniku. Stoga, donošenjem predmetnog rješenja tuženik nije poštivao načelo nediskriminacije koje navodi članak 47. stavak 9. ZEK-a premda se u više navrata poziva uprava na taj članak ZEK-a.
Vezano uz ovaj predmet tužitelj skreće pozornost kako bi nametanje obveze operatorima javnog dostupnih telefonskih usluga da sve podatke koje posjeduje u svom javnom imeniku pretplatnika prosljeđuje Imeniku i to bez naknade bilo u suprotnosti i s mjerodavnom EU Direktivom o univerzalnim uslugama (dalje: USO Direktiva) koja u članku 25. stavak 2. zahtjeva od operatora da dostavlja »relevantne informacije u dogovorenom formatu pod uvjetima koji su pošteni, objektivni, troškovno orijentirani i nediskriminirajući. Premda Direktiva nigdje ne definira opseg »relevantnih informacija«, nametanjem operatorima obveze dostave svih informacija o pretplatnicima koje je određeni operator objavio u vlastitom imeniku, neovisno o tome koliko su one relevantne za identifikaciju korisnika, propisale bi se obveze koje prelaze okvire iz navedene USO Direktive.
Nastavno na opseg »relevantnih informacija« tužitelj upućuje na presudu Europskog suda pravde (ECJ) u predmetu KPN Telecom BV protiv Onafhankelijke Post en Telecommuncatie Autroiteit (OPTA nizozemski regulator) od 25. studenoga 2004. u kojoj je Europski sud zauzeo stav kako se termin »relevantne informacije« u kontekstu članka 6. stavka 3. Direktive 98/10 odnose samo na podatke koji su dovoljni da omoguće korisnicima imenika identifikaciju pretplatnika kojeg traže. Ti podaci u principu uključuju ime i adresu uključujući poštanski broj pretplatnika zajedno s telefonskim brojem koji mu je dodijeljen. Državama članicama ostavljena je mogućnost da osiguraju da i drugi podaci budu dostupni korisnicima, ukoliko je u svjetlu specifičnih nacionalnih okolnosti to neophodno za identifikaciju pretplatnika. Proizlazi iz navedenog kako se samo osnovne informacije mogu osigurati od strane operatora javno dostupnih telefonskih usluga dok države članice mogu zahtijevati dostavu dodatnih informacija ako je to potrebno za identifikaciju pretplatnika. No, nigdje ne proizlazi mogućnost država članica da obvezuje operatore javno dostupnih telefonskih usluga koji objavljuju vlastiti imenik da sve objavljene podatke obvezno dostavljaju ovlaštenim davateljima imeničkih sadržaja (u ovom slučaju Imeniku) upravo u formatu i u opsegu koji koriste za svoje potrebe, a kao što je to navedeno u osporavanom rješenju.
Tužitelj navodi da je pristup svim dogovorenim podacima o pretplatnicima omogućio Imeniku upravo u prikladnom obliku. U prilog navedenoj tvrdnji ističe kako je između Imenika i tužitelja 24. siječnja 2011. sklopljen Ugovor o dostavljanju podataka o pretplatnicima u okviru kojeg je u Dodatku 1 pod nazivom Operativni postupci, zajednički između ugovornih strana utvrđen format, način i rokovi dostave podataka o pretplatnicima tužitelja, pridržavajući se pritom ZEK-a i formata utvrđenog pravilnikom o imeniku. Uz to, 23. srpnja 2012. između navedenih ugovornih strana sklopljen je Aneks br. 1 Ugovora o dostavljanju podataka o pretplatnicima kojim je utvrđeno kako će podatak »Tip korisnika« (privatni/poslovni) tužitelj dostavljati Imeniku kao obvezni podatak, s primjenom od 26. srpnja 2012. Od dana sklapanja Ugovora tužitelj je uredno ispunjavao svoje obveze utvrđene Ugovorom između Imenika i tužitelja, 