 zdravstvene zaštite naknađuje Ministarstvo, ako:
– se lijekovi izdaju, odnosno liječenje poduzima za rane, ozljede, bolesti, pogoršanja bolesti odnosno pojave bolesti kao posljedice sudjelovanja u Domovinskom ratu, za koje je posljedica sudjelovanja u Domovinskom ratu utvrđena izvršnim rješenjem iz članka 4. ili članka 6. ovog Pravilnika i
– hrvatski branitelj nema dopunsko zdravstveno osiguranje.
(2) Hrvatski branitelj pravo na nadoknadu plaćenog sudjelovanja u troškovima zdravstvene zaštite ostvaruje podnošenjem zahtjeva i potrebnih dokaza Ministarstvu.
(3) Hrvatski branitelj uz zahtjev za naknadu troškova sudjelovanja u troškovima zdravstvene zaštite za lijekove i liječenje podnosi potvrdu nadležne zdravstvene ustanove, odnosno ljekarne, iz koje je vidljiv plaćeni iznos na ime sudjelovanja u troškovima zdravstvene zaštite u slučaju kada nema dopunsko zdravstveno osiguranje, dijagnoza i temelj po kojem je ostvarena zdravstvena zaštita, a podnosi i preslik izvršnog rješenja iz članka 4. ili članka 6. ovog Pravilnika.
(4) Zahtjev iz stavka 2. ovog članka Pravilnika sadrži adresu i mjesto prebivališta te preslik važeće iskaznice zdravstveno osigurane osobe, preslik osobne iskaznice, preslike medicinskih nalaza, povijesti bolesti, otpusnih pisama, uputnica i slične medicinske dokumentacije ovjerene od izabranog liječnika podnositelja zahtjeva koji se odnose na ranu, ozljedu, bolest, pogoršanje bolesti, odnosno pojavu bolesti kao posljedice sudjelovanja u Domovinskom ratu, kao i broj tekućeg računa podnositelja zahtjeva.
(5) Ministarstvo naknađuje podnositelju zahtjeva iznos uredno plaćenog sudjelovanja u troškovima zdravstvene zaštite iz stavka 1. ovog članka u roku od 45 dana od prijma zahtjeva, po prethodnom odobrenju koje daje Povjerenstvo za nadoknadu participacije, a koje će posebnom odlukom imenovati ministar branitelja.
2.5. Pravo prvenstva na liječenje u inozemstvu s pratnjom druge osobe koje nije utvrđeno kao standard prava iz obveznog mirovinskog osiguranja
Članak 10.
(1) Hrvatski branitelj kojemu je nadležno tijelo Hrvatskoga zavoda za zdravstveno osiguranje odobrilo liječenje u inozemstvu ima pravo prvenstva na liječenje u inozemstvu sukladno medicinskim indikacijama.
(2) Hrvatski branitelj kojemu je nadležno tijelo Hrvatskog zavoda za zdravstveno osiguranje odobrilo liječenje u inozemstvu ima pravo na pratnju druge osobe koja hrvatskog branitelja prati na putovanju radi liječenja u inozemstvu (u daljnjem tekstu: pratitelj), pod uvjetima određenim ovim Pravilnikom, u slučaju kada nadležno tijelo Hrvatskog zavoda za zdravstveno osiguranje nije odobrilo pratnju druge osobe za liječenje hrvatskog branitelja u inozemstvu.
(3) Ministarstvo u slučaju iz stavka 2. ovog članka naknađuje troškove putovanja za pratitelja do iznosa kojeg bi za hrvatskog branitelja na ime istih troškova odobrio Hrvatski zavod za zdravstveno osiguranje.
(4) Osim troškova iz stavka 3. ovog članka, pravna osoba, odnosno poslodavac kod kojega je zaposlen pratitelj, ima pravo na namirenje naknade plaće isplaćene pratitelju u slučaju da pratitelj koristi plaćeni dopust za vremensko razdoblje za koje je hrvatskom branitelju odobreno od nadležnog tijela Hrvatskog zavoda za zdravstveno osiguranje liječenje u inozemstvu, računajući i vrijeme provedeno na putovanju.
(5) Za ostvarenje prava iz ovog članka, uz prijedlog za naknadu troškova za pratitelja, hrvatski branitelj Ministarstvu dostavlja:
– preslik pravomoćnog rješenja o upućivanju na liječenje u inozemstvo izdanog od nadležnog tijela Hrvatskog zavoda za zdravstveno osiguranje kao i preslik izvršnog rješenja iz članka 4. ili članka 6. ovog Pravilnika, s tim da HRVI iz Domovinskog rata dostavlja preslik izvršnog rješenja o priznavanju statusa HRVI iz Domovinskog rata i preslik zadnjeg nalaza i mišljenja o postotku oštećenja organizma.
(6) Za ostvarenje prava iz stavka 3. ovog članka, uz zahtjev za naknadu troškova putovanja, pratitelj Ministarstvu dostavlja:
– originalnu kartu za prijevoz izdanu za