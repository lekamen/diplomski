 RAZVOJA
4.1. OPĆI UVJETI
Članak 60.
IAKS mjere ruralnog razvoja iz Programa ruralnog razvoja (dalje u tekstu: Program) obuhvaćaju potporu za:
a) Mjeru 10 »Poljoprivreda, okoliš i klimatske promjene«,
b) Mjeru 11 »Ekološki uzgoj« i
c) Mjeru 13 »Plaćanja područjima s prirodnim ili ostalim posebnim ograničenjima»
Pojmovnik
Članak 61.
Pojedini pojmovi u smislu ovoga poglavlja imaju sljedeće značenje:
1. »Korisnik« je subjekt koji odgovara definiciji korisnika sukladno odredbama ovoga poglavlja te je izravno odgovoran za poštivanje obveza iz pojedine operacije ili podmjere.
2. »Obvezna površina« je površina za dodjelu potpore sukladno Odluci o ulasku u sustav potpore osim u slučaju Mjere 13 Plaćanja povezana s područjima s prirodnim ograničenjima ili ostalim posebnim ograničenjima.
3. »Obvezni broj uvjetnih grla« je broj uvjetnih grla za dodjelu potpore sukladno Odluci o ulasku u sustav potpore.
4. »Trajni travnjak« u smislu ovoga poglavlja označava ARKOD parcelu registriranu kao livada, pašnjak ili krški pašnjak.
5. »Kruti stajski gnoj« je smjesa stelje, krutih i tekućih životinjskih izlučevina različitog stupnja biološke razgrađenosti, stabilnosti i zrelosti.
6. »Uvjetno grlo« je usporedna vrijednost domaćih životinja svedena na masu od 500 kg. Broj UG se računa temeljem stope konverzije koja je dana u Prilogu II. Provedbene Uredbe Komisije (EU) br. 808/2014.
7. »Zoohigijenski uvjeti uzgoja, držanja i korištenja domaćih životinja« su uvjeti uzgoja, držanja i korištenja domaćih životinja u skladu s vrstom kojoj pripadaju, stupnju razvoja kao i njihovim fiziološkim i etološkim potrebama, sukladno Zakonu o zaštiti životinja.
8. »Potvrdnica« je dokument koji izdaje udruga uzgajivača, uzgojna organizacija ili ovlaštena ustanova kojem se potvrđuje da korisnik sudjeluje u provedbi uzgojnog programa te da su njegova grla upisana u matične knjige/uzgojne upisnike.
9. »Uzgojno valjana rasplodna životinja« je uzgojno valjana životinja definirana sukladno članku 2. stavku 2. Zakona o stočarstvu koja je spolno zrela.
10. »Travnjak velike prirodne vrijednosti« je registriran u ARKOD sustavu kao livada, pašnjak ili krški pašnjak.
Financiranje i visina potpore
Članak 62.
(1) Sredstva potpore za Mjeru 10 »Poljoprivreda, okoliš i klimatske promjene«, Mjeru 11 »Ekološki uzgoj« i Mjeru 13 »Plaćanja područjima s prirodnim ili ostalim posebnim ograničenjima« osiguravaju se iz proračuna Europske unije i Republike Hrvatske, od čega Europska unija sudjeluje s 85 posto udjela, a Republika Hrvatska s 15 posto udjela.
(2) Osnova za izračun potpore po površini je hektar, dok je za ugrožene izvorne i zaštićene pasmine domaćih životinja osnova za izračun uvjetno grlo (dalje u tekstu: UG).
Iznos potpore
Članak 63.
Iznosi potpore za mjere iz članka 60. navedeni su u Tablici 6. Priloga 4. ovoga Pravilnika.
Osnovni uvjeti
Članak 64.
(1) Osnovni uvjeti iz poglavlja 2. članka 16. točke 1., 3., 4., 5., 6., 9. i 10. odgovarajuće se primjenjuju i na mjere iz članka 60.
(2) Životinje se drže u skladu sa zoohigijenskim uvjetima držanja i korištenja domaćih životinja.
(3) Minimalna površina za koju se može podnijeti zahtjev za mjere potpore po površini iz članka 60. ovoga Pravilnika definirana je u članku 13. stavak 3. ovoga Pravilnika, uz uvjet da je veličina poljoprivredne površine poljoprivrednog gospodarstva minimalno 0,5 ha upisane u Upisnik PG i ARKOD sustav. Iznimno za operaciju 10.1.6. Uspostava poljskih traka površina poljoprivrednog gospodarstva kao i ARKOD parcele moraju biti minimalno 1 ha. (4) Članak 17. stavak 2. i stavak 3. iz ovog Pravilnika odgovarajuće se primjenjuje i na mjere iz članka 60. ovoga Pravilnika.
4.2. POSEBNI UVJETI
4.2.1. Mjera 10 Poljoprivreda, okoliš i klimatske promjene
Članak 65.
(1) Potpora se dodjeljuje korisnicima koji provodeći poljoprivredne prakse korisne za okoliš doprinose ublažavanju nepovoljnog učinka poljoprivrede na okoliš, te potiču bioraznolikost i očuvanje genetskih resursa značajnih za poljoprivredu.
(2) Korisnici