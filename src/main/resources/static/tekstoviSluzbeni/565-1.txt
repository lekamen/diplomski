primjenjivo, ime, prezime i prebivalište, odnosno tvrtku i sjedište te kontakt podatke pravnog zastupnika UAIF-a u skladu s člankom 156. stavkom 4. Zakona,
m) dokaz o plaćenoj administrativnoj pristojbi i naknadi,
n) dodatnu dokumentaciju na traženje Agencije.
(2) Uz zahtjev iz stavka 1. ovog članka, podnositelj je dužan priložiti zahtjev i dokumentaciju propisanu u članku 10. i 11. ovoga Pravilnika, kada je to primjenjivo.
(3) Prilikom podnošenja zahtjeva iz stavka 1. ovoga članka, kod zatvorenog AIF-a s unutarnjim upravljanjem, uprava zatvorenog AIF-a kao podnositelj zahtjeva je dužna postupati i u skladu s odredbama članka 126. Zakona.
Članak 5.
(1) Ukoliko zahtjev za izdavanje odobrenja za rad UAIF-u podnosi već osnovano društvo, uprava društva uz zahtjev pored dokumentacije iz članka 4. ovog Pravilnika prilaže i financijske izvještaje za tri prethodne poslovne godine, odnosno, ukoliko je društvo osnovano unutar protekle tri godine, financijske izvještaje za svaku godinu od osnivanja.
(2) Ukoliko društvo iz stavka 1. ovoga članka podliježe obvezi sastavljanja konsolidiranih i/ili revidiranih financijskih izvještaja, uz zahtjev iz stavka 1. ovoga članka uprava dostavlja konsolidirane i/ili revidirane financijske izvještaje društva za tri prethodne poslovne godine, odnosno ukoliko je društvo osnovano unutar protekle tri godine, konsolidirane i/ili revidirane financijske izvještaje za svaku godinu od osnivanja.
ZAHTJEV ZA IZDAVANJE ODOBRENJA ZA RAD MALOM UAIF-u
Podnositelji zahtjeva
Članak 6.
(1) Zahtjev za izdavanje odobrenja za rad malom UAIF-u podnose osnivači malog UAIF-a.
(2) Odobrenje za rad iz stavka 1. ovoga članka može zatražiti i već osnovano dioničko društvo ili društvo s ograničenom odgovornošću, pri čemu zahtjev za izdavanje odobrenja za rad malog UAIF-a podnosi uprava društva.
Dokumentacija koja se prilaže zahtjevu za izdavanje odobrenja za rad malog UAIF-a
Članak 7.
(1) Uz zahtjev za izdavanje odobrenja za rad malog UAIF-a podnositelj zahtjeva dužan je priložiti:
a) statut s ispravom na temelju koje je usvojen ako se mali UAIF osniva u obliku dioničkog društva ili u obliku Europskog društva – Societas Europea, odnosno društveni ugovor ili izjavu o osnivanju ako se mali UAIF osniva kao društvo s ograničenom odgovornošću,
b) popis članova malog UAIF-a, za fizičke osobe njihova imena i prezimena, OIB i prebivalište, odnosno za pravne osobe tvrtku ili naziv, OIB i sjedište, zatim količinu i oznaku (ticker) dionica, odnosno količinu i nominalni iznos poslovnih udjela te postotak dionica odnosno poslovnih udjela koji pripadaju članovima u temeljnom kapitalu malog UAIF-a,
c) izjavu osnivača malog UAIF-a o ispunjavanju uvjeta propisanih člankom 9. ovog Pravilnika i člankom 27. Zakona,
d) podatke o uskoj povezanosti imatelja kvalificiranih udjela u malom UAIF-u u skladu s člankom 3. točkom 20. do 22. Zakona,
e) popis članova nadzornog odbora malog UAIF-a, kada je to primjenjivo,
f) dokaz o određenju UAIF-a i AIF-ova kojima upravlja,
g) informacije o investicijskim strategijama AIF-ova kojima upravlja,
h) izjavu da se udjeli AIF-ova kojima upravlja neće nuditi malim ulagateljima,
i) zahtjev za izdavanje suglasnosti za obavljanje funkcije članova uprave malog UAIF-a temeljem odredbi Zakona i pravilnika donesenog sukladno članku 36. stavku 6. Zakona,
j) izjavu o ispunjavanju uvjeta vezanih za organizacijske zahtjeve UAIF-a propisanih Zakonom i pravilnikom donesenim na temelju članka 62. Zakona te detaljan prikaz organizacijske strukture malog UAIF-a,
k) dokaze o izvoru financijskih sredstava za uplatu temeljnog kapitala,
l) za osnivače kao pravne osobe financijske izvještaje za protekle tri godine, odnosno ako je društvo osnovano unutar protekle tri godine, financijske izvještaje za svaku godinu od osnivanja, a ako financijski izvještaji podliježu obvezi revizije, prilažu se revidirani financijski izvještaji,
m) dokaz o plaćenoj administrativnoj pristojbi i naknadi,
n) dodatnu dokumentaciju na traženje Agencije.
(2)