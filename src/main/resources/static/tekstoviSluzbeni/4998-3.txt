propiše i primjenjuje prikladne procedure kako bi prepoznala, upravljala, pratila i spriječila mogući sukob interesa između treće osobe i Društva i/ili UCITS fonda odnosno ulagatelja UCITS fonda. O sukobima interesa koje nije moguće spriječiti, treća osoba dužna je obavijestiti Društvo koje ih je dužno objaviti ulagateljima UCITS fonda.
Izvještaj o nadzoru nad trećim osobama
Članak 10.
(1) Vodeći računa o najboljem interesu ulagatelja UCITS fonda, Društvo je dužno osigurati kontinuirani nadzor nad obavljanjem delegiranih poslova, uključujući i poslove iz članka 72. Zakona.
(2) U svrhu ispunjavanja obveze iz stavka 1. ovoga članka, Društvo će najmanje jednom godišnje izraditi izvještaj o nadzoru nad trećim osobama na koje su delegirani poslovi Društva, te ga na zahtjev dostaviti Agenciji.
(3) Izvještaj iz stavka 2. ovoga članka mora sadržavati procjenu učinkovitosti obavljanja delegiranih poslova te ocjenu usklađenosti trećih osoba s člancima 70. i 72. Zakona.
Daljnje delegiranje (poddelegiranje)
Članak 11.
(1) Suglasnost trećoj osobi za daljnje delegiranje poslova, temeljem članka 72. točke a) Zakona, Društvo daje u pisanom obliku.
(2) Obavijest Agenciji o daljnjem delegiranju poslova, temeljem članka 72. točke b) Zakona, sadrži najmanje:
1. naziv ili tvrtku i sjedište treće osobe na koju je posao poddelegiran,
2. naziv tijela nadležnog za nadzor osobe na koju je posao poddelegiran,
3. točan opis poslova koji se poddelegiraju i u odnosu na koje UCITS fondove,
4. presliku suglasnosti iz članka 72. točke a) Zakona,
5. datum kada će poddelegiranje stupiti na snagu.
Članak 12.
Ovaj Pravilnik stupa na snagu u roku od osam dana od dana objave u »Narodnim novinama«.
Klasa: 011-02/16-02/09 Urbroj: 326-01-440-16-1 Zagreb, 18. studenoga 2016.
Predsjednik Upravnog vijeća Petar-Pierre Matek, v. r.
