 svrhom nije izričito propisana. U trinaest država članica EU-a (Danskoj, Grčkoj, Finskoj, Francuskoj, Irskoj, Latviji, Poljskoj, Portugalu, Rumunjskoj, Slovačkoj, Sloveniji, Švedskoj i Ujedinjenom Kraljevstvu) dva kriterija, odnosno rizik od povrede i potreba za liječenjem, navedena su uz postojanje duševnih smetnji. U nekim zakonskim okvirima, međutim, potreba za liječenjem nije izričito navedena iako se to više ili manje podrazumijeva. U mnogim navedenim državama članicama EU-a zakonom se ne određuje moraju li se ispuniti oba kriterija ili je ispunjenje samo jednog od njih dovoljno da opravda prisilni smještaj.
58. Što se tiče kriterija za prisilni smještaj i prisilno liječenje propisanog u većini država članica EU-a, koji je povezan sa štetom koju bi osoba mogla uzrokovati sebi ili drugima, FRA je u nekim ranijim istraživanjima primijetila da iako je definicija stupnja rizika u nekim državama članicama EU-a zahtijevala određeni stupanj opasnosti, pragovi utvrđeni u zakonodavstvu često su bili nejasni.
59. FRA je dalje utvrdila da je zahtjev da se prisilni smještaj i prisilno liječenje trebaju provesti kada nema raspoloživih alternativa kriterij koji bi se trebao ispuniti u većini država EU-a prije nego što se može dozvoliti prisilni smještaj i prisilno liječenje.
60. Što se tiče postupovnih pitanja koja se odnose na prisilni smještaj i prisilno liječenje, FRA je napomenula da se u velikoj većini zakonodavstva država članica EU-a zahtijeva prisutnost osobe na raspravi na kojoj se odlučuje o prisilnom smještaju te da se samo u nekoliko država članica EU-a osoba ne može saslušati na službenoj raspravi. Nadalje, FRA je smatrala da je zahtjev ‘odgovarajuće pravne potpore’ izravno povezan s djelotvornim pristupom pravosuđu te je napomenula da se velikom većinom zakona država članica EU-a predviđa besplatna pravna pomoć, bilo u određenim okolnostima ili automatski.
61. Istraživanje koje je provela FRA, a u sklopu kojeg se razgovaralo s nizom osoba koje su doživjele ili bile svjedoci uporabe izdvajanja i sputavanja, pokazalo je da su upotrebu prisilnog sputavanja osobe koje su ga iskusile doživjele kao ‘traumatično, nemoguće za zaboraviti i nešto što ponekad uzrokuje tjelesne ozljede’. Neki su se ispitanici smatrali poniženima posebno u vezi sa svojom potrebom za upotrebom toaleta, a drugi su istaknuli svoje razočaranje da se nisu isprobale druge, manje ograničavajuće metode prije pribjegavanja sputavanju. Posebice, jedan ispitanik koji je proveo vrijeme kao pacijent u psihijatrijskim bolnicama primijetio je da se sputavanjem koristilo kao sredstvom za nošenje s tjeskobom ili uznemirenošću, a neki od ispitanika povezali su zlouporabu sputavanja i izdvajanja s osjećajem da je osoblje prema pacijentima bilo neprijateljski, umjesto podržavajuće, nastrojeno.«
V. OCJENA USTAVNOG SUDA
21. Ustavni sud ocjenjivao je ustavnu tužbu s aspekta ustavnog i konvencijskog prava na slobodu, kao temeljnog ljudskog prava.
21.1. Ustav sadržava načelo nepovredivosti slobode čovjeka, koja se može ograničiti samo pod uvjetima propisanim Ustavom.
Članak 22. Ustava glasi:
»Članak 22.
Čovjekova je sloboda i osobnost nepovrediva.
Nikomu se ne smije oduzeti ili ograničiti sloboda, osim kada je to određeno zakonom, o čemu odlučuje sud.«
Na konkretne slučajeve oduzimanja ili ograničavanja slobode u postupku pred nadležnim sudom (u slučajevima određenim zakonom) uvijek se primjenjuje načelo razmjernosti.
Članak 16. stavak 2. Ustava glasi:
»Članak 16.
(...)
Svako ograničenje slobode ili prava mora biti razmjerno naravi potrebe za ograničenjem u svakom pojedinom slučaju.«
21.2. Pravo na slobodu osoba s duševnim smetnjama (prema tekstu Konvencije: umobolnika) zajamčeno je člankom 5. stavkom 1. točkom (e) Konvencije, koje se može ograničiti samo pod uvjetima i u slučajevima propisanim Konvencijom.
Članak 5. stavak 1. točka (e) Konvencije glasi:
»1. Svatko ima pravo na slobodu i na osobnu sigurnost. Nitko se ne smije lišiti slobode, osim u sljedećim slučajevima i u 