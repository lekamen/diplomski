72 06.08.2016 Pravilnik o zaštiti arhivskog i registraturnog gradiva Državnog sudbenog vijeća
DRŽAVNO SUDBENO VIJEĆE
1718
Sukladno odredbama Zakona o arhivskom gradivu i arhivima (»Narodne novine«, broj: 105/97, 64/00, 65/09 i 144/12), a na temelju članka 17. stavka 1. Pravilnika o zaštiti i čuvanju arhivskog i registraturnog gradiva izvan arhiva (»Narodne novine«, broj 63/04 i 106/07) i članka 11. stavka 3. Pravilnika o vrednovanju te postupku odabiranja i izlučivanja arhivskog gradiva (»Narodne novine«, broj 90/02), Državno sudbeno vijeće, na 46. sjednici, održanoj 13. svibnja 2016., donosi
PRAVILNIK
O ZAŠTITI ARHIVSKOG I REGISTRATURNOG GRADIVA DRŽAVNOG SUDBENOG VIJEĆA
I. OPĆE ODREDBE
Članak 1.
(1) Ovim Pravilnikom uređuje se prikupljanje, odlaganje, način i uvjeti čuvanja, obrada, odabiranje i izlučivanje, zaštita i korištenje arhivskog i registraturnog gradiva koje je nastalo, zaprimljeno ili se koristi u poslovanju Državnog sudbenog vijeća (u daljnjem tekstu: DSV-a), kao i predaja gradiva nadležnom arhivu.
(2) Sastavni dio ovog Pravilnika je Poseban popis arhivskog i registraturnog gradiva DSV-a, s rokovima čuvanja (u daljnjem tekstu: Poseban popis), koji obuhvaća cjelokupno arhivsko i registraturno gradivo koje nastaje u poslovanju DSV-a.
Članak 2.
Cjelokupno arhivsko i registraturno gradivo DSV-a od interesa je za Republiku Hrvatsku i ima njezinu osobitu zaštitu, bez obzira je li registrirano ili evidentirano.
Za cjelokupno arhivsko i registraturno gradivo DSV-a odgovoran je predsjednik DSV-a (u daljnjem tekstu: predsjednik Vijeća), koji zastupa i predstavlja DSV te odgovara za zakonitost rada DSV-a.
Članak 3.
Definicije pojmova za potrebe ovoga Pravilnika:
– Arhivska jedinica gradiva jest najmanja logičko-sadržajna jedinica organizacije gradiva (dosje, spis, periodički definiran upisnik, zapisnik i dr.).
– Knjiga pismohrane je evidencija ulaska gradiva u pismohranu, prema vrstama i količinama.
– Arhivskim (registraturnim) gradivom smatra se cjelokupna dokumentacija nastala radom ili u posjedu DSV-a, bez obzira je li ili nije evidentirana kroz službene evidencije (npr. dokumentacija nastala u uredskome poslovanju, službenome poslovanju, evidencije i dr.).
– Izlučivanje je postupak kojim se iz neke cjeline gradiva izdvajaju jedinice čiji je utvrđeni rok čuvanja istekao.
– Odabiranje arhivskoga gradiva je postupak kojim se iz registraturnog gradiva temeljem utvrđenih propisa odabire arhivsko gradivo za trajno čuvanje.
– Odgovorna osoba za pismohranu je predsjednik DSV-a.
– Pisarnica je jedinica u kojoj se obavljaju poslovi: zaprimanja i pregleda dokumentacije, razvrstavanja, raspoređivanja, evidentiranja (upisa u poslovne knjige) i slanja dokumenata i spisa, otpreme i razvođenja te predaje u pismohranu.
– Pismohrana je sastavni dio svake pisarnice. U pismohranu se odlaže i čuva arhivsko i registraturno gradivo. Arhivsko gradivo čuva se do predaje nadležnom arhivu, a registraturno gradivo s rokovima čuvanja do postupka izlučivanja.
– Poseban popis arhivskog i registraturnog gradiva DSV-a s rokovima čuvanja je popis jedinica gradiva organiziran prema sadržajnim cjelinama (poslovnim područjima) DSV-a, s označenim rokovima čuvanja za svaku jedinicu popisa i postupkom s gradivom nakon isteka roka čuvanja.
– Registraturno gradivo jest cjelina zapisa ili dokumenata nastalih ili primljenih djelovanjem i radom pojedine pravne ili fizičke osobe. Registraturno gradivo smatra se arhivskim gradivom u nastajanju.
– Tehnička jedinica gradiva je jedinica fizičke organizacije gradiva (svežanj, kutija, registrator, knjiga, fascikl, mapa, mikrofilmska rola, magnetska traka, CD i dr.).
– Zadužena osoba za pismohranu je osoba koja neposredno obavlja poslove pismohrane.
– Zbirna evidencija gradiva je popis jedinica cjelokupnoga gradiva u posjedu DSV-a, bez obzira na mjesto čuvanja, organiziran prema sadržajnim (dokumentacijskim) cjelinama.
Članak 4.
Uredsko poslovanje vodi se u skladu s Pravilnikom o uredskom poslovanju (»Narodne novine« broj 