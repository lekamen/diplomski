 ciljem istovara, prekrcaja ili stavljanja u kavez;
r) treće države su države koje nisu članice Europske unije;
s) tuna podrazumijeva tunu vrste Thunnus thynnus tarifnih oznaka u skladu s kombiniranim nazivljem Carinske tarife navedenima u Prilogu I.; Unija podrazumijeva Europsku uniju;
t) unutrašnja trgovina podrazumijeva:
(i) trgovinu unutar Republike Hrvatske tunom ulovljenom u području ICCAT Konvencije i iskrcanom na području Republike Hrvatske, i trgovinu između Republike Hrvatske i druge ili više država članica, tunom ulovljenom u području ICCAT Konvencije ribarskim plovilom ili klopkom Unije i iskrcanom u području Unije; te
(ii) trgovinu unutar Republike Hrvatske uzgojenom tunom koja je ulovljena u području ICCAT Konvencije i uzgojena u uzgojnim kavezima smještenima na području Republike Hrvatske, i trgovinu između Republike Hrvatske i druge ili više država članica, tunom uzgojenom u uzgojnim kavezima smještenima na području Unije, a koja je ulovljenom u području ICCAT Konvencije ribarskim plovilom Unije
u) uvoz podrazumijeva uvođenje tune ulovljene od strane ribarskog plovila ili klopke treće države u području ICCAT Konvencije na teritorij Republike Hrvatske, uključujući u svrhu uzgoja ili prekrcaja;
v) velikooka tuna podrazumijeva isključivo velikooku tunu (Thunnus obesus) tarifnih oznaka u skladu s kombiniranim nazivljem Carinske tarife navedenima u Prilogu III.
(2) Ostali pojmovi imaju isto značenje kako je ono definirano Zakonom o morskom ribarstvu (»Narodne novine« br. 81/2013, 14/2014 i 152/2014) (u daljnjem tekstu: Zakon) i drugim podzakonskim propisima donesenim na temelju Zakona.
GLAVA I – DOKUMENTACIJA KOJA PRATI TUNU NA TRŽIŠTU
DOKUMENT O ULOVU TUNE (BCD)
Opće odredbe
Članak 4.
(1) Svaku tunu iskrcanu ili prekrcanu u iskrcajnim lukama, zatvorenu u uzgojni kavez, izlovljenu iz uzgajališta, mora pratiti ispunjeni dokument o ulovu tune (u daljnjem tekstu: BCD) kako je navedeno u Prilogu IVa.
(2) Svaku pošiljku tune u unutrašnjoj trgovini, uvezenu, izvezenu ili ponovno izvezenu s područja Republike Hrvatske prati ovjereni BCD, osim u slučajevima u kojima se primjenjuje članak 5. stavak 3. te, kada je primjenjivo, ICCAT deklaracija o prebacivanju ili ovjereni certifikat o ponovnom izvozu tune (»certifikat o ponovnom izvozu«).
Zabranjen je svaki iskrcaj, prekrcaj, stavljanje u kaveze, izlov, unutrašnja trgovina, uvoz, izvoz i ponovni izvoz tune bez ispunjenog i ovjerenog BCD-a te, gdje je primjenjivo, certifikata o ponovnom izvozu.
(3) Prilikom stavljanja tuna u uzgojne kaveze relevantni BCD obrasci mogu se grupirati u »Grupni BCD« koji dobiva novi broj, pod uvjetom da je sva riba stavljena u isti uzgojni kavez i u istom danu, i to u slučajevima kada je ulov ostvaren kao:
a) više ulova istog plovila;
b) zajednički ribolov.
(4) »Grupni BCD« zamjenjuje sve relevantne BCD obrasce i mora ga pratiti lista tih obrazaca.
(5) Papirnati BCD može se zamijeniti elektroničkim e-BCD dokumentom koji se izdaje kroz ICCAT sustav sukladno ICCAT preporuci 13-17.
(6) Ministarstvo će izdati BCD-a obrazac samo za ribarska plovila koja plove pod zastavom Republike Hrvatske, a ovlaštena su za ribolov tune u području ICCAT Konvencije, uključujući i za tunu ulovljenu kao prilov.
(7) Svaki obrazac BCD-a ima jedinstveni identifikacijski broj dokumenta. Brojevi dokumenata dodjeljuju se za svako ribarsko plovilo i nisu prenosivi na drugo ribarsko plovilo.
(8) Kopije BCD-a moraju pratiti svaki dio razdijeljene pošiljke ili prerađeni proizvod, pri čemu se za praćenje koristi jedinstveni identifikacijski broj originalnog BCD-a.
(9) Unutrašnja trgovina, uvoz, izvoz i ponovni izvoz ribljih dijelova koji nisu meso (tj. glave, oči, ikre i crijeva i repovi) izuzeti su od zahtjeva iz ovog Pravilnika.
Ovjera
Članak 5.
(1) Odgovorne osobe na ribarskom plovilu, odgovorne osobe na uzgajalištu, prodavači, izvoznici ili njihovi ovlašteni predstavnici ispunjavaju BCD, ukoliko je moguće u elektroničkom obliku, pružajući tražene informacije u odgovarajućim