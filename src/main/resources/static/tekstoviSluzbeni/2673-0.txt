3 08.01.2016 Pravilnik o izmjenama i dopunama Pravilnika o graničnim vrijednostima emisija otpadnih voda
MINISTARSTVO POLJOPRIVREDE
22

Na temelju članka 60. stavka 3. Zakona o vodama (»Narodne novine«, br. 153/09, 63/11, 130/11, 56/13 i 14/14) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O GRANIČNIM VRIJEDNOSTIMA EMISIJA OTPADNIH VODA
Članak 1.
U Pravilniku o graničnim vrijednostima emisija otpadnih voda (»Narodne novine«, br. 80/13, 43/14 i 27/15) u članku 3. točki 8. iza riječi: »sirovine« umjesto točke stavlja se točka sa zarezom.
Iza točke 8. dodaju se točke 9., 10. i 11. koje glase:
»9.»Tehnološke otpadne vode« su sve otpadne vode koje se ispuštaju iz prostora korištenih za obavljanje bilo kakve trgovačke ili industrijske djelatnosti osim sanitarnih otpadnih voda i oborinskih onečišćenih voda iz članka 3. točke 47. Zakona o vodama;
10. »Sanitarne otpadne vode« su otpadne vode koje se nakon korištenja ispuštaju iz stambenih objekata i uslužnih djelatnosti koje uglavnom potječu od ljudskog metabolizama i aktivnosti kućanstava i
11. »Kišno rasterećenje« je građevina koja se primjenjuje kod mješovitog ili polurazdjelnog načina javne odvodnje radi prelijevanja dijela onečišćenih voda iz sustava javne odvodnje u prirodni prijemnik za vrijeme velikog intenziteta oborina.«.
Članak 2.
U članku 4. stavcima 2., 5. i 6. brojka: »19« zamjenjuje se brojkom: »23«.
U stavku 7. točki 2. iza riječi: »otpadnih voda« dodaju se riječi: »i obradu mulja«.
U točki 3. iza riječi: »okoliš« dodaju se riječi: »te ne sprječava da stanje prijemnika bude u skladu s posebnim propisima«.
Članak 3.
U članku 6. stavku 1. iza točke 18. dodaju se točke 19., 20., 21. i 22. koje glase:
»19. Priprema i prerada voća i povrća (Prilog 20.),
20. Priprema za tržište i prerada krumpira (Prilog 21.),
21. Proizvodnja hrane za životinje iz biljnih proizvoda (Prilog 22.) i
22. Proizvodnja želatine i ljepila iz kože i kostiju (Prilog 23.).«.
U stavku 2. prva rečenica mijenja se i glasi:
»Privremeno ispuštanje tehnoloških otpadnih voda iznad propisanih količina i graničnih vrijednosti emisija otpadnih voda iz priloga 1. do 23. ovoga Pravilnika može se dopustiti samo jednokratno, u vrijeme trajanja vodopravne dozvole za ispuštanje otpadnih voda, kojom se u takvim slučajevima trebaju propisati i dopunske mjere za smanjenje opterećenja u otpadnim vodama kako bi se postigli ciljevi zaštite voda, odnosno dobro stanje voda.«.
U stavku 3. brojka: »19« zamjenjuje se brojkom: »23«, a riječ: »zaštiti« zamjenjuje se riječju: »zaštita«.
Članak 4.
U članku 7. stavku 1. riječi: »stavka 7.« zamjenjuju se riječima: »stavka 10«.
U stavku 3. riječi: »drugi odgovarajući pojedinačni mali sustavi kojima se postiže ista razina zaštite vodnog okoliša« zamjenjuju se riječima: »pojedinačni sustavi ili drugi odgovarajući sustavi kojima se postiže ista razina zaštite okoliša«.
U stavku 4. točki 2. riječ: »nepropusnost« zamjenjuje se riječju: »vodonepropusnost«.
Iza stavka 4. dodaju se novi stavci 5., 6. i 7. koji glase:
»(5) Uređaji za pročišćavanje otpadnih voda moraju se projektirati, graditi i održavati tako da se osigura njihov zadovoljavajući rad u svim normalnim lokalnim klimatskim uvjetima.
(6) Projektiranje, izgradnja i održavanje građevina kišnih rasterećenja treba se temeljiti na odnosu razrjeđenja voda ili kapacitetu u odnosu na protok tijekom suhog razdoblja ili se može utvrditi određeni prihvatljivi broj prelijevanja tijekom godine, pritom uzimajući u obzir prihvatne mogućnosti prijemnika.
(7) Odredbe iz stavka 6. ovoga članka odgovarajuće se primjenjuju i na projektiranje, izgradnju i održavanje vodnih građevina za odvodnju na ostalim infrastrukturnim građevinama (npr. prometnice, zračne luke, i sl.).«.
Dosadašnji stavci 5., 6., 7., 8., 9. i 10. postaju stavci 8., 9., 10., 11., 12. i 13.
Dosadašnji stavak 11. koji postaje stavak 14. mijenja se i glasi:
»(14) Komunalne otpadne vode iz stavka 12. ovoga članka, moraju nakon pročišćavanja i postizanja