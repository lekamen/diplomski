 primanja ostvarenog u Republici Hrvatskoj i iz inozemstva ne prelazi 2.000,00 kuna, a za koje inozemni nositelj socijalnog osiguranja nije dostavio podatak o iznosu mirovinskog primanja iz inozemstva, mogu Hrvatskom zavodu za mirovinsko osiguranje do 29. veljače 2016. godine dostaviti potvrdu inozemnog nositelja socijalnog osiguranja o visini mirovinskog primanja iz inozemstva, radi isplate jednokratnog novčanog primanja u skladu s točkom II. ove Odluke.
V.
Jednokratno novčano primanje pripada korisnicima iz točaka III. i IV. ove Odluke koji su prema podacima Hrvatskog zavoda za mirovinsko osiguranje 30. studenoga 2015. godine zatečeni u isplati u Republici Hrvatskoj.
VI.
Pravo na jednokratno novčano primanje u iznosu od 100,00 kuna ostvaruju, bez obzira na visinu mirovinskog primanja, korisnici mirovinskih primanja priznatih na teret nositelja socijalnog osiguranja iz republika bivše SFRJ koja se isplaćuju u Republici Hrvatskoj i koji su 30. studenoga 2015. godine zatečeni u isplati u Republici Hrvatskoj, pod uvjetom da pravo na jednokratno novčano primanje nije ostvareno prema točkama III. i IV. ove Odluke.
VII.
Ako korisnici obiteljske mirovine žive odvojeno, svakoj skupini korisnika podijeljene obiteljske mirovine isplata jednokratnog novčanog primanja pripada ovisno o visini mirovine za tu skupinu, u iznosu određenom prema točkama II. ili IV. ove Odluke.
VIII.
Ako se naknadno utvrdi nepripadnost prava na isplatu mirovinskog primanja ili naknade plaće za studeni 2015. godine, korisnik je dužan vratiti isplaćeno jednokratno novčano primanje.
IX.
Zadužuje se Hrvatski zavod za mirovinsko osiguranje da po službenoj dužnosti obavi isplatu jednokratnog novčanog primanja korisnicima mirovinskih primanja iz točaka III. do VII. ove Odluke.
Troškovi u vezi s isplatom jednokratnog novčanog primanja podmiruju se iz novčanih sredstava iz članka 24. stavka 9. Zakona o Umirovljenikom fondu (»Narodne novine«, br. 93/05, 41/07, 90/11 i 102/15).
X.
Upravno vijeće Hrvatskog zavoda za mirovinsko osiguranje donijet će, u roku od 30 dana od dana stupanja na snagu ove Odluke, akt o načinu obračuna i isplate jednokratnog novčanog primanja korisnicima mirovinskih primanja iz točaka III. do VII. ove Odluke.
XI.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/465
Urbroj: 50301-04/04-15-4
Zagreb, 14. listopada 2015.
Predsjednik Zoran Milanović, v. r.
