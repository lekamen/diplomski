3 08.01.2016 Pravilnik o načinima i uvjetima ostvarivanja prava na smještaj azilanata, stranaca pod supsidijarnom zaštitom i stranaca pod privremenom zaštitom te sudjelovanja azilanata, stranaca pod supsidijarnom zaštitom i stranaca pod privremenom zaštitom u plaćanju troškova smještaja
MINISTARSTVO SOCIJALNE POLITIKE I MLADIH
24
Na temelju članka 93. stavka 3. Zakona o međunarodnoj i privremenoj zaštiti (»Narodne novine«, broj 70/15), ministar nadležan za poslove socijalne skrbi donosi
PRAVILNIK
O NAČINIMA I UVJETIMA OSTVARIVANJA PRAVA NA SMJEŠTAJ AZILANATA, STRANACA POD SUPSIDIJARNOM ZAŠTITOM I STRANACA POD PRIVREMENOM ZAŠTITOM TE SUDJELOVANJA AZILANATA, STRANACA POD SUPSIDIJARNOM ZAŠTITOM I STRANACA POD PRIVREMENOM ZAŠTITOM U PLAĆANJU TROŠKOVA SMJEŠTAJA
I. OPĆE ODREDBE
Članak 1.
Ovim Pravilnikom propisuje se način i uvjeti smještaja azilanata, stranaca pod supsidijarnom zaštitom i stranaca pod privremenom zaštitom te njihovo sudjelovanje u plaćanju troškova smještaja.
II. SMJEŠTAJ AZILANATA I STRANACA POD SUPSIDIJARNOM ZAŠTITOM
Članak 2.
(1) Azilantu odnosno strancu pod supsidijarnom zaštitom smještaj će se osigurati u smještajnim prostorima kojima za tu namjenu raspolažu Republika Hrvatska i jedinice lokalne i područne (regionalne) samouprave.
(2) Azilantu odnosno strancu pod supsidijarnom zaštitom smještaj se može osigurati i u smještajnim prostorima kojima raspolaže vjerska zajednica, humanitarna organizacija, trgovačko društvo, udruga ili druga domaća ili strana, pravna ili fizička osoba s kojom ministarstvo nadležno za poslove socijalne skrbi zaključi ugovor o pružanju usluga smještaja azilantima i strancima pod supsidijarnom zaštitom.
(3) Azilant odnosno stranac pod supsidijarnom zaštitom ostaje smješten u Prihvatilištu za tražitelje azila (u daljnjem tekstu Prihvatilište) dok se ne osigura smještaj u primjerenom smještajnom prostoru u najkraćem mogućem roku pod uvjetom da je u roku od 3 dana od dana prijave prebivališta podnio zahtjev za smještaj.
(4) Ukoliko azilant odnosno stranac pod supsidijarnom zaštitom ne podnese zahtjev za smještaj u roku propisanim člankom 2. stavkom 3. ovoga Pravilnika, a za to nema opravdane razloge, gubi pravo na smještaj u Prihvatilištu.
(5) Ukoliko azilant odnosno stranac pod supsidijarnom zaštitom za vrijeme dok je smješten u Prihvatilištu izbiva iz Prihvatilišta duže od 8 dana bez da je o tome prethodno obavijestio ministarstvo nadležno za unutarnje poslove, gubi pravo na smještaj u Prihvatilištu.
Članak 3.
Smještaj azilanta odnosno stranca pod supsidijarnom zaštitom iz članka 2. ovog Pravilnika podrazumijeva osiguravanje smještajnog prostora koji je prikladan za boravak odnosno za zadovoljavanje potrebe stanovanja, održavanja osobne higijene i samostalnu pripremu obroka.
Članak 4.
Azilantu odnosno strancu pod supsidijarnom zaštitom – trudnici tri mjeseca prije očekivanog poroda, roditelju s djetetom do šest mjeseci starosti, a u iznimnim slučajevima do godine dana starosti djeteta, odrasloj osobi s invaliditetom, osobi ovisnoj o alkoholu, drogi ili drugim opojnim sredstvima kojoj nije potrebno bolničko liječenje, starijoj i teško bolesnoj odrasloj osobi kojoj je zbog trajnih promjena u zdravstvenom stanju i nemoći prijeko potrebna stalna pomoć i njega druge osobe, djetetu bez pratnje, djetetu ili mlađem punoljetniku s problemima u ponašanju, ukoliko je to potrebno zbog njihovih specifičnih potreba smještaj se može osigurati kod odgovarajućeg pružatelja socijalne usluge smještaja sukladno Zakonu o socijalnoj skrbi.
Članak 5.
(1) Prilikom smještaja obitelji azilanta odnosno stranca pod supsidijarnom zaštitom iz članka 2. ovoga Pravilnika osigurat će se jedinstvo obitelji.
(2) Prilikom smještaja djeteta bez pratnje iz članka 4. ovoga Pravilnika uzet će se u obzir najbolji interes djeteta.
Članak 6.
(1) Rješenje o priznavanju prava na smještaj azilanta odnosno stranca pod supsidijarnom zaštitom iz članaka 3. i 4. ovoga Pravilnika donosi centar za socijalnu skrb na čijem području azilant 