 prikazani su u Tablicama 4. i 5. u Prilogu 1. koji je sastavni dio ovoga Pravilnika.
Prihvatljiva površina krških pašnjaka
Članak 20.
(1) Korisniku može biti dodijeljeno pravo na plaćanje za površine krških pašnjaka ako u godini za koju podnosi jedinstveni zahtjev po prihvatljivom hektaru krškog pašnjaka na svom poljoprivrednom gospodarstvu drži najmanje 0,1 uvjetno grlo stoke.
(2) Izračun prihvatljivih krških pašnjaka sukladno stavku 1. ovoga članka vrši se nakon primjene koeficijenta prihvatljivosti, a na temelju broja uvjetnih grla za kategorije domaćih životinja navedenih u točkama 1. do 4. Tablice 6. iz Priloga 1. koji je sastavni dio ovoga Pravilnika, pri čemu se kao osnovica uzima prosječno godišnje stanje grla upisanih u JRDŽ svakog prvog dana u mjesecu u godini u kojoj se podnosi jedinstveni zahtjev.
Prihvatljiva površina za konoplju
Članak 21.
(1) Površine koje se koriste za proizvodnju konoplje, sukladno članku 32. stavku 6. Uredbe (EU) br. 1307/2013, smatraju se prihvatljivim površinama ako sadržaj tetrahidrokanabinola u korištenim sortama ne prelazi 0,2% a za proizvodnju se koristi certificirano sjeme sorti iz »Zajedničkog kataloga sorti poljoprivrednih vrsta« sukladno članku 9. Delegirane uredbe Komisije (EU) br. 639/2014.
(2) Korisnik koji podnosi zahtjev za površine koje se koriste za proizvodnju konoplje dužan je dostaviti Agenciji za plaćanja do 30. lipnja godine za koju podnosi jedinstveni zahtjev:
– kopiju računa o plaćenom certificiranom sjemenu kojeg koristi te godine i
– originale službenih oznaka certificiranog sjemena korištene na pakiranju koje će mu Agencija za plaćanja nakon poništavanja vratiti.
2.2. DODJELA I KORIŠTENJE PRAVA NA PLAĆANJA
Prva dodjela prava na plaćanja i početna jedinična vrijednost prava
Članak 22.
(1) Prava na plaćanja u 2015. godini dodjeljivati će se aktivnim poljoprivrednicima sukladno članku 31. Zakona na temelju utvrđene prihvatljive površine u 2015. godini.
(2) Korisnicima iz članka 31. stavka 2. točke d. Zakona prava na plaćanja u 2015. godini dodjeljivat će se ako su u 2013. godini bili upisani u Upisnik poljoprivrednika u Agenciji za plaćanja.
(3) U skladu s člankom 32. Zakona, početne jedinične vrijednosti prava na plaćanja izračunavaju se na temelju vrijednosti odobrenih isplaćenih izravnih plaćanja za 2014. godinu, a prije primjene umanjenja i isključenja, osim iznimke u slučaju više sile ili iznimnih okolnosti propisane u članku 32. stavku 3. Zakona.
(4) Kod izračuna vrijednosti isplaćenih izravnih plaćanja za 2014. godinu iz stavka 3. ovoga članka uzimaju se u obzir sva plaćanja iz programa jedinstvenih plaćanja za 2014. godinu i to prava na plaćanja, uključujući posebna prava i prava na plaćanje iz posebne nacionalne rezerve za razminirano zemljište kao i plaćanja za premije i specifičnu potporu.
(5) Vrijednost isplaćenih izravnih plaćanja za 2014. godinu umanjuje se za razinu potpore koja se treba dodijeliti za proizvodno vezana plaćanja u 2015. godini ako su dodijeljena istom sektoru kojemu su izravna plaćanja dodijeljena za kalendarsku 2014. godinu.
Početni prijenos prava u 2015. godini
Članak 23.
(1) Sukladno članku 24. stavku 8. Uredbe (EU) br. 1307/2013 i člancima 20. i 21. Delegirane uredbe Komisije (EU) br. 639/2014, aktivni poljoprivrednik koji je kupio ili uzeo u zakup cijelo ili dio poljoprivrednog gospodarstva drugog aktivnog poljoprivrednika, može koristiti pravo na dobivanje izravnih plaćanja ili izravni prijenos novih prava u 2015. godini na temelju ugovora potpisanog s prodavateljem/zakupodavcem i dostavljenog regionalnom uredu Agencije za plaćanja do 15. svibnja u godini za koju se podnosi zahtjev.
(2) Prijenos prava moguć je ako se istovremeno prenosi najmanje 1 hektar poljoprivrednog zemljišta.
(3) Aktivni poljoprivrednici koji ne zadovoljavaju uvjete za dodjelu prava iz članka 22. ovoga Pravilnika, niti uvjete za dodjelu prava iz nacionalne rezerve prava iz članka 25. ovoga Pravilnika, mogu temeljem članka 24. stavka 8. Uredbe Vijeća (EU) br.