 evidenciju zahtjeva.
Članak 78.
Matična knjiga sadrži:
1. opće podatke o pružatelju usluga i matičnoj knjizi (naziv i sjedište pružatelja usluge i podružnice pružatelja usluge, redni broj matične knjige, podatak o matičnim brojevima i razdoblju koje knjiga obuhvaća, te osobno ime i potpis odgovorne osobe kod pružatelja usluge u vrijeme početka vođenja knjige i u vrijeme završetka vođenja knjige)
2. redni broj,
3. osobno ime, ime oca/majke, osobni identifikacijski broj (OIB),
4. datum, mjesto i država rođenja, državljanstvo,
5. prebivalište/boravište,
6. stručnu spremu i zvanje za odrasle, za djecu škola i razred koji pohađa te vrsta programa,
7. bračno stanje, za djecu podaci o strukturi obitelji (jednoroditeljska obitelj, obitelj s oba roditelja koji žive u zajednici, obitelj s oba roditelja koji žive odvojeno),
8. vrstu ovisnosti (alkohol, droga, kockanje, drugi oblici ovisnosti),
9. pravni temelj pružanja usluge (Zakon o socijalnoj skrbi, Obiteljski zakon, Zakon o sudovima za mladež),
10. rješenje centra za socijalnu skrb o skrbništvu (klasa, urudžbeni broj i datum),
11. podatke o skrbniku (osobno ime, prebivalište/boravište, srodstvo),
12. rješenje nadležnog centra za socijalnu skrb o priznavanju prava na uslugu (klasa, urudžbeni broj i datum), odnosno ugovor sklopljen između korisnika i pružatelja usluge,
13. podatke o stručnom radniku centra za socijalnu skrb zaduženom za korisnika (osobno ime),
14. vrstu usluge/a,
15. datum početka pružanja usluge,
16. datum prestanka pružanja usluge,
17. razlog prestanka pružanja usluge.
Članak 79.
(1) U pomoćnu knjigu upisuju se abecednim redom osobno ime svakog korisnika te redni broj iz matične knjige.
(2) Pomoćna knjiga iz stavka 1. ovog članka može se voditi u elektronskom obliku.
Članak 80.
Osobni list korisnika sadrži:
a) Opći dio:
1. redni broj iz matične knjige,
2. osobno ime, ime oca/majke, osobni identifikacijski broj (OIB),
3. datum, mjesto i država rođenja, državljanstvo,
4. prebivalište/boravište,
5. stručnu spremu i zvanje za odrasle, za dijete se navodi škola i razred koji pohađa te vrsta programa,
6. bračno stanje za odrasle, za djecu podaci o strukturi obitelji (jednoroditeljska obitelj, obitelj s oba roditelja koji žive u zajednici, obitelj s oba roditelja koji žive odvojeno),
7. vrstu ovisnosti (alkohol, droga, kockanje, drugi oblici ovisnosti),
8. pravni temelj za uslugu (Zakon o socijalnoj skrbi, Obiteljski zakon, Zakon o sudovima za mladež),
9. rješenje centra za socijalnu skrb o skrbništvu (klasa, urudžbeni broj i datum),
10. podatke o skrbniku (osobno ime,prebivalište/boravište, srodstvo),
11. rješenje nadležnog centra za socijalnu skrb o priznavanju prava na uslugu (klasa, urudžbeni broj i datum), odnosno ugovor sklopljen između korisnika i pružatelja usluge,
12. osobno ime stručnog radnika centra za socijalnu skrb zaduženog za korisnika,
13. vrstu usluge/a,
14. datum početka pružanja usluge,
15. datum prestanka pružanja usluge,
16. razlog prestanka.
b) Podatke o članovima obitelji korisnika:
1. osobno ime članova obitelji,
2. srodstvo s korisnikom, datum rođenja, zanimanje, prebivalište/boravište i radni odnos članova obitelji.
c) Zapažanja o korisniku i obitelji.
Članak 81.
Dnevne evidencije vode pružatelji usluge smještaja i organiziranog stanovanja, a sastoji se od:
(1) Knjige dnevne evidencije, koja sadrži:
– osobno ime i naziv radnog mjesta prisutnog radnika za svaku smjenu,
– brojčano stanje korisnika po grupama u svakoj smjeni,
– sva važnija zapažanja radnika tijekom 24 sata (odsustvo korisnika iz škole, odgojne grupe, terapije i sl.).
(2) Evidencije o kontaktima korisnika s roditeljima, o suradnji s nadležnim centrom za socijalnu skrb, sudom te školom (ako je korisnik pohađa).
Članak 82.
(1) Evidenciju odsutnosti vode pružatelji usluge smještaja i organiziranog stanovanja, a sadrži informacije o dozvoljenoj odsutnosti korisnika zbog odlaska na vikende, blagdane, bolničko liječenje i sva ostala dozvoljena izbivanja, te evidenciju o neopravdanim