 osigurati te na što se točno planiraju utrošiti.
4. FISKALNI UČINAK
Ova točka sadrži ukupnu procjenu fiskalnih posljedica provedbe predloženog propisa/akta planiranja na državni proračun. Prilikom izrade prijedloga propisa/akta planiranja predlagatelj je dužan uzeti u obzir sredstva koja su osigurana državnim proračunom i projekcijama koje je donio Hrvatski sabor, a koja su raspoređena po proračunskim klasifikacijama, posebice izvorima financiranja.
4.1. RASHODI I IZDACI DRŽAVNOG PRORAČUNA
Navode se rashodi i izdaci potrebni za provođenje predloženog propisa/akta planiranja, slijedeći ekonomsku klasifikaciju i izvore financiranja. U web aplikaciji se klikom na znak »+« pored odgovarajuće skupine ekonomske klasifikacije otvaraju sve aktivnosti i/ili projekti odabrani u točki 3. Povezanost prijedloga propisa/akta planiranja s državnim proračunom te na pripadajuću aktivnosti i/ili projekt upisuju podaci sukladno uputama u nastavku.
Očekivano povećanje/smanjenje se u svim stupcima iskazuje brojčano s tim da se za očekivano smanjenje upisuje predznak »-« minus.
U prvi i drugi stupac Troškovi provođenja postojećeg propisa/akta planiranja na godišnjoj razini unose se rashodi i izdaci potrebni za provedbu postojećeg propisa/akta planiranja na godišnjoj razini. Ako područje koje se predloženim propisom/aktom planiranja uređuje do sada nije bilo uređeno nekim postojećim propisom, ovaj stupac se ne popunjava. Međutim, ako se predloženim propisom/aktom planiranja izmjenjuje/dopunjuje postojeći propis ili se postojeći propis u potpunosti stavlja van snage, u ovom stupcu se iskazuje visina rashoda i izdataka provedbe tog postojećeg propisa/akta planiranja i to na godišnjoj razini. I u ovom slučaju ovaj stupac može biti prazan, ali samo u situaciji kada za provedbu postojećeg propisa nije trebalo osigurati nikakva sredstva.
Rashode i izdatke je potrebno razraditi na Izvore 1, 2 i 8 (opći prihodi i primici, doprinosi te namjenski primici od zaduživanja) koji utječu na visinu manjka proračuna opće države te Ostale izvore (vlastiti prihodi, prihodi za posebne namjene, pomoći i donacije) koji ne ulaze u proračunske limite. Naime, s obzirom na proračunska ograničenja i sve značajniji udio sredstva dobivenih iz fondova Europske unije u financiranju javnih potreba, iznimno je važno da Vlada Republike Hrvatske kod donošenja odluke o prihvaćanju ili neprihvaćanju predloženog propisa/akta planiranja raspolaže informacijom hoće li provedba istoga, u odnosu na postojeće troškove, utjecati na visinu manjka proračuna opće države ili će se financirati iz izvora koji ne uzlaze u proračunske limite i ne utječu na visinu manjka proračuna opće države. Osim Vladi, ova informacija je iznimno bitna Ministarstvu financija za što kvalitetniju i realniju izradu limita ukupnih proračunskih rashoda.
Treći stupac Ukupno predstavlja zbroj troškova provođenja predloženog propisa/akta planiranja na godišnjoj razini iz Izvora 1, 2 i 8 te Ostalih izvora. Popunjava se automatski unosom podataka u prvi i drugi stupac.
U četvrti i peti stupac Povećanje/smanjenje kao rezultat provedbe propisa/akta planiranja unosi se procjena očekivanog povećanja/smanjenja rashoda i izdataka koji će nastati u tekućoj godini provedbom predloženog propisa/akta planiranja u odnosu na rashode i izdatke koji su potrebni za provedbu postojećeg propisa/akta planiranja (stupce 1 i 2). Dakle, ako se radi o potpuno novom propisu/aktu planiranja, u ove stupce se upisuje ukupna procjena provedbe predloženog propisa/akta planiranja u tekućoj godini. Međutim, ako se radi o propisu/aktu planiranja kojim se mijenja/dopunjuje postojeći propis ili se postojeći propis u potpunosti stavlja van snage, u ove stupce se upisuje samo procjena rashoda i izdataka potrebnih za provedbu tih predloženih izmjena i dopuna (bez troška provedbe postojećeg propisa jer se on unosi u prvi i drugi stupac). Procjenu očekivanog povećanja/smanjenja rashoda i izdataka potrebno je također razraditi na Izvore 1, 2 i 8 i Ostale izvore.