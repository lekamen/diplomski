110 13.10.2015 Zakon o osnivanju Sveučilišta u Slavonskom Brodu
HRVATSKI SABOR
2120
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O OSNIVANJU SVEUČILIŠTA U SLAVONSKOM BRODU
Proglašavam Zakon o osnivanju Sveučilišta u Slavonskom Brodu, koji je Hrvatski sabor donio na sjednici 25. rujna 2015. godine.
Klasa: 011-01/15-01/106 Urbroj: 71-05-03/1-15-2 Zagreb, 1. listopada 2015.
Predsjednica Republike Hrvatske Kolinda Grabar-Kitarović, v. r.
ZAKON
O OSNIVANJU SVEUČILIŠTA U SLAVONSKOM BRODU
Članak 1.
(1) Ovim Zakonom osniva se Sveučilište u Slavonskom Brodu (u daljnjem tekstu: Sveučilište) kao javna ustanova.
(2) Sveučilište nastaje spajanjem Veleučilišta u Slavonskom Brodu, osnovanog Uredbom o osnivanju Veleučilišta u Slavonskom Brodu (»Narodne novine«, br. 108/06., 57/07. i 119/13.), Strojarskog fakulteta u Slavonskom Brodu Sveučilišta Josipa Jurja Strossmayera u Osijeku, dislociranih studija u Slavonskom Brodu Fakulteta za odgojne i obrazovne znanosti Sveučilišta Josipa Jurja Strossmayera u Osijeku i Studentskog centra u Slavonskom Brodu Sveučilišta Josipa Jurja Strossmayera u Osijeku, koji nastavljaju s radom kao sastavnice Sveučilišta.
Članak 2.
(1) Na postupak osnivanja Sveučilišta ne primjenjuju se odredbe Zakona o osiguravanju kvalitete u znanosti i visokom obrazovanju (»Narodne novine«, br. 45/09.) kojima je reguliran postupak inicijalne akreditacije.
(2) Ministar nadležan za visoko obrazovanje zadužuje se da, po stupanju ovoga Zakona na snagu, pokrene postupak reakreditacije Sveučilišta, sukladno članku 22. Zakona o osiguravanju kvalitete u znanosti i visokom obrazovanju (»Narodne novine«, br. 45/09.).
Članak 3.
Osnivač Sveučilišta je Republika Hrvatska, a prava i dužnosti osnivača obavljat će ministarstvo nadležno za znanost i visoko obrazovanje.
Članak 4.
(1) Naziv Sveučilišta glasi: Sveučilište u Slavonskom Brodu.
(2) Sjedište Sveučilišta je u Slavonskom Brodu, Trg Stjepana Miletića 12.
(3) Sveučilište se upisuje u sudski registar.
Članak 5.
(1) Djelatnost Sveučilišta je:
– visoko obrazovanje
– ustrojavanje i izvođenje sveučilišnih preddiplomskih, diplomskih i poslijediplomskih studija
– ustrojavanje i izvođenje preddiplomskih stručnih i specijalističkih diplomskih stručnih studija u skladu sa zakonom koji regulira visoko obrazovanje
– ustrojavanje i izvođenje obrazovnih programa koji se ne smatraju studijem u smislu Zakona o znanstvenoj djelatnosti i visokom obrazovanju te se temelje na načelima cjeloživotnog učenja
– ustrojavanje i izvođenje programa obrazovanja odraslih
– obavljanje znanstvenog i visokostručnog rada uz uvjete utvrđene posebnim propisima
– obavljanje ostalih znanstvenih i stručnih poslova
– izdavačka, bibliotečna i informatička djelatnost za potrebe nastave te znanstvenog i stručnog rada
– izrada stručnih mišljenja i vještačenja
– cjelovito zadovoljenje potreba studentskog standarda.
(2) Sveučilište može obavljati i druge djelatnosti koje služe obavljanju djelatnosti iz stavka 1. ovoga članka, ako se one u manjem opsegu ili uobičajeno obavljaju uz navedene djelatnosti.
Članak 6.
(1) Sveučilište se ustrojava sa sveučilišnim odjelima, fakultetima i s drugim sastavnicama u svom sastavu.
(2) Statutom Sveučilišta pobliže se određuje njegovo ustrojstvo te druga važna pitanja za njegovo djelovanje.
Članak 7.
Sveučilišna tijela su rektor, senat i sveučilišni savjet.
Članak 8.
(1) Rektor ima prava i obveze ravnatelja ustanove.
(2) Rektor:
– predstavlja i zastupa Sveučilište
– poduzima sve pravne radnje u ime i za račun Sveučilišta
– zastupa Sveučilište u svim postupcima pred sudovima, upravnim i drugim tijelima te pravnim osobama s javnim ovlastima
– daje pisanu punomoć drugoj osobi, u granicama svoje ovlasti, da zastupa Sveučilište u pravnom prometu
– odgovoran je za zakonitost rada Sveučilišta
– obavlja i druge poslove utvrđene zakonom i statutom Sveučilišta.
(3) Rektor se bira i razrješava u skladu s uvjetima propisanim posebnim zakonom i statutom Sveučilišta.
(4)