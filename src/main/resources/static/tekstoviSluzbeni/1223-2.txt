 »60«.
U stavku 3. iza riječi: »Grada Zagreba« dodaju se riječi: »i Državni zavod za radiološku i nuklearnu sigurnost«.
Iza stavka 3. dodaju se stavci 4., 5., 6., 7. i 8. koji glase:
»(4) Ne dovodeći u pitanje odredbe posebnih propisa kojima je uređena radiološka sigurnost, ministar nadležan za zdravlje donosi godišnji plan monitoringa (praćenja) parametara radioaktivnih tvari u vodi za ljudsku potrošnju, na prijedlog Državnog zavoda za radiološku i nuklearnu sigurnost, najkasnije 60 dana prije početka kalendarske godine.
(5) Cilj plana monitoringa iz stavka 4. ovoga članka je utvrditi predstavlja li odstupanje izmjerenih parametara radioaktivnih tvari u vodi za ljudsku potrošnju od propisanih pravilnikom iz članka 10. stavka 2. podstavka 1. ovoga Zakona rizik za ljudsko zdravlje koji zahtijeva djelovanje te kako bi se poduzele, kada je to potrebno, korektivne mjere radi poboljšanja kvalitete vode do razine koja je u skladu sa zahtjevima za zaštitu ljudskog zdravlja sa stajališta radiološke sigurnosti.
(6) Plan monitoringa iz stavka 4. ovoga članka mora se temeljiti na strategijama i učestalosti praćenja parametara propisanih pravilnikom iz članka 10. stavka 2. podstavka 1. ovoga Zakona, radi postizanja cilja iz stavka 5. ovoga članka.
(7) Planom monitoringa mora se osigurati da su izmjerene vrijednosti reprezentativne za kvalitetu vode koja se troši tijekom cijele godine. U slučaju vode namijenjene za ljudsku potrošnju koja se stavlja u boce ili posude namijenjene za prodaju, to ne dovodi u pitanje načela sustava analize opasnosti i kritičnih kontrolnih točaka (HACCP), kako je propisano Uredbom (EZ) br. 852/2004 Europskog parlamenta i Vijeća od 29. travnja 2004. o higijeni hrane (SL L 139, 30. 4. 2004.) i načelima službene kontrole iz Uredbe (EZ) br. 882/2004 Europskog parlamenta i Vijeća od 29. travnja 2004. o službenim kontrolama koje se provode radi verifikacije postupanja u skladu s odredbama propisa o hrani i hrani za životinje te propisa o zdravlju i dobrobiti životinja (SL L 165, 30. 4. 2004.).
(8) Praćenje koje se provodi glede ID-a i obilježja analitičkih metoda moraju biti u skladu sa zahtjevima propisanim pravilnikom iz članka 10. stavka 2. podstavka 1. ovoga Zakona.«.
Članak 13.
U članku 38. stavku 2. podstavku 2. riječi: »31. listopada« zamjenjuju se riječima: »30. rujna«.
U podstavku 4. riječi: »iz stavka 1. podstavka 3.« zamjenjuju se riječima: »iz stavka 2. podstavka 3.«.
Članak 14.
Iza članka 41. dodaje se naslov i članak 41.a koji glasi:
»Obveze Državnog zavoda za radiološku i nuklearnu sigurnost
Članak 41.a
(1) Provedbu monitoringa parametara radioaktivnih tvari u vodi za ljudsku potrošnju koordinira Državni zavod za radiološku i nuklearnu sigurnost.
(2) U svrhu provođenja monitoringa parametara radioaktivnih tvari u vodi za ljudsku potrošnju Državni zavod za radiološku i nuklearnu sigurnost obvezan je:
− dostaviti prijedlog plana monitoringa ministru nadležnom za zdravlje svake godine najkasnije do 30. rujna za iduću godinu, uzimajući u obzir svoju procjenu,
− u elektroničkom obliku uspostaviti bazu podataka provedbe monitoringa radioaktivnih tvari u vodi za ljudsku potrošnju,
− izraditi godišnji izvještaj o praćenju radioaktivnih tvari u vodi za ljudsku potrošnju i dostaviti ga ministru nadležnom za zdravlje najkasnije do 31. svibnja iduće godine za prethodnu godinu,
− izraditi trogodišnji izvještaj o praćenju radioaktivnih tvari u vodi za ljudsku potrošnju na temelju godišnjih izvještaja iz stavka 2. podstavka 3. ovoga članka i dostaviti ga ministru nadležnom za zdravlje najkasnije do 31. svibnja tekuće godine za prethodne tri godine.
(3) Bazu podataka i izvještaje iz stavka 2. podstavaka 2., 3. i 4. ovoga članka Državni zavod za radiološku i nuklearnu sigurnost izrađuje na osnovi podataka stručnih tehničkih servisa o provedenim ispitivanjima vode u monitoringu.«.
Članak 15.
U članku 44. stavku 1. iza riječi: »parametara« dodaju se riječi: »i parametara radioaktivnih tvari«.
Članak 16.
U članku 45.