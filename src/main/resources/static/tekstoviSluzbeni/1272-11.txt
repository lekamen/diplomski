 korisnika, radu sa stručnim radnicima te pomoćnim radnicima koji dolaze u kontakt s korisnicima,
– sudjeluje u pripremi korisnika za povratak u primarnu obitelj odnosno prekidu pružanja usluge, odlazak u posvojiteljsku, udomiteljsku obitelj ili drugu ustanovu,
– sudjeluje u pružanju usluge savjetovanja i pomaganja djeci i obiteljima u riziku, udomiteljskim i posvojiteljskim obiteljima te pružanju podrške korisniku nakon izlaska iz skrbi.
2.5.2. Rad u centru za socijalnu skrb u pojedinim stručnim cjelinama (2 mjeseca)
– upoznaje djelokrug rada svake stručne cjeline,
– upoznaje način i metode stručnog rada i vođenja postupaka u svakoj stručnoj cjelini,
– sudjeluje u individualnom radu psihologa te donošenju timskih odluka,
– upoznaje se s tehnikama dijagnosticiranja i primjenom istih te izradom mišljenja psihologa,
– obavlja uvid u spise predmeta u kojima sudjeluje psiholog.
2.5.3. Rad u zdravstvenoj ustanovi (5 dana)
– upoznaje rad psihologa u zdravstvenoj ustanovi sudjelovanjem u individualnom i grupnom radu s pacijentom i članovima obitelji, timskoj procjeni te drugim stručnim poslovima psihologa u zdravstvenoj ustanovi.
2.5.4. Rad u ustanovi odgoja i obrazovanja (5 dana)
– upoznaje rad stručnih suradnika u ustanovi odgoja i obrazovanja, sudjeluje u procjeni razvojnih rizika i potreba pojedinih učenika, problema u ponašanju učenika, sudjeluje u individualnom radu s učenicima i roditeljima, u rješavanju kriznih situacija, praćenju integracije učenika s teškoćama u razvoju, upoznaje suradnju s drugim ustanovama i tijelima te se upoznaje s drugim poslovima stručnih suradnika u ustanovi odgoja i obrazovanja.
2.6. Socijalni pedagog u centru za socijalnu skrb
Nakon uvodnog dijela glavni stručni voditelj organizira raspoređivanje pripravnika u:
1. centar za socijalnu skrb,
2. drugu ustanovu socijalne skrbi ili kod pružatelja socijalnih usluga,
3. sud,
4. ustanovu odgoja i obrazovanja.
2.6.1. Rad u centru za socijalnu skrb u pojedinim stručnim cjelinama (6 mjeseci i 20 dana):
– upoznaje djelokrug rada i način vođenja postupaka u svakoj stručnoj cjelini,
– upoznaje se s postupcima i radom s djecom i mlađim punoljetnim osobama s problemima u ponašanju i počiniteljima kaznenih djela,
– sudjeluje u individualnom i timskom radu,
– obavlja jednostavnije radnje u pojedinim postupcima i uvid u spise predmeta.
2.6.2. Rad u drugim ustanovama socijalne skrbi ili kod pružatelja socijalnih usluga za djecu i mlađe punoljetne osobe s problemima u ponašanju, za djecu i mlađe punoljetne osobe bez roditelja ili bez odgovarajuće roditeljske skrbi, za osobe ovisne o alkoholu, drogama, kockanju i drugim oblicima ovisnosti (2 mjeseca):
– upoznaje cjelokupni stručni rad u ustanovama socijalne skrbi ili kod pružatelja socijalnih usluga,
– upoznaje se s radom socijalnog pedagoga za korisnike sudjelovanjem u praćenju korisnika tijekom prilagodbe, pružanju podrške, savjetovanju i poticanju primjerenih oblika ponašanja kroz individualni i grupni rad, u socijalno-pedagoškoj procjeni, timskoj procjeni/dijagnostici planiranju i programiranju odgojnih i drugih oblika podrške i zaštite korisnika, praćenju i evaluaciji programa rada s korisnikom te suradnji s drugim tijelima i ustanovama.
2.6.3. Rad u sudu (20 dana)
– upoznaje rad suda i stručnih suradnika suda u odjelu za mladež u kaznenim postupcima prema maloljetnim počiniteljima kaznenih djela i mlađim punoljetnim osobama počiniteljima kaznenih djela te kaznenim postupcima na štetu djece.
2.6.4. Rad u ustanovi odgoja i obrazovanja (10 dana)
– upoznaje rad stručnih suradnika u ustanovi odgoja i obrazovanja sudjelovanjem u procjeni razvojnih rizika i potreba pojedinih učenika te problema u ponašanju učenika, individualnom radu s učenicima i roditeljima, u rješavanju kriznih situacija, suradnji s drugim ustanovama i tijelima te drugim poslovima stručnih suradnika u ustanovi odgoja i obrazovanja.
2.7. Socijalni pedagog u drugoj ustanovi socijalne skrbi ili kod pružatelja socijalnih usluga za djecu i mlađe punoljetne