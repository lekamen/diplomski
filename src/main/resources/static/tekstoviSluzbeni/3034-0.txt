14 12.02.2016 Pravilnik o provedbi Uredbe (EZ) br. 1222/2009 Europskog parlamenta i Vijeća od 25. studenoga 2009. o označavanju guma s obzirom na učinkovitost potrošnje goriva i druge bitne parametre
MINISTARSTVO GOSPODARSTVA
383
Na temelju članka 4. Zakona o tehničkim zahtjevima za proizvode i ocjenjivanju sukladnosti (»Narodne novine«, br. 80/2013 i 14/2014), ministar gospodarstva donosi
PRAVILNIK
O PROVEDBI UREDBE (EZ) BR. 1222/2009 EUROPSKOG PARLAMENTA I VIJEĆA OD 25. STUDENOGA 2009. O OZNAČIVANJU GUMA S OBZIROM NA UČINKOVITOST POTROŠNJE GORIVA I DRUGE BITNE PARAMETRE
Usklađenost s pravnim aktima Europske unije
Članak 1.
Ovim se Pravilnikom utvrđuju nadležna tijela i njihove ovlasti za provedbu Uredbe (EZ) br. 1222/2009 Europskoga parlamenta i Vijeća od 25. studenoga 2009. o označivanju guma s obzirom na učinkovitost potrošnje goriva i druge bitne parametre (Tekst značajan za EGP) (SL L 342, 22. 12. 2009.) (u daljnjem tekstu: Uredba).
Nadležno tijelo
Članak 2.
Nadležno tijelo za provedbu Uredbe u Republici Hrvatskoj je središnje tijelo državne uprave nadležno za gospodarstvo.
Nadzor nad tržištem
Članak 3.
(1) Inspekcijski nadzor nad provedbom ove Uredbe u nadležnosti je središnjeg tijela državne uprave nadležnog za gospodarstvo.
(2) Nadležni inspektori nadziru provedbu članaka 4., 5. i 6. Uredbe u skladu sa Uredbom (EZ) br. 765/2008 Europskoga parlamenta i Vijeća od 9. srpnja 2008. o utvrđivanju zahtjeva za akreditaciju i nadzor tržišta s obzirom na stavljanje proizvoda na tržište (SL L 218 od 13. 8. 2008.).
(3) U provedbi inspekcijskog nadzora, nadležni inspektor ima ovlasti poduzeti mjere sukladno propisu kojim se uređuju tehnički zahtjevi za proizvode koji se stavljaju na tržište ili na raspolaganje na tržištu.
Stupanje na snagu
Članak 4.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/182 Urbroj: 526-12-01-01-02/6-15-3 Zagreb, 25. siječnja 2016.
Ministar Tomislav Panenić, v. r.
