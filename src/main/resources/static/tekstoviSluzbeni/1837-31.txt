 puta veći od radnog i ne smije biti izložen tlaku većem od dvostrukog radnog tlaka, što se postiže sigurnosnim ventilima ili ograničavanjem dovedene količine plina. Da bi se u pregradcima održao radni tlak, treba predvidjeti mogućnost njihova napuhavanja pumpom ili mijehom, u skladu s 6.9.9.1.2.
6.9.3 Kapacitet samonapuhavajućih splavi za spašavanje
Broj osoba koje se mogu smjestiti na splav za spašavanje mora biti jednak najmanjem od sljedeća tri iznosa:
.1 najvećem cijelom broju dobivenom dijeljenjem zapremine glavnih uzgonskih komora u napuhanom stanju, u m3, (u koju se u tu svrhu ne uključuju ni lukovi, ni poprečne klupe ako postoje), s 0,096; ili
.2 najvećem cijelom broju dobivenom dijeljenjem unutarnje vodoravne površine presjeka splavi za spašavanje, u m2 (u koju se u tu svrhu mogu uključiti klupa ili klupe, ako postoje) mjereno do unutarnjeg ruba uzgonskih komora, s 0,372; ili
.3 broj osoba prosječne mase 75 kg, koje imaju hidro-termo odijela i prsluke za spašavanje ili, u slučaju splavi za spašavanje koje se spuštaju s pomoću sohe, prsluke za spašavanje, koje mogu udobno sjediti imajući dovoljno prostora iznad glave, ne ometajući korištenje opreme na splavi za spašavanje.
6.9.4 Pristup na samonapuhavajuće splavi za spašavanje
6.9.4.1 Najmanje na jednom ulazu mora postojati rampa za ukrcaj, koja može izdržati osobu težine 100 kg koja sjedi ili kleči i ne pridržava se za bilo koji dio splavi i koja omogućuje osobama penjanje iz vode na splav za spašavanje. Rampa mora biti tako izvedena da spriječi značajnije otjecanje plina iz splavi za spašavanje u slučaju njezina oštećenja.
Ako splav za spašavanje koja se spušta sohom, ima dva ili više ulaza, rampa za ukrcaj mora se nalaziti kod ulaza nasuprot konopcima za pričvršćenje i mjesta za ukrcaj.
6.9.4.2 Ulazi koji nemaju rampu za ukrcaj moraju imati ljestve za ukrcaj, kojima se najniža prečka mora nalaziti najmanje 0,4 m ispod vodne linije prazne splavi za spašavanje.
6.9.4.3 Unutar splavi za spašavanje moraju se predvidjeti sredstva koja osobama na ljestvama za ukrcaj olakšavaju penjanje na splav za spašavanje.
6.9.5 Stabilitet samonapuhavajućih splavi za spašavanje
6.9.5.1 Samonapuhavajuća splav za spašavanje mora biti stabilna na valovima kada je napuhana i s podignutim šatorom.
6.9.5.2 Stabilitet prevrnute splavi za spašavanje mora biti takav da je na uzburkanom i na mirnom moru može uspraviti jedna osoba.
6.9.5.3 Stabilitet splavi za spašavanje kad je opterećena ukupnim brojem osoba i opremom mora biti takav da se može tegliti brzinom do 3 čvora na mirnom moru.
6.9.5.4 Splav za spašavanje mora imati vodene stabilizatore koji udovoljavaju ovim zahtjevima:
.1 stabilizatori moraju biti lako uočljive boje;
.2 stabilizatori moraju biti tako izvedeni da se pune do najmanje 60% svog kapaciteta u roku od 25 s od otpuštanja;
.3 stabilizatori moraju imati ukupni kapacitet ne manje od 220 l za splavi za spašavanje do 10 osoba;
.4 stabilizatori splavi za spašavanje koje su odobrene za smještaj više od 10 osoba moraju imati ukupni kapacitet ne manje od 20N l, (N = broj osoba za koje je splav odobrena); i
.5 stabilizatori se moraju postaviti simetrično po obodu splavi za spašavanje.
Moraju se predvidjeti sredstva koja omogućavaju brzo ispuštanje zraka ispod splavi za spašavanje.
6.9.6 Kontejneri za samonapuhavajuće splavi za spašavanje
6.9.6.1 Splav za spašavanje mora biti pohranjena u kontejneru, koji mora:
.1 biti tako izveden da izdrži sve uvjete korištenja na moru;
.2 imati vlastiti uzgon, zajedno sa pohranjenom splavi i pripadajućom opremom, dovoljan za povlačenje vezaljke i uključivanje u rad sustava za napuhavanje splavi kada brod tone; i
.3 koliko je to praktički moguće, biti vodonepropustan, izuzev izljevnih otvora na dnu kontejnera.
6.9.6.2 Splav za spašavanje mora biti smještena u kontejneru tako da se nakon pada u vodu i oslobađanja od kontejnera napuše, i to po mogućnosti u uspravnom položaju.
6.9.6.3 Na kontejneru moraju biti oznake:
.1 naziv ili oznaka proizvođača;
.2