 ovoga članka sklapa se na određeno vrijeme, u skladu s pravilima međunarodne organizacije, institucije ili tijela Europske unije u koju se policijski službenik upućuje.
Ugovor iz stavka 1. ovoga članka može se, na temelju zahtjeva međunarodne organizacije, institucije ili tijela Europske unije i uz suglasnost policijskog službenika, ukoliko je to u interesu Ministarstva, produžiti za najviše jedan mandat o čemu odluku donosi ministar.
Članak 10.
Policijski službenik za vrijeme trajanja rada u inozemstvu prima plaću radnog mjesta s kojeg se upućuje sukladno Zakonu o policiji i podzakonskim propisima donesenim na temelju njega.
Članak 11.
Policijskom službeniku prestaje rad u inozemstvu:
– raskidom ugovora iz članka 9. ovoga Pravilnika,
– istekom ugovorenog roka iz članka 9. stavka 3. ovoga Pravilnika ili
– sporazumom.
Ministarstvo će jednostrano raskinuti ugovor iz članka 9. ovoga Pravilnika:
– ako međunarodna organizacija, institucija ili tijelo Europske unije u koje je upućen na rad zatraži opoziv policijskog službenika,
– ako je to neophodno potrebno zbog funkcioniranja službe u Ministarstvu,
– ako policijski službenik zbog zdravstvenih razloga nije u mogućnosti obavljati poslove radi kojih je upućen na rad u inozemstvo,
– ako policijski službenik svojim ponašanjem počini težu povredu službene dužnosti,
– ako policijskom službeniku prestane radni odnos ili
– ako policijski službenik ne izvršava ugovorne obveze.
Raskid ugovora iz članka 9. ovoga Pravilnika može iz opravdanih razloga zatražiti i policijski službenik.
Članak 12.
Po povratku s rada u inozemstvu policijski službenik rasporedit će se na upražnjeno radno mjesto u Ministarstvu za koje ispunjava propisane uvjete sukladno odredbama Zakona o policiji i podzakonskim propisima donesenim na temelju njega.
Iznimno od stavka 1. ovoga članka, ako je policijski službenik upućen na rad u inozemstvu u trajanju do godine dana, po povratku s rada u inozemstvu može se rasporediti na radno mjesto s kojeg je upućen.
Članak 13.
Policijski službenik može se ponovno kandidirati na natječaj za rad u međunarodnu organizaciju, instituciju ili tijelo Europske unije po isteku 1 godine od dana povratka s rada u inozemstvu.
Iznimno od stavka 1. ovoga članka, policijski službenik može se ponovno kandidirati na natječaj za rad u međunarodnu organizaciju, instituciju ili tijelo Europske unije i prije isteka roka od 1 godine od dana povratka s rada u inozemstvu, ako mu je iz objektivnih razloga prekinut rad u inozemstvu prije isteka ugovorenog roka ili kada je to u interesu Ministarstva.
1. B Upućivanje policijskog službenika na rad u inozemstvo uz mirovanje prava i obveza iz radnog odnosa
Članak 14.
Policijski službenik koji je pribavio suglasnost iz članka 5. ovoga Pravilnika može se prijaviti na natječaj za rad u međunarodnoj organizaciji, instituciji ili tijelu Europske unije.
Policijski službenik iz stavka 1. ovoga članka može se uputiti na rad u inozemstvo uz mirovanje prava i obveza iz radnog odnosa.
Članak 15.
U slučaju iz članka 14. ovoga Pravilnika, nakon što Ministarstvo zaprimi obavijest međunarodne organizacije, institucije ili tijela Europske unije o izboru policijskog službenika, ministar donosi rješenje o mirovanju prava i obveza iz radnog odnosa za vrijeme trajanja mandata u međunarodnoj organizaciji, instituciji ili tijelu Europske unije.
Po isteku mandata iz stavka 1. ovoga članka policijski službenik može se ponovno kandidirati na natječaj za rad u međunarodnu organizaciju, instituciju ili tijelo Europske unije za još jedan mandat.
Članak 16.
Po povratku s rada u inozemstvu policijski službenik rasporedit će se na upražnjeno radno mjesto za koje ispunjava propisane uvjete sukladno odredbama Zakona o policiji i podzakonskim propisima donesenim na temelju njega.
Policijski službenik dužan je, najmanje 30 dana prije isteka roka utvrđenog rješenjem iz članka 15. stavka 1. ovoga Pravilnika, o svom povratku na rad obavijestiti ustrojstvenu jedinicu nadležnu za upravljanje ljudskim 