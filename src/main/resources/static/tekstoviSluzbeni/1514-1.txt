 stavka 1. ovoga članka će po zaprimanju prigovora u propisanom roku razmotriti njegovu utemeljenost, izvršiti uvid u prikupljenu dokumentaciju, a po potrebi izvršiti i dopunske provjere te o utvrđenim činjenicama, svom stavu i mišljenju pisanim putem obavijestiti podnositelja prigovora u roku od 30 dana od dana primitka prigovora.
Prigovor će se smatrati pravodobno podnesenim ukoliko je zaprimljen u bilo kojoj ustrojstvenoj jedinici Ministarstva u roku od 15 dana od zaprimanja obavijesti.
Ako je prigovor iz stavka 1. ovoga članka zaprimljen u ustrojstvenoj jedinici Ministarstva koja nije nadležna za njegovo rješavanje dužna ga je, bez odgode, dostaviti ustrojstvenoj jedinici nadležnoj za unutarnju kontrolu u sjedištu Ministarstva.
Ako je prigovor zaprimljen u ustrojstvenoj jedinici u kojoj je raspoređen policijski službenik na kojeg se odnosi pritužba, dužna ga je, bez odgode, dostaviti ustrojstvenoj jedinici nadležnoj za unutarnju kontrolu u sjedištu Ministarstva uz presliku cjelokupne dokumentacije nastale tijekom provođenja provjera navoda iz pritužbe.
3. RAD POVJERENSTAVA
Članak 12.
Povjerenstvo za rad po pritužbama osnovano u sjedištu Ministarstva (u daljnjem tekstu: Povjerenstvo) nadležno je za postupanje po prigovorima u predmetima koji se odnose na postupanje policijskih službenika u sjedištu Ministarstva.
Povjerenstva za rad po pritužbama osnovana u policijskim upravama (u daljnjem tekstu: povjerenstva) nadležna su za postupanje po prigovorima u predmetima koji se odnose na postupanje policijskih službenika u policijskim upravama.
Iznimno od stavka 2. ovoga članka, ustrojstvena jedinica nadležna za unutarnju kontrolu u sjedištu Ministarstva može, vodeći se načelom učinkovitosti, spis predmeta dostaviti na rješavanje Povjerenstvu i kada Povjerenstvo nije nadležno za njegovo rješavanje, o čemu se obavještava podnositelja pritužbe.
Članak 13.
Sjedište Povjerenstva je u Zagrebu, Ulica grada Vukovara 33.
Administrativne i tehničke poslove za Povjerenstvo obavlja ustrojstvena jedinica nadležna za unutarnju kontrolu u sjedištu Ministarstva.
Sjedište povjerenstva osnovanog u pojedinoj policijskoj upravi je u sjedištu te policijske uprave.
Administrativne i tehničke poslove za povjerenstva u policijskim upravama obavlja Ured načelnika policijske uprave.
Članak 14.
Nakon upoznavanja s cjelokupnim predmetom, mišljenje o utemeljenosti prigovora članovi povjerenstava donose glasanjem.
Rezultat glasanja konstatira se u zapisniku.
Ako to procijeni potrebnim za donošenje mišljenja, povjerenstvo od ustrojstvene jedinice nadležne za unutarnju kontrolu u sjedištu Ministarstva može zahtijevati dodatne provjere, poduzimanje konkretnih mjera i radnji te zatražiti mišljenje drugih stručnih službi Ministarstva.
Članak 15.
Prema mišljenju povjerenstava prigovor može biti:
– utemeljen,
– djelomično utemeljen,
– neutemeljen,
– nepotvrđen.
Članak 16.
Povjerenstvo će podnositelju prigovora uputiti odgovor u pisanom obliku i o tome obavijestiti ustrojstvenu jedinicu nadležnu za unutarnju kontrolu u sjedištu Ministarstva.
Odgovor iz stavka 1. ovoga članka izrađuju i potpisuju članovi povjerenstava ili njihovi zamjenici, s pravom glasa, koji su sudjelovali u donošenju mišljenja o prigovoru.
Prigovor na odgovor povjerenstava neće se razmatrati.
Članak 17.
Povjerenstvo donosi Poslovnik o radu koji primjenjuju i povjerenstva u policijskim upravama.
Povjerenstva u policijskim upravama dužna su Povjerenstvu u sjedištu Ministarstva do 31. siječnja svake tekuće godine podnijeti pisano izvješće o svome radu.
4. EVIDENCIJA PRITUŽBI
Članak 18.
Evidencija pritužbi (u daljnjem tekstu: Evidencija) vodi se na IS MUP-a, u podsustavu »Poslovi unutarnje kontrole«.
Članak 19.
Evidencija je podijeljena u tri odvojene cjeline:
1. obrada;
2. preuzimanje ili prijenos nadležnosti;
3. statistička izvješća.
Članak 20.
Evidencija sadrži:
– podatke o ustrojstvenoj jedinici u kojoj je pritužba zaprimljena,
– podatke o ustrojstvenoj jedinici u kojoj je raspoređen policijski