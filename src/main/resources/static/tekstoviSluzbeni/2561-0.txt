136 18.12.2015 Odluka o obveznoj pričuvi
HRVATSKA NARODNA BANKA
2562
Na temelju članka 14. i članka 42. stavka 3. točke 7. Zakona o Hrvatskoj narodnoj banci (»Narodne novine«, br. 75/2008. i 54/2013.) Savjet Hrvatske narodne banke na sjednici održanoj 15. prosinca 2015. donio je
ODLUKU
O OBVEZNOJ PRIČUVI
Opće odredbe
I.
Ovom se Odlukom propisuju obveznici, osnovica, stopa, način i rokovi obračuna, održavanja i izdvajanja obvezne pričuve.
II.
Obveznu pričuvu obračunavaju, održavaju i izdvajaju:
– kreditne institucije (banke i štedne banke) sa sjedištem u Republici Hrvatskoj koje su dobile odobrenje za rad od Hrvatske narodne banke,
– podružnice kreditnih institucija iz druge države članice Europske unije za koje je njezino nadležno tijelo dostavilo obavijest Hrvatskoj narodnoj banci o osnivanju podružnice u Republici Hrvatskoj i
– podružnice kreditnih institucija iz trećih država koje su od Hrvatske narodne banke dobile odobrenje za osnivanje podružnice kreditne institucije iz treće države
(u nastavku teksta: banke).
Obveznu pričuvu ne obračunavaju, ne održavaju i ne izdvajaju:
– stambene štedionice i banke kada je to posebnim zakonom propisano i
– Hrvatska banka za obnovu i razvitak.
Osnovica za obračun obvezne pričuve
III.
Osnovicu za obračun obvezne pričuve čini prosječno dnevno stanje sljedećih izvora sredstava:
1) primljenih depozita i kredita,
2) izdanih dužničkih vrijednosnih papira,
3) hibridnih i podređenih instrumenata i
4) ostalih financijskih obveza.
Izvori sredstava koji ne ulaze u osnovicu za obračun obvezne pričuve jesu:
1) sredstva primljena od Hrvatske narodne banke,
2) sredstva primljena od banaka koje obračunavaju obveznu pričuvu u smislu ove Odluke,
3) sredstva depozita primljena na ime pomoći područjima stradalim od elementarnih nepogoda, uključujući i sredstva solidarnosti za otklanjanje posljedica ratnih razaranja,
4) sredstva primljena od Hrvatske banke za obnovu i razvitak i
5) sredstva primljena od sljedećih multilateralnih razvojnih banaka:
– Međunarodne banke za obnovu i razvoj,
– Međunarodne financijske korporacije,
– Razvojne banke Vijeća Europe,
– Europske banke za obnovu i razvoj i
– Europske investicijske banke.
IV.
Prosječno dnevno stanje izvora sredstava iz točke III. ove Odluke za jedno obračunsko razdoblje izračunava se tako da se zbroje dnevna stanja obračunske osnovice te se dobiveni zbroj podijeli brojem dana toga obračunskog razdoblja.
Osnovica za obračun obvezne pričuve izračunava se za obračunsko razdoblje koje traje od prvog do posljednjeg dana kalendarskog mjeseca.
Obračun obvezne pričuve dostavlja se druge srijede tekućeg mjeseca za obračunsko razdoblje koje se odnosi na prethodni mjesec.
V.
Kunski dio osnovice za obračun obvezne pričuve izračunava se posebno, a čini ga prosječno dnevno stanje kunskih izvora sredstava iz točke III. ove Odluke u jednom obračunskom razdoblju.
Izvori sredstava iz točke III. ove Odluke koji proizlaze iz obveza u kunama s valutnom klauzulom preračunavaju se u kune svakog dana primjenom srednjih tečajeva Hrvatske narodne banke koji vrijede za taj dan i uključuju se u kunski dio osnovice iz stavka 1. ove točke.
Devizni dio osnovice za obračun obvezne pričuve izračunava se posebno, a čini ga prosječno dnevno stanje deviznih izvora sredstava iz točke III. ove Odluke u jednom obračunskom razdoblju.
Devizni izvori sredstava iz točke III. ove Odluke preračunavaju se u kune svakog dana primjenom srednjih tečajeva Hrvatske narodne banke koji vrijede za taj dan.
Stopa obvezne pričuve
VI.
Stopa obvezne pričuve iznosi 12%.
Obračun obvezne pričuve
VII.
Primjenom stope iz točke VI. ove Odluke na osnovicu izračunatu u skladu s ovom Odlukom izračunavaju se iznosi obračunatoga kunskog i deviznog dijela obvezne pričuve.
Od obračunatoga deviznog dijela obvezne pričuve 75% uključuje se u obračunati kunski dio obvezne pričuve i izvršava se u kunama.
Način održavanja i izdvajanja obvezne pričuve
VIII.
Od obvezne pričuve, obračunate u smislu ove Odluke, banke moraju određeni