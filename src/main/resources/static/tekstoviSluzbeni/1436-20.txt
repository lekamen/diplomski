 jeftinijeg i učinkovitijeg postupka,
– unaprjeđenje i pojednostavljenje komunikacije i suradnje između pravosudnih tijela država članica, institucija Europske unije i profesionalaca (pristup bazama podataka, elektronička razmjena podataka, povezivanje različitih nacionalnih registara, korištenje videokonferencije, edukacija pravosudnih profesija i sl.).
Područja/projekti koji su dostupni na portalu su: pravna pomoć u građanskim i kaznenim stvarima, baza podataka za prevoditelje i tumače, pravni rječnici/glosari, medijacija/mirenje, troškovi postupka, europski poslovni registar, zemljišne knjige (europski zemljišnoknjižni informacijski servis (EULIS) je na posebnoj web- -stranici), oporuke, pristup europskoj sudskoj praksi, pristup pravnoj stečevini Europske unije, pravna struka i pravosudne mreže, žrtve kaznenih djela (kazneni postupci, naknada štete, prava žrtava, uzajamno priznavanje zaštitnih mjera), prava optuženika u kaznenim postupcima, alati za sudove i pravosudno osoblje (videokonferencija, suradnja u građanskim stvarima: dostava sudskih i izvan sudskih pismena, europski platni nalog, sporovi male vrijednosti, nesolventnost), suradnja u kaznenim stvarima (kaznena evidencija, europski uhidbeni nalog, zahtjev za sudsku pomoć), izmiritelj, odvjetnik, bilježnik, europska pravosudna izobrazba.
Platforma e-Pravosuđe olakšava pristup informacijama u području pravosuđa te je ujedno vrlo snažan alat na temelju kojega će se odvijati i razvijati pravosudna suradnja među državama članicama. e-Portal je dostupan na internet adresi: https://e-justice.europa.eu.
b) Ciljevi
– Daljnje usklađivanje normativnog okvira s međunarodnim standardima
– Uspostava informacijskog sustava koji prati provedbu podrške žrtvama i svjedocima u praksi pravosudnih tijela, policije, ostalih državnih tijela i organizacija civilnog društva sa prikazom svih aktivnosti usmjerenih na zaštitu ili ostvarenje prava žrtava i svjedoka
– Odgovarajući prijedlozi za unaprjeđenje podrške žrtvama i svjedocima utemeljeni na rezultatima analize podataka iz informacijskog sustava praćenja podrške
– Promicanje osiguranje prava žrtava seksualnog nasilja u Domovinskom ratu
c) Mjere
1. Izrada komparativne analize usklađenosti važećih zakona Republike Hrvatske s temeljnim međunarodnim dokumentima iz područja pružanja podrške žrtvama i svjedocima i njihove primjene u praksi
2. Uspostava sustava prikupljanja i praćenja podataka o broju žrtava i svjedoka kojima je pružena podrška u okviru eSpisa i CTS-a odnosno povezivanjem s relevantnim bazama podataka ostalih državnih tijela i civilnog sektora
3. Predlaganje unaprjeđenja sustava podrške žrtvama i svjedocima na temelju analiza normativne usklađenosti i podataka iz sustava praćenja provedbe podrške žrtvama i svjedocima.
V. DALJNJE UKLJUČIVANJE ORGANIZACIJA CIVILNOG DRUŠTVA U SUSTAV PODRŠKE ŽRTVAMA I SVJEDOCIMA
a) Analiza i ocjena stanja
Organizacije civilnog društva mogu dati i daju bitan doprinos u pružanju pomoći i podrške žrtvama. Za djelovanje sustava značajno je organiziranje i pružanje konkretne pomoći i podrške žrtvama kroz: pravno zastupanje, pružanje pravne pomoći i pravnih savjeta, pružanje psihološke i psihoterapijske pomoći (individualnim i grupnim radom, organiziranjem grupa samopomoći), osiguranje skloništa, javno zagovaranje za poboljšanja statusa žrtava u društvu, posredovanje pri nadležnim institucijama, osvještavanje javnosti i podizanje svijesti informiranjem o uzrocima i pojavnosti problema organiziranjem javnih kampanja, tribina, edukacija, uspostavljanjem i osnaživanjem suradnje među državnim institucijama i organizacijama civilnog društva te međunarodnom suradnjom. Posebno su značajne aktivnosti vezane za provođenje specijaliziranih edukacija za predstavnike/ce nadležnih tijela i institucija o radu sa žrtvama seksualnog nasilja, nasilja u obitelji i žrtvama trgovanja ljudima.
Većina organizacija civilnog društva usmjerenih na pružanje pomoći i podrške žrtvama koncentrirana je u Zagrebu te određeni broj