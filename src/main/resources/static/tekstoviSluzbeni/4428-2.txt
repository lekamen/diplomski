 tom poduzetniku.
3. Analiza prijedloga Flore o namjeri preuzimanja obveze izvršenja mjera i uvjeta te rokova u kojima će to učiniti
Vezano uz navedeni prijedlog Flore od 6. lipnja 2016., Agencija je utvrdila kako prijedlog namjere preuzimanja obveze izvršenja mjera i uvjeta te rokovi u kojima će to Flora učiniti udovoljava formalnim uvjetima iz članka 49. stavka 1. ZZTN-a, odnosno da je isti podnesen nakon pokretanja postupka sukladno članku 39. ZZTN-a, a prije dostave Obavijesti o preliminarno utvrđenim činjenicama u postupku iz članka 48. ZZTN-a.
U smislu članka 49. stavka 4. ZZTN-a, Agencija može prihvatiti preuzimanje određenih mjera i uvjeta iz članka 49. stavka 1. ZZTN-a u slučaju kratkog trajanja povrede, suradnje poduzetnika u postupku i predlaganja mjera i uvjeta u prvih šest mjeseci vođenja postupka te u drugim slučajevima kada ocijeni da je prihvaćanje preuzimanja mjera i uvjeta iz članka 49. stavka 1. ZZTN-a svrsishodno radi bržeg uspostavljanja tržišnog natjecanja na određenom tržištu, a bez dugotrajnog vođenja postupka.
Flora je surađivala s Agencijom tijekom prethodnog ispitivanja stanja na mjerodavnom tržištu te je prijedlog mjera i uvjeta podnijela nakon pokretanja postupka u predmetnoj upravnoj stvari odnosno prije dostave Obavijesti o preliminarno utvrđenim činjenicama u postupku, u roku od 6 (šest) mjeseca od dana donošenja predmetnog zaključka o pokretanju postupka.
U konkretnom slučaju, riječ je o mogućoj povredi koja je kratko trajala, a što je razvidno na temelju činjenice da je sporni Cjenik bio na snazi od 23. studenoga 2015. do 12. travnja 2016., dakle nepunih 5 (pet) mjeseci.
Prijedlog Flore predstavlja dobrovoljnu mjeru i razmjeran je mogućim negativnim učincima koje bi naprijed navedeni Cjenik u neizmijenjenom sadržaju imao na tržišno natjecanje.
Iz konkretnog prijedloga (trajno stavljanje izvan snage popusta od 10% na cijenu usluga ukopa ako kupac u trgovini pogrebne opreme Flore kupi opremu za ukop) razvidno je kako se Flora po pitanju naplate usluge ukopa odnosno prodaje pogrebne opreme opredijelila za rješenja kakva su bila propisana prije stupanja na snagu spornog Cjenika od 23. studenoga 2015., a na koja sudionici na tržištu nisu imali primjedbe, odnosno koja nisu zatvarala predmetno mjerodavno tržište. Navedeni prijedlog pruža mogućnost alternativnim ponuditeljima predmetnih usluga obavljanje tih djelatnosti, eventualnim budućim alternativnim ponuditeljima tih usluga omogućuje pristup na to tržište, a korisnicima omogućuje izbor poduzetnika koji će im pružati uslugu prodaje pogrebne opreme i pogrebnih potrepština.
Prijedlog Flore dovodi do bržeg uspostavljanja tržišnog natjecanja na mjerodavnom tržištu bez dugotrajnog vođenja postupka.
Člankom 49. stavkom 5. ZZTN-a propisuje se da će Agencija namjeru prihvaćanja preuzimanja izvršenja mjera i uvjeta iz članka 49. stavka 1. ZZTN-a objaviti na svojoj internetskoj stranici u obliku skraćenog opisa predmeta i sadržaja mjera i uvjeta, uz poziv svim zainteresiranim stranama za dostavljanje pisanih primjedaba, stavova i mišljenja u roku od dvadeset (20) dana od dana objave poziva.
Stoga je Agencija 15. lipnja 2016., sukladno članku 49. točki 5. ZZTN-a, na internetskim stranicama Agencije: www.aztn.hr, objavila namjeru prihvaćanja preuzimanja izvršenja mjera i uvjeta i javni poziv svim zainteresiranim stranama za dostavljanje pisanih primjedaba, stavova i mišljenja na prijedlog Flore za preuzimanje obveze izvršenja određenih mjera i uvjeta te rokova u kojima će to učiniti. Do isteka roka iz objavljene namjere prihvaćanja preuzimanja izvršenja mjera i uvjeta i javnog poziva zainteresiranim stranama za dostavljanje pisanih primjedaba, stavova i mišljenja na prijedlog Flore, odnosno do 5. srpnja 2016., Agencija nije zaprimila niti jedno očitovanje.
4. Odluka Vijeća za zaštitu tržišnog natjecanja
Na temelju dostavljenih očitovanja i dokumentacije, Vijeće za zaštitu tržišnog natjecanja (dalje: Vijeće), sukladno ovlastima iz članaka 27. i 30. točke 2.