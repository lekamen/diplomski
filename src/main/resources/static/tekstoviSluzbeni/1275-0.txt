66 15.06.2015 Pravilnik o razini, odgovarajućem zvanju, uvjetima i načinu napredovanja stručnih radnika u djelatnosti socijalne skrbi
MINISTARSTVO SOCIJALNE POLITIKE I MLADIH
1276
Na temelju članka 218. stavak 5. Zakona o socijalnoj skrbi (»Narodne novine« br. 157/13. i 152/14.) ministrica socijalne politike i mladih donosi
PRAVILNIK
O RAZINI, ODGOVARAJUĆEM ZVANJU, UVJETIMA I NAČINU NAPREDOVANJA STRUČNIH RADNIKA U DJELATNOSTI SOCIJALNE SKRBI
Članak 1.
(1) Ovim Pravilnikom se propisuju razine, odgovarajuća zvanja, mjerila ocjenjivanja, uvjeti i način napredovanja stručnih radnika u djelatnosti socijalne skrbi.
(2) Izrazi koji se koriste u ovom Pravilniku, a imaju rodno značenje koriste se neutralno i odnose se jednako na muški i ženski spol.
Članak 2.
Stručni radnici u djelatnosti socijalne skrbi sa završenim preddiplomskim sveučilišnim studijem i diplomskim sveučilišnim studijem, integriranim preddiplomskim sveučilišnim studijem i diplomskim sveučilišnim studijem, poslijediplomskim specijalističkim studijem te specijalističkim diplomskim stručnim studijem u području socijalnog rada, prava, socijalne pedagogije, psihologije, logopedije, rehabilitacije, radne terapije, odgoja, savjetodavnog rada, upravljanja, socijalne politike i drugih područja važnih za učinkovito i kvalitetno obavljanje poslova u socijalnoj skrbi i zadovoljavaju mjerila ocjenjivanja utvrđena ovim Pravilnikom mogu napredovati u struci, odnosno zanimanju i stjecati zvanja:
1. mentor
2. savjetnik.
1. MJERILA OCJENJIVANJA
Članak 3.
Stručno znanje, učinkovitost i poštivanje profesionalne etike i obveza iz radnog odnosa stručnih radnika u ustanovama socijalne skrbi (u daljnjem tekstu: stručni radnik), i ravnatelja koji obavlja i poslove stručnog rada sukladno sklopljenom ugovoru o radu (u daljnjem tekstu ravnatelj), ocjenjuju se prema sljedećim mjerilima:
1. stručnosti, kreativnosti i samoinicijativnosti u obavljanju poslova,
2. kvalitete i opsega obavljenih poslova i pridržavanja zadanih rokova u obavljanju poslova,
3. stručno usavršavanje, sudjelovanje na stručnim savjetovanjima uz pisani stručni rad i objavljivanje stručnih radova,
4. poštivanje radnog vremena.
Članak 4.
Stručni radnik u obavljanju poslova pokazao je stručnost, kreativnost i samoinicijativnost, i to kako slijedi:
1.1. mjerilo stručnosti
a) NAROČITA STRUČNOST – naročito dobro poznaje pravila struke, redovito prati i primjenjuje najsuvremenije metode rada, poštuje profesionalnu etiku i odgovorno izvršava sve poslove iz djelokruga njegova rada,
b) STRUČNOST – dobro poznaje pravila struke, prati i primjenjuje najsuvremenije metode rada, poštuje profesionalnu etiku i odgovorno izvršava poslove iz djelokruga njegova rada,
c) ZADOVOLJAVAJUĆA STRUČNOST – zadovoljavajuće poznaje pravila struke, uglavnom prati i primjenjuje najsuvremenije metode rada, poštuje profesionalnu etiku i uglavnom odgovorno izvršava poslove iz djelokruga njegova rada,
d) NEDOVOLJNA STRUČNOST – nedovoljno poznaje pravila struke, ne prati i ne primjenjuje suvremene metode rada, često ne poštuje profesionalnu etiku i najčešće ne izvršava veliki dio poslova iz djelokruga njegova rada.
1.2. mjerilo kreativnosti
a) NAROČITA KREATIVNOST – gotovo uvijek samostalno pronalazi najbolja rješenja sukladno pravilima struke, predlaže rješenja za poboljšanje rada iz djelokruga svojih poslova u ustrojbenoj jedinici i u ustanovi kao cjelini,
b) KREATIVNOST – često samostalno pronalazi najbolja rješenja u skladu s pravilima struke, predlaže rješenja za poboljšanje rada iz djelokruga svojih poslova u ustrojbenoj jedinici i u ustanovi kao cjelini,
c) ZADOVOLJAVAJUĆA KREATIVNOST – u zadovoljavajućoj mjeri samostalno pronalazi najbolja rješenja u skladu s pravilima struke, predlaže rješenja za poboljšanje rada iz djelokruga svojih poslova u ustrojbenoj jedinici u kojoj radi,
d) NEDOVOLJNA KREATIVNOST – u obavljanju poslova nije samostalan i rijetko samostalno pronalazi rješenja iz djelokruga svojih poslova, u skladu s pravilima struke.
1.3. mjerilo