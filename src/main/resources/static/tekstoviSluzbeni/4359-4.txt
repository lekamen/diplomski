 moguće, u skladu s ICAO pravilima i postupcima za GAT ili odstupati od tih pravila i postupaka u skladu s odredbama ovoga Pravilnika.
(2) Kada vojni zrakoplovi lete po posebno utvrđenim pravilima i postupcima za OAT, a zbog svojih letnih osobina i svojstava, ne mogu održavati minimalne utvrđene brzine od brzina utvrđenih Pravilnikom o letenju zrakoplova, zbog sigurnosti letenja drugih korisnika zračnog prostora, provode se mjere povećanih normi razdvajanja ili rezervacije određenog dijela zračnog prostora uz obveznu rezervaciju zračnog prostora bez obzira na njegovu klasifikaciju (kontrolirani/nekontrolirani zračni prostor) ako se leti na visinama nižim od 7000 ft AMSL ili 5500 ft AGL, ovisno koja je razina veća.
(3) Povećane norme razdvajanja iz stavka 2. ovoga članka utvrđuje SSVZP.
(4) Rezervacije zračnog prostora primjenjuju se na letove vojnih zrakoplova u skladu sa zahtjevima vojnog letenja.
III. VOJNI ZRAKOPLOV
Članak 15.
(1) Hrvatski vojni zrakoplovi imaju državnu pripadnost Republike Hrvatske i obvezni su nositi oznake državne pripadnosti i registracijske oznake utvrđene posebnim propisom.
(2) Vojni zrakoplovi iz stavka 1. ovoga članka upisuju se u Registar vojnih zrakoplova.
Podjela vojnih zrakoplova
Članak 16.
Vojni zrakoplovi se prema vrsti dijele na:
– avione
– helikoptere
– bespilotne zrakoplove.
Uporaba vojnog zrakoplova
Članak 17.
(1) Vojni zrakoplov može se upotrebljavati ako udovoljava uvjetima uporabe zrakoplova i zrakoplovne tehnike u skladu s Pravilnikom o kontinuiranoj plovidbenosti i održavanju vojnih zrakoplova.
(2) Vojni zrakoplov može se upotrebljavati prema namjeni upisanoj u Registar vojnih zrakoplova na način određen u Priručniku za uporabu određenog tipa vojnog zrakoplova i/ili Uputi za provedbu namjenskih zadaća određenog tipa vojnog zrakoplova.
Članak 18.
(1) Ako vojni zrakoplov leti izvan granica Republike Hrvatske, mora imati sljedeće dokumente:
– potvrdu o registraciji
– potvrdu o plovidbenosti vojnog zrakoplova
– knjižicu održavanja zrakoplova.
(2) Vojni zrakoplov koji provodi transportni let uz dokumente iz stavka 1. ovoga članka mora imati i sljedeće dokumente:
– popis putnika, mjesto njihova ukrcaja i odredište i/ili
– tovarni list i detaljne podatke o teretu.
(3) Otpremanje, prijevoz i prihvat putnika i tereta uređeno je Priručnikom za uporabu određenog tipa vojnog zrakoplova i/ili Uputom za provedbu namjenskih zadaća određenog tipa vojnog zrakoplova.
Svjetlosna oprema vojnog zrakoplova
Članak 19.
(1) Vojni zrakoplov mora biti opremljen obveznim svjetlima u skladu s propisima kojima je reguliran zračni promet u Republici Hrvatskoj, a može biti opremljen i drugim svjetlima.
(2) Svjetlosna oprema vojnog zrakoplova koja se koristi za vizualno noćno letenje uz pomoć uređaja za gledanje noću mora biti prilagođena uporabi uređaja za gledanje noću.
(3) Uporaba svjetala zrakoplova propisuje se Priručnikom za uporabu određenog tipa vojnog zrakoplova, Programom letačke obuke ili Uputom za provedbu namjenskih zadaća određenog tipa vojnog zrakoplova.
Članak 20.
(1) Svjetla za označavanje vojnog zrakoplova uključuju se prije pokretanja motora i ostaju uključena do zaustavljanja motora, osim ako za pojedini let ili dio leta nije drugačije određeno Priručnikom za uporabu određenog tipa vojnog zrakoplova, Programom letačke obuke ili Uputom za provedbu namjenskih zadaća određenog tipa vojnog zrakoplova.
(2) Svjetla vojnih zrakoplova koji lete u grupi moraju se koristiti na način koji omogućuje siguran let i međusobno uočavanje zrakoplova unutar grupe.
IV. VOJNI AERODROM
Pojam i vrste vojnih aerodroma
Članak 21.
(1) Vojni aerodrom je određeno područje na zemlji ili vodi opremljeno objektima, instalacijama i uređajima namijenjeno u potpunosti ili djelomično za kretanje, uzlijetanje, slijetanje, boravak ili stalni razmještaj vojnih zrakoplova, a kojim upravlja Ministarstvo obrane.
(2) Vojni aerodrom sastoji se od sljedećih elemenata:
– manevarskih površina
– prelaznih i bočnih pojaseva sigurnosti
–