96 09.09.2015 Statut političke stranke Pametno
POLITIČKE STRANKE
1866
Na temelju članka 6. Ustava Republike Hrvatske (»Narodne novine«, broj 85/2010 – pročišćeni tekst) i članka 10. Zakona o političkim strankama (»Narodne novine«, broj 76/93, 111/96, 164/98 i 36/01), Osnivačka skupština stranke Pametno donijela je dana 13. lipnja 2015. godine
STATUT
POLITIČKE STRANKE PAMETNO
OPĆE ODREDBE
Članak 1.
Ovim Statutom politička stranka Pametno (u daljnjem tekstu: Stranka) uređuje i utvrđuje: svoj naziv i sjedište, znak, predstavljanje i zastupanje stranke, ciljeve i način djelovanja, članstvo, ustrojstveni oblik, upravna tijela i načine njihova izbora i opoziva, trajanje mandata te načina odlučivanja, sredstva za rad, prestanak i postupak s imovinom u slučaju prestanka rada, te druga pitanja od interesa za članstvo i rad Stranke.
Članak 2.
Izrazi koji se koriste u ovom Statutu, a imaju rodno značenje, koriste se neutralno i odnose se jednako na muški i ženski rod.
Članak 3.
(1) Naziv Stranke je Pametno.
(2) Sjedište Stranke je u Splitu. O promjeni adrese sjedišta stranke odlučuje Predsjedništvo stranke.
Članak 4.
Stranka se može povezivati s političkim i nepolitičkim organizacijama u Republici Hrvatskoj. Stranka se može učlaniti u međunarodne političke i nepolitičke organizacije. Prijedlog odluke o tome donosi Predsjedništvo Stranke, a potvrđuje ili odbacuje Skupština.
Članak 5.
(1) Stranku predstavlja i zastupa Predsjednik stranke. U slučaju privremene spriječenosti (do 60 dana) Predsjednika stranke predstavlja i zastupa Potpredsjednik koji je na Skupštini stranke izabran s više glasova.
(2) U slučaju trajne odsutnosti Predsjednika (više od 2 mjeseca), Predsjedništvo pokreće postupak za izbor novog Predsjednika.
Članak 6.
(1) Stranka ima svoj znak i pečat.
(2) Znak na pečatu je logotip riječi Pametno. Logotip čini riječ Pametno napisana kurentnim pismom od čega je samo početno slovo P verzalno. Pečat je četvrtastog oblika. Format pečata je 45x15 mm, natpis Pametno nalazi se na sredini pečata i iznosi 43,8x6,4 mm. Uz natpis Pametno, pečat sadrži i sjedište stranke.
CILJEVI I NAČIN DJELOVANJA
Članak 7.
(1) Stranka djeluje kao grupa slobodnih i ravnopravnih članova koji dijele temeljne vrijednosti: promicanje demokracije, odgovorno i transparentno upravljanje javnim dobrima, građanska proaktivnost, zaštita temeljnih ljudskih prava te ekonomski razvoj koji uključuje zaštitu okoliša i stvaranje dobrobiti za cijelo društvo.
(2) Stranka se zalaže za promicanje i implementaciju temeljnih vrijednosti kroz sljedeće aktivnosti:
• promicanje općeg dobra kao temeljne vrijednosti političkog djelovanja,
• jačanje demokratskog sustava kroz primjenu načela izravne demokracije i uključivanje svih zainteresiranih dionika (građani, civilno društvo, struka) u odlučivanje kad god je to moguće,
• racionalizaciju i modernizaciju uprave s ciljem transparentnog upravljanja, povećanja djelotvornosti, bolje dostupnosti informacija i usluga građanima i smanjenja troškova,
• jačanje razvoja regija, lokalne i regionalne samouprave kroz dugoročno, strateško planiranje uz uključivanje svih političkih opcija i svih zainteresiranih dionika,
• čuvanje i racionalno raspolaganja prirodnim i ostalim resursima posebice onima koji predstavljaju vrijednost za lokanu zajednicu ili nacionalno dobro,
• poticanje svih građana na aktivno i odgovorno ponašanje u društveno političkom djelovanju,
• razvijanje socijalne uključenosti i zaštite ranjivih skupina društva,
• zaštitu temeljnih sloboda i prava svakog čovjeka bez obzira na vjeru, nacionalnost, spol, rasu, političko opredjeljenje, socijalni status i sve ostale različitosti,
• stvaranje uvjeta da obrazovanje i znanje postanu temeljni ljudski i gospodarstveni resursi,
• poticanje poduzetništva i inovacija,
• omogućavanje jednake dostupnosti obrazovanja, rada, zdravstvene i socjalne zaštite, kulture i sporta, te zdravog okoliša svim građanima
• zagovaranje tolerancije, odnosno promicanje kulture nenasilja te stvaranje kulture