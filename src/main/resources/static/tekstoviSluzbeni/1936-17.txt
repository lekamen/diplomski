 uvjete za korištenje primarnog izvora energije u proizvodnim postrojenjima koja koriste obnovljive izvore energije ili fosilna goriva za visokoučinkovitu kogeneraciju, detaljno će razraditi uvjete visoke učinkovitosti za kogeneracijska postrojenja koja koriste fosilna goriva, uvjete učinkovitosti i/ili uvjete korištenja toplinske energije za kogeneracijska postrojenja koja koriste obnovljive izvore energije, uvjete za suspaljivanje fosilnih goriva, uvjete za suspaljivanje otpada, izuzeća u ispunjavanju uvjeta za korištenje toplinske energije ili uvjeta učinkovitosti zbog više sile ili drugih situacija uzrokovanih od strane trećih osoba, detaljno će razraditi uvjete pod kojima je dopušteno odstupanje od utvrđenih uvjeta učinkovitosti (korektivne koeficijente referentne vrijednosti), način utvrđivanja neto isporučene električne energije te način mjerenja toplinske energije i potrošnje goriva na temelju postojeće mjerne opreme u slučaju proizvodnih postrojenja koja koriste obnovljive izvore energije ili proizvodnih postrojenja visokoučinkovite kogeneracije izgrađenih prije stupanja na snagu ovoga Zakona, način prestanka i izmjene statusa povlaštenog proizvođača električne energije u slučaju proizvodnje električne energije iz obnovljivih izvora energije i kogeneracije iz jednostavnih građevina određenih propisom kojim se određuju jednostavne i druge građevine i radovi, obveze izvještavanja i dostave podataka, kataloške brojeve otpada, te će detaljno razraditi i druge uvjete u vezi s korištenjem otpada kada se on koristi kao sirovina u proizvodnom postrojenju povlaštenog proizvođača električne energije sukladno redu prvenstva gospodarenja otpadom u skladu sa zakonom kojim je uređeno održivo gospodarenje otpadom.
(2) Pravilnik iz stavka 1. ovog članka ministar donosi uz prethodno mišljenje Agencije.
(3) Pravilnik iz stavka 1. ovoga članka donosi se u suradnji s ministarstvom nadležnim za zaštitu okoliša i prirode u dijelu u kojem se uređuje pitanje korištenja otpada kao sirovine u proizvodnom postrojenju povlaštenog proizvođača električne energije.
Članak 26.
(1) Iznimno od odredbi članaka 19., 20., 21., 22., 23. i 24. ovoga Zakona, u slučaju proizvodnje električne energije u proizvodnim postrojenjima koja koriste obnovljive izvore energije ili kogeneracijskim postrojenjima, koja su jednostavne građevine sukladno propisu kojim se određuju jednostavne i druge građevine i radovi, status povlaštenog proizvođača za proizvodno postrojenje stječe se temeljem dokaza da je proizvođač električne energije za proizvodno postrojenje koje koristi obnovljive izvore energije ili visokoučinkovitu kogeneraciju ostvario pravo na trajno priključenje na elektroenergetsku mrežu.
(2) Za jednostavne građevine iz stavka 1. ovoga članka Agencija ne izdaje rješenje iz članka 21. stavka 1. ovoga Zakona.
(3) Iznimno od stavka 2. ovoga članka, pravna ili fizička osoba koja proizvodi električnu energiju iz obnovljivih izvora energije i visokoučinkovite kogeneracije u jednostavnim građevinama određenih propisom kojim se određuju jednostavne i druge građevine i radovi, koja želi sudjelovati u sustavu jamstva podrijetla električne energije mora ishoditi rješenje o stjecanju statusa povlaštenog proizvođača.
(4) Odredbe članaka 19., 20., 21., 22., 23. i 24. ovoga Zakona na odgovarajući se način primjenjuju i u slučaju proizvodnje električne energije iz obnovljivih izvora energije i visokoučinkovite kogeneracije iz jednostavnih građevina određenih propisom kojim se određuju jednostavne i druge građevine i radovi ako nisu u suprotnosti s odredbama ovoga članka.
(5) Ministar će pravilnikom iz članka 25. ovoga Zakona utvrditi način prestanka i izmjene statusa povlaštenog proizvođača električne energije iz stavka 1. ovoga članka.
VI. MJERE ZA POTICANJE OBNOVLJIVIH IZVORA ENERGIJE I VISOKOUČINKOVITE KOGENERACIJE
PROGRAM DRŽAVNIH POTPORA
Članak 27.
(1) Sukladno Smjernicama za državne potpore za zaštitu okoliša i energiju za razdoblje 2014. – 2020. za poticanje proizvodnje 