predmetnom kaznenom postupku eventualno utvrdi kaznena odgovornost Davora Dokića, imati mogućnost obratiti se odnosno podnijeti novi prigovor operatoru javnih komunikacijskih usluga VIPnet d.o.o., kao i potraživati naknadu štete u slučaju da je tužitelj bio u obvezi podmiriti bilo kakvu novčanu obvezu na ime predmetnog pretplatničkog odnosa između tužitelja kao krajnjeg korisnika i VIPnet d.o.o. kao operatora javnih komunikacijskih usluga.
Prema tome, budući sud smatra da donošenjem pobijanog rješenja tuženika klasa: UP/I-344-08/15-01/1022, urbroj: 376-05/MB3-15-4 (IM) od 10. studenog 2015. godine nije došlo do povrede prava tužitelja, kao niti do povrede zakona na štetu tužitelja, to je primjenom odredbe članka 57. stavak 1. Zakona o upravnim sporovima tužbeni zahtjev tužitelja odbijen kao neosnovan.
Slijedom navedenog, odlučeno je kao u izreci ove presude.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog suda, u dovoljnom broju primjeraka za sud i sve stranke u sporu, u roku od 15 dana od dana dostave presude. Žalba odgađa izvršenje pobijane presude (članak 66. stavak 5. Zakona o upravnim sporovima).
Broj: UsI-1730/15-9
Osijek, 29. travnja 2016.
Sudac Božidar Horvat, v. r.
