upravljanim uvjetima utvrđenim u Dodatku II., između stvarnog obujma i nazivnog obujma Vn moraju biti u skladu sa sljedećom tablicom:
Nazivni obujam Vn u mililitrima Najveće dopušteno odstupanje u % od Vn u mililitrima od 50 do 100 od 100 do 200 od 200 do 300 od 300 do 500 od 500 do 1000 od 1000 do 5 000 – 3 – 2 – 1 3 – 6 – 10 –
Najveće dopušteno odstupanje vršnog obujma mora biti jednako najvećem dopuštenom odstupanju odgovarajućeg nazivnog obujma.
Zabranjena je sustavna uporaba dopuštenih odstupanja.
4. U praksi se stvarni obujam boce kao mjernog spremnika mora provjeriti određivanjem količine vode na 20 °C koju boca stvarno sadržava kad je napunjena do razine koja teoretski odgovara nazivnom obujmu. To se također može provjeriti neizravno metodom istovrijedne točnosti.
5. Boce kao mjerni spremnici moraju imati znak proizvođača mjernih spremnika.
Znak proizvođača mjernih spremnika predlaže proizvođač, a odobrava Državni zavod za mjeriteljstvo (u daljnjem tekstu: Zavod) na temelju zahtjeva.
Zahtjev mora sadržavati:
1. opis i sliku znaka proizvođača,
2. izjavu o izvornosti znaka,
3. tehničku dokumentaciju o mjernim spremnicima i
4. izjavu o ispunjenju zahtjeva ovoga Pravilnika
Zavod u roku od jednog mjeseca o tome obavijestiti mjerodavna tijela drugih država članica i Europsku komisiju.
Ako postoji mogućnosti zamjene predloženog znaka proizvođača mjernih spremnika s nekim odobrenim znakom proizvođača mjernih spremnika, na traženje Zavoda, zahtjevatelj znaka proizvođača mjernih spremnika treba:
1. promijeniti predloženi znak proizvođača mjernih spremnika,
2. unijeti dodatna slova ili brojke u predloženi znak proizvođača mjernih spremnika.
Proizvođač mora sa svojom odgovornošću staviti znak »з«, (obrnuto slovo epsilon) na način kako je uređeno propisom o zajedničkim odredbama za mjerila i metodama mjeriteljskog nadzora, kojim se potvrđuje da određena boca zadovoljava zahtjeve navedenog Pravilnika i njegovih Dodataka.
Znak »з« mora imati visinu od barem 3 mm.
6. Nadzor nad primjenom odredaba ovoga Pravilnika obavlja Zavod ispitivanjem boca kao mjernih spremnika postupkom slučajnog uzorkovanja na mjestu proizvodnje ili ako to nije praktično moguće u prostorijama uvoznika ili njegova zastupnika.
Za ispitivanje boca kao mjernih spremnika primjenjuje se postupak ispitivanja utvrđen u Dodatku II ovoga Pravilnika.
7. Ovaj Pravilnik unaprijed ne isključuje nikakve provjere koje može provoditi Zavod tijekom trgovine.
8. Boca kao mjerni spremnik mora nositi sljedeće neizbrisive, lako čitljive i vidljive oznake:
8.1 na svojoj bočnoj strani, na obrubu dna ili na samome dnu:
8.1.1 nazivni obujam – u mililitrima, centilitrima ili litrama, brojkama visine od najmanje 6 mm, ako je nazivni obujam veći do 100 cl, visine 4 mm ako se nalazi u području od 100 cl naniže do, ali ne uključivo, 20 cl i visine 3 mm ako nije veća od 20 cl, izražen u mjernoj jedinici za obujam ili znakom mjerne jedinice za obujam
8.1.2 odobreni znak proizvođača mjernih spremnika propisan u prvom stavku točke 5. ovoga Dodatka.
8.1.3 znak propisan u šestom i sedmom stavku točke 5. ovoga Dodatka.
8.2 na dnu ili na obrubu dna, na takav način da se izbjegne brkanje s prethodnom oznakom, brojkama iste najmanje visine kao što su brojke kojima se izražava odgovarajući nazivni obujam u skladu s metodom ili metodama punjenja za koje je boca namijenjena:
8.2.1 oznaku za vršni obujam – u centilitrima, a iza koje se ne nalazi znak cl
8.2.2 i/ili oznaku udaljenosti u milimetrima od vršne razine punjenja koja odgovara nazivnom obujmu, iza koje slijedi znak mm.
Na boci se mogu nalaziti i druge oznake pod uvjetom da ne izazivaju brkanje s obvezatnim oznakama.
DODATAK II.
Ovim Dodatkom propisuju se postupci za statističku provjeru boca kao mjernih spremnika kako bi se zadovoljili zahtjevi propisani ovim Pravilnikom.
1. Metoda standardnog odstupanja
U postupku uzorkovanja slučajnim odabirom uzima se 35 primjeraka boca kao mjernih spremnika istog oblikovanja i istog proizvođača, i to, iz