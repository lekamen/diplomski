 nastavna i suradnička zvanja utvrđeni su Zakonom, te uvjetima koje propisuje Nacionalno vijeće za znanost i Rektorski zbor. Sveučilište i njegove sastavnice općim aktom propisat će posebne uvjete (znanstvene, umjetničke, nastavne, stručne, psihofizičke i druge) za izbor u određena zvanja.
(...)«
14. Predmet uređenja PUPIZMF-a/07 i PUPIZMF-a/13 su posebni uvjeti za izbor u znanstvena i nastavna zvanja na Medicinskom fakultetu Sveučilišta u Zagrebu. Kod donošenja tih propisa podnositelj je postupao na temelju prenesene javne ovlasti koja proizlazi iz ZoZDVO-a i Statuta Sveučilišta u Zagrebu. Stoga je riječ o općim propisima u smislu određenja kakvo je Ustavni sud dao u odluci broj: U-II-1118/2013 i dr. od 22. svibnja 2013. (vidi točku 5. obrazloženja ove odluke).
14.1. U konkretnom slučaju, ustavnu tužbu podnio je Medicinski fakultet Sveučilišta u Zagrebu u povodu sudskih odluka redovnog suda koje su donesene u upravnosudskom postupku i kojima su opći akti podnositelja utvrđeni nesuglasnima zakonu jer nije poštovan postupak njihovog donošenja.
Razmatrajući navode ustavne tužbe, a posebno imajući u vidu sadržaj osporenih presuda Visokog upravnog suda, ocjena je Ustavnog suda da u konkretnom slučaju nije riječ o ustavnoj tužbi zbog povrede ustavnog prava podnositelja na autonomiju sveučilišta. Naime, sudske odluke protiv kojih su podnesene ustavne tužbe nisu usmjerene narušavanju ili ograničavanju ustavnog prava podnositelja. Podnositelj je svoje pravo na autonomiju sveučilišta ostvario donošenjem PUPIZMF-a/07 i PUPIZMF-a/13. Međutim, podnositelj je, što pokazuju okolnosti konkretnog slučaja, pri donošenju tih općih akata povrijedio postupak donošenja tih propisa jer, po ocjeni Visokog upravnog suda, »navedeni Pravilnik nije mogao stupiti na pravnu snagu bez suglasnosti Senata Sveučilišta«.
Slijedom navedenog, Ustavni sud utvrđuje da podnositelj u okolnostima konkretnog slučaja i polazeći od navoda ustavnih tužbi, ne može biti nositelj ustavnih prava pa stoga nije ovlašten za podnošenje ustavne tužbe.
15. Mjerodavni dio članka 72. Ustavnog zakona glasi:
»Članak 72.
Ustavni sud će rješenjem odbaciti ustavnu tužbu: ako ... je ustavna tužba nedopuštena. Tužba je nedopuštena: ... ako je ustavnu tužbu podnijela pravna osoba koja ne može biti nositelj ustavnih prava.«
S obzirom da je ustavna tužba u konkretnom slučaju nedopuštena, na temelju članka 72. Ustavnog zakona riješeno je kao u izreci.
16. Odluka o objavi (točka II. izreke) temelji se na članku 29. Ustavnog zakona.
Broj: U-III-4035/2013 U-III-2272/2015
Zagreb, 26. siječnja 2016.
USTAVNI SUD REPUBLIKE HRVATSKE
Zamjenica predsjednice dr. sc. Snježana Bagić, v. r.
