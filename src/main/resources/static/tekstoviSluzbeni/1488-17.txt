 124/09., 49/11. i 25/13.) ispunjavale uvjete za inženjera gradilišta za određenu skupinu građevina, mogu obavljati poslove inženjera gradilišta na svim građevinama do ustrojavanja odgovarajućeg imenika Komore, kada moraju ispuniti uvjete prema posebnom propisu kojim se uređuje udruživanje u Komoru.
(2) Osobe koje su na dan stupanja na snagu ovoga Zakona na temelju Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.) ispunjavale uvjete za voditelja pojedinih radova, mogu obavljati poslove ovlaštenog voditelja radova u svojstvu odgovorne osobe za vođenje radova do ustrojavanja odgovarajućeg imenika Komore kada moraju ispuniti uvjete prema posebnom propisu kojim se uređuje udruživanje u Komoru.
(3) Osobe koje su na dan stupanja na snagu ovoga Zakona na temelju Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.) ispunjavale uvjete za voditelja radova, a imaju završenu srednju školu po programu za tehničara odgovarajuće struke (razina 4.2 Hrvatskog kvalifikacijskog okvira) i imaju najmanje deset godina radnog iskustva u struci, mogu obavljati poslove voditelja radova i moraju podnijeti zahtjev za upis u posebnu evidenciju odgovarajuće komore, prema posebnom propisu kojim se uređuje udruživanje u Komoru.
Članak 109.
Danom stupanja na snagu ovoga Zakona prestaje važiti članak 5. i članak 20. Zakona o prostornom uređenju i gradnji (»Narodne novine«, br. 76/07., 38/09., 55/11., 90/11., 50/12. i 55/12.).
Članak 110.
Danom stupanja na snagu ovoga Zakona prestaje važiti Zakon o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.).
Članak 111.
Ovaj Zakon stupa na snagu osmoga dana od dana objave u »Narodnim novinama«, osim odredbe članka 42. ovoga Zakona koja stupa na snagu 1. lipnja 2017.
Klasa: 022-03/15-01/67
Zagreb, 3. srpnja 2015.
HRVATSKI SABOR
Predsjednik Hrvatskoga sabora Josip Leko, v. r.
