 prema potrebi ograničava, ukida ili povlači izdane potvrde u slučaju da nisu poduzete popravne radnje ili nemaju zahtijevani učinak.
Postupak žalbe na odluke prijavljenih tijela
Članak 38.
Prijavljeno tijelo i podnositelj zahtjeva uredit će ugovorom, sklopljenim u pisanom obliku, međusobna prava i obveze u vezi s provedbom postupka ocjenjivanja sukladnosti, uključujući žalbeni postupak.
Obveze prijavljenog tijela koje se odnose na obavješćivanje
Članak 39.
(1) Prijavljeno tijelo obvezno je obavješćivati središnje tijelo državne uprave nadležno za mjeriteljstvo:
a) o svakom odbijanju, ograničenju, suspenziji ili povlačenju potvrde o sukladnosti;
b) o svim okolnostima koje utječu na opseg ili uvjete za prijavljivanje;
c) o svakom zahtjevu za podacima koji je primilo od mjeriteljske inspekcije središnjeg tijela državne uprave nadležnog za mjeriteljstvo, a koji se odnosi na poslove ocjenjivanja sukladnosti;
d) o poslovima ocjenjivanja sukladnosti provedenim u okviru njegove prijave te o svim drugim provedenim poslovima, uključujući prekogranične aktivnosti i ugovore s podizvođačima, a na zahtjev središnjeg tijela državne uprave nadležnog za mjeriteljstvo.
(2) Prijavljeno tijelo osigurava drugim tijelima prijavljenim u skladu s ovim Pravilnikom, a koja obavljaju slične poslove na ocjenjivanju sukladnosti i koja obuhvaćaju ista mjerila, odgovarajuće podatke o pitanjima koja se odnose na negativne, a na zahtjev i na pozitivne rezultate ocjenjivanja sukladnosti.
Razmjena iskustva
Članak 40.
Središnje tijelo državne uprave nadležno za mjeriteljstvo sudjeluje u razmjeni iskustava između nacionalnih tijela država članica Europske unije odgovornih za politiku prijavljivanja, u organizaciji Europske komisije.
Koordinacija prijavljenih tijela
Članak 41.
(1) Prijavljeno tijelo je obvezno sudjelovati u radu skupine ili skupina prijavljenih tijela koja su prijavljena u skladu s ovim Pravilnikom. Europska komisija osigurava potrebnu koordinaciju i suradnju među svim prijavljenim tijelima u obliku sektorskih i međusektorskih skupina prijavljenih tijela.
(2) Središnje tijelo državne uprave nadležno za mjeriteljstvo osigurava da tijela koja je prijavilo sudjeluju u radu te skupine ili tih skupina izravno ili preko imenovanih predstavnika.
V. NADZOR NAD TRŽIŠTEM EUROPSKE UNIJE I KONTROLA MJERILA KOJA ULAZE NA TRŽIŠTE EUROPSKE UNIJE
Članak 42.
Prilikom nadzora nad tržištem, na mjerila se primjenjuju odredbe članka 15. stavka 3. i članaka 16. do 29. Uredbe (EZ) br. 765/2008.
Način postupanja s mjerilima koja predstavljaju rizik na nacionalnoj razini
Članak 43.
(1) Ako mjeriteljska inspekcija središnjeg tijela državne uprave nadležnog za mjeriteljstvo ima dovoljno razloga vjerovati da mjerilo obuhvaćeno ovim Pravilnikom predstavlja rizik za zaštitu javnog interesa obuhvaćenog ovim Pravilnikom, ono ocjenjuje ispunjava li navedeno mjerilo sve relevantne zahtjeve iz ovoga Pravilnika. Gospodarski subjekti prema potrebi surađuju s mjeriteljskom inspekcijom u tu svrhu.
(2) Ako tijekom ocjenjivanja propisanog u stavku 1. ovoga članka mjeriteljska inspekcija središnjeg tijela državne uprave nadležnog za mjeriteljstvo ustanovi da mjerilo nije u skladu sa zahtjevima ovoga Pravilnika, mjeriteljska inspekcija zahtijeva da gospodarski subjekt bez odgode provede sve odgovarajuće popravne radnje kako bi mjerilo uskladio s tim zahtjevima, povukao mjerilo s tržišta ili ga opozvao u razumnom propisanom roku koji je primjeren naravi rizika. Na navedene mjere primjenjuje se članak 21. Uredbe (EZ) br. 765/2008.
Mjeriteljska inspekcija središnjeg tijela državne uprave nadležnog za mjeriteljstvo o tome obavješćuje odgovarajuće prijavljeno tijelo.
(3) Ako mjeriteljska inspekcija središnjeg tijela državne uprave nadležnog za mjeriteljstvo smatra da se nesukladnost ne odnosi samo na područje Republike Hrvatske, o rezultatima ocjenjivanja i mjerama koje zahtijeva od gospodarskog subjekta obavješćuju Europsku komisiju i druge države članice.
(4) Gospodarski subjekt osigurava