 donošenja odluke o tome s kojim će roditeljem djeca živjeti i o roditeljskoj skrbi sud je dužan pribaviti o tome mišljenje i prijedlog nadležnog centra za socijalnu skrb koji međutim nije dužan prihvatiti (čl. 295. st. 1. ObZ).
Time što prvostupanjski sud nije prihvatio promijenjeno mišljenje CZSS S. da bi djeca trebala živjeti s ocem A. B. (...) dakle time što je prvostupanjski sud odlučio da će djeca živjeti s majkom iznijevši potrebne razloge o tome koje prihvaća i ovaj drugostupanjski sud, nisu povrijeđene procesne odredbe niti je pogrešno primijenjeno materijalno pravo.
Okolnosti koje tuženik navodi i to da majka nema posao te da će teško s alimentacijom od 1.800,00 kn plaćati stan, račune i osigurati djeci normalan život dok s druge strane otac samostalno skrbi o djeci, njegove materijalne prilike su takve da omogućuju djeci normalan život i emocionalno su povezana s ocem, nisu od odlučnog utjecaja na odluku o tome s kojim će roditeljem djeca živjeti.
Stoga je, po ocjeni ovog drugostupanjskog suda, prvostupanjski sud pravilno primijenio materijalno pravo (čl. 100 st. 1. ObZ) kada je odlučio da će djeca živjeti s majkom te naložio ocu da djecu preda majci u roku od 8 dana.
Pravilno je primijenjeno materijalno pravo i kod određivanja susreta i druženja oca s djecom i to na adresi u R., M. V. 4 koja je adresa C. B. u vrijeme zaključenja glavne rasprave, pa makar bila privremena.
(...)
Kada je odlučeno da će djeca živjeti s majkom, a u vrijeme presuđenja o obvezi uzdržavanja nalaze se kod drugog roditelja koji ih uzdržava, a u konkretnom slučaju djeca od 17. siječnja 2014. godine žive kod oca, tada obveza tog drugog roditelja da doprinosi za uzdržavanje određeni novčani iznos počinje teći od dana predaje djeteta roditelju s kojim će djeca živjeti.«
2.7. Ovršni postupak (broj: Ovr-1937/15):
C. B. je na temelju pravomoćne i ovršne presude prvostupanjskog suda, kojom je odlučeno da se mldb. djeca povjeravaju istoj na čuvanje i odgoj te da ih je otac, kod kojeg se djeca nalaze dužan predati, dostavila 1. lipnja 2015. prvostupanjskom sudu prijedlog za ovrhu radi predaje djece roditelju. Općinski sud u Zadru je 10. lipnja 2015. donio rješenje o ovrsi, na temelju navedenog prijedloga za ovrhu, te je isti sud donio zaključak od 8. srpnja 2015., kojim je određena provedba ovrhe za dan 23. srpnja 2015. Na dan 23. srpnja 2015. ovrha je djelomično provedena, s obzirom da se prvopodnositelj protivio predati djecu, te je drugopodnositelj (mldb. X.) predan majci, dok je trećepodnositeljica (mldb. Y.) ostala kod oca.
Ustavni sud napominje da je telefonskom provjerom na Općinskom sudu u Zadru utvrđeno da je prvopodnositelj nakon održane ovrhe nasilno oduzeo mldb. X., koji je predan majci te da se oba djeteta trenutno nalaze kod oca.
Općinski sud u Zadru nije zakazao novu provedbu ovrhe.
III. PRIGOVORI PODNOSITELJA
3. Obrazlažući istaknute povrede ustavnih prava, podnositelji u ustavnoj tužbi u bitnome navode (ponavljajući pojedine žalbene navode dok pojedine ističu prvi put u ustavnoj tužbi) da su sudovi postupili arbitrarno, jer nisu uzeli u obzir relevantne činjenice i dokaze te nisu valjano obrazložili svoje odluke. Ističu da su sudovi počinili i neke bitne procesne povrede, da nisu poštivali načelo procesne ravnopravnosti stranaka te ukazuju na pristranost sutkinje I. P. U tom smislu navode:
»Podnositelji prije svega ističu da tijekom postupka uopće nije odlučeno o tužbenom zahtjevu podnositelja, dok je nasuprot tome sud donio odluku da se II. i III. predlagatelji povjeravaju na čuvanje i odgoj majci, a da pri tome takav zahtjev protivna stranka, odnosno majka uopće nije postavila, čime je I. podnositelj (a posljedično II. i III. podnositelj) doveden u neravnopravan položaj u odnosu na svojeg parničnog protivnika ...
Naime, niti jedan od sudova nije odlučio o postavljenom tužbenom zahtjevu podnositelja od 4. veljače 2014. godine ... i to o dužnosti roditelja koji ne živi s djecom da doprinosi za uzdržavanje, konkretno majke C. B. u