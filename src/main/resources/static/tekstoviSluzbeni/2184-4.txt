2. ovoga Pravilnika mogu od procjenitelja zatražiti dodatno obrazloženje zahtjeva i mogu uskratiti izdavanje podataka ako se zahtjev ne smatra razmjernim svrsi.
Članak 20.
U slučaju da nema podataka o adekvatnoj usporednoj nekretnini na području županije, Grada Zagreba, odnosno velikog grada, procjenitelj može u okviru istog posla podnijeti zahtjev za izdavanje izvatka drugoj županiji, Gradu Zagrebu, odnosno velikom gradu te razlog za to obrazložiti u napomeni.
Članak 21.
(1) Za izdavanje izvatka iz zbirke plaća se upravna pristojba u skladu s posebnim propisom kojim se uređuje plaćanje upravnih pristojbi.
(2) Ovlašteni korisnici su prije izdavanja izvatka dužni utvrditi da je naknada iz stavka 1. ovoga članka naplaćena.
(3) Na izvatku iz stavka 1. ovoga članka mogu se nalaziti podatci za najviše 12 nekretnina iste vrste, koje prema svojim obilježjima približno odgovaraju promatranoj nekretnini iz zahtjeva.
Članak 22.
Sadržaj izvatka iz zbirke kupoprodajnih cijena opisan je u Prilogu IV. ovoga Pravilnika.
VI. PRIJELAZNE I ZAVRŠNE ODREDBE
Članak 23.
(1) Županija, Grad Zagreb, odnosno veliki grad koji su za svoje područje uspostavili evidenciju podataka o kupoprodajnim cijenama i ugovorenim cijenama zakupa i/ili najma (primjerice registar pomoćnih podataka i sl.) prije stupanja na snagu ovoga Pravilnika, mogu vlastitu evidenciju prenijeti u eNekretnine uz prethodno usklađenje prema Prilogu III. ovoga Pravilnika.
(2) Evidencija iz stavka 1. ovoga članka, usklađena prema Prilogu III. ovoga Pravilnika, preuzet će se u bazu eNekretnina kao početno stanje i koristiti prilikom izrade početnog stanja planova cjenovnih blokova.
Članak 24.
Iznimno od članka 15. ovoga Pravilnika, ovlasti pojedinačnim korisnicima iz članka 12. stavka 1. točke 3. ovoga Pravilnika kod početne prijave, u trenutku dovršetka eNekretnina, dodijelit će se prema skupnoj prijavi uz dostavu nužnih podataka iz evidencije članova udruga koje okupljaju procjenitelje u Republici Hrvatskoj.
Članak 25.
Do potpune uspostave automatske razmjene podataka s Poreznom upravom prema članku 17. ovoga Pravilnika, ovlašteni korisnici iz članka 12. stavka 1. točke 2. ovoga Pravilnika zaprimaju sukladno članku 70. stavku 2. Zakona ugovore putem dostave od javnog bilježnika, te iz istih unose u zbirku kupoprodajnih cijena nužne podatke za identifikaciju i evaluaciju.
Članak 26.
Do uspostave pune funkcionalnosti eNekretnina, zahtjevi za izdavanjem izvatka iz članka 19. stavka 1. ovoga Pravilnika zaprimaju se pisanim putem.
Članak 27.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 371-01/15-04/1
Urbroj: 531-01-15-96
Zagreb, 14. listopada 2015.
Ministrica Anka Mrak-Taritaš, dipl. ing. arh., v. r.
PRILOG I. – PRILOG V.

