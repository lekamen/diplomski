16 11.02.2015 Pravilnik o vrsti šumarskih radova, minimalnim uvjetima za njihovo izvođenje te radovima koje šumoposjednici mogu izvoditi samostalno
MINISTARSTVO POLJOPRIVREDE
302
Na temelju članka 50. stavka 4. Zakona o šumama (»Narodne novine« broj 140/2005. i 82/2006. 129/2008., 80/2010., 124/2010., 25/2012., 68/2012., 148/2013. i 94/2014.), ministar poljoprivrede donosi
PRAVILNIK
O VRSTI ŠUMARSKIH RADOVA, MINIMALNIM UVJETIMA ZA NJIHOVO IZVOĐENJE TE RADOVIMA KOJE ŠUMOPOSJEDNICI MOGU IZVODITI SAMOSTALNO
I. OPĆE ODREDBE
Članak 1.
Ovim se Pravilnikom propisuju vrste šumarskih radova, minimalni uvjeti koje moraju ispunjavati pravne ili fizičke osobe za izvođenje radova u šumarstvu, te radovi koje šumoposjednici mogu izvoditi samostalno.
Članak 2.
U ovome Pravilniku u uporabi su pojmovi sa sljedećim značenjem:
(1) izvoditelj šumarskih radova (u daljnjem tekstu: izvoditelj) jest fizička ili pravna osoba koja je registrirana za izvođenje šumarskih radova te je u postupku licenciranja potvrđena kao kvalificirana i poslovno sposobna za njihovo izvođenje;
(2) Komora jest Hrvatska komora inženjera šumarstva i drvne tehnologije;
(3) licenciranje izvoditelja šumarskih radova (u daljnjem tekstu: licenciranje) jest postupak u kojem od države ovlaštena institucija (Komora) u posebnomu postupku potvrđuje da pristupnik ispunjava propisane strukovne kriterije koji ga čine stručno kvalificiranim i poslovno sposobnim za izvođenje radova u šumarstvu, a za što mu se izdaje strukovna licencija;
(4) ovlašteni inženjeri šumarstva jesu inženjeri šumarstva koji obavljaju stručne poslove šumarstva i lovstva, radi zastupanja i usklađivanja zajedničkih interesa, zaštite javnog interesa i zaštite interesa trećih osoba;
(5) šumoposjednik je pravna ili fizička osoba – vlasnik i/ili posjednik šume, osim Republike Hrvatske i društva Hrvatske šume d.o.o., tijela državne uprave i pravnih osoba čiji je osnivač Republika Hrvatska, koje gospodare šumama u vlasništvu Republike Hrvatske.
(6) šume šumoposjednika jesu šume koje su u vlasništvu i/ili posjedu drugih pravnih i fizičkih osoba, a nisu u vlasništvu Republike Hrvatske.
II. VRSTE ŠUMARSKIH RADOVA
Članak 3.
Vrste šumarskih radova jesu:
1. izrada šumskogospodarskih i lovnogospodarskih planova
2. uzgajanje šuma, šumsko sjemenarstvo i rasadničarstvo
3. zaštita šuma od štetnih organizama, požara i elementarnih nepogoda
4. pridobivanje drva
5. izgradnja i održavanje šumske infrastrukture
6. urbano šumarstvo
7. šumarska ekologija i očuvanje bioraznolikosti šuma
8. doznaka stabala
9. vođenje šuma šumoposjednika.
Članak 4.
(1) Šumarski radovi iz članka 3. točke 2. – 6. i točke 8. izvode se u tri faze – priprema rada, izvođenje rada i nadzor rada.
(2) U fazu pripreme rada pripadaju:
– projektiranja, planiranja, izrade elaborata i studija,
– vrednovanja, analiza, procjena, motrenja i praćenja stanja,
– odabira postupaka, opreme, objekata, sredstava, materijala, tehnike i tehnologije rada,
– edukacije i savjetovanja.
(3) U fazu izvođenja rada spada neposredna provedba.
(4) U fazu nadzora radova spadaju:
– kontrola kvalitete i količine izvedenih radova, postupaka, opreme, objekata, sredstava, materijala, primijenjenih tehnika i tehnologija,
– kontrole kvalitete i prometa šumskih proizvoda,
– izrade revizija i izvješća
– izdavanja certifikata, svjedodžbi i ostalih potvrda o sukladnosti s propisanim standardima i propisu.
III. MINIMALNI UVJETI ZA IZVOĐENJE ŠUMARSKIH RADOVA
Članak 5.
(1) Šumarske radove iz članka 3. ovoga Pravilnika mogu obavljati izvoditelji koji ispunjavaju minimalne uvjete za izvođenje šumarskih radova i koji su prošli postupak licenciranja izvoditelja šumarskih radova.
(2) Minimalni uvjeti za izvođenje šumarskih radova uključuju ispunjavanje propisanih uvjeta stručne i tehničke osposobljenosti.
(3) Uvjeti stručne osposobljenost su ispunjeni ukoliko su svi zaposlenici izvođača (nositelja licencije) zaposleni u punom radnom vremenu, na odgovarajućim poslovima.
(4) Uvjeti tehničke osposobljenosti su