3 09.01.2015 Pravilnik o ulovu, uzgoju i prometu tune (Thunnus thy­nnus), igluna (Xiphias gladius) i iglana (Tetrapturus be­lo­ne)
MINISTARSTVO POLJOPRIVREDE
62
Na temelju članka 9. stavka 1. točaka 1., 2., 4., 5., 7., 8. i 10. Zakona o morskom ribarstvu (»Narodne novine« br. 81/2013, 14/2014 i 152/2014) ministar poljoprivrede donosi
PRAVILNIK
O ULOVU, UZGOJU I PROMETU TUNE (Thunnus thynnus), IGLUNA (Xiphias gladius) I IGLANA (Tetrapturus belone)
OPĆE ODREDBE
Članak 1.
U svrhu racionalnog gospodarenja i zaštite tune ovim Pravilnikom propisuje se:
– državna kvota,
– ukupna izlovna kvota te dopuštena izlovna kvota tuna po pojedinim oblicima ribolova i ribolovnim alatima,
– mjere obavljanja ribolova, te dozvoljeni alati i oprema,
– mjere upravljanja kapacitetom ribolovne flote za ulov,
– vremenska zabrana korištenja pojedinih ribolovnih alata,
– minimalna ulovna veličina,
– način obavljanja športskog ribolova tune (Thunnus thynnus), igluna (Xiphias gladius) i iglana (Tetrapturus belone),
– način obavljanja rekreacijskog ribolova tune (Thunnus thynnus), igluna (Xiphias gladius) i iglana (Tetrapturus belone),
– obavljanje radnji prebacivanja, prekrcavanja, stavljanja u kaveze, izlova i iskrcaja,
– dozvoljen ukupni uzgojni kapacitet,
– dozvoljena ukupna ulazna količina tuna na uzgajališta,
– mjere obavljanja uzgoja,
– obveze izvještavanja te dostava podataka o ulovu, prebacivanju, prekrcaju, iskrcaju i uzgoju,
– evidencija ulova i unakrsna provjera podataka,
– upotreba sustava praćenja plovila,
– program promatrača na ribarskim plovilima i uzgajalištima,
– tržišne mjere.
ZNAČENJE IZRAZA U OVOM PRAVILNIKU
Članak 2.
1. Ministarstvo je Ministarstvo nadležno za pitanja ribarstva.
2. International Commission for Conservation of Atlantic Tunas je Međunarodna komisija za zaštitu atlantskih tuna (u daljnjem tekstu: ICCAT).
3. ICCAT broj je jedinstveni broj plovila ili uzgajališta tune u ICCAT-ovom registru.
4. ICCAT Bluefintuna Statistical Document SD, ICCAT Bluefintuna Catch Document BCD i ICCAT Bluefintuna Reexport Document BFTRC su obrasci propisani od ICCAT-a koji moraju pratiti tunu u prometu.
5. Izlovna kvota je dopuštena količina ulova tuna u ribolovu na moru za razdoblje kalendarske godine.
6. Tuna je isključivo plavoperajna tuna (Thunnus thynnus).
7. Čarter je davanje u najam ribarskog plovila drugoj državi u svrhu komercijalnog lova tuna pod uvjetima koje propisuje Međunarodna komisija za očuvanje atlantskih tuna.
8. Zajedničke ribolovne radnje su bilo kakve radnje između dva ili više plivaričara u kojima se ulov jednog plivaričara pripisuje jednom ili više plivaričara u skladu s unaprijed određenim ključem za raspodjelu.
9. ICCAT regionalni promatrač je promatrač koji radi na ICCAT programu regionalnih promatrača (»ICCAT Regional Observer Programme (ROP-BFT)«).
10. Vessel monitoring system je satelitski sustav nadzora plovila, sukladno odredbama važećeg Zakona o morskom ribarstvu (u daljnjem tekstu: VMS).
11. Ribarsko plovilo je bilo koje motorno plovilo koje se koristi u svrhu gospodarskog iskorištavanja tuna, uključujući ulovna plovila, plovila za preradu, pomoćna plovila, plovila za tegalj, plovila angažirana za prekrcaj i transportna plovila opremljena za transport proizvoda od tune, osim kontejnerskih plovila.
12. Ulovno plovilo je plovilo koje se koristi u svrhu gospodarskog ulova tune.
13. Plovilo za tegalj je plovilo koje služi za tegljenje kaveza.
14. Plovilo za preradu je plovilo na kojem se proizvodi ribarstva prije pakiranja obrađuju na jedan ili više od navedenih načina: filetiranje ili rezanje na komade, zamrzavanje i/ili prerađivanje.
15. Pomoćno plovilo za prijevoz mrtve tune je plovilo koje se koristi za transport mrtve tune (koja nije obrađena) od transportnog ili uzgojnog kaveza do odredišne luke i/ili do plovila za preradu.
16. Pomoćno plovilo je svako ribarsko plovilo koje nije ulovno plovilo, plovilo za tegalj, plovilo za preradu ili pomoćno plovilo za prijevoz mrtve tune.
17. Duljina plovila je duljina