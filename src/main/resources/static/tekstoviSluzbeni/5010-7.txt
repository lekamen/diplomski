 te svake četiri godine u sklopu trenažnog procesa pilota nadzvučnih aviona
• test u humanoj centrifugi provodi se tijekom letačke obuke za zdravstvenu kategoriju A – kandidati i piloti nadzvučnih aviona te svake četiri godine u sklopu trenažnog procesa pilota nadzvučnih aviona.
3.13. Izvršitelj pregleda zrakoplovnog osoblja obvezan je redovito podnositi Samostalnom odjelu za vojni zračni promet Godišnje izvješće zdravstvene komisije za utvrđivanje zdravstvene sposobnosti zrakoplovnog osoblja i voditi Knjigu rada ove komisije. Obrasci godišnjeg izvješća i knjige rada nalaze se u prilogu i sastavni su dijelovi ove Upute.

4. Sadržaj, način i obuhvat zdravstvenih pregleda stalno ukrcanih osoba na brodovima Oružanih snaga, podmorničara, ronitelja i pomorskih diverzanata
Ovim uputama propisuje se sadržaj, način i obuhvat zdravstvenog pregleda stalno ukrcanih osoba na brodovima Oružanih snaga, podmorničara, ronitelja i pomorskih diverzanata.
4.1. Zdravstveni pregled obuhvaća sve navedeno pod točkom 2. ove Upute i dodatne sljedeće pretrage:
4.2. Stalno ukrcanim osobama vojnih brodova na prethodnom i redovitom zdravstvenom pregledu obvezno se ispituje vidno polje i adaptacija na tamu te ravnoteža s NASA R/93 testom i rotatornim testom.
4.3. Pri pregledu procjenjuje se gruba motorička snaga, a ostale testove spretnosti treba ocijeniti nakon testiranja na brodu.
4.4. Pri pregledu doktora dentalne medicine utvrđuje se status zubi i usne šupljine i donosi rendgenska snimka zubi (ortopantomogram) ako nije napravljen. Kod ronitelja se obraća osobita pozornost da nema znakovite pokretljivosti zubi, što je značajno u specifičnoj patologiji koja je vezana za radnu funkciju zubala, kao što je nošenje maske za kisik i disalice za ronjenje.
4.5. Kod psihologijskih ispitivanja obvezno se testira psihomotorika i senzomotorne sposobnosti.
4.6. Rtg snimka pluća obvezna je prije testa barofunkcije i kod prethodnog pregleda. Može se prihvatiti nalaz urađen u prethodnih šest mjeseci.
4.7. Test barofunkcije. Obvezan test za sve vojne ronitelje pri prethodnom i izvanrednom pregledu. Zadovoljavaju kandidati koji test ispune pri prvom ili kroz dva sukcesivna testiranja u razmacima od po tjedan dana. Test se izvodi u rekompresijskoj komori tlačenjem osobe do tlaka ekvivalentnog dubini 20 metara. Ukupno tlačenje ne treba biti dulje od 5 minuta, s tim što se za prvih 10 metara dopušta tri minute, a za preostalo tlačenje od 10 do 20 metara još dvije minute. Nakon dekompresije otoskopski se kontroliraju bubnjići, a zaključak o ispunjenju kriterija daje tek ako na bubnjićima nema znatnijih barotraumatskih oštećenja.
4.8. EEG u prethodnom pregledu za ronitelje koji rone na mješavine i čisti kisik. Obvezan kod izvanrednog pregleda u slučaju preobuke s lakog ronitelja na protuminskog ronitelja.
4.9. Apsolutne kontraindikacije za profesionalno autonomno ronjenje za potrebe Oružanih snaga RH predstavljaju sljedeće utvrđene bolesti i srodna stanja: epilepsija, shizofrenija, izražena agresivnost i anksioznost, bolesti središnjeg i perifernog živčanog sustava, vrtoglavice, klaustrofobija, hidrofobija, tuberkuloza, bronhospatičke epizode, pneumotoraks, stanje nakon operativnih zahvata na plućima, rekonstruktivni zahvati na strukturi srednjeg uha, bolesti ovisnosti o alkoholu i opojnim drogama, kronične bolesti srca i krvnih žila, hipertenzija, endokrine bolesti, trajne funkcionalne promjene lokomotoričkog sustava, daltonizam, ranija dekompresijska bolest tip II. i trudnoća (žene).
4.10. Kontraindikacije za autonomno ronjenje su sve akutne bolesti, poremećaj funkcije Eustahijeve tube, kronični sinusitis i zubni karijes.
5. Dokumentacija potrebna za donošenje ocjene zdravstvene sposobnosti
Evidencija i dokumentacija proistekla iz zdravstvenih pregleda i psihologijskih ispitivanja mora osigurati:
– uvid u rezultate i nalaze zdravstvenog pregleda, psihologijskih ispitivanja i druge učinjene obrade pripadnika Oružanih snaga
– mogućnost donošenja ocjene zdravstvene sposobnosti