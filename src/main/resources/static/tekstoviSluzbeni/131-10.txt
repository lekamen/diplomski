 Uredbe o sporazumima male vrijednosti propisano je kako se sporazumi koji sadrže odredbe koje se smatraju teškim ograničenjima tržišnog natjecanja, unatoč neznatnom tržišnom udjelu sudionika sporazuma i njihovih povezanih poduzetnika, ne smatraju sporazumima male vrijednosti. Članak 8. iste uredbe kao teška ograničenja tržišnog natjecanja, u sporazumima male vrijednosti sklopljenim između poduzetnika koji nisu stvarni ili potencijalni konkurenti, navodi ona ograničenja koja izravno ili neizravno, samostalno ili zajedno s ostalim čimbenicima pod kontrolom ugovornih strana, imaju cilj ograničavanje prava kupca da slobodno određuje prodajnu cijenu proizvoda, što ne isključuje dobavljača da odredi najvišu prodajnu cijenu ili preporuči prodajnu cijenu, pod uvjetom da nije riječ o fiksnim ili minimalnim prodajnim cijenama, koje su rezultat izvršenog pritiska, ili poticaja od bilo koje ugovorne strane. Kako je u konkretnom slučaju upravo o takvom ograničenju riječ, ne mogu se primijeniti niti odredbe Uredbe o sporazumima male vrijednosti.
Vezano za trajanje povrede ZZTN-a, Agencija je utvrdila kako se Ugovor o kupoprodaji za 2010. godinu primjenjivao za poslovnu 2010. godinu, a Ugovor o kupoprodaji za 2012. godinu za poslovnu 2012. godinu.
Nadalje, na upit Agencije postavljen strankama na usmenoj raspravi, da pojasne kako se odvijala poslovna suradnja između njih u godinama 2011., 2013. i 2014., Kraš se naknadno očitovao podneskom od 23. travnja 2014., navodeći kako se poslovna suradnja u tim godinama odvijala prema ugovorima i njihovim dodacima iz prethodnih godina.
Primjena sklopljenih ugovora iz ranijih razdoblja na kasnije razdoblje, kako navodi Kraš, temeljila se na članku 11. stavku 1. sklopljenih ugovora, koji utvrđuje da ugovorne strane mogu prešutno produžiti valjanost ugovornih odredbi. Tako su u pojedinim razdobljima, s obzirom na to da nije bilo značajnijih promjena u poslovnoj suradnji ugovornih strana, prešutno preuzete ugovorne odredbe koje su uslijed dulje primjene postale i poznata međusobna trgovačka praksa ugovornih strana, dok su se pojedine izmjene utvrđivale zasebnim dokumentima, koji su naprijed navedeni (promemorija, poslovni dogovor, prihvaćeni prijedlog komercijalnih uvjeta). Drugih međusobnih sporazuma ugovornih strana za traženo razdoblje nije bilo, kako pisanih tako ni usmenih.
NTL se također naknadno očitovao podneskom od 24. travnja 2014., navodeći kako se poslovna suradnja u tim godinama odvijala prema ugovorima i njihovim dodacima iz prethodnih godina te kako drugih sporazuma između ugovornih strana nije bilo, niti pisanih niti usmenih.
Jednaka očitovanja u vezi s postavljenim pitanjem stranke su dale i u svojim podnescima od 10. srpnja 2013. (NTL) i 11. srpnja 2013. (Kraš), prilikom očitovanja na zaključak o pokretanju postupka.
Slijedom navedenog, Agencija je utvrdila kako su predmetne odredbe o minimalnim prodajnim cijenama kontinuirano bile na snazi od 1. listopada 2010. do 3. srpnja 2014., s obzirom na to da iz očitovanja stranaka proizlazi kako se primjena ugovora iz 2012. prešutno produljila i dalje od poslovne 2012. godine.
9. Postupak utvrđivanja postojanja uvjeta za izricanje upravno-kaznene mjere
Sukladno odredbi članka 52. stavka 2. ZZTN-a, Agencija je uz Obavijest o utvrđenom činjeničnom stanju strankama dostavila i poziv na glavnu raspravu na kojoj im je dana mogućnost za davanje obrane, odnosno izvođenje dokaza radi utvrđivanja postojanja uvjeta za izricanje upravno-kaznene mjere, te utvrđivanja olakotnih i otegotnih okolnosti kao kriterija za određivanje visine upravno-kaznene mjere propisane odredbama ZZTN-a.
Također, stranke su pozvane da na temelju članka 52. stavka 4. točaka 6. i 7. ZZTN-a, u roku od 15 dana od dana primitka Obavijesti o utvrđenom činjeničnom stanju, Agenciji dostave pisanu obranu i predlože dodatne svjedoke i dokaze.
Kraš je Agenciji dostavio pisanu obranu 23. srpnja 2014., dok NTL nije dostavio pisanu obranu.
9.1. Pisana obrana Kraša
Dana 23. srpnja 2014.