 jedne godine života koja su bez svijesti.
3.2. Održavanje prohodnosti dišnog puta i ventilacija
Znanja
Na kraju ove tematske cjeline polaznik će:
1. opisati korake u postupku otvaranja dišnog puta zabacivanjem glave uz podizanje brade ovisno o dobi djeteta
2. opisati korake u postupku otvaranja dišnog puta potiskivanjem donje čeljusti prema naprijed i gore kod djece
3. nabrojiti indikacije i kontraindikacije za postavljanje orofaringealnog tubusa kod djece
4. nabrojiti indikacije i kontraindikacije za postavljanje nazofaringealnog tubusa kod djece
5. navesti indikacije za ventilaciju maskom sa samoširećim balonom i spremnikom kod djece
6. opisati postupak aspiracije dišnog puta.
Vještine
Na kraju ove tematske cjeline polaznik će:
1. pokazati postupak otvaranja dišnog puta metodom zabacivanja glave uz podizanje brade ovisno o dobi djeteta
2. pokazati postupak otvaranja dišnog puta metodom potiskivanja donje čeljusti prema naprijed kod djece
3. pokazati postupak mjerenja i postavljanja orofaringealnog tubusa kod djece
4. pokazati postupak mjerenja i postavljanja nazofaringealnog tubusa kod djece
5. pokazati ventilaciju maskom sa samoširećim balonom i spremnikom kod djece
6. demonstrirati aspiraciju dišnog puta kod djece.
4. POROD
Završetkom ove tematske cjeline polaznik će opisati fiziološki tijek poroda, procijeniti rodilju, voditi porod, zbrinuti majku nakon poroda te procijeniti i zbrinuti novorođenče.
Znanja
Na kraju ove tematske cjeline polaznik će:
1. opisati ADCDEFG procjenu trudnice
2. opisati fiziološki tijek i vođenje poroda
3. navesti postupke zbrinjavanja majke nakon poroda
4. opisati početnu procjenu i zbrinjavanje novorođenčeta
5. navesti komplikacije poroda
6. opisati liječenje komplikacija (krvarenje).
Vještine
Na kraju ove tematske cjeline polaznik će:
1. demonstrirati početnu procjenu trudnice
2. demonstrirati vođenje poroda na modelu za porod
3. pokazati početnu procjenu i zbrinjavanje novorođenčeta.
III. Edukacijski program za medicinske sestre – medicinske tehničare u timu izvanbolničke hitne medicinske službe
Članak 10.
Edukacijski program za medicinske sestre – tehničare u timu izvanbolničke hitne medicinske službe obuhvaća edukacijske vježbe za medicinske sestre – medicinske tehničare izvanbolničke hitne medicinske službe i edukacijske vježbe obnove znanja i vještina za medicinske sestre – medicinske tehničare izvanbolničke hitne medicinske službe koje medicinskim sestrama – tehničarima omogućuju stjecanje i održavanje kompetencija potrebnih za rad u timu na terenu.
Medicinske sestre-medicinski tehničari u timu izvanbolničke hitne medicinske službe obvezni su obnoviti stečena znanja i vještine prije isteka roka od tri godine od datuma izdavanja potvrdnice koju izdaje Hrvatski zavod za hitnu medicinu nakon uspješno završenog edukacijskog programa.
Članak 11.
Trajanje edukacijskih vježbi je 28 školskih sati prema Planu i programu edukacijskih vježbi za doktore medicine i medicinske sestre – medicinske tehničare izvanbolničke hitne medicinske službe sukladno Prilogu 6. Trajanje edukacijskih vježbi obnove znanja i vještina je 14 školskih sati prema Planu i programu edukacijskih vježbi obnove znanja i vještina za doktore medicine i medicinske sestre – medicinske tehničare izvanbolničke hitne medicinske službe sukladno Prilogu 7.
Popis opreme potrebne za provođenje edukacijskih vježbi nalazi se u Prilogu 8. Oprema za provođenje edukacijskih vježbi doktora medicine i medicinske sestre – medicinske tehničare izvanbolničke hitne medicinske službe.
Na završetku edukacijskih vježbi za doktore medicine i medicinske sestre – medicinske tehničare izvanbolničke hitne medicinske službe i edukacijskih vježbi obnove znanja i vještina za doktore medicine i medicinske sestre – medicinske tehničare izvanbolničke hitne medicinske službe polaznik pristupa pismenoj i praktičnoj provjeri znanja.
Članak 12.
Očekivani ishodi učenja po tematskim cjelinama su sljedeći:
1. TRAUMA
Završetkom ove tematske cjeline polaznik će opisati i 