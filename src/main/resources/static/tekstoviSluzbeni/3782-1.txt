 pravni akt tijela državne vlasti kojim se načelno uređuju unutarnji odnosi u tom tijelu te postupanja u okviru vlastite nadležnosti. Nadalje, iz nje proizlazi da se odlukom ne propisuje djelovanje prema trećim osobama niti se njome uređuju prava i obveza trećih ili pretpostavke za njihovo uređenje. Štoviše, navedena odredba jasno upućuje da se odlukom odlučuje o pitanjima o kojima se ne donosi propis.
6. Ustavni sud utvrđuje da su adresati osporene Odluke:114-14 tijela državne uprave i stručne službe Vlade, kojima se nameću obveze i zabrane. Odluka:114-14 ne uređuje prava i/ili obveze trećih osoba niti se propisuje kakav postupak za njihovo ostvarivanje.
Stoga Ustavni sud smatra da je Vlada donošenjem Odluke:114-14 postupila unutar ovlasti propisanih člankom 31. stavkom 2. Zakona o Vladi.
7. Članak 32. Ustavnog zakona Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon) glasi:
»Članak 32.
Ustavni sud će rješenjem odbaciti ... prijedlog ... ako nije nadležan za odlučivanje...«
8. Budući da Odluka:114-14 nije drugi propis koji bi mogao biti predmet ocjene suglasnosti s Ustavom i zakonom u smislu članka 125. alineje 2. Ustava, na temelju članka 32. Ustavnog zakona riješeno je kao u izreci.
9. Odluka o objavi pod točkom II. izreke temelji se na članku 29. Ustavnog zakona.
Broj: U-II-7650/2014
Zagreb, 20. travnja 2016.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
