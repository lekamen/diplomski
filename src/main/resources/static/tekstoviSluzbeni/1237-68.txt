 djelokruga.
8.1.3.2. Odjel za pripremu, odabir i ugovaranje projekata
Članak 140.
Odjel za pripremu, odabir i ugovaranje projekata izrađuje upute za prijavitelje i kriterije za odabir projekata, upravlja i prati ograničenim pozivima za dostavu projektnih prijedloga; sudjeluje u odabiru projekata te dodjeljuje sredstva za financiranje projekata; izrađuje ugovore o dodjeli bespovratnih sredstava, izmjene i dopune ugovora i svu potrebnu dokumentaciju u vezi sa sklapanjem navedenih ugovora; surađuje s korisnicima i drugim nadležnim tijelima tijekom postupka ugovaranja; surađuje s potencijalnim korisnicima iz djelokruga Odjela; vodi bazu podataka potencijalnih projekata; koordinira unutarnje ustrojstvene jedinice Ministarstva s ciljem iniciranja projektnih prijedloga; sudjeluje u izradi priručnika o internim procedurama iz nadležnosti Odjela; surađuje s relevantnim nacionalnim i međunarodnim institucijama iz djelokruga Odjela; osigurava razmjenu podataka s Europskom komisijom putem SFC2007 za velike projekte; unosi podatke u informatički sustav praćenja provedbe, nadzora i izvještavanja EU programa (MIS) iz djelokruga Odjela; provodi ugovore tehničke pomoći iz djelokruga odjela; osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga kao i druge poslove u okviru svoga djelokruga.
8.2. Sektor za potporu i provedbu projekata
Članak 141.
Sektor za potporu i provedbu projekata obavlja poslove povezane s provedbom projekata koji se financiraju europskim strukturnim i investicijskim fondovima kroz Operativni program Promet i relevantne prioritete Operativnog programa Konkurentnost i kohezija kao i mogućih projekata financiranih iz Instrumenta za povezivanje Europe (CEF), uključujući: administrativne, stručne, tehničke i druge poslove s ciljem osiguravanja kvalitetne provedbe projekata radi ostvarivanja prioritetnih ciljeva Operativnih programa, provjeravanje i odobravanje isporuka i prihvatljivosti izdataka projekata; obavljanje kontrole postupaka javne nabave za projekte financirane europskim strukturnim i investicijskim fondovima; obavljanje pravnih poslova za potrebe Uprave; provođenje aktivnosti vezanih za prevenciju, otkrivanje, otklanjanje i postupanje po nepravilnostima; unos podataka u informatički sustav praćenja provedbe, nadzora i izvještavanja EU programa (MIS) iz djelokruga Sektora; sudjelovanje u planiranju proračuna i potrebnih financijskih tokova; pregled studija izvedivosti te ostale ekonomsko-tehničke, financijske i druge projektne dokumentacije; podršku u ostvarenju kvalitetne implementacije zahtjeva vezano za zaštitu okoliša, utjecaj državnih potpora i analizu rizika; provođenje ugovora tehničke pomoći iz djelokruga odjela; osiguravanje potrebnih informacija u potpori svim projektima iz nadležnosti Uprave; pripremu smjernica za korisnike; provođenje savjetodavnih mjera za korisnike o njihovim pravima i odgovornostima u vezi s financiranjem; koordiniranje korištenja pomoći JASPERS stručnjaka; uspostavu baza podataka i vođenje evidencije o aktivnostima iz nadležnosti Sektora; suradnju i koordinaciju aktivnosti s nacionalnim i međunarodnim tijelima iz nadležnosti Sektora kao i druge poslove u okviru svoga djelokruga.
Za obavljanje poslova Sektora za potporu i provedbu projekata, ustrojavaju se sljedeće službe:
8.2.1. Služba za potporu projektima
8.2.2. Služba za praćenje provedbe projekata.
8.2.1. Služba za potporu projektima
Članak 142.
Služba za potporu projektima obavlja poslove vezane uz stručnu potporu pri provedbi projekata financiranih europskim strukturnim i investicijskim fondovima vezanima uz Operativni program Promet i relevantne prioritete Operativnog programa Konkurentnost i kohezija, kao i mogućih projekata financiranih iz Instrumenta za povezivanje Europe (CEF), uključujući: stručan pregled studija izvedivosti te ostale ekonomsko-tehničke, financijske i druge projektne dokumentacije; podršku u ostvarenju kvalitetne implementacije zahtjeva vezano za