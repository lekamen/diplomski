 Branko Vukšić u ime Kluba nezavisnih zastupnika, mr. sc. Josip Salapić u ime Kluba zastupnika HDSSB-a, prof. dr. sc. Milorad Pupovac u ime Kluba zastupnika SDSS-a, Goran Beus Richembergh u ime Kluba zastupnika HNS-a, Nansi Tireli u ime Kluba zastupnika Hrvatskih laburista – Stranke rada, Davorin Mlakar u ime Kluba zastupnika HDZ-a, Silvano Hrelja u ime Kluba zastupnika HSU-a, Ingrid Antičević Marinović u ime Kluba zastupnika SDP-a, Josip Borić, Vesna Fabijančić Križanić, Gordana Sobol, Karolina Leaković, te u ime predlagatelja Dragutin Lesar i prof. dr. sc. Gvozden Srećko Flego.
18.2. Hrvatski sabor je većinom glasova donio zasebne zaključke da prihvaća svih pet prijedloga zakona o izmjenama i dopunama ZIZHS-a i da će sve primjedbe, prijedloge i mišljenja iznesena u raspravi uputiti njihovim predlagateljima radi pripreme konačnog prijedloga izmjena i dopuna ZIZHS-a.
19. Iz Zapisnika 16. sjednice Hrvatskog sabora održane 21., 22., 23., 28., 29. i 30. siječnja, 4., 5., 6., 11., 12., 13., 18., 19., 20., 25., 26. i 27. veljače, 4., 5., 6., 11., 12., 13., 18., 19., 20., 25., 26. i 27. ožujka 2015. razvidno je da su na dnevnom redu te sjednice u drugom čitanju bila dva konačna prijedloga zakona o izmjenama i dopunama ZIZHS-a, i to konačni prijedlog Kluba zastupnika Hrvatskih laburista – Stranke rada iz siječnja 2015. (u daljnjem tekstu: P.Z. br. 691/15) i konačni prijedlog Klub zastupnika SDP-a iz siječnja 2015. (u daljnjem tekstu: P.Z. br. 722/15).
O tim dvama konačnim prijedlozima zakona o izmjenama i dopunama ZIZHS-a raspravu su proveli Odbor za zakonodavstvo te Odbor za Ustav, Poslovnik i politički sustav, a na sjednici Hrvatskog sabora provedena je objedinjena rasprava.
U raspravi su sudjelovali zastupnici: dr. sc. Furio Radin i Šandor Juhas u ime Kluba nacionalnih manjina, Branko Vukšić u ime Kluba nezavisnih zastupnika Linića, Vukšića i Hodžića, Nansi Tireli u ime Kluba zastupnika Hrvatskih laburista – Stranke rada, Damir Kajin u ime Kluba nezavisnih zastupnika, prof. dr. sc. Milorad Pupovac u ime Kluba zastupnika SDSS-a, mr. sc. Josip Salapić i Dinko Burić u ime Kluba zastupnika HDSSB-a, Jadranka Kosor u ime Kluba zastupnice Jadranke Kosor i zastupnika HGS-a, Davorin Mlakar u ime Kluba zastupnika HDZ-a, prof. dr. sc. Valter Boljunčić u ime Kluba zastupnika IDS-a i nezavisnog zastupnika dr. sc. Furia Radina, Silvano Hrelja u ime Kluba zastupnika HSU-a, Natalija Martinčević u ime Kluba zastupnika DV-a Novog vala i Narodne stranke reformista, Goran Beus Richembergh u ime Kluba zastupnika HNS-a, prof. dr. sc. Josip Kregar, Marija Ilić, Ingrid Antičević Marinović, Josip Borić, Boro Grubišić i Sonja Konig.
20. Iz Zapisnika sa 16. sjednice proizlazi da Hrvatski sabor nije donio Zakon o izmjenama i dopunama Zakona o izborima zastupnika u Hrvatski sabor (P.Z. br. 691/15), koji je predložio Klub zastupnika Hrvatskih laburista – Stranke rada (14 glasova zastupnika »za«, 97 »protiv« i 3 »suzdržana«).
21. S druge strane, na P.Z. br. 722/15 predlagatelja Kluba zastupnika SDP-a podnesen je niz amandmana (za predlagatelje amandmana v. točku 23.).
22. Iz Zapisnika 16. sjednice proizlazi da je predstavnik predlagatelja prihvatio amandmane koje je podnijela zastupnica Ana Komparić Devčić na članak 14. stavak 2. (nomotehničko poboljšanje predloženog teksta), kao i Klub zastupnika HNS-a na članak 25. ZIZHS-a.
22.1. Kad je riječ o amandmanu na članak 9. ZIZHS-a zastupnice dr. sc. Mirele Holy, predstavnik predlagatelja djelomično je prihvatio taj amandman, ali je zastupnica zatražila glasovanje o cijelom amandmanu.
Prije glasovanje o amandmanu na članak 9. ZIZHS-a zastupnice dr. sc. Mirele Holy, zastupnici Ivan Šuker u ime Kluba zastupnika HDZ-a, Dragutin Lesar u ime Kluba zastupnika Hrvatskih laburista – Stranke rada, Natalija Martinčević u ime Kluba zastupnika DC-a, Novog vala i Hrvatskih narodnih reformista, Jadranka Kosor u ime Kluba nezavisnih zastupnika Jadranke Kosor i zastupnika HGS-a, Damir Kajin u ime Kluba nezavisnih zastupnika, Igor