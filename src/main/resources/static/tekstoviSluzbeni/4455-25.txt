 proračunskoj temperaturi.
7.1.2. Dopušteno glavno membransko naprezanje za pretežno statičko opterećenje i kod temperatura kod kojih ne dolazi do značajnog puzanja materijala ne smije premašiti najmanju od sljedećih vrijednosti za upotrijebljeni materijal:
– u slučaju feritnih čelika, uključujući normalizirani (normalizirani valjani) čelik, a isključujući sitno zrnate čelike i posebno toplinski obrađene čelike, 2/3 od R e/t i 5/12 od R m/20;
– u slučaju austenitnih čelika:
– ako njegova istezljivost prelazi 30%, 2/3 od R e/t
– ili ako njegova istezljivost prelazi 35%, 5/6 od R e/t i 1/3 od R m/t ;
– u slučaju nelegiranog ili nisko legiranog čeličnog lijeva, 10/19 od Re/t i 1/3 od R m/20;
– u slučaju aluminija, 2/3 od R e/t ;
– u slučaju aluminijskih legura, isključujući precipitacijski očvršćene legure 2/3 od R e/t i 5/12 od R m/20 .
7.2. Koeficijenti zavara
Kod zavarenih spojeva, koeficijent zavara ne smije prijeći sljedeće vrijednosti:
– za opremu koja je podvrgnuta razornim i ispitivanjima bez razaranja, koja potvrđuju da čitava serija spojeva ne pokazuje nedostatke: 1;
– za opremu koja je podvrgnuta ispitivanjima bez razaranja na slučajnom uzorku: 0,85;
– za opremu koja je podvrgnuta samo vizualnoj inspekciji kao vrsti ispitivanja bez razaranja: 0,7.
Ako je potrebno, u obzir se uzimaju i vrste naprezanja te mehanička i tehnološka svojstva spoja.
7.3. Uređaji za ograničavanje tlaka, namijenjeni za posude pod tlakom
Trenutačni porast tlaka iz točke 2.11.2. ograničava se na 10% najvećeg dopuštenog tlaka.
7.4. Hidrostatički ispitni tlak
Kod posuda pod tlakom, hidrostatički ispitni tlak iz točke 3.2.2. ne smije biti manji od sljedećeg:
– tlaka koji odgovara maksimalnom opterećenju kojem je tlačna oprema podvrgnuta u radu, uzimajući u obzir najveći dopušteni tlak i najveću dopuštenu temperaturu, pomnožene s koeficijentom 1,25;
– najvećeg dopuštenog tlaka pomnoženog s koeficijentom 1,43,
Uzima se veći.
7.5. Svojstva materijala
Ako nisu potrebne druga svojstva u skladu s drugim kriterijima koji se moraju uzeti u obzir, čelik se smatra dovoljno podatnim da ispuni zahtjeve iz točke 4.1. podtočke (a) ako prilikom ispitivanja vlačne čvrstoće izvršenog po standardnom postupku njegova istezljivost nije manja od 14%, a udarni rad loma izmjeren na ispitnom uzorku prema standardu ISO V nije manji od 27 J na temperaturi koja ne prelazi 20 °C, ali koja nije veća od najmanje predviđene radne temperature.
DODATAK II.
DIJAGRAMI ZA OCJENJIVANJE SUKLADNOSTI

DODATAK III.
POSTUPCI OCJENJIVANJA SUKLADNOSTI
Obveze koje proizlaze iz odredbi o tlačnoj opremi u ovom Dodatku primjenjuju se i na sklopove.
1. MODUL A: (UNUTARNJA KONTROLA PROIZVODNJE)
1. Unutarnja kontrola proizvodnje postupak je ocjenjivanja sukladnosti u kojem proizvođač ispunjava obveze iz točaka 2., 3. i 4. te osigurava i na vlastitu odgovornost izjavljuje da dotična tlačna oprema ispunjava zahtjeve iz ovoga Pravilnika.
2. Tehnička dokumentacija
Proizvođač izrađuje tehničku dokumentaciju.
Tehnička dokumentacija omogućava ocjenjivanje sukladnosti tlačne opreme relevantnim zahtjevima te uključuje odgovarajuću analizu i procjenu rizika. Tehničkom dokumentacijom određuju se mjerodavni zahtjevi te se obuhvaća konstrukcija, proizvodnja i rad tlačne opreme, u onoj mjeri u kojoj je to relevantno za ocjenjivanje. Tehnička dokumentacija, po potrebi, sadrži barem sljedeće elemente:
– opći opis tlačne opreme;
– idejno rješenje i crteže za proizvodnju te crteže sastavnih dijelova, podsklopova, povezivanja itd.;
– opise i objašnjenja potrebna za razumijevanje tih crteža te načina rada tlačne opreme;
– popis usklađenih norma na koje su upućivanja objavljena u Službenom listu Europske unije, koje se u cijelosti ili djelomično primjenjuju te opis rješenja usvojenih kako bi se ispunili osnovni sigurnosni zahtjevi ovoga Pravilnika ako te usklađene norme nisu primijenjene. U slučaju djelomične primjene usklađenih norma, u tehničkoj se dokumentaciji navode dijelovi koji se primjenjuju;
– rezultate