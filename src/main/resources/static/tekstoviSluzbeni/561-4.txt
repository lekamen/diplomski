 koja sama ispunjava uvjete iz članka 249. stavka 1. točke 6. podtočke c) Zakona.
Financijske izvedenice
Članak 10.
(1) Financijske izvedenice su likvidna financijska imovina ako zadovoljavaju sljedeće kriterije:
1. temeljnu imovinu financijske izvedenice čini najmanje jedno od sljedećeg:
a) imovina koja je navedena u članku 249. stavku 1. Zakona, uključujući i financijske instrumente koji imaju jednu ili nekoliko karakteristika te imovine,
b) kamatne stope,
c) devizni tečajevi ili valute,
d) financijski indeksi.
2. financijske izvedenice kojima se ne trguje na uređenim tržištima (OTC izvedenice) ispunjavaju uvjete iz 249. stavka 1. točke 5. podtočaka b) i c) Zakona.
(2) Financijske izvedenice iz Zakona uključuju financijske instrumente koji moraju zadovoljavati sljedeće kriterije:
1. omogućavaju prijenos kreditnog rizika povezanog s imovinom iz stavka 1. točke 1. ovoga članka, neovisno o drugim rizicima povezanim s tom imovinom,
2. ne rezultiraju isporukom ili prijenosom imovine, uključujući i gotovinu, osim one navedene u članku 249. stavcima 1. i 4. Zakona,
3. u skladu su s kriterijima za OTC izvedenice koji su definirani u članku 249. stavku 1. točki 5. podtočkama b) i c) Zakona,
4. rizici financijskih izvedenica obuhvaćeni su sustavom upravljanja rizicima UCITS fonda,
5. u slučajevima gdje postoji rizik asimetričnosti informacija između UCITS fonda i druge ugovorne strane prilikom ugovaranja kreditne izvedenice, a koji je rezultat mogućnosti pristupa druge ugovorne strane nejavnim informacijama o izdavatelju temeljne imovine kreditne izvedenice, takvi rizici moraju biti obuhvaćeni mehanizmima unutarnjih kontrola društva za upravljanje.
(3) Fer vrijednost OTC izvedenice u smislu članka 249. stavka 1. točke 5. podtočke c) Zakona je vrijednost po kojoj bi OTC izvedenica koja se drži u imovini UCITS fonda mogla biti predmet transakcije po tržišnim uvjetima sklopljene između informiranih i nepovezanih strana koje su voljne obaviti transakciju.
(4) Izvedenice čija je temeljna imovina roba ne smatraju se likvidnom financijskom imovinom u koju je dozvoljeno ulaganje imovine UCITS fonda.
Financijski indeksi
Članak 11.
(1) Financijski indeksi kao dozvoljena temeljna imovina financijskih izvedenica u smislu Zakona su indeksi koji zadovoljavaju sljedeće kriterije:
1. dovoljno su diverzificirani na način da zadovoljavaju sljedeće kriterije:
– indeks je sastavljen na način da kretanje cijena ili trgovinske aktivnosti jedne njegove komponente prekomjerno ne utječe na djelovanje čitavog indeksa,
– kada je indeks sastavljen od imovine iz članka 249. stavka 1. Zakona, njegov sastav je diverzificiran u skladu s člankom 250.a stavcima 1 i 3. Zakona na način da sastavnice indeksa ne smiju imati pojedinačni udio važnosti u indeksu veći od 20%. Iznimno, samo jedna sastavnica indeksa može imati udio važnosti u indeksu veći od 20%, a najviše do 35%. U slučaju da indeks ne ispunjava navedeni zahtjev, društvo za upravljanje dužno je temeljnu imovinu indeksa posredno uključiti u izračun ograničenja UCITS fonda,
– kada je indeks sastavljen od imovine koja nije navedena u članku 249. stavku 1. Zakona, njegov sastav je diverzificiran na način koji je jednak onom iz članka 250.a stavaka 1. i 3. Zakona, odnosno na način da sastavnice indeksa ne smiju imati pojedinačni udio važnosti u indeksu veći od 20%. Iznimno, samo jedna sastavnica indeksa može imati udio važnosti u indeksu veći od 20%, a najviše do 35%.
2. predstavljaju prikladno mjerilo (benchmark) za tržište na koje se odnose, zadovoljavajući sljedeće kriterije:
– indeks mjeri djelovanje reprezentativne grupe temeljnih sastavnica na relevantan i prikladan način,
– indeks se redovno revidira i rebalansira na temelju javno dostupnih kriterija, kako bi se osiguralo da kontinuirano odražava tržište na koje se odnosi,
– temeljne sastavnice su dovoljno likvidne, što omogućava korisnicima da repliciraju indeks ukoliko je to potrebno.
3. objavljuju se na odgovarajući način, zadovoljavajući sljedeće