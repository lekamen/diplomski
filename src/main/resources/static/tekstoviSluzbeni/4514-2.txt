te potpis službene osobe i pečat.
(3) Potvrda iz stavka 1. ovoga članka služi kao dokaz o priznatom statusu u Republici Hrvatskoj.
Potvrda o nerazmatranju osnovanosti zahtjeva za međunarodnu zaštitu
Članak 8.
(1) Potvrda kojom se vlasti treće zemlje obavještavaju da Republika Hrvatska nije razmatrala osnovanost zahtjeva sadrži prostor za upis nadležnog tijela koje izdaje potvrdu, datuma izdavanja, imena i prezimena, spola, mjesta, datuma i države rođenja, državljanstva, adrese zadnjeg boravišta, podataka o identifikacijskim ispravama koje državljanin treće zemlje ili osoba bez državljanstva posjeduje, mjesta, datuma i vremena ulaska u Republiku Hrvatsku odnosno zatjecanja, načina prelaska državne granice, podataka koji ukazuju da je u Republiku Hrvatsku došao iz sigurne treće zemlje odnosno europske sigurne treće zemlje te drugih relevantnih podataka.
(2) Potvrdu izdaje ustrojstvena jedinica Ministarstva nadležna za provođenje postupka povodom zahtjeva.
Iskaznica tražitelja
Članak 9.
(1) Obrazac iskaznice tražitelja (Obrazac 1) je višebojan, pravokutnog oblika, veličine 10,5 x 7 cm.
(2) Podaci u Obrascu 1 popunjavaju se strojno.
(3) Iskaznicu tražitelja izdaje Prihvatilište u roku od tri dana od dana podnošenja zahtjeva.
(4) Tražitelju će se izdati potvrda kojom se potvrđuje njegov status tražitelja dok mu se ne izda iskaznica.
(5) Potvrda iz stavka 4. ovoga članka sadrži prostor za upis nadležnog tijela koje izdaje potvrdu, datuma izdavanja, prezimena, imena, spola, datuma rođenja, mjesta i države rođenja, državljanstva tražitelja, datuma podnošenja zahtjeva, boravišta, roka važenja potvrde, potpisa službene osobe i pečata.
(6) Tražitelj mora biti fotografiran s lica (en face), otkrivena čela, bez pokrivala za glavu (šešira, kape, marame) i to tako da 70 – 80% visine fotografije pokazuje glavu tražitelja od brade do tjemena.
(7) Iznimno od stavka 6. ovoga članka, tražitelj može biti fotografiran s pokrivalom za glavu, ako pokrivalo nosi radi vjerskih ili medicinskih razloga, pod uvjetom da pokrivalo ne prekriva obraze, bradu i čelo.
(8) Na obrascu iskaznice tražitelja pod UV luminisirajućim zrakama vidljiv je tekst: »Iskaznica tražitelja međunarodne zaštite«.
(9) Iskaznica tražitelja izdaje se s rokom važenja najduže do dvanaest mjeseci.
(10) U slučaju promjene bilo kojeg podatka na iskaznici tražitelja izdaje se nova iskaznica.
(11) Ako tražitelj izgubi iskaznicu, izdat će mu se potvrda iz stavka 4. kojom se potvrđuje njegov status tražitelja dok mu se ne izda nova iskaznica.
(12) Iskaznicu koja ne može služiti svojoj svrsi ili je izgubljena, Prihvatilište je dužno poništiti, a razlog poništenja evidentirati u Informacijskom sustavu.
(13) Za svaku iskaznicu tražitelja koja se izdaje popunjava se karton izdane iskaznice (Obrazac 2). Obrazac 2 bijele je boje, veličine 10 x 15 cm.
(14) Iskaznica tražitelja nije dokaz o identitetu, već potvrđuje njegovo pravo boravka i adresu boravišta u Republici Hrvatskoj.
Zahtjev za izdavanje dozvole boravka
Članak 10.
(1) Azilant ili stranac pod supsidijarnom zaštitom podnosi zahtjev za izdavanje dozvole boravka (Obrazac 3) nadležnoj policijskoj upravi odnosno policijskoj postaji prema mjestu prebivališta.
(2) Obrazac 3 bijele je boje, veličine 150 x 290 mm.
(3) Nakon utvrđivanja identiteta podnositelja zahtjeva iz stavka 1. ovoga članka, podaci se u Obrazac 3 ispisuju iz Informacijskog sustava, a podnositelj zahtjeva svojim potpisom na obrascu potvrđuje točnost ispisanih podataka.
(4) Nadležna policijska uprava odnosno policijska postaja izdaje potvrdu o podnesenom zahtjevu iz stavka 1. ovoga članka, koja je sastavni dio Obrasca 3 i od njega se odvaja perforacijom.
(5) Uz Obrazac 3 prilaže se fotografija veličine 3 x 3,5 cm koja vjerno prikazuje osobu bez pokrivala za glavu, potvrda o odobrenoj zaštiti kod prvog podnošenja zahtjeva za izdavanje dozvole boravka, iskaznica tražitelja koja će se proslijediti Prihvatilištu radi poništenja te se uzimaju otisci dva prsta sukladno stavcima 12. i