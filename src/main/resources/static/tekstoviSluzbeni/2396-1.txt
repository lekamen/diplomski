 potrebi tehničke uvjete pristupa kabelskoj kanalizaciji.
B. Kolokacijske usluge
1) podatci o lokacijama na kojima operator sa značajnom tržišnom snagom pruža usluge kolokacije i planirane promjene tih lokacija, koji ne moraju biti objavljeni, već dostupni zainteresiranoj osobi putem informacijskog sustava iz članka 3. stavka 1. točke 8. ovog Pravilnika
2) vrste kolokacije koje operator sa značajnom tržišnom snagom pruža na lokacijama iz točke 1. (fizičku kolokaciju, udaljenu kolokaciju i virtualnu kolokaciju)
3) značajke opreme i možebitna ograničenja uporabe u kolokacijskim prostorima
4) sigurnosne mjere koje operator sa značajnom tržišnom snagom poduzima u svrhu osiguravanja svojih lokacija
5) uvjeti pristupa za osoblje operatora korisnika
6) sigurnosne norme
7) pravila za raspodjelu prostora na lokacijama gdje je kolokacijski prostor ograničen
8) uvjeti uz koje operatori korisnici mogu pregledati lokacije na kojima je omogućena fizička kolokacija, kao i lokacije na kojima kolokacija nije omogućena zbog nedostatka prostornih ili tehničkih mogućnosti.
III. NAČIN OBJAVE STANDARDNE PONUDE
Članak 5.
(1) Operator iz članka 3. i 4. ovog Pravilnika obvezan je na svojim internetskim stranicama objaviti standardnu ponudu u roku koji je određen odlukom Vijeća HAKOM-a na temelju koje je istu bio dužan izraditi i objaviti.
(2) Operator iz članka 3. i 4. ovog Pravilnika, obvezan je u standardnoj ponudi naznačiti datum njezina stupanja na snagu, navodeći klasifikacijsku oznaku, urudžbeni broj i nadnevak odluke Vijeća HAKOM-a na temelju koje je istu bio dužan izraditi i objaviti.
(3) Operator iz članka 3. i 4. ovog Pravilnika, obvezan je prethodno dostaviti HAKOM-u u elektroničkom i pisanom obliku konačni tekst standardne ponude i tekst standardne ponude s evidentiranim promjenama kako bi HAKOM mogao standardnu ponudu i standardnu ponudu s evidentiranim promjenama objaviti na internetskim stranicama.
IV. UPISNIK STANDARDNIH PONUDA
Članak 6.
(1) HAKOM ustrojava i vodi upisnik standardnih ponuda iz članka 1. ovog Pravilnika u obliku baze podataka na internetskim stranicama.
(2) U upisnik standardnih ponuda uz svaku odobrenu standardnu ponudu upisuje se i:
1. redni broj
2. nadnevak stupanja na snagu
3. nadnevak prestanka važenja standardne ponude.
V. PRIJELAZNE I ZAVRŠNE ODREDBE
Članak 7.
(1) Stupanjem na snagu ovog Pravilnika prestaje važiti Pravilnik o standardnim ponudama Hrvatske agencije za poštu i elektroničke komunikacije (»Narodne novine« br. 37/09).
(2) Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/15-02/13
Urbroj: 376-11-15-1 Zagreb, 17. studenoga 2015.
Predsjednik Vijeća dr. sc. Dražen Lučić, v. r.
