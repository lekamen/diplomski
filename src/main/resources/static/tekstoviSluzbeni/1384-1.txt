 C–I.
Članak 7.
(1) Lučka uprava može, ovisno o stanju na tržištu lučkih usluga, uzimajući u obzir konkurentnost luke, revidirati visinu varijabilnog dijela naknade za koncesiju u odnosu na procijenjenu vrijednost koncesije.
(2) Promjena visine naknade za koncesiju koja može proisteći iz postupka navedenog u stavku 1. ovoga članka mora biti usklađena s dokumentacijom za nadmetanje, odlukom o davanju koncesije te predviđena ugovorom o koncesiji.
Ostali kriteriji za dodjelu koncesija za obavljanje lučkih usluga
Članak 8.
U okviru ponude za koncesiju za obavljanje lučkih usluga u javnim lukama i javnim pristaništima, ponuditelj treba dostaviti program rada i podatke o ispunjavanje kriterija za vrednovanje ekonomski najpovoljnije ponude za predmetnu uslugu.
Članak 9.
(1) Program rada treba sadržavati:
1. Uvod,
2. Razvojnu strategiju,
3. Operativni plan,
4. Tarifne modele,
5. Kadrovsku politiku,
6. Investicijsku politiku,
7. Financijski plan.
(2) U uvodnom dijelu navodi se lučka usluga, definira gospodarska i općedruštvena korist te operativne i financijske prednosti za luku.
(3) Razvojna strategija obuhvaća ciljeve ponuditelja, odnos koncesionara prema korisnicima luke (brodari, prijevoznici, krcatelji, uvoznici, izvoznici i dr.) te tržišni koncept, vodeći računa o konkurentnosti u odnosu na druge luke ili terminale.
(4) Operativni plan treba sadržavati opći plan djelatnosti za razdoblje za koje se traži koncesija razrađen po fazama, uzimajući u obzir različite alternative kao rezultat prognozirane prometne potražnje te kvalitetu usluge.
(5) Ponuditelj mora u ponudi specificirati maksimalne cijene svojih usluga – tarife za svaku lučku uslugu pojedinačno za koju se traži koncesija klasificirano po vrstama tereta.
(6) Ponuditelj mora obrazložiti vlastitu kadrovsku politiku, broj zaposlenih, korištenje vanjskih stručnjaka, funkcije, specifikaciju poslova te program zapošljavanja, ukoliko postoji.
(7) Ponuditelj mora procijeniti visinu kapitalnih investicija za period za koji se traži koncesija, ovisno o očekivanim aktivnostima u luci te izraditi financijski model poslovanja za različite varijante razvoja.
(8) U okviru Programa rada ponuditelj mora posebno iskazati utjecaj na okoliš koji proizlazi kao posljedica obavljanja djelatnosti za koju traži koncesiju s prijedlogom mjera za smanjenje rizika štetnog djelovanja na okoliš.
Članak 10.
(1) Kriteriji za odabir ekonomski najpovoljnije ponude na kojima se temelji izbor koncesionara i dodjela koncesije za obavljanje lučkih usluga jesu:
1. Kvaliteta predloženog programa
2. Kvaliteta usluge iskazana u tehnološkim operativnim veličinama kojima se mjere: proizvodnost, iskorištenje kapaciteta, vrijeme posluživanje korisnika, učinkovitost i sl.
3. Funkcionalnost usluge iskazana u tehničkim operativnim veličinama kojima se mjere: tehničko-tehnološka svojstva transportnih sredstava, uređaja i opreme, postotak funkcionalnosti na godišnjoj razini, pouzdanost te obnovljivost.
4. Tarifna politika odnosno cijena lučke usluge za krajnje korisnike.
5. Strategija održavanja u odnosu na lučke građevine ukoliko se iste koriste za predmetnu koncesiju.
6. Svojstva tehnološkog procesa koji će se primijenjivati s obzirom na inovacije i tehnička dostignuća te s obzirom na sigurnost i zaštitu ljudi i okoliša.
7. Iskustvo na tržištu lučkih usluga.
8. Visina ponuđene naknade za koncesiju.
(2) Lučka uprava razradit će kriterije iz stavka 1. ovoga članka na podkriterije i pridružiti im odgovarajući težinski koeficijent.
Kriteriji za određivanje naknade za koncesiju za gospodarsko korištenje općeg ili drugog dobra na lučkom području privatnih luka i pristanišnom području privatnih pristaništa
Članak 11.
Naknada za koncesiju za gospodarsko korištenje općeg ili drugog dobra na lučkom području privatnih luka i pristanišnom području privatnih pristaništa plaća se kao stalan dio jednak osnovici za obračun naknade za koncesiju.
Članak 12.
(1) Osnovicu stalnog dijela naknade za koncesiju iz članka 11. određuje nadležna