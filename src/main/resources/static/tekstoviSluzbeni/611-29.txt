 razini Europske unije
Članak 94.
(1) Zahtjev za registraciju naziva ZOI ili ZOZP ili ZTS na razini Europske unije podnositelj zahtjeva može povući samo ako na zahtjev Europske komisije nije u mogućnosti izmijeniti i dopuniti isti u za to traženom roku.
(2) Zahtjev iz stavka 1. ovoga članka dostavlja se Ministarstvu koje isti dostavlja Europskoj komisiji, a ministar donosi rješenje kojim se ukida rješenje o prijelaznoj nacionalnoj zaštiti naziva ZOI, ZOZP i ZTS.
(3) Postupak povlačenja zahtjeva ministar propisuje pravilnikom.
Ovlašćivanje kontrolnih tijela za potvrđivanje sukladnosti proizvoda sa specifikacijom za ZOI, ZOZP, ZTS
Članak 95.
(1) Ministar rješenjem ovlašćuje pravnu osobu koja potvrđuje sukladnost sa specifikacijom proizvoda (u daljnjem tekstu: kontrolno tijelo).
(2) Zahtjev za ovlašćivanje pravna osoba iz stavka 1. ovoga članka podnosi Ministarstvu na propisanom obrascu.
(3) Pravna osoba iz stavka 1. ovoga članka mora biti akreditirana sukladno članku 39. Uredbe (EU) br. 1151/2012.
(4) Kontrolno tijelo iz drugih država članica mora dostaviti dokaze na hrvatskom jeziku da je akreditirano i ovlašteno za potvrđivanje sukladnosti sa specifikacijom proizvoda i pisanu izjavu da će svi postupci i vođenje dokumentacije biti na hrvatskom jeziku.
(5) Ministar osniva Povjerenstvo za ovlašćivanje kontrolnih tijela za potvrđivanje sukladnosti sa specifikacijom proizvoda.
(6) Povjerenstvo iz stavka 5. ovoga članka razmatra ispunjava li zahtjev za ovlašćivanje odredbe Uredbe (EU) br. 1151/2012, ovoga Zakona i provedbenih propisa donesenih na temelju njega.
(7) Ako zahtjev za ovlašćivanje iz stavka 2. ovoga članka ispunjava odredbe propisa iz stavka 6. ovoga članka, Povjerenstvo iz stavka 5. ovoga članka predlaže ministru donošenje rješenja iz stavka 1. ovoga članka o ovlašćivanju kontrolnog tijela.
(8) Nazivi i adrese ovlaštenih kontrolnih tijela objavljuju se na mrežnim stranicama Ministarstva.
(9) Uvjete i postupak ovlašćivanja kontrolnih tijela, sadržaj zahtjeva za ovlašćivanje kontrolnih tijela, obveze i nadzor nad njihovim radom propisat će ministar pravilnikom.
(10) Ministar će na prijedlog Povjerenstva iz stavka 5. ovoga članka kontrolnom tijelu rješenjem ukinuti ovlaštenje ako ne ispunjava uvjete iz Uredbe (EU) br. 1151/2012, ovoga Zakona i provedbenih propisa donesenih na temelju njega.
(11) Protiv rješenja iz stavaka 7. i 10. ovoga članka nije dopuštena žalba, već se može pokrenuti upravni spor.
Potvrđivanje sukladnosti sa specifikacijom proizvoda
Članak 96.
(1) Postupak potvrđivanja sukladnosti sa specifikacijom proizvoda za ZOI, ZOZP i ZTS (u daljnjem tekstu: postupak potvrđivanja sukladnosti) provodi se nakon donošenja rješenja o prijelaznoj nacionalnoj zaštiti naziva ZOI, ZOZP i ZTS, a provodi ga ovlašteno kontrolno tijelo iz članka 95. ovoga Zakona.
(2) Postupak potvrđivanja sukladnosti iz stavka 1. ovoga članka provodi se prema planu kontrole, koji izrađuje kontrolno tijelo odabrano sukladno članku 88. stavku 16. ovoga Zakona. Plan kontrole izrađuje se na temelju specifikacije proizvoda za ZOI i ZOZP i mora ga odobriti Ministarstvo.
(3) Odabrano kontrolno tijelo obvezno je plan kontrole iz stavka 2. ovoga članka izraditi i dostaviti na odobravanje Ministarstvu u roku od 60 dana od dana donošenja rješenja o prijelaznoj nacionalnoj zaštiti naziva ZOI ili ZOZP ili ZTS.
(4) Postupak iz stavka 1. ovoga članka provodi se prema planu kontrole koji izrađuje Ministarstvo na temelju specifikacije proizvoda za ZTS.
(5) Postupak iz stavka 1. ovoga članka pokreće se podnošenjem zahtjeva za potvrđivanje sukladnosti sa specifikacijom ovlaštenom kontrolnom tijelu iz članka 95. ovoga Zakona.
(6) Zahtjev iz stavka 5. ovoga članka mora podnijeti svaki proizvođač proizvoda s nazivom zaštićenim kao ZOI ili ZOZP ili ZTS, prijelaznom nacionalnom zaštitom ili registriranim kao ZOI ili ZOZP ili ZTS na razini Europske unije, odnosno korisnik oznake, kao i svaki sudionik u lancu proizvodnje, prerade i distribucije naveden u specifikaciji 