 samostalno jedan član posade u razumnom vremenu.
h) plovilo mora biti opremljeno reflektorom kojim se upravlja iz kormilarnice.
i) sila potrebna za pokretanje ručica i slične okretne opreme za dizanje ne smije biti veća od 160 N.
j) vučna vitla moraju biti strojno pogonjena.
k) kaljužne pumpe i pumpe za pranje palube moraju biti strojno pogonjene.
l) glavna oprema za upravljanje i kontrolni instrumenti na komandnom mostu moraju biti ergonomski raspoređeni.
m) kormilarskim uređajem mora se daljinski upravljati s komandnog pulta.
n) plovilo mora biti opremljen propisanom UKV radio-telefonskom postajom.
(2) Sukladnost sa zahtjevima iz stavka 1. ovog članka provjeravat će nadležno tijelo prilikom svakoga kontrolnog i obnovnog pregleda i upisat će je u Svjedodžbu o sposobnosti plovila za plovidbu.
Članak 67.
(1) Najmanji broj članova posade za sigurnu plovidbu koji se mora nalaziti na teretnim plovilima s vlastitim porivom (samohodkama), potiskivačima i tegljačima s centralnim daljinskim upravljanjem koji plove samostalno (izvan sastava) je sljedeći:

(2) Tegljač koji tegli druga plovila pored posade navedene u stavku 1. ovog članka mora uvećati svoju posadu u svim oblicima plovidbe za jednog vođu palube.
Članak 68.
Najmanji broj članova posade za sigurnu plovidbu koji se mora nalaziti na potiskivanim, bočnim i ostalim čvrsto povezanim sastavima za prijevoz tereta koje pokreću plovila s centralnim daljinskim upravljanjem je sljedeći:

Članak 69.
(1) Najmanji broj članova posade za sigurnu plovidbu koji se mora nalaziti na putničkim plovilima za jednodnevne izlete bez kabina s centralnim daljinskim upravljanjem je sljedeći:

(2) Minimalni broj članova posade parobroda za jednodnevne izlete mora se povećati za jednog strojara u svim oblicima plovidbe.
Članak 70.
Najmanji broj članova posade za sigurnu plovidbu koji se mora nalaziti na kabinskim putničkim plovilima s centralnim daljinskim upravljanjem je sljedeći:



OSTALA PLOVILA
Članak 71.
(1) Ako plovila ili sastavi iz članaka 67., 68., 69., i 70. ovoga Pravilnika nisu opremljeni u skladu s odredbama stavka 1. članka 66. ovog Pravilnika, propisani najmanji broj članova posade za sigurnu plovidbu mora se u obliku plovidbe A1 i A2 uvećati za jednog mornara a u obliku plovidbe B za dva mornara, a ako nisu opremljeni samo u skladu sa točkom i) ili j), stavka 1. članka 66. ovoga Pravilnika mora se uvećati za jednog mornara umjesto dva.
(2) Ako plovila ili sastavi iz članaka 67., 68., 69., i 70. ovoga Pravilnika nisu opremljeni u skladu s odredbama jednog ili više točaka od a) do c) iz stavka 1. članka 66. ovoga Pravilnika, u obliku plovidbe A1 i A2 jedan mornar propisan u stavku 1. ovog članka treba se zamijeniti strojarom, a u obliku plovidbe B dva mornara iz stavka 1. ovoga članka trebaju se zamijeniti s dva strojara.
Članak 72.
(1) Najmanji broj članova posade za sigurnu plovidbu koji se mora nalaziti na teretnom plovilu bez vlastitog pogona s uređajem za kormilarenje je sljedeći:
a) za oblike plovidbe A1 i A2: mornar
b) za oblik plovidbe B: mornar i mornar pripravnik
(2) Bez obzira na odredbe stavka 1. ovog članka, minimalan broj članova posade za teretno plovilo bez vlastitog pogona sa uređajem za kormilarenje koje je uključeno u proces prijevoza opasnih tvari treba se sastojati od jednog vođe palube i jednog mornara u svim oblicima plovidbe.
(3) Neka od plovila u tegljenom sastavu koja se nalaze u čvrsto povezanoj grupi ne moraju imati posadu kada je posada drugih plovila u okviru grupe dovoljno velika i vješta da osigura sigurnost na plovilu i sigurnu plovidbu, osim u slučajevima kada je to izričito drugačije propisano od strane nadležne lučke kapetanije (uzimajući u obzir nautičko tehničke osobine plovila, te stanje ili vrstu tereta).
Članak 73.
Pored posade koja je propisana drugim odredbama ovog Pravilnika na plutajućem postrojenju s vlastitim pogonom mora se nalaziti član posade koji posjeduje svjedodžbu o dopunskoj osposobljenosti za rukovatelja plutajućeg postrojenja.