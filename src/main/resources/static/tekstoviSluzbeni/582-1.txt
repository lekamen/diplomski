 inspektor koji izgubi iskaznicu i/ili značku, ili na drugi način ostane bez iskaznice i/ili značke, dužan je o tome odmah pismeno obavijestiti neposrednog nadređenog službenika i obrazložiti gubitak.
(3) Do izdavanja nove iskaznice i/ili značke mjeriteljskom inspektoru će se izdati pisano ovlaštenje koje zamjenjuje iskaznicu i značku.
(4) Pisano ovlaštenje iz stavka 3. ovoga članka, sadrži sve bitne elemente sadržaja iskaznice.
(5) Nova iskaznica i/ili značka izdat će se nakon što se izgubljena ili na drugi način nestala iskaznica i/ili značka proglase u »Narodnim novinama« nevažećima.
(6) U slučaju kad je gubitak ili nestanak iskaznice i/ili značke posljedica namjere ili krajnje nepažnje mjeriteljskog inspektora, troškove oglašavanja u »Narodnim novinama« i izdavanja nove iskaznice ili značke snosi sam mjeriteljski inspektor.
Članak 9.
(1) Mjeriteljski inspektor kojemu prestane državna služba u Zavodu ili koji bude raspoređen na drugo radno mjesto, obavezan je prilikom primitka rješenja o prestanku državne službe ili rješenja o novom rasporedu, vratiti iskaznicu i značku Zavodu, odnosno neposredno nadređenom službeniku.
(2) Vraćena iskaznica se poništava, a značka se pohranjuje u Zavodu.
Članak 10.
(1) Mjeriteljskom inspektoru će se privremeno oduzeti iskaznica i značka u slučaju privremenog udaljenja iz službe sukladno posebnom propisu, odnosno ako se protiv njega provodi istraga ili je podignuta optužnica do okončanja postupka ili iz drugih opravdanih razloga, kada postoji opasnost zlouporabe službene dužnosti.
(2) Privremeno oduzeta iskaznica i značka pohranjuju se i čuvaju u Zavodu do okončanja postupka ili prestanka opravdanih razloga iz stavka 1. ovog članka.
(3) Ovisno o ishodu postupka, odnosno po prestanku opravdanih razloga iz stavka 1. ovog članka, iskaznica se vraća mjeriteljskom inspektoru ili se poništava, a značka se vraća mjeriteljskom inspektoru ili se pohranjuje u Zavodu.
Članak 11.
Iskaznice i znakovi izdani prema ranijem propisu iz članka 12. ovoga Pravilnika vrijede i dalje sve do njihove zamijene sukladno odredbama ovog Pravilnika.
Članak 12.
Danom stupanja na snagu ovoga Pravilnika prestaje važiti Pravilnik o obrascu službene iskaznice i izgledu znaka državnog mjeriteljskog inspektora (»Narodne novine«, broj 183/2004).
Članak 13.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/02
Urbroj: 558-05/1-15-2
Zagreb, 28. veljače 2015.
Zamjenik ravnatelja Državnog zavoda za mjeriteljstvo mr. sc. Božidar Ljubić, dipl. ing., v. r.
PRILOG 1.
OBRAZAC SLUŽBENE ISKAZNICE MJERITELJSKOG INSPEKTORA


PRILOG 2.
ZNAČKA MJERITELJSKOG INSPEKTORA

