 vršitelja dužnosti ravnatelja od strane osnivača.
Članak 28.
(1) Ravnateljem javnog muzeja i galerije može biti imenovana osoba koja ima završen sveučilišni diplomski studij ili integrirani preddiplomski i diplomski sveučilišni studij ili specijalistički diplomski stručni studij ili s njim izjednačen studij, pet godina rada u muzejskoj djelatnosti ili deset godina rada u kulturi, znanosti ili drugom odgovarajućem području vezanom uz djelatnost muzeja i galerije, odlikuje se stručnim, radnim i organizacijskim sposobnostima te ispunjava druge uvjete utvrđene statutom. Ravnatelj javnog muzeja i galerije imenuje se na temelju predloženog četverogodišnjeg programa rada.
(2) Iznimno, na temelju predloženog četverogodišnjeg programa rada za ravnatelja lokalnog muzeja i galerije koji obavlja muzejsku djelatnost na određenom lokalnom području može biti imenovana osoba koja ima završeno obrazovanje propisano stavkom 1. ovoga članka, jednu godinu rada u muzejskoj djelatnosti ili pet godina rada u kulturi, znanosti ili drugom odgovarajućem području vezanom uz djelatnost muzeja i galerije, odlikuje se stručnim, radnim i organizacijskim sposobnostima te ispunjava druge uvjete utvrđene statutom.
(3) Uvjeti imenovanja ravnatelja ili drugog tijela koje prema posebnom zakonu vodi poslovanje privatnog muzeja i galerije utvrđuju se statutom privatnog muzeja i galerije.
Članak 29.
(1) Muzeji galerija imaju stručno vijeće od najmanje triju članova koje, sukladno statutu muzeja i galerije, čini stručno muzejsko osoblje iz članka 38. stavaka 1., 2. i 3. ovoga Zakona i ravnatelj muzeja i galerije, odnosno druga osoba koja vodi poslovanje privatnog muzeja i galerije prema posebnom zakonu.
(2) Stručno vijeće razmatra i daje mišljenja o stručnim i drugim pitanjima rada i razvitka muzeja i galerije, predlaže način organiziranja i vođenja stručnog rada, plan i program rada muzeja i galerije te obavlja i druge poslove određene aktom o osnivanju, statutom muzeja i galerije ili drugim općim aktom.
Članak 30.
(1) Muzej, galerija i zbirka unutar pravne osobe ima voditelja i muzejsko vijeće.
(2) Muzejsko vijeće sastavljeno je od zaposlenika muzeja, galerije i zbirke te pravne osobe u čijem je sastavu muzej, galerija i zbirka, a način njegova osnivanja utvrđuje se općim aktom pravne osobe u čijem je sastavu.
(3) Voditelj muzeja, galerije i zbirke unutar pravne osobe član je muzejskog vijeća.
(4) Sastav, zadaće i način rada muzejskog vijeća pobliže se uređuju pravilnikom o radu muzeja, galerije i zbirke unutar pravne osobe, a donosi ga voditelj muzeja, galerije i zbirke.
(5) Voditelj muzeja, galerije i zbirke unutar pravne osobe mora ispunjavati iste uvjete kao i ravnatelj muzeja, a imenuje ga i razrješuje tijelo upravljanja pravne osobe u sastavu koje je muzej, galerija i zbirka.
VI. OSIGURANJE MUZEJSKE GRAĐE I DRUGE IMOVINE
Članak 31.
(1) Muzejska građa i muzejska dokumentacija muzeja i galerija te muzeja, galerija i zbirka unutar pravnih osoba, kojima su osnivači Republika Hrvatska, županije, Grad Zagreb, gradovi i općine, kao i prostori u kojima je ona smještena, obvezno se osiguravaju kod osiguravajućeg društva za one rizike i u opsegu s kojim su suglasni osnivači.
(2) Sredstva za osiguranje muzejske građe i muzejske dokumentacije, kao i prostora u kojima je ona smještena, osiguravaju osnivači muzeja i galerija te osnivači pravnih osoba unutar kojih su muzeji, galerije i zbirke.
VII. SREDSTVA ZA RAD
Članak 32.
(1) Sredstva za rad muzeja i galerija te muzeja, galerija i zbirka unutar pravnih osoba osigurava osnivač.
(2) Sredstva za posebne programe osiguravaju osnivači, a ovisno o svom interesu i tijela državne uprave u čijem je djelokrugu program koji se ostvaruje, kao i županije, Grad Zagreb, gradovi i općine na području kojih se program ostvaruje te druge pravne i fizičke osobe.
(3) Sredstva za rad muzeja i galerije osiguravaju i iz vlastitih prihoda, sponzorstvima, darovanjima i na drugi način u skladu sa zakonom.
VIII. NADZOR NAD RADOM
Članak 33.
(1)