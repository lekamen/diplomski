iz članka 46. stavka 2. ZOL-a koje obavljaju poslove leasinga na području Republike Hrvatske preko podružnice sukladno članku 48. ZOL-a, kao i leasing društvo države članice iz članka 46. stavka 1. ZOL-a koje obavlja poslove leasinga na području Republike Hrvatske preko podružnice,
8. faktoring-društva iz članka 20. stavka 1. i pravne osobe koje obavljaju poslove faktoringa iz članka 117. stavka 1. Zakona o faktoringu (»Narodne novine«, broj 94/14 i 85/15, dalje u tekstu: ZOF), faktoring-društva iz treće države i faktoring-društva iz druge države članice iz članka 59. stavka 2. ZOF-a koja obavljaju poslove faktoringa na području Republike Hrvatske putem podružnice sukladno članku 61. ZOF-a kao i faktoring-društva iz druge države članice iz članka 59. stavka 1. ZOF-a koja obavljaju poslove faktoringa na području Republike Hrvatske preko podružnice,
9. mirovinska osiguravajuća društva iz članka 5. Zakona o mirovinskim osiguravajućim društvima (»Narodne novine«, broj 22/14),
10. društva za dokup mirovina iz članka 3. Zakona o doživotnoj otpremnini odnosno dokupu mirovine (»Narodne novine«, broj 153/13).«
Članak 2.
U članku 4. mijenja se stavak 1. koji sada glasi:
»1) Društva za osiguranje i društva za reosiguranje iz članka 17. stavka 1. točke 1. i stavka 3. točke 1. ZOS-a dužna su Agenciji platiti naknadu u visini od 0,6 ‰ (tisućinki) računano od iznosa zaračunate bruto premije osiguranja odnosno reosiguranja.«
Članak 3.
U članku 4. mijenja se stavak 7. koji sada glasi:
»7) Društvo za osiguranje iz treće države iz članka 17. stavka 1. točke 5. i stavka 3. točke 4. ZOS-a koje u Republici Hrvatskoj obavlja poslove osiguranja putem poslovnog nastana odnosno koja obavljaju poslove reosiguranja putem slobode pružanja usluga ili poslovnog nastana dužno je Agenciji platiti godišnju paušalnu naknadu u iznosu od 20.000,00 kuna, u roku od tri mjeseca od dana završetka godine za koju se naknada obračunava.«
Članak 4.
U članku 4. mijenja se stavak 8. koji sada glasi:
»8) Društvo za osiguranje i društvo za reosiguranje iz Švicarske Konfederacije iz članka 17. stavka 1. točke 4. i stavka 3. točke 3. ZOS-a koje u Republici Hrvatskoj obavlja poslove osiguranja putem poslovnog nastana odnosno koje obavlja poslove reosiguranja putem slobode pružanja usluga ili poslovnog nastana, dužno je Agenciji platiti godišnju paušalnu naknadu u iznosu od 20.000,00 kuna, u roku od tri mjeseca od završetka godine za koju se naknada obračunava.«
PRIJELAZNE I ZAVRŠNE ODREDBE
Članak 5.
Ovaj Pravilnik objavit će se u »Narodnim novinama«, a stupa na snagu osmog dana od dana objave u »Narodnim novinama«.
Klasa: 011-02/15-08/01
Urbroj: 326-01-220-221-16-2
Zagreb, 15. travnja 2016.
Predsjednik Upravnog vijeća Petar-Pierre Matek, v. r.
