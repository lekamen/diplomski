75 08.07.2015 Zakon o izmjenama i dopunama Zakona o obrani
HRVATSKI SABOR
1430
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O OBRANI
Proglašavam Zakon o izmjenama i dopunama Zakona o obrani, koji je Hrvatski sabor donio na sjednici 19. lipnja 2015. godine.
Klasa: 011-01/15-01/57
Urbroj: 71-05-03/1-15-2
Zagreb, 23. lipnja 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O OBRANI
Članak 1.
U Zakonu o obrani (»Narodne novine«, br. 73/13.) u članku 7. stavku 1. točki 12. riječi: »Vojnom kabinetu« zamjenjuju se riječima: »Kabinetu za obranu i nacionalnu sigurnost«.
Članak 2.
U članku 10. podstavak 9. mijenja se i glasi: »savjetnik Predsjednika Republike nadležan za poslove obrane.«.
Članak 3.
U članku 14. točka 24. mijenja se i glasi:
»24. planiranje, propisivanje, organizaciju, provedbu i nadzor mjera aktivnosti i standarda sigurnosti informacijskih sustava za potrebe obrane i obranu informatičkog prostora«.
Iza točke 25. dodaje se točka 25.a koja glasi:
»25.a planiranje, organiziranje, upravljanje i nadzor informacijskih i komunikacijskih sustava Ministarstva obrane te planiranje i nadzor informacijskih i komunikacijskih sustava Oružanih snaga«.
Članak 4.
U članku 16. stavku 1. točka 17. mijenja se i glasi:
»17. provedbu priprema za dodjeljivanje dijelova Oružanih snaga u multinacionalne vojne strukture i pridruživanje u okviru organizacija i saveza kojima je Republika Hrvatska pristupila ili pristupa na temelju međunarodnih ugovora«.
Točka 31. mijenja se i glasi:
»31. organizaciju i provedbu zaštite informacijskih sustava i obranu informatičkog prostora Oružanih snaga«.
Članak 5.
U članku 18. točka 7. briše se.
Dosadašnja točka 8. postaje točka 7.
Članak 6.
U članku 25. iza stavka 7. dodaju se stavci 8. i 9. koji glase:
»(8) Osposobljavanje za obavljanje dužnosti u pričuvnom sastavu obavlja se u Oružanim snagama u skladu s programom koji donosi načelnik Glavnog stožera.
(9) Osobama iz ovoga članka koje su zaposlene, prava i obveze iz radnog odnosa za vrijeme obavljanja dužnosti i prava u obrani uređuju se Zakonom o radu.«.
Članak 7.
U članku 29. stavku 1. riječi: »pravnim osobama kojima je utvrđena obveza obrambenih priprema« zamjenjuju se riječima: »pravnim osobama posebno važnim za obranu«.
Članak 8.
U članku 30. riječi: »i pozivanja na izvršenje radne obveze« brišu se.
Članak 9.
U članku 33. stavku 2. riječi: »Oružanim snagama i tijelima državne vlasti« zamjenjuju se riječima: »Oružanim snagama, tijelima državne vlasti i civilnim nositeljima obrambenih priprema«.
Članak 10.
Naslov iznad članka 34. briše se.
Članak 34. briše se.
Članak 11.
Naslov iznad članka 35. mijenja se i glasi: »7. Ostala prava i obveze«.
Članak 12.
U članku 42. riječi: »bojne spremnosti« zamjenjuju se riječima: »borbene spremnosti«.
Članak 13.
Iza članka 54. dodaje se članak 54.a koji glasi:
»Članak 54.a
(1) Naredbe iz članka 49. stavka 2., članka 51. stavka 3., članka 52. stavka 3., članka 53. stavka 3. i članka 54. stavka 3. ovoga Zakona Predsjednik Republike donosi na prijedlog ministra obrane.
(2) Prijedloge naredbi iz stavka 1. ovoga članka izrađuje Ministarstvo obrane uz sudjelovanje Glavnog stožera.«.
Članak 14.
Iza članka 56. dodaju se naslov i članci 56.a i 56.b koji glase:
»2.10. Uporaba Oružanih snaga u integriranom savezničkom sustavu nadzora i zaštite zračnog prostora
Članak 56.a
(1) Republika Hrvatska dio Oružanih snaga za nadzor i zaštitu zračnog prostora može dodijeliti nadležnim zapovjedništvima u sklopu zajedničkih sustava protuzračne i proturaketne obrane međunarodnih organizacija kojima je pristupila na temelju međunarodnih ugovora.
(2) Odluku o dodjeljivanju dijelova Oružanih snaga iz stavka 1. ovoga članka donosi Predsjednik Republike na prijedlog Vlade.
(3) Načelnik Glavnog stožera može ovlast operativnog i taktičkog zapovijedanja i nadzora nad Oružanim snagama iz stavka 1. ovoga članka prenijeti na