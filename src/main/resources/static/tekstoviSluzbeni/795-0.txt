38 03.04.2015 Odluka o visini najniže mirovine hrvatskom branitelju iz Domovinskog rata za godinu 2015.
HRVATSKI ZAVOD ZA MIROVINSKO OSIGURANJE
796
Na temelju članka 31. stavka 4. Zakona o pravima hrvatskih branitelja iz Domovinskog rata i članova njihovih obitelji (»Narodne novine«, br. 174/2004, 92/2005, 02/2007, 107/2007, 65/2009, 137/2009, 146/2010, 55/2011, 140/2012, 19/2013 – pročišćeni tekst, 33/2013 i 148/2013, 92/2014) i članaka 21. i 22. Statuta Hrvatskog zavoda za mirovinsko osiguranje (»Narodne novine«, br. 28/2014 i 24/2015), Upravno vijeće Hrvatskog zavoda za mirovinsko osiguranje, na sjednici održanoj 31. ožujka 2015., donosi
ODLUKU
O VISINI NAJNIŽE MIROVINE HRVATSKOM BRANITELJU IZ DOMOVINSKOG RATA ZA GODINU 2015.
Članak 1.
Najniža mirovina hrvatskog branitelja iz Domovinskog rata određuje se od 1. siječnja 2015. u svoti od 2489,85 kn mjesečno.
Članak 2.
Mirovina u visini najniže mirovine, koja se priznaje hrvatskom branitelju iz Domovinskog rata kada navrši 65 godina starosti (muškarac) odnosno 60 godina starosti (žena), a ne ispunjava uvjete mirovinskog staža za priznavanje prava na starosnu mirovinu prema Zakonu o mirovinskom osiguranju, od 1. siječnja 2015. iznosi 2489,85 kn mjesečno.
Članak 3.
Najniža mirovina određuje se hrvatskom branitelju iz Domovinskog rata kojemu je priznato pravo na mirovinu zbog profesionalne nesposobnosti za rad prema Zakonu o pravima hrvatskih branitelja iz Domovinskog rata i članova njihovih obitelji uz primjenu mirovinskog faktora iz članka 87. stavka 1. točke 6. Zakona o mirovinskom osiguranju i od 1. siječnja 2015. iznosi 1991,88 kn mjesečno.
Članak 4.
Najniža mirovina određuje se hrvatskom branitelju iz Domovinskog rata, korisniku starosne ili invalidske i obiteljske mirovine, članu obitelji nakon smrti hrvatskog branitelja kojemu je mirovina priznata prema Zakonu o mirovinskom osiguranju, uz primjenu polaznog faktora iz članka 85. i mirovinskog faktora iz članka 87. Zakona o mirovinskom osiguranju.
Članak 5.
Ova Odluka stupa na snagu osmoga dana od dana objave u »Narodnim novinama«, a primjenjuje se od 1. siječnja 2015.
Klasa: 041-01/15-02/2
Urbroj: 341-99-01/01-15-5
Zagreb, 31. ožujka 2015.
Predsjednica Upravnog vijeća Hrvatskog zavoda za mirovinsko osiguranje Mirjana Rađenović, v. r.
