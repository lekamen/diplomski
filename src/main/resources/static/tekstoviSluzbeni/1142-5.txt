 združenim predmetima T-305-307, T-313-316, T-318, T-325, T-328, T-329 i T-335/94 Limburgse Vinyl Maatschappij NV and others v Commission.
Navedene odluke dostupne su na internetskoj stranici http://eur-lex.europa.eu.
4. MJERODAVNO TRŽIŠTE
Prema odredbi članka 7. ZZTN-a, mjerodavno tržište određuje se kao tržište određene robe i/ili usluga koje su predmet obavljanja djelatnosti poduzetnika na određenom zemljopisnom području.
Mjerodavno tržište, sukladno odredbi članka 4. Uredbe o mjerodavnom tržištu, utvrđuje se na način da se utvrdi njegova proizvodna dimenzija (mjerodavno tržište u proizvodnom smislu) i zemljopisna dimenzija (mjerodavno tržište u zemljopisnom smislu).
Sukladno članku 5. Uredbe o mjerodavnom tržištu, mjerodavno tržište u proizvodnom smislu obuhvaća sve proizvode za koje potrošači smatraju da su međusobno zamjenjivi s obzirom na njihove bitne značajke, cijenu ili način uporabe, odnosno navike potrošača.
Prema članku 6. Uredbe o mjerodavnom tržištu, mjerodavno tržište u zemljopisnom smislu obuhvaća zemljopisno područje na kojem poduzetnici sudjeluju u ponudi ili nabavi proizvoda.
Agencija je, u konkretnom predmetu, razmatrala tržište usluga najma veza u marinama iz razloga što su se na sjednici Udruženja od 25. listopada 2012. između članova Udruženja razmjenjivale informacije o budućim kretanjima cijena vezova u lukama nautičkog turizma na području Republike Hrvatske, te s obzirom na činjenicu da članovi Udruženja prisutni na navedenoj sjednici Udruženja obavljaju djelatnost pružanja usluga veza u marinama na području cijelog Jadrana odnosno na cijelom obalnom području Republike Hrvatske.
Pravilnikom se propisuju vrste, minimalni uvjeti, kategorije i način kategorizacije luka nautičkog turizma, te se navodi kako se luke nautičkog turizma razvrstavaju u sljedeće kategorije: Sidrište, Odlagalište plovnih objekata, Suha marina i Marina.
Sukladno Pravilniku, Sidrište se definira kao dio morskog ili vodenog prostora pogodnog za sidrenje plovnih objekata opremljeno napravama za sigurno sidrenje.
Odlagalište plovnih objekata je dio kopna ograđen i uređen za pružanje usluga odlaganja plovnih objekata na suhom te pružanje usluga transporta, spuštanja u vodu i dizanja iz vode plovnog objekta.
Suha marina je dio kopna ograđen i uređen za pružanje usluga skladištenja plovnih objekata na suhom te pružanje usluga transporta, spuštanja u vodu i dizanja iz vode plovnog objekta.
Marina se sukladno Pravilniku smatra djelom vodenog prostora i obale posebno izgrađen i uređen za pružanje usluga veza, smještaja turista u plovnim objektima te ostalih usluga.
Sukladno navedenim definicijama Pravilnika proizlazi kako svi članovi Udruženja prisutni na sastanku Udruženja od 25. listopada 2012. između ostalog pružaju usluge najma veza u marinama s obzirom da jedino marina pruža mogućnost pružanja usluge veza plovila te je stoga mjerodavno tržište u proizvodnom smislu Agencija odredila kao tržište pružanja usluga najma veza u marinama.
Nastavno na gore navedeno, Agencija ističe kako je definicija mjerodavnog tržišta sukladna terminologiji korištenoj u dokumentu pod nazivom »Priopćenje o kapacitetima i poslovanju luka nautičkog turizma za 2012.« objavljenim na službenim stranicama Državnog zavoda za statistiku (dalje: DZS; http://www.dzs.hr) gdje se između ostalog uvodno navode ostvareni prihodi svih marina u Republici Hrvatskoj upravo od obavljanja djelatnosti iznajmljivanja vezova.
Zaključno, Agencija ističe da sami naziv mjerodavnog tržišta u proizvodnom smislu u ovom predmetu nije od odlučujuće važnosti i ne predstavlja odlučujući faktor u daljnjem tijeku postupka s obzirom na činjenicu da je jasno vidljivo kako se u predmetnom slučaju radilo o usluzi koju nude sve stranke u postupku kao i činjenici da se radi o pružanju usluge koja je jasno naznačena u cjenicima marina a koja je bila predmet rasprave na sastanku održanom 25. listopada 2012. u Biogradu na Moru.
Agencija također ističe kako, uzevši u obzir da je u ovom predmetu riječ o 