104 12.11.2016 Zakon o izmjenama i dopunama Zakona o ustrojstvu i djelokrugu ministarstava i drugih središnjih tijela državne uprave
HRVATSKI SABOR
2200
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O USTROJSTVU I DJELOKRUGU MINISTARSTAVA I DRUGIH SREDIŠNJIH TIJELA DRŽAVNE UPRAVE
Proglašavam Zakon o izmjenama i dopunama Zakona o ustrojstvu i djelokrugu ministarstava i drugih središnjih tijela državne uprave, koji je Hrvatski sabor donio na sjednici 11. studenoga 2016.
Klasa: 011-01/16-01/40
Urbroj: 71-06-01/1-16-2
Zagreb, 11. studenoga 2016.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O USTROJSTVU I DJELOKRUGU MINISTARSTAVA I DRUGIH SREDIŠNJIH TIJELA DRŽAVNE UPRAVE
Članak 1.
U Zakonu o ustrojstvu i djelokrugu ministarstava i drugih središnjih tijela državne uprave (»Narodne novine«, br. 93/16.) u članku 2. točka 16. mijenja se i glasi: »Ministarstvo gospodarstva, poduzetništva i obrta«.
U točki 17. riječ: »regionalnog« zamjenjuje se riječju: »regionalnoga«.
U točki 19. iza riječi: »zdravstva« briše se točka.
Iza točke 19. dodaje se točka 20. koja glasi: »20. Ministarstvo državne imovine.«.
Članak 2.
U članku 3. točka 3. briše se.
Dosadašnje točke 4. – 6. postaju točke 3. – 5.
Članak 3.
U članku 5. stavku 1. riječi: »pripremu, sklapanje i izvršenje međunarodnih ugovora« zamjenjuju se riječima: »kao i sklapanje i izvršavanje međunarodnih ugovora iz područja svog djelokruga«, a riječi: »praćenje razvitka i sudjelovanje u raspravama iz međunarodnoga javnog i privatnog prava u zemlji i inozemstvu« zamjenjuju se riječima: »praćenje i sudjelovanje u raspravama o općim i posebnim pitanjima međunarodnoga prava«.
U stavku 4. riječi: »protiv povrede propisa« zamjenjuju se riječima: »zbog povrede prava«, a riječi: »Sudom EU-a« zamjenjuju se riječima: »Sudom Europske unije i Općim sudom«.
Stavak 8. mijenja se i glasi:
»Ministarstvo sudjeluje s ministarstvom nadležnim za upravljanje državnom imovinom u poslovima upravljanja i raspolaganja dionicama i poslovnim udjelima trgovačkih društava koji čine državnu imovinu u vlasništvu Republike Hrvatske te u pogledu trgovačkih društava koja se pretežno bave djelatnostima iz područja propisane nadležnosti ovoga Ministarstva.«.
Članak 4.
U članku 6. stavak 3. mijenja se i glasi:
»Ministarstvo sudjeluje s ministarstvom nadležnim za upravljanje državnom imovinom u poslovima upravljanja i raspolaganja dionicama i poslovnim udjelima trgovačkih društava koji čine državnu imovinu u vlasništvu Republike Hrvatske te u pogledu trgovačkih društava koja se pretežno bave djelatnostima iz područja propisane nadležnosti ovoga Ministarstva.«.
Članak 5.
U članku 7. stavak 2. mijenja se i glasi:
»Ministarstvo sudjeluje s ministarstvom nadležnim za upravljanje državnom imovinom u poslovima upravljanja i raspolaganja dionicama i poslovnim udjelima trgovačkih društava koji čine državnu imovinu u vlasništvu Republike Hrvatske te u pogledu trgovačkih društava koja se pretežno bave djelatnostima iz područja propisane nadležnosti ovoga Ministarstva.«.
Članak 6.
U članku 8. stavak 7. mijenja se i glasi:
»Ministarstvo sudjeluje s ministarstvom nadležnim za upravljanje državnom imovinom u poslovima upravljanja i raspolaganja dionicama i poslovnim udjelima trgovačkih društava koji čine državnu imovinu u vlasništvu Republike Hrvatske te u pogledu trgovačkih društava koja se pretežno bave djelatnostima iz područja propisane nadležnosti ovoga Ministarstva.«.
Članak 7.
U članku 9. stavak 1. mijenja se i glasi:
»Ministarstvo pravosuđa obavlja upravne i druge poslove koji se odnose na: područje građanskoga, kaznenog, prekršajnog i trgovačkog prava te upravnog sudovanja; ustrojstvo i rad te stručno osposobljavanje u tijelima koja izvršavaju kaznene i prekršajne sankcije, upravne i druge poslove u javnom bilježništvu i odvjetništvu; sudske i javnobilježničke pristojbe; međunarodnu pravnu pomoć i druge oblike