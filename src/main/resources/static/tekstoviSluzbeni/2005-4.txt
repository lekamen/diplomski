 provjeriti elektronički dokument«.
(4) Nakon isteka roka od 3 mjeseca dokumenti se brišu.
(5) Elektronički zapis se sastoji od podataka propisanih za određenu ispravu koja se izdaje te kontrolnih podataka.
(6) Kontrolni podaci sadrže:
– naziv izdavatelja dokumenta;
– vrijeme izdavanja dokumenta;
– izdavatelja certifikata;
– serijski broj certifikata;
– algoritam potpisa;
– broj zapisa;
– kontrolni broj;
– elektronički pečat;
– informacije za provjeru dokumenta i
– napomene kako provjeriti elektronički dokument.
(7) Elektroničke usluge podržavaju slanje elektroničkog zapisa na elektroničku poštu koju upiše korisnik.
VI. UVJETI I AKTIVNOSTI NUŽNI ZA POKRETANJE, IMPLEMENTACIJU I RAZVOJ PROJEKATA DRŽAVNE INFORMACIJSKE INFRASTRUKTURE
Pokretanje, implementacija i razvoj projekata
Članak 17.
Projekti vezani uz državnu informacijsku infrastrukturu se pokreću, razvijaju i implementiraju upisom u Javni registar ProDII.
Uključivanje u e-uslužni prostor Republike Hrvatske i Europsku uniju
Članak 18.
(1) Projekti vezani uz državnu informacijsku infrastrukturu se pokreću, implementiraju i razvijaju na način da osiguravaju povezivanje u hrvatski e-uslužni prostor:
– definiraju osiguranje upravljanja projektom;
– definiraju osiguranje upravljanja nadzorom i revizijom projekata;
– definiraju potrebu za podatkovnim povezivanjem s drugim javnim registrima u Republici Hrvatskoj (razvoj web-servisa);
– definiraju podatke koji su u sustavu koji se razvija autentični te potrebni drugim informacijskim sustavima u Republici Hrvatskoj (razvoj web-servisa);
– definiraju veze i upis u Metaregistar, ukoliko se razvija novi javni registar;
– definiraju otvaranje otvorenih podataka i metapodataka za ponovnu uporabu;
– definiraju e-usluge koje sustav može pružati građanima kroz platformu e-Građani, a izgrađene sukladno standardima za e-usluge;
– definiraju e-usluge koje sustav može pružati poslovnim subjektima kroz platformu e-Poslovanje kada se razvije i implementira;
– definiraju uključivanje međunarodnih preporuka za pristupačnost;
– definiraju način uključivanja edukacije zaposlenih/korisnika za korištenje sustava i
– definiraju osiguranje vanjske revizije projekta.
(2) Za povezivanje e-usluga u europski e-upravni informacijski prostor nužno je također:
– definirati potrebe za podatkovnim povezivanjem s drugim javnim registrima u Europskoj uniji (u daljnjem tekstu: EU), npr. razvoj web-servisa;
– definirati podatke koji su u sustavu koji se razvija autentični te potrebni drugim informacijskim sustavima u EU (razvoj web-servisa);
– definirati e-usluge koje sustav može/treba pružati građanima EU kroz platformu e-Građani, a izgrađene sukladno standardima za e-usluge s korisničkim sučeljem na više jezika (minimalno engleski, a može i na drugim jezicima, ovisno o namjeni usluge) te
– definirati e-usluge koje sustav može/treba pružati poslovnim subjektima EU kroz sustav e-Poslovanje s korisničkim sučeljem na više jezika (minimalno engleski, a može i na drugim jezicima, ovisno o namjeni usluge).
Tehnički standardi
Članak 19.
(1) Nova programska rješenja razvijaju se uz korištenje infrastrukture utvrđene Katalogom sukladno članku 6. stavku 7. ove Uredbe.
(2) Iznimno od stavka 1. ovog članka, ukoliko infrastruktura utvrđena Katalogom ne zadovoljava potrebe projekta, tijelo javnog sektora dostavlja obrazloženje središnjem tijelu državne uprave nadležnom za poslove e-Hrvatske koje će ga prezentirati Vijeću te će temeljem mišljenja Vijeća predložiti Vladi Republike Hrvatske donošenje odluke o odobrenju projekta.
VII. METAREGISTAR
Ustroj Metaregistra
Članak 20.
(1) Svrha Metaregistra je osiguravanje interoperabilnosti razmjene podataka i informacija o registrima, ustrojavanju registara, promjenama strukture registara, postojećim načinima njihovog povezivanja, a sve radi povećanja kvalitete javnih usluga i omogućavanja planiranja i provedbe projekata korištenjem podataka koji se već prikupljaju od strane drugog tijela javnog sektora sukladno propisima o državnoj