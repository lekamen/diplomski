 ovlaštenje rješenjem:
1. narediti otklanjanje utvrđenih nepravilnosti i nedostataka, uz određivanje roka za njihovo otklanjanje,
2. zabraniti obavljanje energetske djelatnosti ako nije pribavljena dozvola za obavljanje pojedine energetske djelatnosti sukladno odredbama ovoga Zakona,
3. zabraniti obavljanje djelatnosti kupca toplinske energije ako kupac toplinske energije nije upisan u registar iz članka 11. stavka 8. ovoga Zakona,
4. zabraniti gradnju proizvodnog postrojenja ako nije ostvareno pravo na izgradnju proizvodnog postrojenja sukladno članku 9. ovoga Zakona,
5. zabraniti radove na ugradnji uređaja iz članka 33. stavka 1. ovoga Zakona ako takve radove izvodi izvođač koji ne ispunjava uvjete za obavljanje tih djelatnosti prema posebnom propisu,
6. narediti obustavu daljnje gradnje ili korištenja proizvodnog postrojenja, odnosno obustavu opskrbe energijom ili korištenje energije, ako se oprema za proizvodno postrojenje ne proizvodi, a takva postrojenja ne koriste, ne grade ili ne održavaju sukladno odobrenoj ili potvrđenoj dokumentaciji prema posebnim tehničkim ili drugim propisima te ako zbog toga postoji neposredna opasnost za stabilnost i sigurnost proizvodnih postrojenja, zdravlje ili život ljudi ili sigurnost prometa ili susjednih građevina.
(4) Pri provedbi inspekcijskog nadzora iz stavka 2. ovoga članka, tržišni inspektori Ministarstva provode nadzor pravilnosti obračuna i naplate toplinske energije sukladno ovlastima danim ovim Zakonom i posebnim propisom kojim se uređuje zaštita potrošača.
(5) Nadležni inspektori dužni su kontrolirati tlačne dijelove toplinskih sustava.
(6) Nadležni inspektori za tlačnu opremu dužni su obavljati u okviru nadzora tlačne opreme toplinskih sustava kontrolu ugradnje uređaja za regulaciju odavanja topline i uređaje za lokalnu razdiobu isporučene toplinske energije (razdjelnik) ili mjerila za mjerenje potrošnje toplinske energije, kontrolu stručnog upravljanja, rukovanja i održavanja tlačnih dijelova toplinskih sustava, nadzor ispunjavanja propisanih uvjeta radnika koji obavljaju određene poslove upravljanja i rukovanja tlačnim dijelovima toplinskog sustava.«.
Članak 10.
Članak 50. mijenja se i glasi:
»(1) Novčanom kaznom u iznosu od 10.000,00 do 50.000,00 kuna kaznit će se za prekršaj fizička osoba koja je krajnji kupac ako obavlja preinake na unutarnjim instalacijama, na zajedničkom mjerilu toplinske energije, ako nema odobrenje kupca toplinske energije sukladno članku 33. stavku 12. ovoga Zakona.
(2) Novčanom kaznom u iznosu od 10.000,00 do 50.000,00 kuna kaznit će se za prekršaj fizička osoba koja je krajnji kupac ako ne ugradi uređaje za regulaciju odavanja topline i uređaje za lokalnu razdiobu isporučene toplinske energije (razdjelnik) ili uređaje za mjerenje potrošnje toplinske energije u svoju samostalnu uporabnu cjelinu sukladno članku 33. ovoga Zakona, odnosno ne ugradi ih u propisanom roku sukladno članku 52. ovoga Zakona.
(3) Novčanom kaznom u iznosu od 20.000,00 do 50.000,00 kuna kaznit će se za prekršaj fizička osoba koja je zadužena za očitanje uređaje za lokalnu razdiobu isporučene toplinske energije na temelju kojih se radi raspodjela i obračun troškova za isporučenu toplinsku energiju, ako nije ispunila uvjete iz članka 33. stavka 7. ovoga Zakona.
(4) Novčanom kaznom u iznosu od 20.000,00 do 50.000,00 kuna kaznit će se za prekršaj fizička osoba koja je ovlašteni predstavnik suvlasnika ako ne dostavi kupcu, odnosno ne dostavi kupcu u određenom roku odluku iz članka 33. stavka 8. ovoga Zakona (članak 33. stavak 9.).
(5) Novčanom kaznom u iznosu od 20.000,00 do 50.000,00 kuna kaznit će se za prekršaj fizička osoba koja je ovlašteni predstavnik suvlasnika ako ne obavijesti kupca, odnosno ne obavijesti kupca u određenom roku iz članka 33. stavka 10. ovoga Zakona.
(6) Novčanom kaznom u iznosu od 20.000,00 do 50.000,00 kuna kaznit će se za prekršaj fizička osoba koja je kupac ako ne primjeni odluke, odnosno ne primjeni ih na način određen člankom 33. stavkom 11. ovoga