 je:
a) dubina vode na doskočištu veća od 2 metra,
b) doskočište udaljeno najmanje 15 metara od obale, i
c) osigurana služba spašavanja, pri čemu broj motornih čamaca mora biti najmanje jednak broju padobranaca koji izvode padobranski skok.
(2) Skok na vodu smije izvoditi samo padobranac koji zna plivati.
(3) Iznimno od stavka 1. ovoga članka skok na vodu se smije izvoditi u bazen uz prethodno odobrenje Agencije.
(4) Ako je temperatura vode niža od 18 ºC padobranac mora biti opremljen odgovarajućim termoizolacijskim odijelom.
Mjesta za izvođenje skoka padobranom
Članak 15.
(1) Skok padobranom smije se izvoditi na aerodrom i registriranu površinu za slijetanje i uzlijetanje.
(2) Iznimno od stavka 1. ovoga članka skok padobranom smije se izvesti i izvan aerodroma i registrirane površine za slijetanje i uzlijetanje samo uz prethodno odobrenje Agencije.
(3) Kada se na udaljenosti manjoj od 50 m od doskočišta nalazi vodena površina dubine veće od 150 cm, mora se organizirati služba za spašavanje na vodi s najmanje jednim motornim čamcem.
Označavanje doskočišta na tlu kod izvođenja dnevnog skoka
Članak 16.
(1) Doskočište na tlu označava se padobranskim križem.
(2) Padobranski križ se sastoji od četiri platna dimenzija 4 m x 1 m crvene ili narančaste boje postavljena kako je prikazano na slici:

(3) Padobranski križ služi za komunikaciju s posadom zrakoplova i vođom padobranaca u slučaju gubitka radio komunikacijske veze na način da:
a) kada je križ uklonjen nije dozvoljeno iskakanje padobranaca iz zrakoplova, i
b) kada je uklonjen jedan krak križa iskakanje se privremeno obustavlja, a zrakoplov ostaje na visini iskakanja do sljedeće obavijesti.
(4) Blizu doskočišta mora se postaviti vjetrokaz koji padobrancima u fazi prizemljenja omogućava procjenu smjera i jačine vjetra.
Označavanje doskočišta na tlu kod izvođenja noćnog skoka
Članak 17.
(1) Doskočište na tlu mora se označiti sa najmanje 5 svjetiljki postavljenih u obliku velikog latiničkog slova T kako je prikazano na slici.

(2) Doskočište se ne smije označavati:
a) bakljama,
b) otvorenim plamenom, i
c) pirotehničkim sredstvima.
Izvođenje skokova tandem padobranom
Članak 18.
(1) Izvođenje skoka tandem padobranom nije dozvoljeno iznad 4500m MSL.
(2) Izvođenje skoka tandem padobranom noću i na vodu nije dozvoljeno.
(3) Tandem pilot ne smije izvesti skok tandem padobranom ako:
a) tandem putnik ima manje od 14 godina,
b) tandem putnik koji ima manje od 18 godina ne dostavi potpisanu suglasnost jednog od roditelja ili staratelja,
c) sumnja da je tandem putnik pod utjecajem alkohola, droga i drugih psihoaktivnih sredstava, i
d) postoji bilo koji drugi razlog koji bi mogao utjecati na sigurnost izvođenja skoka tandem padobranom.
(4) Izvanaerodromski skok tandem padobranom smije izvoditi tandem pilot koji ima najmanje 100 skokova tandem padobranom.
Informiranje tandem putnika
Članak 19.
(1) Tandem pilot mora tandem putniku dati informacije o:
a) postojanju ili nepostojanju police osiguranja koja pokriva rizik od štete nanesene putniku,
b) prinudnim postupcima u slučaju nužde u zrakoplovu,
c) postupcima prilikom iskakanja iz zrakoplova,
d) postupcima u slobodnom padu,
e) postupcima u trenutku aktiviranja tandem padobrana u letu,
f) postupcima prilikom otkaza glavnog padobrana, i
g) postupcima prilikom prizemljenja.
(2) Tandem pilot mora izraditi i dokumentirati proceduru o načinu i sadržaju informiranja putnika.
(3) Procedura može biti izrađena u formi liste provjere.
(4) Tandem pilot smije izvesti skok tandem padobranom s putnikom samo ako posjeduje potpisanu izjavu tandem putnika kojom putnik potvrđuje da je upoznat sa svim informacijama propisanim stavkom 1. ovoga članka te da je suglasan sa izvođenjem skoka tandem padobranom.
Čuvanje dokumentacije o izvođenju skoka tandem padobranom
Članak 20.
Tandem pilot za svaki izvedeni skok mora čuvati izjavu tandem putnika i potpisanu suglasnost jednog od roditelja ili staratelja ukoliko je tandem putnik mlađi od 18 godina, najmanje 6 mjeseci od