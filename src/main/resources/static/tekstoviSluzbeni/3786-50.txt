 društva za upravljanje i njihovim udjelima u društvu
6. poslovni plan društva za upravljanje za tri godine njegova rada, s organizacijskom strukturom društva za upravljanje i nacrtom upravljanja rizicima te detaljnim opisom poslova koje društvo namjerava obavljati u Republici Hrvatskoj
7. podatke o članovima uprave i nadzornog odbora društva za upravljanje
8. podatke o sustavu za zaštitu ulagatelja kojega je društvo za upravljanje član, kada je to primjenjivo
9. izjavu društva za upravljanje da će njegova podružnica u Republici Hrvatskoj voditi svu dokumentaciju nastalu za vrijeme poslovanja u Republici Hrvatskoj na hrvatskom jeziku i pohranjivati je u sjedištu podružnice i
10. drugu dokumentaciju, prema potrebi.
(4) Agencija će izdati odobrenje za osnivanje podružnice ako na temelju podataka kojima raspolaže i dokumentacije priložene uz zahtjev za izdavanje odobrenja ocijeni da je podružnica osposobljena za poslovanje u skladu s odredbama ovoga Zakona.
(5) Agencija će odbiti zahtjev za izdavanje odobrenja za osnivanje podružnice ako:
1. osobe ovlaštene za zastupanje osnivača podružnice ne ispunjavaju uvjete za obavljanje funkcije člana uprave iz članaka 35. i 36. ovoga Zakona ili
2. s obzirom na propise treće države u kojoj društvo za upravljanje ima sjedište te na praksu pri provedbi tih propisa, postoji vjerojatnost da bi bilo otežano obavljanje nadzora nad podružnicom u skladu s odredbama ovoga Zakona.
(6) Na podružnicu društva za upravljanje iz treće države na odgovarajući se način primjenjuju sljedeće odredbe ovoga Zakona i propisa donesenih na temelju ovoga Zakona:
1. dijela drugoga poglavlja 5.
2. dijela šestoga glave 1. poglavlja 4. i
3. dijela osmoga glava 2. i 3.
(7) Na osobe ovlaštene za zastupanje osnivača podružnice društva za upravljanje iz treće države na odgovarajući se način primjenjuju odredbe ovoga Zakona koje se odnose na upravu društva za upravljanje.
Uvjeti za trgovanje
Članak 145.
Društvo za upravljanje iz članka 144. stavka 1. ovoga Zakona mora za trgovanje udjelima otvorenog investicijskog fonda s javnom ponudom iz treće države osigurati u Republici Hrvatskoj sve raspoložive uvjete potrebne za neometano:
1. osiguranje plaćanja imateljima udjela otvorenog investicijskog fonda s javnom ponudom
2. provođenje nuđenja, odnosno izdavanja i otkupa udjela otvorenog investicijskog fonda s javnom ponudom
3. osiguranje objave dokumentacije i informacija vezanih uz otvoreni investicijski fond s javnom ponudom te dostavu dokumenata i informacija ulagateljima koji su udjele uplatili u Republici Hrvatskoj i
4. rješavanje pritužbi ulagatelja u skladu s člankom 63. ovoga Zakona.
Odobrenje za trgovanje udjelima otvorenog investicijskog fonda s javnom ponudom iz treće države
Članak 146.
(1) Društvo za upravljanje iz članka 144. stavka 1. ovoga Zakona mora prije početka trgovanja udjelima pojedinog otvorenog investicijskog fonda s javnom ponudom iz treće države u Republici Hrvatskoj dobiti odobrenje Agencije za trgovanje udjelima tog otvorenog investicijskog fonda s javnom ponudom iz treće države.
(2) Zahtjevu za izdavanje odobrenja za trgovanje udjelima otvorenog investicijskog fonda s javnom ponudom iz treće države, za svaki otvoreni investicijski fond s javnom ponudom na koji se zahtjev odnosi, društvo za upravljanje prilaže:
1. prospekt
2. pravila otvorenog investicijskog fonda s javnom ponudom, odnosno statut
3. revidirane godišnje financijske izvještaje društva za upravljanje, revidirane godišnje izvještaje otvorenog investicijskog fonda s javnom ponudom za posljednje dvije poslovne godine i naknadne polugodišnje izvještaje ako oni postoje
4. ključne podatke za ulagatelje
5. detaljan opis planiranog oglašavanja i poslovnih odnosa te druge podatke iz kojih je razvidno da društvo za upravljanje iz članka 144. stavka 1. ovoga Zakona ispunjava uvjete iz članka 145. ovoga Zakona za trgovanje udjelima otvorenih investicijskih fondova s javnom ponudom u Republici Hrvatskoj i
6. drugu dokumentaciju koju odredi Agencija,