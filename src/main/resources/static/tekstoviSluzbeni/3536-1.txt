 (redovnu) reviziju prednice podnositelja te je ukinuo presudu Županijskog suda u Sisku broj: Gž-1833/07 od 30. svibnja 2008. i presudu Općinskog suda u Gvozdu broj: P-5/07-56 od 18. lipnja 2007. te je predmet vratio na ponovni postupak sudu prvog stupnja.
U tom je rješenju iznio načelno pravno shvaćanje prema kojem bi vlasnici imali pravo na naknadu zbog nemogućnosti korištenja svojih nekretnina u smislu Zakona o privremenom preuzimanju i upravljanju određenom imovinom od dana podnošenja zahtjeva za njihovo vraćanje do trenutka stupanja u posjed ako bi bila riječ o odgovornosti za prekomjerno ograničenje prava vlasništva. Mjerodavni dio obrazloženja rješenja broj: Rev 1038/08-2 od 21. siječnja 2010. glasi:
»Tužiteljica u osnovi ima pravo na naknadu zbog nekorištenja kuće od dana podnošenja zahtjeva za njezino vraćanje, dakle i za razdoblje prije stupanja na snagu ZID ZPPDS, a to njezino pravo ovisi o tome je li joj zbog duljine razdoblja u kome je bila onemogućena u posjedu nametnut prekomjerni teret u odnosu na legitiman cilj zbog kojeg je kuća bila oduzeta iz posjeda.
... U trenutku kada je tužiteljica podnijela zahtjev da joj se kuća vrati u posjed otpala je potreba da je država štiti od propadanja i devastacije (jer podnošenje zahtjeva podrazumijeva volju vlasnika da se sam brine o svojoj imovini). Od tog trenutka ostao je samo interes tuženice da stambeno zbrine Josipa Matića kome je ta kuća dana na privremeno korištenje. Prema pravnom shvaćanju ovog suda narušena je ravnoteža između općeg interesa i zaštite prava pojedinca, jer potreba privremenog zbrinjavanja Josipa Matića nije razlog za ograničavanja prava vlasništva kuće u toj mjeri da se njezinom vlasniku onemogući posjed. Obveza tuženice da privremeno ili trajno riješi stambeno pitanje Josipa Matića ne može ići na štetu tužiteljice kao vlasnice kuće. ...
Valjalo je zbog tih razloga temeljem čl. 395. st. 2. ZPP prihvatiti reviziju i presude sudova nižeg stupnja ukinuti te predmet vratiti prvostupanjskom sudu na ponovno suđenje. ... Zato bi tužiteljica imala pravo na naknadu zbog nekorištenja kuće od dana podnošenja zahtjeva za njezino vraćanje pa do trenutka stupanja u posjed, a isti stav je zauzeo i Ustavni sud Republike Hrvatske u svojoj odluci poslovni broj U-III-195/2006 od 18. lipnja 2008. ('Narodne novine', broj 78/08)«.
7. Međutim, u postupku vođenom u prvom i drugom stupnju nakon rješenja Vrhovnog suda broj: Rev 1038/08-2 od 21. siječnja 2010. ponovo je odbijen tužbeni zahtjev prednice podnositelja.
Budući da visina tražene naknade više nije bila dostatna za podnošenje nove (redovne) revizije Vrhovnom sudu na temelju članka 382. stavka 1. točke 3. ZPP-a, protiv drugostupanjske presude prednica podnositelja podnijela je ustavnu tužbu Ustavnom sudu (v. podrobnije u točkama 10. i 11. obrazloženja odluke broj: U-III-1122/2013. od 4. studenoga 2014.).
2) Odluka Ustavnog suda broj: U-III-2011/2011 od 12. srpnja 2011. i sudski postupci koji su uslijedili nakon njezina donošenja
8. Odlukom broj: U-III-2011/2011 od 12. srpnja 2011. Ustavni sud usvojio je ustavnu tužbu prednice podnositelja, ukinuo presude nižestupanjskih sudova i predmet vratio na ponovni postupak sudu prvog stupnja.
Kad je riječ o primjeni materijalnog prava u vezi s naknadom koja pripada vlasnicima zbog nemogućnosti korištenja njihove imovine u smislu Zakona o privremenom preuzimanju i upravljanju određenom imovinom, Ustavni sud je u toj odluci potvrdio stajališta koja je Vrhovni sud iznio u svom rješenju broj: Rev 1038/08-2 od 21. siječnja 2010. Utvrdio je da u postupku koji je vođen nakon tog rješenja Vrhovnog suda nadležni sudovi nisu dostatno razmotrili činjenicu je li prednici podnositelja – zbog duljine razdoblja u kojem je bila onemogućena u posjedu svoje nekretnine – nametnut prekomjerni teret u odnosu na legitimni cilj zbog kojeg joj je kuća bila oduzeta iz posjeda.
9. U postupku koji je ponovljen nakon odluke Ustavnog suda broj: U-III-2011/2011 od 12. srpnja 2011., presudom Općinskog suda