 propisane u Prilogu II., Tablici 1.
Članak 6.
U članku 6. stavak 1. mijenja se i glasi:
»(1) Pravne osobe koje obavljaju djelatnost punjenja vode u boce i drugu ambalažu koje se stavljaju na tržište, obvezne su izraditi plan uzorkovanja i provoditi ga s učestalošću definiranom u Prilogu II. Tablici 3. i Prilogu V. Tablici 1. ovoga Pravilnika za propisane parametre u Prilogu I. i Prilogu IV. ovoga Pravilnika«.
Članak 7.
Iza članka 7. dodaje se novi naslov i članak 7.a koji glase:
»Parametri, vrste i opseg analize uzoraka vode za ljudsku potrošnju za provedbu monitoringa radioaktivnih tvari«
Članak 7.a
(1) Svrha monitoringa radioaktivnih tvari u vodi za ljudsku potrošnju je utvrđivanje ispunjavaju li vrijednosti radioaktivnih tvari vrijednosti parametara utvrđenih u Prilogu IV., Tablici 1. ovoga Pravilnika.
(2) Parametri, vrste i opseg analize uzoraka vode za ljudsku potrošnju koji se prate za provedbu monitoringa radioaktivnih tvari nalaze se u Prilogu IV. u Tablici 1., Prilogu V. i Prilogu VI. ovoga Pravilnika.
(3) Planovi praćenja radioaktivnih tvari u vodi za ljudsku potrošnju preispituju se i ažuriraju ili ponovo potvrđuju barem svakih pet godina, osim u slučaju izvanrednog događaja.«
Članak 8.
Iza članka 8. dodaje se novi naslov i članak 8.a koji glase:
»Učestalost uzimanja uzoraka vode za ljudsku potrošnju za monitoring radioaktivnih tvari«
Članak 8.a
(1) Učestalost uzimanja uzoraka vode za ljudsku potrošnju radi ispitivanja u okviru monitoringa radioaktivnih tvari propisana je u Prilogu V., Tablici 1. ovoga Pravilnika.
(2) Državni zavod za radiološku i nuklearnu sigurnost obvezan je kod izrade godišnjeg plana monitoringa izračunati potreban broj uzoraka, prema učestalosti uzimanja uzoraka utvrđenoj u Prilogu V., Tablici 1. ovoga Pravilnika.
(3) Godišnji broj uzoraka za provedbu monitoringa radioaktivnih tvari računa se prema isporučenim m3/dan vode za pojedinu zonu opskrbe na godišnjoj razini u Republici Hrvatskoj.
(4) Ukupni dobiveni broj uzoraka za monitoring radioaktivnih tvari kojim se prati sukladnost vode s propisanim parametrima radioaktivnih tvari na pojedinom području mora se ravnomjerno rasporediti za provedbu uzorkovanja tijekom cijele godine prema mjesecima odnosno tjednima na različitim mjestima uzorkovanja propisanim Zakonom o vodi za ljudsku potrošnju i u vodoopskrbnoj mreži.
(5) Broj točaka na kojima se prati ukupni broj uzoraka za monitoring radioaktivnih tvari na godišnjoj razini određuje se godišnjim planom monitoringa koji donosi ministar nadležan za zdravlje na prijedlog Državnog zavoda za radiološku i nuklearnu sigurnost.
(6) Uzorkovanje za potrebe monitoringa radioaktivnih tvari provodi se na mjestima uzorkovanja propisanim Zakonom o vodi za ljudsku potrošnju te unutar distribucijske mreže u pojedinim dijelovima vodoopskrbnog sustava, gdje se može dokazati da se vrijednosti pokazatelja izmjerenog u takvim uzorcima neće promijeniti.«
Članak 9.
U članku 9. dodaje se novi stavak 3. koji glasi:
»(3) Ukoliko se monitoringom radioaktivnih tvari u vodi za ljudsku potrošnju utvrdi odstupanje od vrijednosti parametara radioaktivnih tvari propisanih ovim Pravilnikom, ministar može na prijedloga Državnog zavoda za radiološku i nuklearnu sigurnost donijeti izmjenu godišnjeg plana monitoringa i odrediti opseg ponovnog uzorkovanja potrebnog da bi se osiguralo da izmjerene vrijednosti predstavljaju prosječnu koncentraciju aktivnosti za jednu punu godinu.«
Članak 10.
Članak 10. mijenja se i glasi:
(1) Za potrebe tehničkog pregleda građevine u svrhu izdavanja uporabne dozvole provodi se analiza uzoraka vode za ljudsku potrošnju uzetih iz građevine na sve parametre iz Priloga II. Tablice 1. ovoga Pravilnika i parametar ugljikovodika.
(2) Uzorci iz stavka 1. ovoga članka uzimaju se u stambenim građevinama, stambenom dijelu stambeno poslovnih građevina i poslovnim građevinama koje nisu obuhvaćene stavkom 4. ovoga članka na svim vertikalama građevine i to pri dnu i vrhu vertikala odnosno na početku i na kraju