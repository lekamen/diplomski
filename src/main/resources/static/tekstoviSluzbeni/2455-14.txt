ovlašten sam odrediti pravila postupka ili tako što će ih sam utvrditi ili upućivanjem na određena pravila, zakon ili na drugi prikladan način.
V. POSEBNA PRAVILA O UBRZANOM ARBITRAŽNOM POSTUPKU
Područje primjene
Članak 62.
(1) Posebna pravila o ubrzanom arbitražnom postupku primjenjuju se:
1. u sporovima bez međunarodnog obilježja čija vrijednost predmeta ne prelazi kunsku protuvrijednost 100.000,00 €, ako stranke nisu drukčije odredile u svom arbitražnom ugovoru,
2. u sporovima bez međunarodnog obilježja čija vrijednost predmeta spora prelazi 100.000,00 € te u sporovima s međunarodnim obilježjem ako su stranke u arbitražnom ugovoru odredile da će se u pravnim stvarima na koje se on odnosi postupak provesti po tim pravilima.
(2) Ako sljedećim odredbama ovih pravila nije drukčije određeno, u ubrzanom arbitražnom postupku primjenjivat će se na odgovarajući način odredbe glave I. do IV. ovog Pravilnika.
Sastav i konstituiranje arbitražnog suda
Članak 63.
(1) Skraćeni arbitražni postupak provodi arbitar pojedinac.
(2) Ako se stranke u arbitražnom ugovoru ili prije podnošenja tužbe nisu sporazumjele o osobi koja će kao arbitar pojedinac riješiti njihov spor, arbitra pojedinca imenovat će ovlaštenik za imenovanje s mjerodavne liste arbitara Sudišta u roku od osam dana računajući od dana uplate predujma za pokriće troškova arbitražnog postupka.
Podnošenje i dostava pismena
Članak 64.
(1) Tužba, odgovor na tužbu i drugi podnesci kao i prilozi uz te podneske u postupku na koji se primjenjuju odredbe ove glave podnose se u papirnom i elektroničkom obliku.
(2) Tužitelj je dužan u tužbi, a tuženik u odgovoru na tužbu naznačiti svoju elektroničku adresu na kojoj će im se pismena dostavljati elektroničkim putem. Ova elektronička adresa smatra se obvezatnim dijelom identifikacije stranke u postupku.
(3) Sudište i arbitar pojedinac dostavu svojih pismena strankama obavljaju elektroničkim putem i u papirnom obliku, osim ako se stranke ne odreknu dostave u papirnom obliku. Arbitar pojedinac dužan je svoja pismena upućena strankama dostaviti elektroničkim putem. Sudište je dužno svoja pismena upućena strankama dostaviti elektroničkim putem i arbitru pojedincu.
(4) U slučajevima iz stavaka 1. do 3. ovoga članka stranke su dužne elektroničkim putem najkasnije u roku od tri dana potvrditi primitak pismena protivne stranke, Sudišta i arbitra pojedinca te priloga uz ta pismena. Elektronički oblik potvrde o primitku utvrdit će Sudište posebnom odlukom, odnosno na taj će se oblik primijeniti odredbe o preporučenoj elektroničkoj pošiljci iz E-Idas Uredbe Europske Komisije nakon što se počne primjenjivati.
(5) Pismeno stranke upućeno elektroničkim putem protivnoj stranci elektroničkim će putem biti upućeno i Sudištu, koje će ga tim putem proslijediti toj stranci i arbitru pojedincu. Pismeno arbitra pojedinca upućeno elektroničkim putem strankama elektroničkim će putem biti upućeno i Sudištu, koje će ga tim putem proslijediti strankama.
(6) Smatrat će se da je pismeno stranke, Sudišta i arbitra pojedinca dostavljeno protivnoj stranci odnosno strankama istekom trećeg dana nakon što ga je Sudište elektroničkim putem proslijedilo protivnoj stranci odnosno strankama (stavak 5.).
(7) Stranka koja ne ispunjava ili neuredno ispunjava svoje obveze prema prethodnim odredbama ovoga članka dužna je protivnoj stranci, na njezin zahtjev, naknaditi troškove koji su joj time izazvani neovisno o ishodu spora. O navedenom ponašanju stranke arbitar pojedinac vodit će računa i pri odlučivanju o njezinu zahtjevu za naknadu troškova postupka.
(8) Sudište ili arbitar pojedinac mogu odrediti poseban elektronički format koji su stranke dužne koristiti.
(9) Visinu troškova izazvanih neispunjavanjem ili neurednim ispunjavanjem obveza iz prethodnih odredaba ovoga članka arbitar pojedinac odmjerava po slobodnoj ocjeni.
(10) Dostava pravorijeka obavlja se prema odredbama članka 12. ovog Pravilnika.
(11) Sudište i arbitar pojedinac međusobno komuniciraju elektroničkim putem.
(12)