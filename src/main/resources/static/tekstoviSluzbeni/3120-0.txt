17 24.02.2016 Odluka o kriterijima za upis ulovnih ribarskih plovila u registar ICCAT-a (ICCAT record of BFT catching vessels) u 2016. godini
MINISTARSTVO POLJOPRIVREDE
469
Na temelju članka 9. stavka 1. točke 8. i točke 10. Zakona o morskom ribarstvu (»Narodne novine« br. 81/2013, 14/2014 i 152/2014) i na temelju članka 10. stavka 1. Pravilnika o ulovu, uzgoju i prometu tune (Thunnus thynnus), igluna (Xiphias gladius) i iglana (Tetrapturus belone) (»Narodne novine« br. 2/2016), ministar poljoprivrede donosi
ODLUKU
O KRITERIJIMA ZA UPIS ULOVNIH RIBARSKIH PLOVILA U REGISTAR ICCAT-a (ICCAT RECORD OF BFT CATCHING VESSELS) U 2016. GODINI
I.
Ovom Odlukom određuju se:
– kriteriji kojima moraju udovoljavati ribarska plovila za obavljanje gospodarskog ribolova na moru plivaricom tunolovkom i udičarskim alatima za upis u registar ulovnih brodova ICCAT-a (ICCAT record of BFT catching vessels) (u daljnjem tekstu: ICCAT registar) u 2016. godini,
– popis plovila koja zadovoljavaju kriterije za upis u registar ulovnih brodova ICCAT-a,
– individualne kvote za ulov tune po plovilima u 2016. godini, ribolovne grupe za tunolov plivaricama tunolovkama te njihove grupne kvote za 2016. godinu.
II.
Ova Odluka primjenjuje se na sva plovila koja imaju upisano pravo za obavljanje gospodarskog ribolova na moru plivaricom tunolovkom i/ili udičarskim alatima za ribolov tune.
III.
Kriteriji kojima plovila iz točke II. moraju udovoljavati da bi imali pravo upisa u registar ulovnih brodova ICCAT-a su sljedeća:
1. da je plovilo upisano u Registar ribarske flote Republike Hrvatske;
2. da je plovilo upisano u važeću povlasticu za obavljanje gospodarskog ribolova na moru u kojoj je upisana plivarica tunolovka i/ili udičarski alati za ribolov tune;
3. da je plovilo steklo pravo na individualnu kvotu za 2016. godinu temeljem nekog od sljedećih kriterija:
– dobivanje Trajne individualne kvote ili Državne kvote sukladno Odluci o kriterijima raspodjele Državne kvote i Trajne individualne kvote u 2016. godini (»Narodne novine« broj 12/2016) i/ili
– dobivanje prava na ulov tune temeljem prebacivanja prava na povijesni ulov tune sukladno članku 10. stavku 7. Pravilnika o ulovu, uzgoju i prometu tune (Thunnus thynnus), igluna (Xiphias gladius) i iglana (Tetrapturus belone) (»Narodne novine« br. 3/2015 11/2015) (u daljnjem tekstu: Pravilnik) i/ili
– dobivanje prava na ulov tune temeljem jednogodišnjeg ili višegodišnjeg ustupanja kvote sukladno članku 4. stavku 15. Pravilnika ili temeljem trajnog ustupanja iz prijašnjih godina.
IV.
Na temelju kriterija iz točke III. ove Odluke pravo na upis u registar ulovnih brodova ICCAT-a za ribolov tune plivaricom tunolovkom u 2016. godini ostvaruju sljedeća plovila:
Red.broj Ime plovila Ovlaštenik povlastice CFR plovila ICCAT broj Individualna kvota 2016. (t) Grupna kvota 2016. (t) Grupa 1. 1. SARDINA I SARDINA d.o.o., Postira 1579 ATEU0HRV00133 58,122 145,305 2. SARDINA II SARDINA d.o.o., Postira 3074 ATEU0HRV00161 58,122 3. PREKO obrt RASOTICA, vl. Tomislav Arković 1680 ATEU0HRV00021 29,061 Grupa 2. 1. NEPTUN I MB LUBIN RIBARSTVO d.o.o., Kali 2313 ATEU0HRV00134 49,405 145,305 2. NEPTUN II MB LUBIN RIBARSTVO d.o.o., Kali 2589 ATEU0HRV00140 47,950 3. PONOS BUTRE RIBOLOV d.o.o., vl. Ante Arković 1148 ATEU0HRV00058 47,950 Grupa 3. 1. KALI MARINA NJIVA d.o.o., Kali 1447 ATEU0HRV00037 44,954 224,770 2. CARICA SAN ŽAK d.o.o., Biograd na Moru 4774 ATEU0HRV00163 44,954 3. TULJAN DVA TULJAN RIBARSTVO d.o.o., Kali 2903 ATEU0HRV00155 44,954 4. TACOMA TEŠI TUNOLOV d.o.o., Poličnik 4925 ATEU0HRV00164 44,954 5. PELAGOS II PELAGOS NET FARMA d.o.o., Vrgada 3287 ATEU0HRV00017 44,954
V.
Na temelju kriterija iz točke III. ove Odluke pravo na upis u registar ulovnih brodova ICCAT-a za ribolov udičarskim alatima za ribolov tuna ostvaruju sljedeća plovila:
Red. broj Ime/reg. oznaka plovila Ovlaštenik povlastice CFR plovila ICCAT broj Individualna kvota 2016. (t) 1. 700-VD obrt ADRIATIC BIG GAME VODICE, vl. Anton Roca 1609 ATEU0HRV00142 2,983 2. 214-DB