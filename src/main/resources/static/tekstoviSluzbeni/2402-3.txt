 ostalim obavljanje regulatornih poslova osigurava se kroz poduzimanje mjera, primjenjujući načelo objektivnosti, transparentnosti, nediskriminacije i razmjernosti i to osobito promicanjem regulatorne predvidljivosti, osiguranjem dosljednog regulatornog pristupa kroz odgovarajuća razdoblja provjere, sprječavanjem diskriminacije u postupanju prema operatorima elektroničkih komunikacijskih mreža i usluga u sličnim okolnostima i zaštitom tržišnog natjecanja na dobrobit krajnjih korisnika usluga.
U predmetnom sporu VIP net d.o.o., ovdje zainteresirana osoba, potraživala je naknadu zbog povrede utvrđenih regulatornih obveza tužitelja radi zakašnjenja u otklanjanju kvarova i smetnji za uslugu veleprodajnog širokopojasnog pristupa u određenom razdoblju. Navedene obveze proizlaze iz regulatornih obveza pristupa i korištenja posebnih dijelova mreže prema članku 61. Zakona koja obveza je određena tužitelju u tržištima veleprodajnog širokopojasnog pristupa, tržištu veleprodajnog (fizičkom) pristupa mrežnoj infrastrukturi (uključujući dijeljenje ili potpuno izdvojeni pristup) na fiksnoj lokaciji i tržištu pristupa javnoj komunikacijskoj mreži na fiksnoj lokaciji za privatne i poslovne korisnike. Regulatorna obveza pristupa je utvrđena nakon provedene analize mjerodavnih tržišta kao dokumenta u kojima su određene regulatorne obveze i definiran njihov sadržaj. Navedenom obveznom propisani su rokovi i uvjeti realizacije veleprodajnih usluga te je zabranjeno svako postupanje koje bi moglo uskraćivati, odugovlačiti, otežavati ili neopravdano uvjetovati drugim operatorima realizaciju svojih veleprodajnih usluga. Zakašnjenje u isporuci kao i otklanjanju kvarova i smetnji povlači za sobom obvezu plaćanja naknade u iznosima i pod uvjetima koje je tuženik propisao. Stoga je spor o naknadama koje su sadržane u Standardnim ponudama HT-a neposredno vezan uz Zakona o elektroničkim komunikacijama jer naknade proizlaze iz samog Zakona što otklanjanja tužiteljev prigovor nenadležnosti. Slijedom toga sudske odluke na koje se tužitelj poziva nisu mjerodavne kako to osnovano navodi i tuženik. U odnosu na dio na kojim se osporava opravdanost naknade za kašnjenje u otklanjanju kvarova i smetnji za uslugu veleprodajnog širokopojasnog pristupa i uslugu izdvojenog pristupa lokalnoj petlji koje nisu u području odgovornosti tužitelja te koje tužitelj nije mogao otkloniti zbog ne mogućnosti pristupa lokaciji Sud upućuje na obrazloženje osporenog rješenja kao detaljno i razložno obrazloženo u pogledu izostanka aktivne suradnje tužitelja sa zainteresiranom osobom po tom pitanju, što je osnova za određivanje naknade.
Sud ne nalazi osnovanim ni procesni prigovor tužitelja o nerazumljivosti izreke koju drži protivnom odredbi članka 98. Zakona o općem upravnom postupku (»Narodne novine«, broj 47/09.). Naime, radi se o posebnom upravnom području koje s obzirom na svoju složenost traži povezivanje s odgovarajućim člancima konkretne standardne ponude tužitelja, te je izrijekom utvrđena obveza tužitelja u smislu izvršavanja standardne ponude u kojoj su transponirane određene regulatorne obveze. Stoga Sud ocjenjuje da je izreka odrediva jer su u njoj postavljeni odgovarajući parametri na temelju kojih se obveza može utvrditi. Također odluka tuženika obrazložena je u skladu sa stavkom 5. navedenog članka Zakona o općem upravnom postupku. Navedeni su potpuni i valjani razlozi koji s obzirom na utvrđeno činjenično stanje upućuju na osnovanost odluke tuženika time da se tuženik rukovodio načelom zakonitosti i postupao tako da je u vođenju upravnog postupka i odlučivanja omogućio tužitelju da zaštiti svoja prava i pravne interese.
Imajući u vidu sve izloženo, Sud je razmatranjem svih spornih pitanja ocijenio da nisu osnovani razlozi tužbe što tužbeni zahtjev čini neosnovanim.
Stoga je pozivom na odredbu članka 57. stavak 1. Zakona o upravnim sporovima odlučeno kao u izreci presude.
Odluka o objavi presude u »Narodnim novinama« temelji se na odredbi članka 14. stavak 8. Zakona o