 nisu dionička. Sljedećih pet znamenaka određuje ukupna vlasnička ulaganja protustranke u izvještajnu instituciju u odnosu na ukupnu vrijednost prikazanu instrumentima P1101 Dionički kapital – redovne dionice, P1102 Dionički kapital – povlaštene dionice, P1104 Dionički kapital – vlastite redovne dionice (samo vrsta iznosa 1) i P1126 Dionički kapital – vlastite povlaštene dionice (samo vrsta iznosa 1). Posljednjih pet znamenaka određuje ukupna vlasnička ulaganja izvještajne institucije u protustranku u odnosu na ukupnu vrijednost opisanu definicijom instrumenata A0401 Dionice – redovne dionice dioničkih društava i A0402 Dionice – povlaštene dionice dioničkih društava (uključujući i dionice protustranke koje posjeduje sama protustranka) ili A0404 Vlasnički udjeli u trgovačkim društvima koja nisu dionička.
Ako izvještajna institucija posjeduje protustranku koja istodobno posjeduje izvještajnu instituciju, istodobno se utvrđuju sve povezanosti u skladu s navedenim pravilima.
VIII. Skupina obilježja B
15. Skupinom obilježja B identificiraju se instrumenti i njihova obilježja.
16. Vrijednosti obilježja B upisuju se za sve protustranke određene ovom Uputom (točkom 5.) u skladu s Prilogom 1. Upisivanje vrijednosti obilježja.
Obilježje 9. Instrument
Ovim obilježjem utvrđuju se instrumenti za koje je potrebno dostavljati podatke u skladu s ovom Uputom. Podaci se dostavljaju za transakcije kupnje i prodaje stranih sredstava plaćanja (valuta) koje su navedene u Odluci o načinu otvaranja transakcijskih računa, Prilogu 2. Popis novčanih jedinica i drugih platnih sredstava i njihovih oznaka.
Bazna valuta jest valuta čija jedna jedinica predstavlja određeni broj jedinica varijabilne valute.
Prema ovoj Uputi podaci o kamatama po transakcijskim računima, kao i naknadama i troškovima za vođenje računa i obavljanje platnih usluga kod kojih dolazi do konverzije valuta, isključuju se iz obuhvata kupnja (prodaja) stranih sredstava plaćanja (ne dostavljaju se).
Iz obuhvata kupnja (prodaja) stranih sredstava plaćanja isključuju se također:
a) konverzije obavljene na temelju prekograničnih i međunarodnih kartičnih transakcija koje klijenti izvještajne institucije obavljaju u inozemstvu,
b) konverzije obavljene na temelju prekograničnih i međunarodnih kartičnih transakcija koje klijenti inozemnih izdavatelja platnih kartica obavljaju na teritoriju RH i
c) konverzije obavljene na temelju namire prekograničnih i međunarodnih kartičnih transakcija, između izvještajnih institucija s jedne strane te inozemnih izdavatelja i prihvatitelja kartica s druge strane.
Vrijednost obilježja iskazuje se jednim od sljedećih modaliteta:
1. »SPT« – Spot
Instrument SPT označuje definitivnu (outright) transakciju kupnje (prodaje) bazne valute s namirom dva radna dana od datuma ugovaranja transakcije.
2. »PSP« – Pre-spot
Instrument PSP označuje definitivnu (outright) transakciju kupnje (prodaje) bazne valute s namirom u roku kraćem od dva radna dana od datuma ugovaranja transakcije.
3. »FWD« – Forward
Instrument FWD označuje definitivnu (outright) transakciju kupnje (prodaje) bazne valute po unaprijed utvrđenom tečaju s namirom u roku dužem od dva radna dana od datuma ugovaranja transakcije.
4. »NDF« – Non-deliverable forward
Instrument NDF označuje FWD transakciju kod koje se na datum namire razmjenjuje novčani tok izračunat kao razlika između unaprijed utvrđenog tečaja i prethodno dogovorenoga referentnog tečaja koji vrijedi na datum dospijeća (fixinga) pomnožena sa zamišljenim (notional) iznosom transakcije.
5. »SWP« – FX swap
Instrument SWP označuje transakciju kod koje se na izvještajni datum ugovara kupnja (prodaja) određenog iznosa bazne valute po dogovorenom tečaju, što je inicijalni dio transakcije, uz istodobnu obvezu prodaje (kupnje) istog iznosa bazne valute na budući datum po unaprijed dogovorenom tečaju, što je povratni dio transakcije.
U smislu ove Upute instrument SWP obuhvaća i kombinaciju instrumenata PSP-PSP, PSP-SPT, PSP-FWD i SPT-FWD, ako se takvim