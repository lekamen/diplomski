 odredbom članka 15. stavka 1. Zakona o elektroničkim komunikacijama.
Iz očitovanja operatora od 19. veljače 2015. i 19. svibnja 2015., u vezi s prigovorom korisnika Ivana Štivića iz Babine Grede, Klasno 12, na valjanost pretplatničkog odnosa prema zahtjevu za uključenje usluga iz paketa 02TVextra (Internet+TV) broj: 4184100194 i račune ispostavljene od mjeseca svibnja 2014. do studenoga 2014., proizlazi da je tužitelj 14. travnja 2014. podnio predmetni zahtjev te isti potpisao i time aktivirao ugovorene usluge (u svibnju 2014.). Vezano za korisnikov prigovor na iznose zaduženja po računima za svibanj, lipanj, srpanj, kolovoz i rujan 2014. godine, operator je istaknuo da je korisnik iste podnio po proteku zakonskog roka pa su isti odbačeni od stran Povjerenstva za reklamacije sukladno odredbi članka 50. stavka 3. Zakona o elektroničkim komunikacijama, dok je u odnosu na račune za listopad i studeni 2014. utvrđeno da su isti ispravno obračunati te je prigovor na navedena zaduženja neosnovan. Osim toga, iz očitovanja operatora također proizlazi da budući korisnik nije podmirivao izdane račune, operator je 12. kolovoza 2012. izvršio privremeno isključenje usluga, a potom i trajno isključenje 27. studenoga 2014. sukladno odredbi članka 48. Zakona o elektroničkim komunikacijama.
Naime, Povjerenstvo za reklamacije korisnika pri operatoru javnih komunikacijskih usluga je sukladno odredbi članka 50. stavka 13. Zakona o elektroničkim komunikacijama pritužbu tužitelja na pisani odgovor operatora od 10. prosinca 2014. obradilo na sjednici Povjerenstva 12. siječnja 2015. te je istu odbilo jer je utvrđeno da je operator u cijelosti postupio sukladno propisima s područja elektroničkih komunikacija. Takoder je utvrđeno da tužitelj od dana zasnivanja pretplatničkog odnosa nije podmirio niti jedan račun, odnosno dugovanje u iznosu od 1535,02 kn (zaduženja prema računima od svibnja 2014. do studenoga 2014.).
Tužitelj nije bio zadovoljan odgovorom Povjerenstva (operatora) pa se obratio tuženiku za rješavanje spora sukladno naprijed citiranoj odredbi članka 51. Zakona o elektroničkim komunikacijama.
Zahtjev tužitelja za rješavanje spora obrađen je na sjednici Povjerenstva za zaštitu prava korisnika, kao savjetodavnog tijela tuženika, koji je donio prijedlog na temelju detaljnog pregleda zaprimljen dokumentacije, te je na temelju navedenog prijedloga Povjerenstva, a primjenom odredbe članka 12. i 51. Zakona o elektroničkim komunikacijama tuženik utvrdio da nema pravne osnove za prihvaćanje prigovora korisnika.
Odredbom članka 41. stavka 1., 3., i 4. Zakona o elektroničkim komunikacijama propisano je da se prava i obveze iz pretplatničkog odnosa između operatora i pretplatnika javnih komunikacijskih usluga uređuju njihovim međusobnim ugovorom koji se temelje na općim uvjetima poslovanja operatora javnih komunikacijskih usluga i cjenovnim sustavima u skladu za zakonom. Sastavni dio pretplatničkog ugovora čine opći uvjeti poslovanja, uvjeti korištenja usluga i cjenik usluga za koje se taj ugovor sklapa, na koji pretplatnici pristaju svojim potpisom na zahtjevu za zasnivanje pretplatničkog odnosa.
Uvidom u zahtjev za uključenje usluga broj: 1484100164 od 14. travnja 2014. za paket O2TVextra (Internet+TV) te dodatne usluge Full paket i Snimalica 10 uz ugovornu obvezu od dvije godine razvidno je da je tužitelj svojim potpisom potvrdio da u cijelosti prihvaća Opće uvjete poslovanja operatora za javne komunikacijske usluge Optime telekom d.d. i Cjenik te je iz priložene dokumentacije također razvidno da su tužitelju računi ispostavljeni sukladno cjeniku i odabranom paketu.
Dakle, iz spisa upravnog postupka proizlazi da je tužitelj kao korisnik zatražio uključenje usluga paketa O2TVextra (Internet+TV) te dodatnih usluga Full paket i Snimalica 10 uz ugovornu obvezu od dvije godine, dok je iz izvatka cjenika utvrđeno da je mjesečna naknada za paket O2TV extra za ugovornu uslugu s minimalnim trajanjem ugovora od dvije godine 201,60 kn (s PDV-om 252,00 kn), za