 djelatnosti.
4.3. Ciljevi dodjele državnih potpora u razdoblju 2016. – 2018.
Prema Smjernicama ekonomske i fiskalne politike za razdoblje 2016. – 2018. predviđa se izdvajanje u obliku subvencija brodogradnji u skladu s obvezama iz planova restrukturiranja.
U skladu s navedenim obvezama ali i u skladu s ciljevima za koje se preporučuje dodjela državnih potpora u pravilima pravne stečevine Europske unije o dodjeli različitih vrsta državnih potpora, u ovome poglavlju Smjernica navode se primarni ciljevi čijem bi ostvarenju davatelji državnih potpora trebali težiti prilikom planiranja i dodjele pojedine vrste državne potpore (kako vrsta čije se davanje podupire tako i onih za koje se savjetuje smanjenje sredstava).
1. Regionalne potpore, kojima je osnovni cilj smanjenje jaza u razvijenosti regije kojoj se potpore daju u odnosu na razvijenije regije, trebalo bi, u potpomognutoj regiji, osobito dodjeljivati za:
– povećanje broja novozaposlenih kod korisnika
– stvaranje novih neizravnih radnih mjesta
– osnivanje novih poslovnih djelatnosti
– proširenje postojećih poslovnih djelatnosti
– širenje raznolikosti proizvodnje poslovne djelatnosti
– stvaranje nove tehnologije.
2. Državne potpore za male i srednje poduzetnike trebale bi se, osobito, dodjeljivati za:
– poticanje ulaganja u male i srednje poduzetnike
– povećanje broja novozaposlenih kod korisnika
– savjetodavne usluge malim i srednjim poduzetnicima
– sudjelovanje na sajmovima malih i srednjih poduzetnika
– povećanje dostupnosti rizičnog kapitala za male i srednje poduzetnike.
3. Državne potpore za zaštitu okoliša trebale bi se, osobito, dodjeljivati za:
– premašenje standarda Europske unije za zaštitu okoliša, odnosno u slučaju nepostojanja standarda Europske unije, povećanje razine zaštite okoliša
– omogućenje poduzetnicima poštivanja novih standarda Europske unije koji dižu razinu zaštite okoliša, a koji još nisu stupili na snagu
– ulaganje u mjere energetske učinkovitosti, posebno u projekte energetske učinkovitosti zgrada
– ulaganje u energetski učinkovito centralizirano grijanje i hlađenje
– ulaganja u visoko učinkovitu kogeneraciju
– promicanje energije iz obnovljivih izvora energije
– ulaganje u zbrinjavanje onečišćenih lokacija
– ulaganje u recikliranje i ponovnu uporabu otpada
– troškove studije zaštite okoliša.
4. Državne potpore za istraživanje, razvoj i inovacije trebale bi se, osobito, dodjeljivati za:
– projekte istraživanja i razvoja, posebno troškove studije izvedivosti
– inovacijske klastere
– podršku inovacijama, posebno malim i srednjim poduzetnicima
– inovacije procesa i organizacije poslovanja.
5. Državne potpore za usavršavanje trebale bi se, osobito, dodjeljivati za:
– programe usavršavanja.
6. Državne potpore za zapošljavanje trebale bi se, osobito, dodjeljivati za:
– zapošljavanje radnika u nepovoljnom položaju
– zapošljavanje radnika s invaliditetom
– olakšanje radnih uvjeta radnicima s invaliditetom.
7. Državne potpore za kulturu i očuvanje baštine trebale bi se, osobito, dodjeljivati za:
– ulaganje, posebno infrastrukturno
– pretprodukciju, produkciju i distribuciju audiovizualnih djela.
8. Državne potpore za radiodifuzijske usluge trebale bi se, osobito, dodjeljivati za:
– sadržaj pruženih radiodifuzijskih usluga od strane korisnika državnih potpora, s osobitim koristima za krajnje korisnike.
9. Državne potpore za poštanske usluge trebale bi se, osobito, dodjeljivati za:
– pružanje univerzalnih poštanskih usluga krajnjim korisnicima.
10. Državne potpore za brodogradnju trebale bi se, osobito, dodjeljivati za:
– nadgradnju ili modernizaciju brodogradilišta, te za poboljšanje produktivnosti postojećih objekata i opreme, ako se dodjeljuju kao regionalne potpore
– korištenje tehnološki novih ili značajno poboljšanih proizvoda, ako se dodjeljuju kao potpore za inovacije.
11. Državne potpore za razvoj širokopojasne mreže trebale bi se, osobito, dodjeljivati za:
– veću pokrivenost širokopojasne mreže
– razvoj dodatnog kapaciteta i veće brzine
–