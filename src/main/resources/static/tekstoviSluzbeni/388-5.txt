 ETC-ova, ulogu dodjeljuje AS ili EA nakon edukacije i zavodi u Registar korisnika.
• Gost – reducirana uloga korisničkog sučelja namijenjena korisnicima koji žele uvid u potrošnju pojedinih ETC-ova, namijenjena za nadgledanje i analizu manjeg broja ETC-ova, ulogu dodjeljuje AS ili EA i zavodi u Registar korisnika.
Uloge Energetskog menadžera i Gosta dodjeljuju se na zahtjev odgovorne osobe ili Ministarstva trećim osobama kojima su potrebni podaci iz ISGE-a, a sami nemaju funkcionalnosti dodavanja i mijenjanja podataka u ISGE-u.
1.4. Svrha jedinstvene metodologije sustavnog gospodarenja energijom za javni sektor
Jedinstvena metodologija sustavnog gospodarenja energijom kroz Nacionalni informacijski sustav za gospodarenje energijom daje institucijama koje upravljaju nacionalnim resursima referentne podatke potrebne za strateške odluke i na osnovi kojih je moguće:
• Procijeniti buduće troškove ne samo energenata, nego i općenito resursa za obavljanje djelatnosti javnog sektora
• Procijeniti potencijale racionalizacije korištenja zgrada u javnom sektoru
• Na osnovi komparativne analize podataka definirati pokazatelje potrošnje i troškova energenata i vode koji su prihvatljivi javnom sektoru
• Definirati investicijske potencijale
2. AKTIVNOSTI SUSTAVNOG GOSPODARENJA ENERGIJOM
Aktivnosti sustavnog gospodarenja energijom proizlaze iz odgovora na pitanja navedena u poglavlju 1.1.
Aktivnosti sustavnog gospodarenja energijom su:
1. Definiranje strukture sustavnog gospodarenja energijom
• Nacionalna razina
• Institucije javnog sektora
2. Redovno praćenje i analiza
3. Izvještavanje zainteresiranih strana u sustavu
• Izvještavanje odgovornih osoba (ministar, ravnatelj, voditelj…)
• Izvještavanje nacionalnih institucija (Ministarstvo, Agencija, NKT)
4. Planiranje i provedba mjera
2.1. Struktura sustavnog gospodarenja energijom u javnom sektoru
Osobe u sustavu sustavnog gospodarenja energijom su:
1. Ministarstvo
2. Agencija
3. Imenovana osoba
4. Energetski savjetnik
5. Energetski suradnik
2.2. Ministarstvo
Ministarstvo zaduženo za gospodarenje energijom u javnom sektoru je Ministarstvo graditeljstva i prostornoga uređenja.
2.3. Agencija
U Agenciji za pravni promet i posredovanje nekretninama djeluje nacionalni tim za energetsku učinkovitost za gospodarenje energijom u javnom sektoru koji ima zadaće:
• Upravljanje, održavanje i unaprjeđivanje Nacionalnog informacijskog sustava za gospodarenje energijom
• Administriranje korisnika i dodjeljivanje dostupnosti podacima u nacionalni informacijski sustav
• Implementiranje novih funkcionalnosti ISGE-a kroz obavljanje uloge Administratora sustava
• Izvještavanje nadređenih institucija o potrošnji energije i vode u javnom sektoru, stupnju implementacije sustavnog gospodarenje energijom u javni sektor i pokazateljima potrošnje energenata i vode
• Određivanje nacionalne referentne potrošnje i potrošnje za pojedine sektore i grupe korisnika
• Predlaganje mjera energetske učinkovitosti i uporabe obnovljivih izvora energije na nacionalnoj i sektorskoj razini
• Ocjena učinka provedenih mjera na osnovi podataka o potrošnji iz nacionalnog informacijskog sustava za gospodarenje energijom
• Promocija i edukacija sustavnog gospodarenja energijom
Uloge Administratora sustava u ISGE-u:
• Geoadministracija – upravljanje Matičnim korisnicima, vrstama objekata, geografskim postavkama, meteorološkim podacima, prijevodima, šifrarnicima.
• Energoadministracija – upravljanje dobavljačima, grupama računa pojedinih dobavljača, energentima, pojedinim stavkama i koeficijentima, tehničkim postavkama energetskih sustava i sl.
• Dizajn – sistemski parametri, osvježavanje metapodataka.
• Korisnici – upravljanje bazom korisnika; uređivanje, dodjeljivanje dostupnosti podacima, praćenje aktivnosti, uređivanje uloga.
• Objekti – uređivanje mjernih mjesta, kreiranje javnih filtara.
• Razvoj sustava – osnovno i adaptivno održavanje sustava.
2.4. Odgovorna osoba
Odgovorna osoba je osoba koja je dužna po Zakonu o učinkovitom