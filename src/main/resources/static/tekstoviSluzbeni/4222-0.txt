62 08.07.2016 Rješenje o raspuštanju Općinskog vijeća Općine Čeminac
VLADA REPUBLIKE HRVATSKE
1571
Na temelju članka 84. točke 5. Zakona o lokalnoj i područnoj (regionalnoj) samoupravi (»Narodne novine«, br. 33/01, 60/01, 129/05, 109/07, 125/08, 36/09, 150/11, 144/12, 19/13 – pročišćeni tekst i 137/15 – ispravak), Vlada Republike Hrvatske je na sjednici održanoj 6. srpnja 2016. godine donijela
RJEŠENJE
O RASPUŠTANJU OPĆINSKOG VIJEĆA OPĆINE ČEMINAC
I.
Raspušta se Općinsko vijeće Općine Čeminac, a članovima Općinskog vijeća prestaje mandat.
II.
Vlada Republike Hrvatske imenovat će, posebnim rješenjem, povjerenika Vlade Republike Hrvatske u Općini Čeminac.
III.
Povjerenik Vlade Republike Hrvatske preuzima sve ovlasti Općinskog vijeća.
IV.
Sredstva za rad povjerenika Vlade Republike Hrvatske osiguravaju se u proračunu Općine Čeminac.
V.
Ovo Rješenje stupa na snagu danom objave u »Narodnim novinama«.
Klasa: 022-03/16-09/12
Urbroj: 50301-09/06-16-2
Zagreb, 6. srpnja 2016.
Predsjednik Tihomir Orešković, v. r.
