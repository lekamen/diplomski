 zahtjev iz stavka 1. ovoga članka podnositelj prilaže sljedeće dokaze:
1. ovlaštenje inozemnog prodavatelja za zastupanje
2. izjavu da nad tvrtkom podnositelja zahtjeva nije započet stečajni postupak
3. izjavu kojom se obvezuje priložiti instrument osiguranja plaćanja trošarine prije nego počne primati trošarinske proizvode koji su u drugoj državi članici pušteni u potrošnju i
4. potvrdu nadležnog tijela o redovnom podmirenju poreznih obveza, ne stariju od 15 dana.
Članak 37.
(1) Odobrenje za poreznog zastupnika za prodaju na daljinu izdaje se na neodređeno vrijeme.
(2) Nadležni carinski ured najmanje jednom godišnje provjerava da li porezni zastupnik za prodaju na daljinu ispunjava uvjete poslovanja propisane Zakonom.
(3) Porezni zastupnik za prodaju na daljinu obvezan je nadležni carinski ured obavijestiti o svim izmjenama podataka u odobrenju u roku od osam dana od dana nastanka promjene, odnosno od dana saznanja za izvršenu promjenu.
XI. EVIDENCIJE KOJE VODI TROŠARINSKI OBVEZNIK
Sadržaj i način vođenja evidencija ovlaštenog držatelja trošarinskog skladišta
Članak 38.
(1) U evidencijama ovlaštenog držatelja trošarinskog skladišta u skladu s člankom 33. stavkom 1. točkom 3. Zakona za svako trošarinsko skladište moraju se voditi podaci o:
1. stanju zaliha trošarinskih proizvoda
2. proizvedenim količinama trošarinskih proizvoda
3. nabavljenim količinama trošarinskih proizvoda s plaćenom trošarinom
4. primljenim količinama trošarinskih proizvoda iz drugih trošarinskih skladišta, odnosno pogona oslobođenog korisnika te iz uvoza (uključujući količine trošarinskih proizvoda ponovno uvezenih nakon završenog postupka vanjske proizvodnje)
5. otpremljenim količinama trošarinskih proizvoda drugom trošarinskomu skladištu, odnosno u pogon oslobođenom korisniku za namjene iz članka 61. stavka 1. točke 4. do 12. i članka 101. stavka 1. Zakona te u izvoz (uključujući izvoz trošarinskih proizvoda radi vanjske proizvodnje)
6. otpremljenim količinama trošarinskih proizvoda koji su oslobođeni plaćanja trošarine u skladu s člankom 29. stavkom 1. Zakona
7. otpremljenim količinama trošarinskih proizvoda iz trošarinskog skladišta koji su oslobođeni plaćanja trošarine u skladu s člankom 30. stavkom 1. točkom 1. i 2. Zakona
8. količinama trošarinskih proizvoda koji su oslobođeni plaćanja trošarine u skladu s člankom 30. stavkom 2. Zakona
9. količinama trošarinskih proizvoda koji su oslobođeni plaćanja trošarine u skladu s člankom 101. stavkom 1. Zakona
10. količinama trošarinskih proizvoda utrošenih kao osnovni materijal za proizvodnju drugih trošarinskih proizvoda u trošarinskom skladištu
11. denaturiranju alkohola u skladu s člankom 63. stavkom 3. Zakona
12. označavanju i bojanju plinskih ulja
13. količini trošarinskih proizvoda puštenih u potrošnju, uključujući količine za vlastitu potrošnju
14. iznosima obračunate i plaćene trošarine
15. trošarinskim dokumentima iz članka 11. i članka 19. Zakona
16. brojevima trgovačkih isprava iz članka 8. ovoga Pravilnika za svaku otpremu i primitak trošarinskih proizvoda
17. otpremljenim/primljenim količinama alkohola i alkoholnih pića te energente po svakoj adresi mjesta direktne isporuke u Republici Hrvatskoj te broj dokumenta i
18. unesenim/otpremljenim količinama energenata te broj dokumenta.
(2) Ovlašteni držatelj trošarinskog skladišta mora voditi evidencije iz stavka 1. ovoga članka na način da u svakom trenutku može iskazati stanje zaliha trošarinskih proizvoda prema trgovačkom nazivu, odnosno tarifnoj oznaci trošarinskog proizvoda iz Kombinirane nomenklature carinske tarife te zbirne podatke po kategorijama i vrstama trošarinskih proizvoda.
(3) Ovlašteni držatelj trošarinskog skladišta može sam izabrati oblik i način vođenja evidencije ako takav oblik i način osigurava podatke iz stavka 1. i 2. ovoga članka.
(4) Ovlašteni držatelj trošarinskog skladišta mora voditi i čuvati evidencije iz stavka 1. ovoga članka u trošarinskom skladištu.
(5) Nadležni carinski ured može u bilo kojem trenutku zatražiti