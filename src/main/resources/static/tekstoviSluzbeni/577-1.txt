 obavljati djelatnost dobavljača.
EVIDENCIJA O STANJU BOŽIĆNIH DRVACA
Članak 6.
(1) Ministarstvo nadležno za poslove šumarstva (u daljnjem tekstu: Ministarstvo) vodi evidenciju o proizvodnji, prometu i uvozu božićnih drvaca u elektroničkom obliku.
(2) Dobavljači su dužni podatke o proizvodnji, prometu i uvozu božićnih drvaca iz protekle godine dostaviti nadležnom tijelu do 1. ožujka tekuće godine za prethodnu godinu na propisanom obrascu (BD-2) koji se nalazi u Prilogu 2 i sastavni je dio ovoga Pravilnika.
(3) Nadležno tijelo dužno je objedinjene podatke iz stavka 2. ovoga članka dostaviti Ministarstvu zaključno do 1. svibnja tekuće godine u elektroničkom obliku.
STAVLJANJE BOŽIĆNIH DRVACA U PROMET
Članak 7.
(1) Dobavljač smije u promet staviti samo ona božićna drvca za koje je izdana popratnica za božićna drvca (u daljnjem tekstu: popratnica).
(2) Zahtjev za izdavanje popratnice (u daljnjem tekstu: zahtjev) i obrazac popratnice nalaze se u Prilogu 3 ovoga Pravilnika.
(3) Popratnicu za božićna drvca porijeklom s površina u privatnom vlasništvu izdaje Savjetodavna služba na zahtjev dobavljača.
(4) Za božićna drvca porijeklom s površina u vlasništvu Republike Hrvatske popratnicu izdaje trgovačko društvo Hrvatske šume d.o.o.
(5) Za božićna drvca porijeklom s površina u vlasništvu Republike Hrvatske koje su u zakupu ili koncesiji popratnicu izdaje trgovačko društvo Hrvatske šume d.o.o.
(6) Troškove izdavanja popratnice snosi dobavljač.
Članak 8.
(1) Dobavljač je prilikom prodaje božićnih drvaca dužan na svako božićno drvce staviti obavijest o proizvodu (markicu) u skladu s posebnim propisom.
(2) Obavijest o proizvodu iz stavka 1. ovoga članka mora minimalno sadržavati sljedeće podatke:
– naziv božićnog drvca na hrvatskom jeziku
– ime i adresu dobavljača
– osobni identifikacijski broj
– upisni broj dobavljača iz Upisnika
– porijeklo proizvodnje.
PRIJELAZNE I ZAVRŠNE ODREDBE
Članak 9.
Stupanjem na snagu ovoga Pravilnika prestaje važiti Pravilnik o uvjetima i načinu upisa u upisnik dobavljača božićnih drvaca (»Narodne novine«, broj: 116/08. i 123/08.).
Članak 10.
Ovaj Pravilnik stupa na snagu osmog dana od dana objave u »Narodnim novinama«.
Klasa: 321-01/14-01/1289
Urbroj: 525-11/1064-15-11
Zagreb, 2. ožujka 2015.
Ministar Tihomir Jakovina, v. r.
PRILOG 1. – PRILOG 3.

