 provedeno.
(5) Spis predmeta može se arhivirati tek nakon što se od ovlaštenog službenika financijsko-materijalnog poslovanja pribavi kartica predmeta iz koje proizlazi da u sudskom predmetu nema neraspoređenih sredstava.
(6) Novčana sredstva koja nisu u cijelosti utrošena u pojedinom sudskom postupku, a čiji bi povrat iziskivao veće troškove od iznosa koji se treba vratiti uplatitelju, na temelju naloga suca odnosno sudskog savjetnika uplatit će se u korist državnog proračuna prije arhiviranja spisa predmeta na koji se odnose.
Članak 25.
(1) Za svaki sudski predmet sud u elektronskom obliku vodi knjigovodstvenu karticu, u koju se evidentiraju sve uplate i isplate (Kartica predmeta, obrazac broj 1).
(2) Uz karticu predmeta vodi se i Dnevnik knjiženja, koji sadrži sve podatke kao i Kartica predmeta.
(3) Po proteku poslovne godine Dnevnik knjiženja i saldo kartica predmeta se ispisuju te ih ovjeravaju predsjednik suda i ovlašteni službenik.
Članak 26.
(1) Za evidenciju primanja i izdavanja vrijednosti i drugih stvari vodi se Evidencija negotovinskih pologa (obrazac broj 2).
(2) Primanja i izdavanja negotovinskih pologa upisuju se na temelju zapisnika o primanju i naredbe suca odnosno sudskog savjetnika o izdavanju te se knjiže u Evidenciju negotovinskih pologa.
(3) Po proteku poslovne godine Evidenciju negotovinskih pologa ovjeravaju predsjednik suda i ovlašteni službenik.
Članak 27.
(1) Primitak pologa na čuvanje kod čuvara upisuje se u Evidenciju pologa na čuvanju kod drugih osoba (obrazac broj 3).
(2) Po proteku poslovne godine Evidenciju pologa na čuvanju kod drugih osoba ovjeravaju predsjednik suda i ovlašteni službenik.
IV. Evidencija naplate novčane kazne, troškova kaznenog postupka i oduzete imovinske koristi
Članak 28.
(1) Novčane kazne, troškovi kaznenog postupka i oduzeta imovinska korist uplaćuju se na račun državnog proračuna Republike Hrvatske.
(2) Pravomoćna sudska odluka kojom je pojedinim osobama naloženo plaćanje novčane kazne, troškova kaznenog postupka ili određenog iznosa na ime oduzimanja imovinske koristi evidentira se u Evidenciji novčanih kazni, troškova kaznenog postupka i oduzete imovinske koristi (dalje u tekstu: Evidencija) (obrazac broj 4) odnosno u informacijskom sustavu koji se koristi u poslovanju suda.
(3) Nakon upisa zaduženja i roka do kojeg treba izvršiti uplatu, ispod odluke suca kojom se naređuje zaduženje i na omotu spisa predmeta službenik sudske pisarnice bilježi redni broj Evidencije pod kojim je zaduženje upisano. U odgovarajuću rubriku kaznenog upisnika također se upisuje broj Evidencije pod kojim je zaduženje upisano.
Članak 29.
(1) Neposredno nakon upisivanja potrebnih podataka u Evidenciju službenik sudske pisarnice ispisuje nalog za plaćanje novčane kazne, troškova kaznenog postupka i iznosa na ime oduzete imovinske koristi te ga dostavlja obvezniku.
(2) Nakon izvršene dostave naloga iz stavka 1. ovog članka službenik sudske pisarnice u Evidenciju upisuje datum uručenja naloga za plaćanje.
Članak 30.
Nakon izvršene uplate novčane kazne, troškova kaznenog postupka ili oduzete imovinske koristi ovlašteni službenik sudske pisarnice u spis predmeta dostavlja Obavijest o naplati novčane kazne, troškova kaznenog postupka i oduzete imovinske koristi (obrazac broj 5).
Članak 31.
(1) Ovlašteni službenik sudske pisarnice dužan je svakodnevno provjeravati naplatu i poduzimati druge radnje radi provjere rokova za plaćanje.
(2) Na kraju svakog tjedna ovlašteni službenik sudske pisarnice dužan je pregledati sve otvorene stavke i o proteku roka uplate obavijestiti suca koji postupa u predmetu da je rok za naplatu bezuspješno protekao.
(3) Ako novčana kazna nije u cijelosti ili djelomično plaćena u roku koji je određen sudskom odlukom, naplatit će se prisilno, sukladno posebnom zakonu.
(4) Ako trošak kaznenog postupka ili iznos oduzete imovinske koristi ne bude plaćen, sud koji je izrekao prvostupanjsku presudu s nalogom za plaćanje troškova postupka ili isplatu iznosa oduzete imovinske koristi,