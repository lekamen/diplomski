 ubrajaju se naselja u sastavu LAG-a s više od 25.000 stanovnika navedena u Prilogu III. ovoga Pravilnika.
(7) Vrijednost jednog boda iz Priloga II. ovoga Pravilnika iznosi 17.000 eura u protuvrijednosti u kunama prema tečaju Europske komisije.
(8) Agencija za plaćanja će temeljem ostvarenog broja bodova za kriterije iz Priloga II. ovoga Pravilnika izračunati iznos javne potpore za Podmjeru 19.2. po LAG-u.
(9) Agencija za plaćanja će iznos javne potpore iz stavka 8. ovoga članka uvećati za 5 % po LAG-u ako se utvrdi da postoji višak raspoloživih sredstava, a do iskorištenja viška raspoloživih sredstava, namijenjenih za provedbu Podmjera 19.2., 19.3. i 19.4.
(10) Uvećani iznos javne potpore iz stavka 9. ovoga članka dodijeliti će se LAG-ovima nakon administrativne obrade prihvaćenih prigovora sukladno ažuriranoj privremenoj rang-listi iz članka 19. stavka 3. ovoga Pravilnika počevši od prvog mjesta na rang-listi.
(11) Višak raspoloživih sredstava iz stavka 9. ovoga članka je razlika između iznosa ukupno raspoloživih sredstava za provedbu Podmjera 19.2., 19.3. i 19.4. i iznosa izračunate javne potpore sukladno Prilogu II. ovoga Pravilnika za sve LAG-ove koji ispunjavaju uvjete i kriterije propisane Pravilnikom i Natječajem.
(12) Ukoliko LAG izračunatim iznosom javne potpore za provedbu Podmjera 19.2., 19.3. i 19.4. premašuje iznos ukupnih raspoloživih sredstava, istome će se dodijeliti iznos javne potpore do iznosa ukupno raspoloživih sredstava.
(13) Dodjela sredstava iz stavka 12. ovoga članka će se utvrditi nakon administrativne obrade prihvaćenih prigovora sukladno ažuriranoj privremenoj rang-listi.
(14) Javna potpora za provedbu Podmjera 19.2., 19.3. i 19.4. naknadno će se dodijeliti odabranim LAG-ovim i to u sljedećim slučajevima:
a) temeljem konačne rang liste i sustava nagrađivanja (razvijenost područja i slično) koje će odrediti Upravljačko tijelo nakon provedenog savjetovanja s predstavnicima LAG-ova ukoliko se izmjenama Programa povećaju raspoloživa sredstva za provedbu Podmjera 19.2., 19.3. i 19.4.
b) temeljem sustava nagrađivanja (razvijenost područja i slično) koje će odrediti Upravljačko tijelo nakon provedenog savjetovanja s predstavnicima LAG-ova ukoliko javna potpora namijenjena za provedbu podmjera ostane neiskorištena nakon potpisivanja Ugovora
c) temeljem sustava nagrađivanja (razvijenost područja i slično) koje će odrediti Upravljačko tijelo nakon provedenog savjetovanja s predstavnicima LAG-ova ukoliko je Agencija za plaćanja zaprimila povrat sredstava temeljem Odluka o povratu i/ili umanjila iznos dodijeljene potpore odabranim LAG-ovima.
Prihvatljivi korisnici
Članak 6.
Korisnici u procesu odabira LAG-ova su LAG-ovi.
Prihvatljivi troškovi
Članak 7.
Prihvatljivi troškovi u okviru tipa operacije 19.2.1. odnose se na provedbu odabranih projekata iz LRS.
Uvjeti prihvatljivosti
Članak 8.
(1) LAG mora udovoljiti sljedećim uvjetima:
1. biti registriran kao udruga sukladno Zakonu o udrugama
2. imati usklađen Statut s odredbama Zakona o udrugama
3. obuhvaćati ruralno područje s više od 10.000, a manje od 150.000 stanovnika
4. obuhvaćati jasno definirano i zemljopisno kontinuirano područje te stanovnike jednog ili više naselja unutar najmanje pet jedinica lokalne samouprave
5. naselja, tj. jedinice lokalne samouprave, u sastavu LAG-a moraju biti međusobno izravno povezani bilo kopnom, morem ili vodom
6. jedno naselje može pripadati isključivo jednom LAG-u
7. sjedište LAG-a mora se nalaziti unutar područja koje LAG obuhvaća
8. u upravnom (izvršnom) tijelu LAG-a moraju sudjelovati:
– predstavnici gospodarskog (kao što su trgovačka društva i ustanove koja nisu u većinskom vlasništvu Republike Hrvatske i/ili jedinica regionalne/područne i/ili jedinica lokalne samouprave, zadruge, obrtnici, poljoprivredna gospodarstva) i civilnog sektora (kao što su građani, udruge, zaklade, fondacije) s najmanje 50 % zastupljenosti
– predstavnici javnog sektora (kao što su jedinice lokalne samouprave, trgovačka društva i ustanove u