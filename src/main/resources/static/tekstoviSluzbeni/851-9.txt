 snagu Odluke o dodjeli sredstava i tijekom sljedećih pet (5) godina od datuma konačne isplate potpore,
3. zabrana promjene namjene i vrste aktivnosti za koju je korisniku odobrena potpora sljedećih pet (5) godina od datuma konačne isplate potpore,
4. obveza korisnika da informira javnost o potpori sukladno EU zakonodavstvu,
5. obveza korisnika da u svakom trenutku osigura nesmetani pristup i kontrolu na terenu koja se odnosi na potporu te obveza davanja na uvid cjelokupne dokumentacije vezane za sufinancirane troškove djelatnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF),
6. obveza korisnika da u bilo kojem trenutku osigura posjet ulaganju od strane predstavnika Agencije za plaćanja,
7. obveza korisnika da osigura da svi podaci i informacije dostavljeni Agenciji za plaćanja budu točni,
8. obveza korisnika da dostavi Agenciji za plaćanja sve potrebne podatke koje Agencija za plaćanja zatraži,
9. zabrana poduzimanja radnji koje bi mogle dovesti do financiranja iste aktivnosti za koju je podnesen Zahtjev za potporu za financiranje unutar EPFRR-a, drugim sredstvima proračuna EU.
(11) Za provedbu stavka (10) točke 4. ovoga članka korisnik će provesti obvezu informiranja o potpori sukladno Prilogu VII. ovoga Pravilnika.
Promjene podataka o korisniku
Članak 24.
(1) Promjene podataka o korisniku podrazumijevaju promjene podataka koji se nalaze u Evidenciji korisnika.
(2) Promjene iz stavka 1. ovoga članka korisnik podnosi putem AGRONET-a sukladno Uputi za upis u Evidenciju korisnika potpora u ruralnom razvoju i ribarstvu, kojeg korisnik može preuzeti sa službene mrežne stranice Agencije za plaćanja (www.apprrr.hr).
(3) Korisnik mora obavijestiti Agenciju za plaćanja o promjenama navedenim u stavku 1. ovoga članka nakon pojave događaja koji ih je izazvao.
(4) Po odobrenju/odbijanju Zahtjeva za promjenu podataka u Evidenciji korisnika, Agencija za plaćanja će korisniku poslati putem elektronske pošte obavijest da su promjene izvršene/nisu izvršene.
Potvrda o odustajanju i izjava o poništenju obveze
Članak 25.
(1) U slučaju da korisnik želi odustati od dodjele sredstava iz EPFRR dužan je podnijeti zahtjev za odustajanje putem AGRONET-a na način opisan u Vodiču za korisnike.
(2) Ukoliko korisnik podnese zahtjev za odustajanje u fazi administrativne kontrole zahtjeva za potporu odnosno prije izdavanja odluke, Agencija za plaćanja će prekinuti sve aktivnosti nad zahtjevom za potporu te će korisniku izdati potvrdu o odustajanju.
(3) Ukoliko korisnik podnese zahtjev za odustajanje nakon izdavanja odluke o dodjeli sredstava, Agencija za plaćanja će korisniku izdati izjavu o poništenju obveze.
(4) Izjava o poništenju obveze se izdaje i u sljedećim slučajevima:
a) kada korisnik prekrši odredbe ovoga Pravilnika, Natječaja ili nije ispunio obveze određene odlukom o dodjeli sredstava ili ako je utvrđena nepravilnost ujedno i sumnja na prijevaru,
b) ukoliko korisnik ne dostavi zahtjev za isplatu.
IV. ZAHTJEV ZA ISPLATU, POSTUPAK OBRADE I DONOŠENJE ODLUKE
Zahtjev za isplatu
Članak 26.
(1) Potpora se korisniku isplaćuje temeljem zahtjeva za isplatu u ratama ovisno o tipu operacije.
(2) Rokovi podnošenja zahtjeva za isplatu po ratama za tip operacije 6.1.1 Potpora mladim poljoprivrednicima su:
a) zahtjev za isplatu prve rate podnosi se nakon zaprimanja odluke o dodjeli potpore,
b) zahtjev za isplatu druge rate podnosi se u razdoblju od 3 do 12 mjeseci nakon isplate prve rate,
c) zahtjev za isplatu treće rate podnosi se nakon provedenih aktivnosti prikazanih u poslovnom planu i stjecanja stručnih znanja i vještina ukoliko korisnik iste nije imao prilikom podnošenja zahtjeva za potporu, ali ne kasnije od tri godine od odluke o dodjeli potpore.
(3) Rokovi podnošenja zahtjeva za isplatu po ratama za tip operacije 6.2.1. Potpora ulaganju u pokretanje