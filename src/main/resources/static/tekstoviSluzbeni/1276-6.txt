
Članak 98.
(1) Ako je općim aktom o unutarnjem ustroju za koje je ustanova socijalne skrbi čiji je osnivač Republika Hrvatska i decentralizirani dom pribavio suglasnost osnivača utvrđen manji broj od zatečenog broja izvršitelja na određenim poslovima, ravnatelj ustanove dužan je zatečenim radnicima ponuditi izmjenu ugovora o radu za poslove za koje postoji potreba.
(2) Zatečeni radnici ustanova iz stavka 1. ovoga članka koji danom stupanja na snagu ovoga Pravilnika ne udovoljavaju propisanim uvjetima stručne spreme za poslove koje obavljaju, i nadalje će obavljati poslove za koje imaju ugovor o radu, dok im ravnatelj ustanove ne ponudi izmjenu ugovora o radu za poslove za koje ispunjavaju uvjete.
(3) Ravnatelj ustanove socijalne skrbi iz stavka 1. i 2. ovoga članka obvezan je zatečenim radnicima u slučajevima iz stavka 1. i 2. ovoga članka, ponuditi izmjenu ugovora o radu u roku osam dana od dana nastanka potrebe.
(4) Zatečenim radnicima za čijim radom je prestala potreba, ravnatelj će ponuditi sporazumni prelazak u drugu ustanovu socijalne skrbi koja ima potrebe za njihovim radom, sukladno odredbama Zakona o socijalnoj skrbi.
(5) Ako nema mogućnosti za sporazumni prelazak radnika ili radnik odbije ponuđeni sporazum, zatečenim radnicima iz stavka 4. ovoga članka otkazat će se ugovor o radu sukladno odredbama zakona kojim se uređuju radni odnosi.
Članak 99.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/14-04/3
Urbroj: 519-05-2/1-15-3
Zagreb, 21. svibnja 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
