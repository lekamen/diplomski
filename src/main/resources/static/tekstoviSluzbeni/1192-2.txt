 donošenja ove Odluke, sklopi ugovor o koncesiji pomorskog dobra iz točke II. ove Odluke, kojim će se detaljno urediti ovlaštenja Davatelja koncesije, te prava i obveze Ovlaštenika koncesije, posebice u odnosu na zaštitu okoliša, sigurnost plovidbe, održavanje i osiguranje luke, te nadzor nad dinamikom izgradnje.
VIII.
Ovlaštenik koncesije je dužan u roku od 60 (šezdeset) dana od dana donošenja ove Odluke, Davatelju koncesije dostaviti garanciju banke radi dobrog izvršenja posla u korist Republike Hrvatske – Ministarstva pomorstva, prometa i infrastrukture, na iznos od 7% od ukupne vrijednosti investicije (77.695.930,00 kuna), a koja prema Studiji gospodarske opravdanosti Marina Gruž i programu ulaganja u izgradnju luke nautičkog turizma koja je priložena ponudi, iznosi 5.438.715,10 kuna, s rokom važenja garancije do 6 (šest) mjeseci od završetka planiranog investicijskog ciklusa, a koja garancija je bezuvjetna, bez prigovora i naplativa na prvi poziv.
Ovlaštenik koncesije je dužan u roku od 60 (šezdeset) dana od dana donošenja ove Odluke, Davatelju koncesije dostaviti ovjerene zadužnice na iznos od dvije godišnje naknade za stalni dio koncesijske naknade, u ukupnom iznosu od 870.832,00 kuna, kao instrumente osiguranja naplate naknade za koncesiju, te za naknadu štete koja može nastati zbog neispunjenja obveza iz ugovora o koncesiji.
Ako Ovlaštenik koncesije ne dostavi garanciju iz stavka 1. ove točke i ovjerene zadužnice iz stavka 2. ove točke, neće se potpisati ugovor o koncesiji iz točke VII. ove Odluke, te Ovlaštenik koncesije gubi sva prava utvrđena ovom Odlukom.
IX.
Protiv ove Odluke žalba nije dopuštena, ali se može pokrenuti upravni spor, podnošenjem tužbe Upravnom sudu u Splitu, u roku od 30 dana od dana donošenja ove Odluke.
X.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/225
Urbroj: 50301-05/18-15-2
Zagreb, 3. lipnja 2015.
Predsjednik Zoran Milanović, v. r.
