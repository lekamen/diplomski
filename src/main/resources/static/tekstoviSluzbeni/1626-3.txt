 tužitelj ne uklanja na vrijeme u zakonskom roku, već se upravo pozivajući na nemogućnost pristupa događa da je krajnji korisnik drugog operatora, u ovom slučaju zainteresirane osobe, u kvaru te nije u mogućnosti koristiti svoju uslugu duži vremenski period, dok je na istoj toj lokaciji krajnji korisnik koji uslugu koristi preko tužitelja u mogućnosti nesmetano koristiti tu istu uslugu, odnosno tužitelj u najkraćem mogućem roku otklanja isti kvar svojem krajnjem korisniku dok je kvar krajnjeg korisnika koji uslugu prima preko drugog operatora prema tvrdnji tužitelja nemoguće otkloniti u propisanom roku. Zainteresirana osoba ističe da je rješenje tuženika u potpunosti zakonito s obzirom na članak 8. točka 5.1. Standardne ponude za uslugu veleprodajnog širokopojasnog pristupa koja je u primjeni bila od 1. listopada 2013. godine, kojom je propisan postupak otklona smetnji koji podrazumijeva i pravo operatora, u ovom slučaju zainteresirane osobe, na naknadu za kašnjenje u otklanjanju smetnji, a sam postupak nije nikako predviđao iznimku za kašnjenje uzrokovane od strane treće osobe. U odnosu na otklanjanje kvara/smetnje zainteresirana osoba ističe kako je tuženik kroz odredbe Standardne ponude za uslugu izdvojenog pristupa lokalnoj petlji (RUO) propisao zaštitu od neosnovanih prijava kvara/smetnji od strane operatora korisnika, odnosno tužitelj ima pravo operatoru korisniku naplatiti naknadu u iznosu od 400,00 kn za neosnovanu prijavu kvara. Na operatoru korisniku je da postupi na način da ispita da li je možda uzrok kvara u domeni njegove odgovornosti, ali da ga to ne prijeći odnosno to nije preduvjet da operator odnosno zainteresirana osoba u ovom slučaju ne podnese zahtjev za uklanjanje kvara, a posljedično tome da snosi i odgovornost u slučaju kada bi se radilo o neosnovanoj prijavi kvara odnosno smetnje. Što se tiče tužiteljevih navoda da je izreka osporenog rješenja neodređena zainteresirana osoba ističe da je tuženik jasno odredio parametre za izračunavanje iznosa koje tužitelj mora platiti zainteresiranoj osobi, po osporenom rješenju, koji su pouzdan osnov za izračun i plaćanje naknade za kašnjenje stoga predlaže da se tužba odbije.
Odgovori na tužbu tuženika i zainteresirane osobe dostavljeni su tužitelju u smislu odredbe članka 6. Zakona o upravnim sporovima (»Narodne novine« 20/10., 143/12. i 152/14., dalje u tekstu: ZUS).
Tužbeni zahtjev nije osnovan.
Sud je spor riješio bez održavanja rasprave temeljem odredbe članka 36.stavka 1.točke 4. ZUS-a budući da tužitelj osporava samo primjenu prava, činjenice su nesporne, a navodi da ne traži održavanje rasprave pod uvjetom da sud usvoji tužbeni zahtjev te oglasi ništavim odnosno poništi osporeno rješenje.
Prema shvaćanju ovoga Suda ne može se održavanje rasprave uvjetovati donošenjem odluke u korist jedne stranke, već se rasprava mora održati samo u slučaju ukoliko ju stranka traži izričito i bezuvjetno.
Ocjenjujući osnovanost tužbe na osnovi sadržaja spisa predmeta i u upravnom postupku utvrđenog činjeničnog stanja, priloženih ispava, a sve to u okviru navoda i razloga iz tužbe, sud ne nalazi da bi u provedenom postupku došlo do povrede pravila postupka odnosno odnosno pogrešne materijalnog prava.
Prvenstveno nije osnovan prigovor tužitelja da se u konkretnom slučaju radi o nenadležnosti tuženog tijela za odlučivanje u predmetnoj stvari s obzirom na odredbu članka 20. ZEK-a. Naime, navedenom odredbom je tuženo tijelo određeno mjerodavnim za rješavanje sporova između operatora, pa tako prema stavku 1. u slučaju spora između dva ili više operatora elektroničkih komunikacijskih mreža i/ili usluga u vezi sa obvezama iz ovog Zakona, ili spora između tih operatora i drugih pravnih osoba koje se koriste uslugama pristupa i/ili međupovezivanje na temelju ovog Zakona, Agencija mora na zahtjev bilo koje od stranaka u sporu donijeti odluku o rješenju spora u najkraćem mogućem roku, a najkasnije u roku od 4 mjeseca od dana pokretanja postupka s time što se rok može produljiti samo u