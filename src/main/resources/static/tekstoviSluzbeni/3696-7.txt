Evidencije iz stavka 1. ovoga članka obuhvaćaju i sve pripadajuće knjigovodstvene i carinske isprave koje se odnose na podatke upisane u evidenciju.
(3) U svrhu provedbe carinske provjere i naknadne provjere evidencije se moraju predočiti i učiniti dostupnima carinskom uredu.
Naknade i troškovi
Članak 22.
(1) Sukladno članku 52. stavku 2. Uredbe (EU) br. 952/2013:
1. Carinskoj upravi plaća se naknada za pružanje sljedećih posebnih usluga:
a) prisutnost, ako se tako zahtijeva, carinskog osoblja izvan službenog radnog vremena ili u prostorima izvan prostora carine
b) analizu ili stručno izvješće o robi, koju je provela odnosno koje je izradila Carinska uprava, u vezi s odlukama koje su donesene prema članku 33. Uredbe (EU) br. 952/2013 ili pružanjem informacija u skladu s člankom 14. stavkom 1. Uredbe (EU) br. 952/2013
2. Carinska uprava zahtijeva povrat troškova za pružanje sljedećih posebnih usluga:
a) analizu ili stručno izvješće o robi, koju je provela, odnosno koje je izradila druga ovlaštena osoba iz članka 17. ovoga Zakona
b) vraćanje robe podnositelju zahtjeva u vezi s odlukama koje su donesene prema članku 33. Uredbe (EU) br. 952/2013 ili pružanjem informacija u skladu s člankom 14. stavkom 1. Uredbe (EU) br. 952/2013
c) pregled ili uzorkovanje robe radi provjere ili uništenja robe
d) iznimne mjere provjere, kada su potrebne zbog prirode robe ili potencijalnog rizika.
(2) Pravo Carinske uprave za povrat troškova iz stavka 1. točke 2. ovoga članka obuhvaća:
1. poštanske pristojbe u slučaju iz stavka 1. točke 2. podtočke b) ovoga članka
2. iznos stvarnih troškova u slučajevima iz stavka 1. točke 2. podtočki a), c) i d) ovoga članka.
(3) U slučaju iz stavka 2. točke 2. ovoga članka, iznos stvarnih troškova je iznos koji je Carinska uprava platila ili treba platiti za obavljenu uslugu od strane trećih osoba.
(4) Ministar financija pravilnikom propisuje način obračuna i tarifu naknada iz stavka 1. točke 1. ovoga članka.
POGLAVLJE III. KONVERZIJA VALUTE
Konverzija valute
Članak 23.
(1) Sukladno članku 53. stavku 1. točki (a) Uredbe (EU) br. 952/2013, za konverziju druge valute u kune primjenjuje se srednji tečaj za devize prema kuni iz tečajne liste koju objavljuje Hrvatska narodna banka.
(2) Ako druga valuta iz stavka 1. ovoga članka ne kotira na deviznom tržištu u Republici Hrvatskoj, konverzija u kune provodi se na osnovi srednjeg tečaja eura prema kuni, uz korištenje tečaja koji objavljuju financijski servisi i koji je izračunan na osnovi srednjih tečajeva stranih valuta prema euru. Ako nije dostupan tečaj stranih valuta prema euru, primjenjuje se tečaj stranih valuta prema američkom dolaru.
(3) Izračun tečaja iz stavka 2. ovoga članka Carinska uprava objavljuje na svojim mrežnim stranicama.
DIO DRUGI ČIMBENICI NA TEMELJU KOJIH SE PRIMJENJUJE UVOZNA ILI IZVOZNA CARINA I DRUGE MJERE U VEZI S TRGOVINOM ROBOM
Izdavanje potvrde o nepovlaštenom podrijetlu robe
Članak 24.
(1) Potvrdu o nepovlaštenom podrijetlu robe sukladno članku 61. stavku 3. Uredbe (EU) br. 952/2013 izdaje Hrvatska gospodarska komora.
(2) Hrvatska gospodarska komora potvrdu o nepovlaštenom podrijetlu robe izdaje ako su ispunjeni uvjeti za izdavanje potvrde o podrijetlu robe i ako roba na koju se potvrda odnosi odgovara kriterijima za stjecanje nepovlaštenog podrijetla.
(3) Ministar financija pravilnikom propisuje obrazac zahtjeva za izdavanje potvrde o nepovlaštenom podrijetlu i obrazac potvrde o nepovlaštenom podrijetlu.
Provedbeni propisi o provedbi mjera zajedničke tarifne, trgovinske i poljoprivredne politike
Članak 25.
(1) Ministar financija pravilnikom propisuje posebna pravila primjene sustava carinskih kvota kojima se upravlja prema kronološkom redu datuma prihvaćanja carinskih deklaracija.
(2) Ministar financija pravilnikom propisuje posebna pravila postupanja koja se poduzimaju prilikom izvoza robe obuhvaćene izvoznim subvencijama i izvankvotnog šećera.
DIO TREĆI CARINSKI DUG I OSIGURANJA
Davanje osiguranja
Članak 26.
Ministar financija pravilnikom