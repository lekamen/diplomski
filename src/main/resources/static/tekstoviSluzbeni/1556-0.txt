81 22.07.2015 Rješenje Agencije za zaštitu tržišnog natjecanja, klasa: UP/I 034-03/2014-01/005, urbroj: 580-10/63-2015-093 od 9. srpnja 2015.
AGENCIJA ZA ZAŠTITU TRŽIŠNOG NATJECANJA
1564
Agencija za zaštitu tržišnog natjecanja na temelju članka 30., članka 31., članka 51. stavka 3., članka 58. stavka 1. točke 10., u svezi s člankom 13. Zakona o zaštiti tržišnog natjecanja (»Narodne novine«, br. 79/09 i 80/13), u upravnom postupku utvrđivanja sprječavanja, ograničavanja ili narušavanja tržišnog natjecanja zlouporabom vladajućeg položaja protiv poduzetnika Peugeot Hrvatska d.o.o., sa sjedištem u Zagrebu, Bani 75, Buzin, zastupanog po odvjetnicima iz odvjetničkog društva […], po službenoj dužnosti, na temelju odluke Vijeća za zaštitu tržišnog natjecanja u sastavu: Mladen Cerovac, mag. iur., predsjednik Vijeća, Vesna Patrlj, dipl. iur., zamjenica predsjednika Vijeća, mr. sc. Ljiljana Pavlic, dipl. oec., Denis Matić, dipl. iur. i mr. sc. Tatjana Peroković, dipl. oec., članovi Vijeća, sa sjednice 26/2015, održane 9. srpnja 2015., donosi
RJEŠENJE
1. Produljuje se privremena mjera određena rješenjem Agencije za zaštitu tržišnog natjecanja klase: UP/I 034-03/2014-01/005, urbroja: 580-05/63-2014-011, od 3. srpnja 2014. i produljena rješenjem klase: UP/I 034-03/2014-01/005, urbroja: 580-10/63-2015-076, od 9. siječnja 2015. do okončanja postupka pred Agencijom za zaštitu tržišnog natjecanja, a najdulje na rok od 3 (tri) mjeseca od dana dostave ovog rješenja.
2. Ovo rješenje bit će objavljeno u »Narodnim novinama«.
Obrazloženje
I. Agencija za zaštitu tržišnog natjecanja (dalje: Agencija) sukladno članku 51. stavku 1. Zakona o zaštiti tržišnog natjecanja (»Narodne novine«, br. 79/09 i 80/13, dalje: ZZTN) može pokrenuti postupak protiv određenog poduzetnika i donijeti rješenje o privremenoj mjeri u hitnim slučajevima kada postoji opasnost od značajne i nepopravljive štete za tržišno natjecanje, osobito u slučajevima pojedinih radnji narušavanja tržišnog natjecanja.
Tako je u konkretnom slučaju Agencija zaključkom klase: UP/I 034-03/2014-01/005, urbroja: 580-05/63-2014-010, od 3. srpnja 2014., pokrenula postupak protiv poduzetnika Peugeot Hrvatska d.o.o., sa sjedištem u Zagrebu, Bani 75, Buzin (dalje: Peugeot Hrvatska) radi utvrđivanja sprječavanja, ograničavanja ili narušavanja tržišnog natjecanja zlouporabom vladajućeg položaja u smislu članka 13. ZZTN-a na mjerodavnim tržištima pružanja usluga popravaka i održavanja motornih vozila marke Peugeot na teritoriju Republike Hrvatske i prodaje rezervnih dijelova za motorna vozila marke Peugeot na teritoriju Republike Hrvatske, zbog postojanja indicija da je Peugeot Hrvatska primijenio netransparentne Selektivne kriterije ovlaštenog servisa marke Peugeot prilikom primanja, odnosno odlučivanja o tome tko će ostati u mreži ovlaštenih servisera i nakon 31. prosinca 2013. te da je primijenio nejednake uvjete na istovrsne poslove s različitim poduzetnicima, čime ih je doveo u nepovoljniji položaj u odnosu na konkurenciju, odnosno da je poduzetniku Auto Maksimir d.o.o., sa sjedištem u Zagrebu, Kraljevićeva 24 (dalje: Auto Maksimir) neopravdano onemogućio pristup mjerodavnim tržištima.
Osim toga, istog dana, odnosno 3. srpnja 2014., sukladno članku 51. ZZTN-a, Agencija je donijela i rješenje o privremenoj mjeri, klase: UP/I 034-03/2014-01/005, urbroja: 580-05/63-2014-011, kojim je odredila privremenu mjeru poduzetniku Peugeot Hrvatska u trajanju od 6 (šest) mjeseci od dana dostave navedenog rješenja.
Rješenjem od 9. siječnja 2015., klase: UP/I 034-03/2014-01/005, urbroja: 580-10/63-2015-076, privremena mjera produljena je za daljnjih 6 (šest) mjeseci.
Poduzetniku Peugeot Hrvatska predmetnim rješenjem o privremenoj mjeri naloženo je uključiti Auto Maksimir u mrežu ovlaštenih servisera vozila marke Peugeot i omogućiti mu ostvarivanje svih prava i obveza koja mu po toj osnovi pripadaju, što uključuje i pristup opremi, uključujući relevantne računalne programe, te mu omogućiti nabavu elemenata vanjskog