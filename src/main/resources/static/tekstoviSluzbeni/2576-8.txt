 sposobnosti za dobivanje vozačke dozvole
2. Redovni nadzorni zdravstveni pregled i ocjena psihičkih sposobnosti vozača
3. Izvanredni nadzorni zdravstveni pregled i ocjena psihičkih sposobnosti vozača.
Članak 20.
Zdravstveni pregled za dobivanje vozačke dozvole vozača druge skupine sastoji se od najmanje sljedećih pregleda:
1) kompletnog pregleda specijalista medicine rada/sporta (anamneza, kompletan status), elektrokardiogram, spirometrija,
2) ispitivanje vidnih funkcija: oštrine vida (naturalnog, korigiranog), bulbomotorike, raspoznavanja boja, određivanje orijentacijske širine vidnog polja, adaptacije na tamu (niktometrija),
3) audiometrije i ispitivanja ravnoteže,
4) pregleda psihologa s posebnom dopusnicom za područje medicine rada koji obavlja psihološku obradu u svrhu utvrđivanja kognitivnih sposobnosti, osobina ličnosti, senzomotoričkih i psihomotoričkih sposobnosti,
5) laboratorijski standard: KKS, GGT, kreatinin, određivanje šećera u krvi, sediment urina.
6) ako je za donošenje konačne ocjene zdravstvene sposobnosti potrebno dodatno mišljenje specijalista drugih specijalnosti, pregledanik će biti upućen istima, ovisno o indikaciji,
7) izvatka iz liječničkog kartona o kroničnim bolestima od kojih pregledanik boluje, ako predstavljaju kontraindikaciju za sigurno upravljanje vozilom. Dostavlja ga izabrani doktor, osim ako drugim propisima nije drukčije propisano.
Članak 21.
Redovni nadzorni zdravstveni pregled vozača druge skupine sastoji se najmanje od sljedećih pregleda:
1) kompletnog pregleda specijalista medicine rada (anamneza, kompletan status), EKG, spirometrija,
2) ispitivanja vidnih funkcija: oštrine vida (naturalnog, korigiranog), bulbomotorike, raspoznavanja boja, ispitivanje orijentacijske širine vidnog polja, adaptacije na tamu (niktometrija),
3) audiometrije i ispitivanja ravnoteže,
4) određivanje šećera u krvi i GGT,
5) pregleda psihologa s posebnom dopusnicom za područje medicine rada koji obavlja psihološku obradu u svrhu utvrđivanja kognitivnih sposobnosti, osobina ličnosti, senzomotoričkih i psihomotoričkih sposobnosti,
6) ako je za donošenje konačne ocjene zdravstvene sposobnosti potrebno dodatno mišljenje specijalista drugih specijalnosti ili dodatne pretrage, pregledanik će biti upućen istima, ovisno o indikaciji,
7) izvatka iz liječničkog kartona o kroničnim i psihičkim bolestima od kojih pregledanik boluje, koji dostavlja izabrani doktor, osim ako drugim propisima nije drukčije propisano.
Članak 22.
Vozači i kandidati za vozače druge skupine neovisno o vrsti pregleda, ocjenjuju se nesposobnima ili privremeno nesposobnima za upravljanje vozilom ako uz uvjete iz članka 13. ovoga Pravilnika boluju i od sljedećih bolesti ili stanja:
a) bolesti ili stanja iz područja psihologije, psihijatrije i neurologije:
1) svi oblici smanjene intelektualne učinkovitosti koji se označavaju kao ispodprosječni ili ispod toga, bez obzira na etiologiju,
2) svi oblici narkolepsije i drugi poremećaji svijesti neovisno o terapiji,
3) prirođene i stečene bolesti, stanja i anomalije živaca i mišića koje utječu na sigurno upravljanje vozilom,
4) hemiplegija i hemipareza, bez obzira na mogućnost adaptacije vozila,
5) bolesti i ozljede kralješničke moždine i živaca s posljedicama koje onemogućavaju sigurno upravljanje vozilom,
6) ostale bolesti i stanja koja utječu na sigurno upravljanje vozilom.
b) epilepsija
koju je utvrdio specijalist neurolog kao stanje nakon dva ili više epileptičkih napada u razdoblju kraćem od pet godina.
Specijalist neurolog obvezan je ustanoviti tip epileptičkog napada, procijeniti mogućnost ponovnog napada, propisati odgovarajuću terapiju, a sve zbog osiguranja sigurnog upravljanja vozilom.
1) Vozači i kandidati za vozače koji su medicinski kontrolirani zbog epilepsije mogu biti ocijenjeni sposobnima za sigurno upravljanje vozilom nakon isteka 10 godina bez napada i bez terapije. Iznimno u tom slučaju, specijalist neurolog može, na osnovi kliničkog pregleda kojim je utvrđena odsutnost relevantne