 projekta ulaganja i omogućuju obavljanje registriranih djelatnosti korisnika potpore.
(3) Visina bespovratne novčane potpore za otvaranje novih radnih mjesta i potpore za usavršavanja povezana s projektom ulaganja koja je utvrđena člancima 10. i 11. Zakona, odobrava se uz uvjet da visina bespovratne novčane potpore za usavršavanje povezana s projektom ulaganja može iznositi maksimalno do 50% visine bespovratne novčane potpore za otvaranje novih radnih mjesta povezanih s ulaganjem, a sukladno maksimalno dopuštenim intenzitetima potpore za usavršavanje.
Članak 9.
(1) Nadležno ministarstvo odobrit će isplatu bespovratne novčane potpore iz članka 8. ove Uredbe najranije po isteku prve godine od otvaranja novih radnih mjesta, odnosno usavršavanja povezanog s projektom ulaganja i to uz uvjet da su za predmetni projekt ulaganja pribavljeni slijedeći dokumenti i prilozi od strane nadležnog ministarstva po službenoj dužnosti sukladno Zakonu o sustavu državne uprave ili od strane podnositelja zahtjeva za isplatu bespovratne novčane potpore:
1. ugovor o radu sa sufinanciranom osobom u najmanjem trajanju od 12 mjeseci
2. presliku prijave na Hrvatski zavod za mirovinsko osiguranje na kojoj je vidljiva potvrda obrade prijave
3. presliku prijave na Hrvatski zavod za zdravstveno osiguranje na kojoj je vidljiva potvrda obrade prijave
4. obračun plaća za 12 mjeseci, odnosno za razdoblje iz ugovora o radu sukladno točki 1. ovoga stavka
5. financijsku dokumentaciju kojom se utvrđuje ispunjavanje uvjeta za isplatu bespovratne novčane potpore (prosječan broj zaposlenih i iznos uplaćenih bruto plaća) – propisano izvješće o primicima predano u Ministarstvo financija – Poreznu upravu, za razdoblje od 12 mjeseci do dana dostave zahtjeva
6. potvrdu Ministarstva financija – Porezne uprave o stanju duga
7. program usavršavanja
8. račune ili ostale isprave kojima se dokazuje trošak usavršavanja, izdane od strane trećih osoba
9. dokaze o ostalim troškovima vezanim uz izvođenje programa usavršavanja
10. instrument osiguranja naplate tražbina za slučaj kršenja odredbi Zakona i
11. pisanu Izjavu kojom odgovorna osoba jamči pod moralnom, materijalnom i kaznenom odgovornošću za točnost dostavljenih podataka.
(2) Dokazi iz stavka 1. točaka 1. do 4. ovoga članka dostavljaju se za svaku pojedinu osobu za koju se traži isplata bespovratne novčane potpore.
(3) Pri utvrđivanju iznosa potpora za opravdane troškove novih radnih mjesta povezanih s projektom ulaganja korisniku potpore za ulaganje odobrit će se 100% iznosa potpore propisanih člankom 10. stavcima 1. do 3. Zakona, ukoliko se zapošljavanje odnosi na:
1. osobe koje su dugotrajno nezaposlene i to:
a) mlade dugotrajno nezaposlene osobe do 29 godina bez obzira na radni staž i razinu obrazovanja koje nisu bile zaposlene u prethodnih 6 mjeseci i koje su prijavljene u evidenciju nezaposlenih
b) dugotrajno nezaposlene osobe starije od 29 godina bez obzira na radni staž i razinu obrazovanja prijavljene u evidenciju nezaposlenih najmanje 6 mjeseci
c) osobe starije od 50 godina prijavljene u evidenciju nezaposlenih.
2. osobe bez radnog staža i to:
a) osobu do 29 godina starosti bez radnog staža koja je prijavljena u evidenciji nezaposlenih Hrvatskog zavoda za zapošljavanje
b) ostale nezaposlene osobe bez radnog staža prijavljene u evidenciji nezaposlenih Hrvatskog zavoda za zapošljavanje.
3. osobe kojima je otkazan ugovor o radu zbog otvaranja stečajnog postupka.
(4) Radi dokazivanja uvjeta propisanih stavkom 3. ovoga članka korisnik potpore za ulaganje dužan je, pored dokaza iz stavka 1. ovoga članka, dostaviti nadležnom ministarstvu, sljedeće:
1. potvrdu o otvaranju stečajnog postupka
2. potvrdu da je radni odnos osobe, za koju se traži isplata novčane potpore prestao u postupku utvrđivanja kolektivnog viška radnika
3. potvrdu prijave u evidenciji nezaposlenih Hrvatskog zavoda za zapošljavanje i
4. potvrdu o podacima evidentiranim u matičnoj evidenciji Hrvatskog zavoda za mirovinsko osiguranje za svaku pojedinu osobu