 200 km/h...... 208%.
(6) Kod kočnica kod kojih se sila kočenja ostvaruje djelovanjem na površinu kotrljanja kotača najmanja dopuštena debljina kočnih umetaka mora biti 10 mm, a kod zračnih kočnica s diskom najmanja dopuštena debljina kočnih uložaka mora biti 5 mm, mjereno na najtanjem mjestu.
(7) Čelne slavine i spojne glave glavnog zračnog voda moraju biti obojene crvenom bojom.
(8) Čelne slavine i spojne glave napojnog zračnog voda moraju biti obojene bijelom ili žutom bojom.
(9) Produžno djelovanje kočnica teretnih vagona u vlaku ostvaruje se pomoću glavnog zračnog voda kočnice unutarnjeg promjera 32 mm.
(10) Teretni vagon mora na krajevima glavnog zračnog voda imati ugrađene čelne slavine s kočničkim spojnicama i odgovarajućim spojnim glavama.
(11) Čelne slavine glavnog zračnog voda teretnih vagona moraju biti izvedene sukladno normi HRN EN 14601.
(12) Spojne glave napojnog i glavnog zračnog voda teretnih vagona moraju biti sukladne normi HRN EN 15807. Slavine napojnog zračnog voda na vozilima ugrađuju se na većoj udaljenosti od uzdužne osi vozila u odnosu na slavine glavnog zračnog voda.
(13) Teretni vagon za posebne namjene koji nema automatsku indirektnu zračnu kočnicu mora biti opremljen glavnim zračnim vodom te imati oznake sukladno objavi UIC 545.
(14) Teretni vagon s automatskom zračnom kočnicom mora imati uključno – isključnu slavinu rasporednika koja omogućava da se na vozilu može uključiti ili isključiti zračna kočnica.
(15) Teretni vagon s automatskom zračnom kočnicom mora biti opremljen mjenjačem vrste kočnice i mjenjačem kočne sile.
(16) Teretni vagon mora imati s obje bočne strane ručice mjenjača vrste kočnice.
(17) Mjenjač kočne sile automatske zračne kočnice teretnog vagona može biti mehanički mjenjač (prazno i tovareno stanje) ili automatski mjenjač, a automatski može biti 2-položajni mjenjač (prazno i tovareno stanje) ili mjenjač s kontinuiranom promjenom kočne sile.
(18) Kod teretnog vagona s automatskim 2-položajnim mjenjačem kočna sila se mijenja automatski kod ukupne mase koja odgovara prekretnoj masi, s tolerancijom ± 5% od prekretne mase.
(19) Kod teretnog vagona s automatskim mjenjačem s kontinuiranom promjenom kočne sile ista se mijenja proporcionalno ukupnoj masi vagona.
(20) Teretni vagon s automatskom zračnom kočnicom tovaren i sposoban za vožnju brzinom 120 km/h mora imati kočnicu s kontinuiranom promjenom kočne sile ovisno o opterećenju sukladno WAG TSI.
(21) Iznad kočenih kotača teretnog vagona s gorivim podom moraju biti postavljene zapreke za zaštitu od požara sukladno objavi UIC 543.
(22) Na teretnom vagonu mora se koristiti kočna oprema verificirana sukladno objavi UIC 541-00.
(23) Teretni vagon mora biti opremljen kočnim sustavom koji ima barem načine kočenja G i P.
(24) Teretni vagon mora biti opremljen parkirnom (ručnom ili pritvrdnom kočnicom) sukladno WAG TSI.
Članak 19.
(1) Vozilo koje je moguće slobodno uključiti u vlak, kao i vlak koji je konstrukcijski predefiniran te čini samostalnu prijevoznu jedinicu, u svrhu postojanja sučelja radi povezivanja s drugim jedinicama na svakom čelu mora imati sljedeće elemente:
a) vučni uređaj,
b) odbojni uređaj,
c) sučelje za povezivanje pneumatskog kočnog sustava s drugim jedinicama.
(2) Vozilo iz stavka 1. ovoga članka, koje je opremljeno parom odbojnika i zavojnim vučnim uređajem, pored elemenata iz stavka 1. ovoga članka, na čelu mora imati sljedeće elemente:
a) čelnu slavinu glavnog zračnog voda,
b) držače za ovješenje elemenata sučelja pneumatskih sustava koji se ne koriste,
c) držač za ovješenje zavojnog kvačila vučnog uređaja koji se ne koristi.
(3) Teretni vagon, pored elemenata navedenih u stavcima 1. i 2. ovoga članka, mora imati i najmanje jednu stubu i rukohvat za manevristu na svakom boku sanduka vagona.
(4) Vozilo za prijevoz putnika i lokomotiva na čelu moraju, pored elemenata navedenih u stavcima 1. i 2. ovoga članka, imati i sljedeće elemente:
a) sučelje za povezivanje pneumatskog sustava za napajanje ostalih pneumatskih