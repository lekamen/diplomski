 radnik ima pravo iskoristiti do kraja kalendarske godine u kojoj se vratio na rad.
Članak 55.
Ako radniku prestane radni odnos protiv njegove volje (po odluci poslodavca), omogućit će mu se korištenje godišnjeg odmora za vrijeme otkaznog roka, a na zahtjev radnika.
Članak 56.
U slučaju prestanka ugovora o radu poslodavac je dužan radniku koji nije iskoristio godišnji odmor isplatiti naknadu umjesto korištenja godišnjeg odmora.
Naknada iz stavka 1. ovoga članka određuje se razmjerno broju dana neiskorištenoga godišnjeg odmora.
Ukoliko je ugovor o radu prestao smrću radnika, nasljednici imaju pravo od poslodavca potraživati naknadu godišnji odmor na koji je pokojni radnik stekao pravo, a nije ga iskoristio.
Plaćeni dopust
Članak 57.
Tijekom kalendarske godine radnik ima pravo na plaćeni dopust za važne osobne potrebe od ukupno najviše 7 radnih dana u slučaju:
– sklapanja braka ili životnog partnerstva 5 radnih dana – rođenja/posvojenja djeteta 5 radnih dana – smrti supruga/-ge ili životnog partnera/ice, djeteta, roditelja 7 radnih dana – smrti ostalih članova uže obitelji i roditelja supruga/-ge ili životnog partnera/ice 3 radna dana – traženja članova obitelji nestalih u ratu 5 radnih dana – teške bolesti supruga/-ge ili životnog partnera/ice, roditelja, djeteta 7 radnih dana – teške bolesti ostalih članova uže obitelji 3 radna dana – selidbe u istom mjestu 2 radna dana – selidbe u drugo mjesto 3 radna dana – ostalih važnih osobnih potreba 2 radna dana – obrazovanja i usavršavanja (vezano uz posao) o vlastitom trošku 5 radnih dana.
Iznimno, radnik ima pravo na plaćeni dopust u trajanju preko 7 radnih dana tijekom kalendarske godine, ukoliko nastupi slučaj iz alineje 3. ili 4. prethodnog stavka.
Radniku se plaćeni dopust iz ovog članka odobrava na njegov osobni pisani zahtjev, koji je dužan obrazložiti, tj. navesti razloge, a na zahtjev poslodavca i dokumentirati.
Pod pojmom član uže obitelji iz stavka 1., alineja 4. i 7. ovog članka podrazumijevaju se članovi uže obitelji u smislu odredbi Zakona o radu.
Članak 58.
Darivatelji krvi za svako darivanje krvi imaju pravo na dva uzastopna radna dana plaćenog dopusta tijekom kalendarske godine, sukladno radnim obvezama.
Plaćeni dopust iz prethodnog stavka ovog članka radnik mora iskoristiti tijekom kalendarske godine u kojoj je ostvareno pravo na isti.
Plaćeni dopust iz stavka 1. ovog članka. ne odnosi se na darivanje krvne plazme te na darivanja krvnih sastojaka staničnim separatorom.
Članak 59.
Radnik ima pravo na plaćeni dopust u slučaju njegovog upućivanja, od strane poslodavca, na stručno osposobljavanje, usavršavanje i slično.
Neplaćeni dopust
Članak 60.
Poslodavac može radniku iznimno, na njegovu pisanu i obrazloženu molbu, odobriti neplaćeni dopust najdulje do 12 (dvanaest) mjeseci, ukoliko to dopušta priroda posla i trenutna potreba poslodavca.
Razdoblje od 12 mjeseci iz stavka 1. ovog članka odnosi se na najduže moguće razdoblje neprekidnog trajanja neplaćenog dopusta koje poslodavac može odobriti radniku i ne odnosi se na kalendarsku godinu.
U vrijeme neplaćenog dopusta, prava i obveze iz radnog odnosa miruju, ako zakonom drukčije nije određeno.
Za vrijeme neplaćenog dopusta radnici nemaju pravo na isplatu materijalnih prava reguliranih Kolektivnim ugovorom.
IX. PLAĆE
Plaća za obavljeni rad radnika
Članak 61.
Radniku za obavljeni rad kod poslodavca pripada plaća te ostala primanja u skladu sa zakonom, ovim Kolektivnim ugovorom, Pravilnikom o radu i odlukama poslodavca.
Članak 62.
Plaća se sastoji od:
– osnovne plaće radnog mjesta na kojem radnik radi,
– dodatka za prehranu radnika,
– dodatka na plaću na neprekidni radni staž u HEP-u,
– dodatka na plaću na ukupni radni staž,
– uvećanja plaće po osnovi izvršavanja poslova i radnih zadataka u opsegu i kvaliteti koja je veća od prosječne odnosno uobičajene,
– dodatka na plaću za rad u posebnim okolnostima,
– dodatka za rad u izvanrednim okolnostima uz proglašenje elementarne nepogode
– uvećanja plaće za rad u uvjetima rada