 suglasnosti na planove koji ne sadržavaju isključivo kapitalne projekte.
Realizacija ovih rashoda u dijelu koji se odnosi na kapitalne pomoći izravnanja iz državnog proračuna moguća je tek po izvršenju radova i nabavi roba i usluga, a ne anticipativno.
Zahtjevi za realizaciju rashoda za nabavu proizvedene dugotrajne imovine i dodatna ulaganja na nefinancijskoj imovini provode se isključivo putem obrasca DEC-SŠ- 2016., koji je sastavni dio ove Odluke.
IV.
Sredstva za financiranje decentraliziranih funkcija srednjeg školstva županije i Grad Zagreb ostvaruju iz dodatnog udjela poreza na dohodak po stopi od 1,3%.
Ako županije i Grad Zagreb iz dodatnog udjela poreza na dohodak po stopi od 1,3% ne ostvare sredstva potrebna za financiranje decentralizirane funkcije srednjeg školstva, razliku do ukupnih bilančnih prava ostvaruju s pozicije izravnanja za decentralizirane funkcije iz Državnog proračuna Republike Hrvatske za 2016. godinu.
Kontrolu ostvarivanja prihoda iz stavke 1. ove točke obavlja Ministarstvo financija, a kontrolu izvršavanja rashoda obavlja Ministarstvo znanosti, obrazovanja i sporta.
V.
Županije i Grad Zagreb dužni su donijeti vlastite odluke o kriterijima, mjerilima i načinu financiranja decentraliziranih funkcija srednjih škola i učeničkih domova za 2016. godinu u okvirima bilanciranih sredstava i po namjenama utvrđenim u točkama II. i III. ove Odluke.
VI.
Županije i Grad Zagreb dužni su Ministarstvu znanosti, obrazovanja i sporta izvještaje za razdoblje od 1. siječnja do 31. prosinca 2016. godine dostaviti do 31. ožujka 2017. godine na obrascu SŠ-DEC-IZVJEŠĆE, koji je sastavni dio ove Odluke.
VII.
Županije i Grad Zagreb koji su primijenili model javno-privatnog partnerstva (JPP) mogu zatražiti uvećanje materijalnih i financijskih rashoda za iznos najma uz uvjet da se za isti iznos umanje rashodi za nabavu proizvedene dugotrajne imovine i dodatna ulaganja na nefinancijskoj imovini.
VIII.
Ministarstvo znanosti, obrazovanja i sporta, na zahtjev nositelja financiranja, može predložiti Vladi Republike Hrvatske preraspodjelu ili prenamjenu utvrđenih bilančnih prava županijama i Gradu Zagrebu u sklopu ukupno utvrđenih bilančnih prava za financiranje decentraliziranih funkcija srednjeg školstva, ako utvrdi da je zbog realizacije programa javnih potreba u srednjem školstvu i učeničkim domovima to potrebno.
Svoje zahtjeve nositelji financiranja podnose Ministarstvu znanosti, obrazovanja i sporta najkasnije do 30. lipnja 2016. godine, a Ministarstvo znanosti, obrazovanja i sporta je najkasnije do 31. kolovoza 2016. godine dužno predložene izmjene i dopune dostaviti na mišljenje Ministarstvu financija.
IX.
Županije i Grad Zagreb dužni su rashode za materijal, dijelove i usluge tekućeg i investicijskog održavanja i rashode za nabavu proizvedene dugotrajne imovine i dodatna ulaganja na nefinancijskoj imovini realizirati u skladu sa zakonom kojim se uređuje javna nabava.
Županije i Grad Zagreb ne mogu započinjati realizaciju nabave proizvedene dugotrajne imovine i dodatna ulaganja na nefinancijskoj imovini bez izrade investicijskog elaborata u kojem su precizno utvrđeni: opseg radova i usluga, vrijednost radova i usluga, vrijeme realizacije i realni izvori sredstava, kao i prethodne suglasnosti Ministarstva znanosti, obrazovanja i sporta na Plan rashoda za nabavu proizvedene dugotrajne imovine i dodatna ulaganja na nefinancijskoj imovini.
X.
Nadležna tijela županija i Grada Zagreba – nositelja financiranja srednjeg školstva mogu na osnovi vlastite odluke o kriterijima za utvrđivanje bilančnih prava za financiranje minimalnog financijskog standarda javnih potreba osnovnog školstva u 2016. godini i vlastite odluke o kriterijima za utvrđivanje bilančnih prava za financiranje minimalnog financijskog standarda javnih potreba srednjeg školstva i učeničkih domova u 2016. godini, a uz prethodnu suglasnost Ministarstva znanosti, obrazovanja i sporta i Ministarstva financija, udružiti sredstva za nabavu proizvedene dugotrajne imovine i