klimatizacije u zgradi.
(2) Ministarstvo provodi kontrolu kvalitete energetskih certifikata zgrada, odnosno izvješća o redovitim pregledima sustava grijanja i sustava hlađenja ili klimatizacije u zgradi, izdanih od strane podnositelja zahtjeva.
(3) Ako se provjerom podataka iz stavka 1. ovoga članka utvrdi da u zahtjevu ili priloženim ispravama nedostaje dokaz o ispunjavanju propisanih uvjeta, da dostavljeni podaci ne odgovaraju propisanim podacima ili da nedostaje neki podatak, Ministarstvo donosi zaključak radi dopune podataka.
Davanje ovlaštenja
Članak 9.
(1) Ministarstvo, na temelju utvrđenih činjenica i materijalnih dokaza, daje ovlaštenje za neovisnu kontrolu energetskog certifikata zgrade i/ili izvješća o redovitom pregledu sustava grijanja i sustava hlađenja ili klimatizacije u zgradi.
(2) Podnositelj zahtjeva za davanje ovlaštenja za kontrolu dužan je priložiti dokaze o ispunjavanju svih propisanih uvjeta za davanje tog ovlaštenja.
Rješenje
Članak 10.
Rješenje kojim se pravnoj osobi daje ovlaštenje za kontrolu izdanih energetskih certifikata zgrada i/ili izvješća o redovitom pregledu sustava grijanja i sustava hlađenja ili klimatizacije u zgradi sadrži:
– podatke o ovlaštenoj pravnoj osobi (naziv, adresa sjedišta i osobni identifikacijski broj),
– vrstu ovlaštenja,
– datum i mjesto izdavanja i rok važenja ovlaštenja,
– registarski broj ovlaštenja,
– ime i prezime, stručni naziv i akademski stupanj odnosno akademski ili stručni naziv ili akademski stupanj i osobni identifikacijski broj imenovanih osoba u pravnoj osobi koje potpisuju izvješća o kontroli,
– imena i prezimena, stručni naziv i akademski stupanj odnosno akademski ili stručni naziv ili akademski stupanj i osobne identifikacijske brojeve za sve fizičke osobe zaposlene u pravnoj osobi koje provode radnje i postupke kod kontrole.
Članak 11.
(1) Ovlaštenje za kontrolu izdanih energetskih certifikata zgrada i/ili izvješća o redovitom pregledu sustava grijanja i sustava hlađenja ili klimatizacije, dano pravnoj osobi može se ponovno izdati ako pravna osoba podnese novi zahtjev najkasnije 2 mjeseca prije isteka roka važenja ovlaštenja.
(2) Na postupak ponovnog davanja ovlaštenja primjenjuju se odredbe ovog Pravilnika o davanju ovlaštenja.
Članak 12.
Ovlaštena pravna osoba dužna je ispunjavati uvjete za davanje ovlaštenja u roku važenja ovlaštenja i o svakoj promjeni obavijestiti Ministarstvo u roku od osam dana od nastale promjene.
Promjene tijekom ovlaštenja
Članak 13.
(1) U slučaju promjene odgovorne osobe u ovlaštenoj pravnoj osobi, ovlaštena pravna osoba dužna je obavijestiti Ministarstvo u roku od osam dana od nastale promjene i dostaviti:
– presliku ovlaštenja i
– dokaz o promjeni odgovorne osobe (presliku rješenja o upisu u sudski registar).
(2) U slučaju promjene imenovane osobe u ovlaštenoj pravnoj osobi, a nova imenovana osoba je već navedena u ranijem rješenju kao fizička osoba koja provodi radnje i postupke kontrole energetskih certifikata i/ili izvješća o redovitom pregledu sustava grijanja i sustava hlađenja ili klimatizacije u zgradi, ovlaštena pravna osoba podnosi zahtjev za promjenu imenovane osobe u roku od 8 dana od dana nastale promjene.
(3) U slučaju promjene fizičke osobe zaposlene u ovlaštenoj pravnoj osobi koja provodi radnje i postupke kontrole energetskih certifikata i/ili izvješća o redovitom pregledu sustava grijanja i sustava hlađenja ili klimatizacije u zgradi, ovlaštena pravna osoba podnosi zahtjev za promjenu fizičke osobe u roku od 8 dana od dana nastale promjene.
(4) Na temelju zahtjeva i utvrđenih činjenica, Ministarstvo izdaje izmjenu rješenja, a promjene iz stavka 1., 2. i 3. ovoga članka unose se u Registar ovlaštenih pravnih osoba za kontrolu energetskog certifikata i/ili izvješća o redovitom pregledu sustava grijanja i sustava hlađenja ili klimatizacije u zgradi (u daljnjem tekstu: Registar).
III. POSTUPANJE OVLAŠTENIH PRAVNIH OSOBA
Članak 14.
(1) Ovlaštena pravna osoba dužna je kontrolu provoditi sukladno Zakonu i ovom