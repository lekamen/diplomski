40 30.04.2016 Rješenje Ministarstva zdravlja, klasa: UP/I-510-01/15-01/16, urbroj: 534-04-1-2/7-16-19 od 14. travnja 2016.
MINISTARSTVO ZDRAVLJA
1051
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Klinici za unutarnje bolesti Kliničke bolnice »Sveti Duh« Zagreb, verificira se i dodjeljuje naziv »Referentni centar Ministarstva zdravlja za funkcijske poremećaje gastrointestinalnog sustava« na vrijeme od pet godina.
2. Klinika za unutarnje bolesti Kliničke bolnice »Sveti Duh« Zagreb, dužna je do isteka pet godina od donošenja rješenja o dodjeli odnosno obnovi naziva podnijeti zahtjev za obnovu naziva »Referentni centar Ministarstva zdravlja za funkcijske poremećaje gastrointestinalnog sustava«.
3. »Referentni centar Ministarstva zdravlja za funkcijske poremećaje gastrointestinalnog sustava« Klinike za unutarnje bolesti Kliničke bolnice »Sveti Dub« Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/15-01/16
Urbroj: 534-04-1-2/7-16-19
Zagreb, 14. travnja 2016.
Ministar doc. dr. sc. Dario Nakić, dr. med., v. r.
