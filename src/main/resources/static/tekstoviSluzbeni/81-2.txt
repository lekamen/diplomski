 isplaćuje novčana prava prema Uputi o provedbi Odluke o načinu obavljanja platnog prometa s inozemstvom i načinu dostavljanja podataka o platnom prometu s inozemstvom na štedne račune korisnika.
VI. POSTUPAK ZA ISPLATU TROŠKOVA PRIJEVOZA KORISNIKA NASTALIH POVODOM MEDICINSKOG VJEŠTAČENJA
Članak 9.
1) Pravo na naknadu troškova upravnog postupka za prijevoz u drugo mjesto ima stranka koja je od nadležnog upravnog tijela upućena, odnosno pozvana u drugo mjesto radi pregleda ili sudjelovanja u vještačenju pred nadležnom ustrojstvenom jedinicom Zavoda za vještačenje u slučaju kada je postupak pokrenut po službenoj dužnosti i kada je postupak pokrenut po zahtjevu stranke povoljno okončan.
2) Korisnik prava po ovom Zakonu kojemu je nadležni liječnik odredio pratitelja za putovanje radi pregleda pred nadležnom ustrojstvenom jedinicom Zavoda za vještačenje ima pravo na naknadu troškova prijevoza i za pratitelja kada osobno ostvari pravo na naknadu ovoga troška upravnog postupka.
3) Troškovi prijevoza nadoknađuju se prema izdanoj voznoj karti za prijevoz autobusom, odnosno drugim razredom željeznice ili brodom, te sredstvima javnog gradskog prijevoza (autobus ili tramvaj).
4) HRVI I. skupine sa stopostotnim tjelesnim oštećenjem organizma kao i HRVI od II. do IV. skupine čije utvrđeno oštećenje organizma ima za posljedicu oštećenje funkcije donjih ekstremiteta ili gubitak vida, a putuju osobnim automobilom u slučaju iz stavka 1. ovog članka, imaju pravo na nadoknadu putnih troškova sukladno priloženoj potvrdi izdanoj u originalnom primjerku o cijeni vozne karte prijevoznog sredstva navedenog u stavku 3. ovog članka.
5) Ostalim korisnicima u slučaju iz stavka 1. ovog članka troškovi prijevoza nadoknađuju se po dostavljenoj voznoj karti (original).
6) Troškove prijevoza korisnika nastalih povodom vještačenja pred nadležnom ustrojstvenom jedinicom Zavoda za vještačenje u prvom stupnju isplaćuje prvostupanjsko tijelo, a u drugom stupnju Ministarstvo.
7) Kada, u slučaju iz stavka 6. ovoga članka, Ministarstvo podmiruje troškove prijevoza, prvostupanjska tijela dužna su, uz iznos putnog troška navedenog u mjesečnom zahtjevu za isplatu invalidnina, dostaviti Službi presliku odgovarajućeg rješenja o priznatom pravu na naknadu putnog troška te poziv za vještačenje u izvorniku i voznu kartu na način kako je navedeno u stavku 4. i 5. ovog članka.
VII. OSTALE ODREDBE
Članak 10.
Služba isplaćuje novčana prava korisnicima koja nisu navedena u članku 2. ovoga Pravilnika na način propisan provedbenim propisima donesenim na temelju Zakona i na temelju pisana naloga nadležne uprave Ministarstva koji u privitku sadrži vjerodostojnu izvornu dokumentaciju.
VIII. PRIJELAZNA I ZAVRŠNA ODREDBA
Članak 11.
Stupanjem na snagu ovoga Pravilnika prestaje važiti Pravilnik o načinu isplate novčanih primanja i drugih troškova (»Narodne novine« broj 52/05., 155/08., 31/11. i 95/11.)
Članak 12.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/14-0002/7 Urbroj: 522-04/1-3-14-1 Zagreb, 22. prosinca 2014.
Ministar Predrag Matić, v. r.
