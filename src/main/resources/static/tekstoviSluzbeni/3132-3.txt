
Niti stav Visokog upravnog suda RH o tome da pobijani Pravilnik ...’nije donesen u postupku propisanom Statutom Sveučilišta u Zagrebu, nije osnovan na zakonu. Visoki upravni sud RH potpuno pogrešno tumači odredbe Statuta Sveučilišta, na koje se poziva. Naime, člankom 38. stavak 3. Statuta Sveučilišta u Zagrebu, propisano je da Senat Sveučilišta daje na osnovu mišljenja Odbora za statutarna pitanja suglasnost na Statute, odnosno Pravilnike sastavnica, koji bez te suglasnosti ne mogu stupiti na pravnu snagu. Pod suglasnostima na Statute, odnosno Pravilnike sastavnice, nije se mislilo na sve Pravilnike sastavnica, nego na činjenicu da Sveučilište ima sastavnice koje kao temeljni akt nemaju Statut, nego Pravilnike, tj. opći akt koji je po svom značenju i funkciji izjednačen sa Statutom (npr. Hrvatski studiji kao sveučilišni centar, te još neke sastavnice koje nisu znanstveno-nastavne i umjetničko-nastavne sastavnice). Izraz ‘Statuta, odnosno Pravilnike sastavnica’ treba tumačiti kao ‘ili’.
O tome je Senat Sveučilišta u Zagrebu dao i Vjerodostojno tumačenje pod brojem klasa: 012-03/13-01/6, Urbr. 380-21/105-13-2 od 15. srpnja 2013.g. Iz navedenog Vjerodostojnog tumačenja nedvojbeno proizlazi da Senat Sveučilišta daje suglasnost samo na Statute sastavnica, koje imaju pravnu osobnost, odnosno Pravilnike sastavnica, koje nemaju pravnu osobnost, kojima se uređuju temeljna pitanja koja po svojem sadržaju odgovaraju sadržaju Statuta.
(...)
Slijedi iz navedenog da je i u odnosu na primjenu propisa Visoki upravni sud RH povrijedio ustavno načelo vladavine prava i dužnost poštivanja pravnog poretka RH, kad je donio pobijanu presudu.«
Predlaže ukinuti osporenu presudu Visokog upravnog suda od 12. lipnja 2013. te ostaviti na snazi PUPIZMF/07. Predlaže i donošenje privremene mjere kojom se obustavlja od izvršenja osporena presuda.
7. U ustavnoj tužbi u predmetu broj: U-III-2272/2015 podnositelj ponavlja navode iz prethodno podnesene ustavne tužbe, te navodi:
»Predmet postupka pred Visokim upravnim sudom RH jest ocjena zakonitosti Pravilnika o uvjetima i postupku izbora u zvanje Medicinskog fakulteta – pročišćeni tekst od 19. srpnja 2013.g., a stupio na snagu 27. srpnja 2013.g. U identičnoj pravnoj situaciji, Visoki upravni sud RH već je donio svoju presudu broj Usoz-117/12 od 12. lipnja 2013.g.
Međutim, ni u gore navedenoj presudi, niti u sada pobijanoj presudi, Visoki upravni sud RH nije dao nikakvo obrazloženje o obrazloženom prigovoru tužitelja da za ispitivanje zakonitosti navedenog akta, Visoki upravni sud RH nije stvarno nadležan.
Da bi Visoki upravni sud o navedenom aktu mogao odlučivati, potrebno je da se radi o drugom propisu u smislu čl. 129. podstavak 2. Ustava Republike Hrvatske. To znači da se pod drugim propisom podrazumijeva akt opće obvezatnog karaktera, koji su donijela nadležna tijela državne vlasti ili tijela jedinica lokalne i područne (regionalne) samouprave, te druge pravne osobe s javnim ovlastima koji uređuju odnose na općenit način i koji se u pravilu odnosi na neodređen krug adresata.
(...)
Naime, akt o kojem je odlučivao Visoki upravni sud RH nije opći akt kojim se rješavaju predmeti na temelju javnih ovlasti ili u obavljanju javne službe. Pravilnik o uvjetima i postupku izbora u zvanje Medicinskog fakulteta jest opći akt Medicinskog fakulteta Sveučilišta u Zagrebu, pa je za njegovo pobijanje pod uvjetima propisanim zakonom, ovlašteno samo radničko vijeće ili sindikat. Stoga je Visoki upravni sud RH donio presudu u predmetu u kojem nije stvarno nadležan, unatoč izričitom prigovoru tužitelja, čime je povrijeđeno naprijed navedeno načelo vladavine prava i dužnost poštivanja pravnog poretka RH.
Niti stav Visokog upravnog suda RH o tome da pobijani Pravilnik ...’nije donesen u postupku propisanom Statutom Sveučilišta u Zagrebu, nije osnovan na zakonu. Visoki upravni sud RH potpuno pogrešno tumači odredbe Statuta Sveučilišta, na koje se poziva. Naime, člankom 38. stavak 3. Statuta Sveučilišta u Zagrebu, propisano je da