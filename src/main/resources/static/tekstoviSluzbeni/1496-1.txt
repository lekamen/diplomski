i dodaju riječi: »u roku od 90 dana od dana zaprimanja uredne prijave.«.
Članak 10.
Naslov iznad članka 28. mijenja se i glasi: »Ukidanje odluke o obavljanju zamjenskih poštanskih usluga«.
U članku 28. stavku 3. riječi: »stavka 1. ovoga članka« zamjenjuju se riječima: »stavka 1. točke 2. ovoga članka«.
Članak 11.
U članku 44. stavak 7. mijenja se i glasi:
»(7) Agencija može, prije ili nakon objave općih uvjeta davatelja poštanskih usluga, odlukom narediti izmjenu, dopunu ili ukidanje pojedinih odredaba općih uvjeta, ili općih uvjeta u cijelosti, ako utvrdi da su u suprotnosti s odredbama ovoga Zakona ili propisa donesenih na temelju ovoga Zakona.«.
Članak 12.
U članku 47. stavak 2. mijenja se i glasi:
»(2) Davatelj poštanskih usluga, koji obavlja zamjenske poštanske usluge, mora obavljati računovodstveno razdvajanje na način da se mogu utvrditi prihodi ostvareni od tih poštanskih usluga odvojeno od prihoda ostvarenih od ostalih poštanskih usluga, po vrstama usluga i proizvodima.«.
Članak 13.
U članku 48. stavak 3. mijenja se i glasi:
»(3) Agencija na temelju izračuna iz stavka 2. ovoga članka odlukom utvrđuje iznos neto troška koji predstavlja nepravedno opterećenje.«.
U stavku 4. riječi: »potpunog zahtjeva« zamjenjuju se riječima: »urednog zahtjeva«.
Stavak 5. mijenja se i glasi:
»(5) Sredstva za naknadu nepravednog opterećenja isplaćuju se iz sredstava državnog proračuna Republike Hrvatske, na zahtjev davatelja univerzalne usluge, a na temelju odluke Agencije iz stavka 3. ovoga članka te u skladu s pravilima o državnim potporama.«.
Članak 14.
U članku 49. stavak 1. mijenja se i glasi:
»(1) Davatelj univerzalne usluge, koji želi ostvariti pravo na naknadu nepravednog opterećenja, podnosi zahtjev Agenciji najkasnije do 31. srpnja za prethodnu kalendarsku godinu.«.
Članak 15.
Naslov iznad članka 51. briše se.
Članak 51. briše se.
Članak 16.
Naslov iznad članka 52. briše se.
Članak 52. briše se.
Članak 17.
U članku 63. stavku 1. točka 10. briše se.
Dosadašnja točka 11. postaje točka 10.
Članak 18.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/15-01/77
Zagreb, 3. srpnja 2015.
HRVATSKI SABOR
Predsjednik Hrvatskoga sabora Josip Leko, v. r.
