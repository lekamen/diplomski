podaci navedeni u zahtjevu istiniti,
– je upoznat s odredbama Programa i ovoga Pravilnika,
– će omogućiti kontrolu na terenu i inspekcijski nadzor,
– će čuvati kopije zahtjeva i priloga 5 godina od dana podnošenja zahtjeva,
– nije po računima priloženim uz zahtjev ostvario potporu iz drugih izvora financiranja.
(3) Obrasci zahtjeva s pripadajućom dokumentacijom šalju se putem pošte ili dostavljaju neposredno Agenciji za plaćanja isključivo u tiskanom obliku.
(4) Na originalu računa, koji se koristi za ostvarivanje prava na potporu, mora biti naznačeno ime, prezime i OIB podnositelja zahtjeva te je na isti podnositelj zahtjeva dužan vlastoručno naznačiti neizbrisivu oznaku: »NPP 2015.»
(5) Zahtjevu se prilaže jasno čitljiva preslika originala računa iz stavka 4. ovoga članka, a u slučaju plaćanja transakcijskim računom i originalni dokaz o plaćanju računa, na kojem je naznačeno ime i prezime podnositelja zahtjeva odnosno, u slučaju plaćanja internetskim bankarstvom potrebno je priložiti potvrdu banke o plaćanju/izvršenoj transakciji.
(6) U slučaju kada su dokumenti iz stavka 4. ovoga članka pisani na jeziku koji nije hrvatski ili engleski, Agencija za plaćanja ima pravo tražiti da korisnik priloži i ovjereni prijevod sudskog tumača navedenih dokumenata.
(7) Ekološki pčelari dužni su zahtjevu priložiti presliku certifikata o ekološkoj proizvodnji za 2015. godinu.
(8) Zahtjev podnesen nakon isteka roka navedenog za pojedinu mjeru, smatrat će se nepravovremeno podnesenim i neće se razmatrati.
(9) Ako je korisnik priloženim računima opravdao manji iznos od moguće maksimalne potpore prema ovom Pravilniku, pripada mu potpora po tom manjem iznosu.
(10) Ako zbroj svih odobrenih zahtjeva po mjeri za potporom premaši Programom predviđena novčana sredstva za tu mjeru, proporcionalno će se smanjiti odobreni iznosi za isplatu potpore.
Članak 5.
U provođenju mjera i pravila propisanih ovim Pravilnikom obračun tečaja eura vršit će u kunskoj protuvrijednosti prema tečaju Europske središnje banke na dan 1. siječnja 2013. godine.
Članak 6.
(1) Troškovi za koje se ne može ostvariti potpora su:
– porezi, uključujući porez na dodanu vrijednost,
– carinske i uvozne pristojbe, i sve ostale naknade,
– novčane kazne, financijske kazne i troškovi parničnog postupka,
– rabljene opreme,
– troškovi transporta,
– bankovni troškovi, troškovi jamstava i slične naknade,
– troškovi pretvaranja, naknade i tečajni troškovi vezani uz račune u eurima, kao i drugi isključivo financijski izdaci,
– plaćanja u naturi,
– svi troškovi održavanja, amortizacije i
– najma.
(2) Iznimno od odredbi stavka 1. ovoga članka dopušteni su troškovi iz:
– stavka 1. podstavak 5., 9. i 10. ovoga članka za mjeru Primijenjena istraživanja u pčelarstvu i
– stavka 1. podstavak 10. ovoga članka za sufinanciranje edukacije iz članka 18. stavak 1. točka b) ovoga Pravilnika.
Članak 7.
Dvostruko financiranje mjera utvrđenih ovim Pravilnikom nije dozvoljeno.
Članak 8.
U slučaju više sile i izvanrednih okolnosti korisnik ili njegov ovlaštenik mora u roku od deset radnih dana od dana nastanka događaja o tome obavijestiti Agenciju za plaćanja na obrascu iz Priloga VII. ovoga Pravilnika te priložiti potrebne dokaze.
Članak 9.
Hrvatski pčelarski savez (u daljnjem tekstu: HPS) dužan je do 20. svibnja 2015. godine, za potrebe ovoga Pravilnika, Agenciji za plaćanja dostaviti sve podatke iz Evidencije pčelara i pčelinjaka (u daljnjem tekstu: Evidencija) u elektronskom obliku sa stanjem na dan 30. travnja 2015. godine.
II. PROVEDBA MJERA
1. Kontrola i suzbijanje varooze
Članak 10.
(1) Mjerom Kontrola i suzbijanje varooze korisnik ostvaruje pravo na potporu za nabavu odobrenih veterinarsko-medicinskih proizvoda (u daljnjem tekstu: VMP), kiselina koje se koriste za tretiranje protiv varooze (mliječne, mravlje, octene i oksalne kiseline) i konzumnog šećera.
(2) Korisnici mjere iz stavka 1. ovoga članka su konvencionalni i ekološki pčelari upisani u Evidenciju.
(3) Potpora iz stavka 1. ovoga članka može se