72 30.06.2015 Pravilnik o upućivanju policijskog službenika na rad u međunarodne organizacije, institucije i tijela Europske unije te radi sudjelovanja u međunarodnom projektu
MINISTARSTVO UNUTARNJIH POSLOVA
1382
Na temelju članka 77. stavka 2. Zakona o policiji (»Narodne novine«, br. 34/11., 130/12., 89/14. – vjerodostojno tumačenje i 33/15.), ministar unutarnjih poslova donosi
PRAVILNIK
O UPUĆIVANJU POLICIJSKOG SLUŽBENIKA NA RAD U MEĐUNARODNE ORGANIZACIJE, INSTITUCIJE I TIJELA EUROPSKE UNIJE TE RADI SUDJELOVANJA U MEĐUNARODNOM PROJEKTU
I. OPĆE ODREDBE
Članak 1.
Ovim Pravilnikom utvrđuju se uvjeti za upućivanje policijskih službenika na rad u međunarodne organizacije, institucije i tijela Europske unije (u daljnjem tekstu: rad u inozemstvu), način izbora policijskih službenika te njihova prava i obveze, kao i upućivanje policijskih službenika u inozemstvo radi sudjelovanja u međunarodnom projektu.
Članak 2.
Potreba za upućivanjem policijskih službenika na rad u inozemstvo te za sudjelovanjem u međunarodnim projektima utvrđuje se strateškim dokumentima i smjernicama Ministarstva unutarnjih poslova (u daljnjem tekstu: Ministarstvo) koje se odnose na međunarodnu policijsku suradnju.
1. Rad u inozemstvu
Članak 3.
Mišljenje o potrebi upućivanja policijskog službenika na rad u inozemstvo za radna mjesta za koja je raspisan natječaj daje nadležna ustrojstvena jedinica Kabineta ministra u suradnji s nadležnom ustrojstvenom jedinicom Ureda glavnog ravnatelja policije.
Članak 4.
Mišljenje iz članka 3. ovoga Pravilnika daje se, uzimajući u obzir sljedeće:
– potrebu za upućivanjem policijskih službenika na rad u inozemstvo sukladno članku 2. ovoga Pravilnika;
– poseban interes Ministarstva;
– projekciju troškova koje će u vezi s upućivanjem policijskog službenika snositi Ministarstvo kao i mogućnosti njihova financiranja.
Članak 5.
Policijski službenik koji se želi kandidirati na natječaj za rad u međunarodnoj organizaciji, instituciji odnosno tijelu Europske unije dužan je prije kandidiranja, putem nadležne ustrojstvene jedinice Kabineta ministra ili nadležne ustrojstvene jedinice Ureda glavnog ravnatelja policije, pribaviti suglasnost nadležnog pomoćnika ministra odnosno glavnog ravnatelja policije.
Suglasnost iz stavka 1. ovoga članka daje se uzimajući u obzir mišljenje iz članka 3. ovoga Pravilnika.
Članak 6.
Na natječaj iz članka 5. ovoga Pravilnika može se prijaviti policijski službenik koji ima radno iskustvo od najmanje 5 godina u obavljanju policijskih poslova uz ispunjavanje uvjeta i kriterija koje određuje međunarodna organizacija, institucija i tijelo Europske unije u koje se policijski službenik kandidira.
Članak 7.
Uvjeti upućivanja, opseg djelovanja, vrijeme trajanja rada u inozemstvu utvrđuju se ovisno o propisima i pravilima pojedine međunarodne organizacije, institucije ili tijela Europske unije u koje se policijski službenik upućuje.
1. A Upućivanje na rad u inozemstvo uz sklapanje ugovora
Članak 8.
Policijski službenik koji je pribavio suglasnost iz članka 5. ovoga Pravilnika može se prijaviti na natječaj za rad u međunarodnoj organizaciji, instituciji ili tijelu Europske unije.
Izbor kandidata obavlja međunarodna organizacija, institucija ili tijelo Europske unije po propisima i pravilima međunarodne organizacije, institucije ili tijela Europske unije u koje se policijski službenik kandidira.
Nakon zaprimanja obavijesti međunarodne organizacije, institucije ili tijela Europske unije o izboru policijskog službenika ministar unutarnjih poslova (u daljnjem tekstu: ministar) donosi Odluku o upućivanju policijskog službenika na rad u inozemstvo.
Članak 9.
S policijskim službenikom koji se upućuje na rad u inozemstvo Ministarstvo sklapa ugovor kojim se reguliraju međusobna prava i obaveze.
Ugovorom iz stavka 1. ovog članka utvrđuje se trajanje rada u inozemstvu, plaća te druga prava i obveze sukladno propisima i pravilima međunarodne organizacije, institucije ili tijela Europske unije u koje se upućuje.
Ugovor iz stavka 1.