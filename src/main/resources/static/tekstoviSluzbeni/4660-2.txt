 usluge uredno rade, nakon čega je tužitelj ponovio svoje pritužbe podnescima od 27. veljače 2014. i 30. veljače 2014.
Nakon toga tužitelj je podnio prigovor Povjerenstvu za rješavanje pritužbi potrošača VIPnet d.o.o. sa zahtjevom za raskid pretplatničkog ugovora bez plaćanja naknade za raskid istoga zbog nemogućnosti korištenja dotadašnjeg e-maila, odnosno iz razloga zavaravajuće prodaje. Iz sadržaja prigovora proizlazi da tužitelj smatra da je prigovor osnovan jer je prilikom potpisivanja zahtjeva za prijenos broja ovlaštenoj osobi VIPnet d.o.o. napomenuo da i dalje želi koristiti dosadašnji e-mail koji se nalazi na domeni Hrvatskog Telekoma d.d., navodeći da mu je tom prilikom ovlaštena osoba VIPnet d.o.o. rekla da će sve ostati isto i da to rješava VIPnet d.o.o., da bi tužitelj nakon što je VIPnet d.o.o. montirao opremu dobio obavijest u tehničkoj službi da VIPnet d.o.o. ne može osigurati korištenje dotadašnjeg e-maila, već da se tužitelj radi realiziranja istog treba obratiti Hrvatskom Telekomu d.d.
Odlučujući o podnesenom prigovoru Povjerenstvo je 28. ožujka 2014. donijelo odluku kojom je odbilo prigovor tužitelja, jer je nakon izvršene provjere navoda tužitelja iz prigovora utvrđeno da tužitelj nema nikakvih poteškoća sa pružanjem usluga VIPneta za koje je potpisao pretplatnički ugovor 27. prosinca 2013. i kojim se obvezao iste koristiti u trajanju od 24 mjeseca, dok je za e-mail adresu korištenu u T-Comu navedeno da ista nije na Vip domeni, radi čega Vipnet nema mogućnosti napraviti nikakve provjere, niti riješiti eventualne poteškoće, te je u svezi prigovora tužitelja o nemogućnosti korištenja e-mail adrese drugog operatora tužitelj upućen da se obrati pružatelju pojedine usluge.
Nezadovoljan takvom odlukom tužitelj je 8. svibnja 2014. tuženiku podnio zahtjev za rješavanje spora s operatorom javnih komunikacijskih usluga VIPnet d.o.o. Tuženik je rješavajući spor između krajnjeg korisnika usluga i operatora javnih komunikacijskih usluga, u smislu članka 51. ZEK-a donio osporenu odluku kojom je ocijenio da nema pravne osnove za prihvaćanjem zahtjeva krajnjeg korisnika Franje Farkaša, ovdje tužitelja, za neplaćanje naknade zbog prijevremenog raskida pretplatničkog ugovora, s obrazloženjem u bitnom da je utvrđeno da je tužitelj potpisivanjem zahtjeva za zasnivanje pretplatničkog odnosa pristao na pretplatnički odnos s VIP-om u obveznom trajanju od 24 mjeseca, da prijevremeni raskid ugovora proizvodi određene pravne posljedice za tužitelja, a to je obveza plaćanja preostalih mjesečnih naknada do kraja ugovorenog razdoblja ili naknade u visini popusta na proizvode i usluge koje je ostvario ako je plaćanje te naknade povoljnije za pretplatnika, sukladno članku 41. stavku 5. ZEK-a. S tim u svezi navesti je da je iz preslike zahtjeva za zasnivanje pretplatničkog odnosa od 27. prosinca 2013., koja prileži spisu tuženog tijela, razvidno da je tužitelj taj zahtjev potpisao, kao i ovlaštena osoba VIPneta d.o.o, dakle, da je tužitelj s navedenim operatorom javnih komunikacijskih usluga sklopio pretplatnički ugovor, a iz sadržaja istog proizlazi da je tužitelj potpisivanjem pretplatničkog ugovora potvrdio da su mu uručeni Opći uvjeti poslovanja VIPnet d.o.o., uvjeti korištenja odabranih usluga kao i cjenik usluga, te se suglasio da se u slučaju raskida ugovora prije isteka ugovornog razdoblja obvezuje platiti mjesečnu naknadu za preostalo razdoblje obveznog trajanja ugovora, odnosno naknadu u visini popusta na proizvode i usluge koje je ostvario ukoliko je to za njega povoljnije. Slijedom navedenog, od strane ovog suda utvrđeno je da se predmetnim pretplatničkim ugovorom za slučaj prijevremenog raskida ugovora, što je u konkretnom predmetu slučaj, tužitelj obvezao platiti naknadu zbog prijevremenog raskida pretplatničkog ugovora sukladno članku 41. stavku 5. ZEK-a.
Nadalje, tuženik je pravilno cijenio kao neosnovan navod tužitelja da je dobio nepotpune informacije od VIP-ovih djelatnika o korištenju e-maila, odnosno da je ovlaštena 