108 23.11.2016 Pravilnik o dopuni Pravilnika o popisu normi i prihvaćenih pravila struke u primjeni zaštite novčarskih institucija
MINISTARSTVO UNUTARNJIH POSLOVA
2334
Na temelju članka 45. stavka 1. Zakona o zaštiti novčarskih institucija (»Narodne novine« br. 56/15), ministar unutarnjih poslova donosi
PRAVILNIK
O DOPUNI PRAVILNIKA O POPISU NORMI I PRIHVAĆENIH PRAVILA STRUKE U PRIMJENI ZAŠTITE NOVČARSKIH INSTITUCIJA
Članak 1.
U Pravilniku o popisu normi i prihvaćenih pravila struke u primjeni zaštite novčarskih institucija (»Narodne novine« br. 102/16) iza članka 7. dodaje se članak 7.a koji glasi:
»Stupanjem na snagu ovog Pravilnika prestaje se primjenjivati Popis hrvatskih normi, međunarodnih normi, specijaliziranih normi i prihvaćenih pravila struke (»Narodne novine« br. 53/06)«.
Članak 2.
Ovaj Pravilnik stupa na snagu prvoga dana od dana objave u »Narodnim novinama«.
Broj: 511-01-152-47802/5-2016
Zagreb, 11. studenoga 2016.
Ministar Vlaho Orepić, v. r.
