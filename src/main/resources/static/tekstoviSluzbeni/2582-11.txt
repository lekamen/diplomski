 djelatnosti prostornoga uređenja i gradnje i posebnog zakona koji uređuje priznavanje inozemnih stručnih kvalifikacija, najkasnije do 25. travnja 2016. godine.
(2) Komora je dužna u trgovačkom registru Trgovačkog suda izvršiti usklađenje djelatnosti sa Zakonom, u roku dva mjeseca od dana stupanja na snagu ovoga Statuta.
Članak 66.
(1) Danom stupanja na snagu ovoga Statuta predsjednik Komore, Skupština, Upravni odbor, Nadzorni odbor, Vijeća područnih odbora, stegovni tužitelji, suci Stegovnog suda i Višeg stegovnog suda, izabrani i imenovani prema odredbama Statuta Hrvatske komore inženjera elektrotehnike (»Narodne novine« broj 81/2013 i 126/2013), nastavljaju s radom do isteka roka na koji su imenovani.
(2) Danom stupanja na snagu ovog Statuta prestaju s radom Odbor za upis i Arbitraža koje je imenovala Skupština. Razrješuju se s dužnosti predsjednik Stegovnog i Višeg stegovnog suda, te ostaju članovima svojih tijela do isteka mandata odnosno do isteka roka na koji su imenovani.
Članak 67.
Do dana stupanja na snagu općih akata koji se donose na temelju ovlasti iz ovoga Statuta i dalje se primjenjuju važeći opći akti potrebni za rad Komore koji su doneseni na temelju Statuta Hrvatske komore inženjera elektrotehnike (»Narodne novine« broj 81/2013 i 126/2013), u dijelu u kojem nisu u suprotnosti s odredbama Zakona i ovoga Statuta.
Članak 68.
Tumačenje pojedinih odredaba ovoga Statuta daje Upravni odbor.
Članak 69.
Danom stupanja na snagu ovoga Statuta prestaje važiti Statut Hrvatske komore inženjera elektrotehnike (»Narodne novine« broj 81/2013 i 126/2013).
Članak 70.
Ovaj Statut stupa na snagu osmoga dana od dana objave u »Narodnim novinama«.
Klasa: 100-01/15-01/1
Urbroj: 504-00-15-1
Zagreb, 17. prosinca 2015.
Predsjednik Hrvatske komore inženjera elektrotehnike Željko Matić, dipl. ing. el., v. r.
