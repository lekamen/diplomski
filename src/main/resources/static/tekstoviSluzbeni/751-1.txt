 br. 794/2004 kojima se uređuje postupak prijave i odobrenja državne potpore
i) program državne potpore – akt na temelju kojeg se, bez potrebe za dodatnim provedbenim mjerama, neodređenim korisnicima unaprijed dodjeljuju pojedinačne državne potpore kao i akt na temelju kojeg se državna potpora, koja unaprijed nije vezana uz poseban projekt, dodjeljuje jednom ili više korisnika državne potpore
j) registar državnih potpora – evidencija dodijeljenih državnih potpora u sektoru ribarstva i akvakulture
k) sektor ribarstva i akvakulture – sektor gospodarstva koji obuhvaća sve aktivnosti proizvodnje, prerade i trženja proizvoda ribarstva ili akvakulture koji ulaze u područje primjene Priloga I. Uredbe Vijeća (EU) br. 1379/2013
l) Uprava ribarstva – unutarnja ustrojstvena jedinica Ministarstva poljoprivrede nadležna za poslove ribarstva i akvakulture
(2) Ostali pojmovi korišteni u smislu ovog Pravilnika imaju isto značenje kao i pojmovi korišteni u Uredbi Komisije (EU) br. 717/2014 i Uredbi Komisije (EU) br. 1388/2014.
II. POSTUPAK DODJELE DRŽAVNE POTPORE KOJA PODLIJEŽE OBVEZI PRIJAVE
Prijava državne potpore u ribarstvu i akvakulturi
Članak 4.
(1) Davatelj državne potpore dostavlja Ministarstvu poljoprivrede (u daljnjem tekstu: Ministarstvo) prijavu prijedloga programa državne potpore ili pojedinačne državne potpore (u daljnjem tekstu: prijedlog državne potpore) uz popunjene obrasce i sve potrebne isprave na koje se davatelj državne potpore poziva, osim u slučaju kada je davatelj državne potpore Ministarstvo koje će izraditi prijedlog državne potpore i uputiti ga čelniku tijela na odobrenje.
(2) Prijedlog državne potpore dostavlja se na Obrascu prijave državne potpore koja podliježe obvezi prijave koji se nalazi u Prilogu I. ovog Pravilnika i njegov je sastavni dio, a preuzima se u elektroničkom obliku na internetskoj stranici Ministarstva, Uprave ribarstva – www.mps.hr/ribarstvo.
(3) Ministarstvo će u roku od 30 dana od dana zaprimanja uredno popunjenog prijedloga državne potpore dati mišljenje o njegovoj usklađenosti s pravilima i Smjernicama o državnim potporama koje se odnose na sektor ribarstva i akvakulture.
(4) Ministarstvo pruža stručnu pomoć davateljima i korisnicima državnih potpora radi pravilne primjene i razumijevanja pravila o državnim potporama, te pripreme prijedloga državne potpore.
(5) Ako Ministarstvo utvrdi da je prijedlog državne potpore usklađen s pravilima o državnim potporama, bez odgode prijavljuje prijedlog državne potpore Europskoj komisiji i o tome obavještava davatelja državne potpore.
(6) Ako Ministarstvo utvrdi da prijedlog državne potpore nije potpun ili usklađen, ili nije u cijelosti ili djelomično usklađen s pravilima državne potpore, zatražit će pisanim zahtjevom u roku od 30 dana od davatelja državne potpore izmjene i dopune dostavljenog prijedloga radi dopune ili postizanja usklađenosti.
(7) Davatelj državne potpore dužan je tražene izmjene i dopune iz stavka 6. ovoga članka dostaviti Ministarstvu u roku od 30 dana.
(8) Ako davatelj državne potpore ne dostavi Ministarstvu zatražene izmjene i dopune u roku iz stavka 7. ovoga članka ili dostavljene izmjene i dopune i dalje nisu usklađene ili u dovoljnoj mjeri usklađene s pravilima državne potpore, Ministarstvo davatelju državne potpore ponovno upućuje zahtjev iz stavka 6. ovoga članka.
(9) Ako i nakon ponovljenog zahtjeva davatelj državne potpore ne dostavi zatražene izmjene i dopune u roku koji odredi Ministarstvo, smatrat će se da je davatelj državne potpore odustao od prijedloga državne potpore, osim ako davatelj državne potpore u tome roku ne dostavi prijedlog iz stavka 11. ovoga članka.
(10) Ministarstvo prijavljuje prijedlog državne potpore Europskoj komisiji bez odgode po primitku ispravljenog prijedloga državne potpore ako smatra da je prijedlog usklađen s pravilima o državnim potporama.
(11) Ako davatelj državne potpore zatraži da se prijedlog državne potpore, koje Ministarstvo smatra neusklađenim sa pravilima državnih potpora, prijavi bez