 proizvodnju električne energije iz obnovljivih izvora energije i kogeneracije (»Narodne novine«, br. 33/07.), Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 63/12., 121/12. i 144/12.) i Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 133/13., 151/13., 20/14. i 107/14.), dužni su sklopiti ugovor o članstvu u EKO bilančnoj grupi s operatorom tržišta električne energije najkasnije do 30. lipnja 2016.
(4) Povlaštenom proizvođaču koji je po odredbama stavka 3. ovoga članka dužan sklopiti ugovor o članstvu u EKO bilančnoj grupi, a ne sklopi ugovor o članstvu u EKO bilančnoj grupi u roku utvrđenom stavkom 3. ovoga članka, raskida se ugovor o otkupu električne energije sklopljen s operatorom tržišta električne energije.
(5) EKO bilančna grupa započinje s radom najkasnije do 1. siječnja 2017.
Provedbeni propisi
Članak 53.
(1) Vlada Republike Hrvatske donijet će uredbe iz članka 16. stavka 16. i članka 28. stavka 1. ovoga Zakona i odluku iz članka 41. stavka 3. ovoga Zakona u roku od 30 dana od dana stupanja na snagu ovoga Zakona.
(2) Ministar će donijeti pravilnik iz članka 25. ovoga Zakona u roku od šest mjeseci od dana stupanja na snagu ovoga Zakona.
(3) Operator tržišta električne energije dužan je donijeti pravila prodaje električne energije iz članka 40. stavka 2. ovoga Zakona u roku od šest mjeseci od dana stupanja na snagu ovoga Zakona.
(4) Operator prijenosnog sustava i operator distribucijskog sustava dužni su mrežna pravila prijenosnog, odnosno distribucijskog sustava uskladiti s odredbama ovoga Zakona u roku od šest mjeseci od dana stupanja na snagu ovoga Zakona.
Članak 54.
(1) Do stupanja na snagu pravilnika iz članka 25. ovoga Zakona primjenjuje se Pravilnik o korištenju obnovljivih izvora energije i kogeneracije (»Narodne novine«, br. 88/12.) ako pojedine njegove odredbe nisu u suprotnosti s odredbama ovoga Zakona.
(2) Do stupanja na snagu odluke Vlade Republike Hrvatske iz članka 41. stavka 3. ovoga Zakona primjenjuje se Uredba o naknadi za poticanje proizvodnje električne energije iz obnovljivih izvora energije i kogeneracije (»Narodne novine«, br. 128/13.) ako pojedine njezine odredbe nisu u suprotnosti s odredbama ovoga Zakona.
Prestanak važenja
Članak 55.
Danom stupanja na snagu ovoga Zakona prestaje važiti Tarifni sustav za proizvodnju električne energije iz obnovljivih izvora energije i kogeneracije (»Narodne novine«, br. 133/13., 151/13., 20/14. i 107/14.), osim za nositelje projekta koji su do dana stupanja na snagu ovoga Zakona sklopili ugovor o otkupu električne energije s operatorom tržišta električne energije.
Postupci u tijeku
Članak 56.
Postupci koji su započeti temeljem Zakona o tržištu električne energije (»Narodne novine«, br. 22/13. i 95/15.), Pravilnika o stjecanju statusa povlaštenog proizvođača električne energije (»Narodne novine«, br. 132/13., 81/14., 93/14. i 24/15.) i Pravilnika o korištenju obnovljivih izvora energije i kogeneracije (»Narodne novine«, br. 88/12.), a nisu dovršeni do dana stupanja na snagu ovoga Zakona, dovršit će se prema odredbama navedenih propisa.
Stupanje na snagu
Članak 57.
Ovaj Zakon objavit će se u »Narodnim novinama«, a stupa na snagu 1. siječnja 2016., osim članka 40. ovoga Zakona koji stupa na snagu 1. siječnja 2017.
Klasa: 022-03/15-01/122 Zagreb, 10. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
