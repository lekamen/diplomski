 podatke s obračunskih mjernih mjesta o proizvodnji i potrošnji električne energije jedinicama lokalne i regionalne (područne) samouprave za potrebe energetskog planiranja, poštujući pri tome povjerljivost podataka individualnih korisnika mreže.«.
Članak 16.
U članku 34. stavak 2. mijenja se i glasi:
»(2) Prigovor iz stavka 1. ovoga članka podnosi se u vezi s odbijanjem priključka na prijenosnu mrežu, uvjetima priključenja na prijenosnu mrežu, određivanjem naknade za priključenje i/ili povećanje priključne snage na prijenosnu mrežu, primjenom metodologije za određivanje iznosa tarifnih stavki za korištenje prijenosne mreže, primjenom pravila o uravnoteženju elektroenergetskog sustava i dodjelom kapaciteta na prekograničnim prijenosnim vodovima.«.
Članak 17.
U članku 35. stavak 1. mijenja se i glasi:
»(1) Tehnički uvjeti priključenja, pogon i način vođenja prijenosne mreže uređuje se mrežnim pravilima prijenosnog sustava.«.
Članak 18.
Članak 37. mijenja se i glasi:
»(1) Sustav koji distribuira električnu energiju unutar zemljopisno zatvorene industrijske i/ili komercijalne lokacije ili lokacije zajedničkih usluga može steći status zatvorenog distribucijskog sustava ako:
– je obračunsko mjerno mjesto vlasnika sustava priključeno na prijenosnu mrežu,
– ne distribuira električnu energiju kućanstvima, uz izuzetak kućanstava koja se nalaze na području koje obuhvaća sustav,
– su zbog posebnih tehničkih ili sigurnosnih razloga poslovanje ili proizvodni procesi korisnika takve mreže integrirani,
– taj sustav distribuira električnu energiju primarno vlasniku ili operatoru zatvorenog distribucijskog sustava i/ili njegovim povezanim subjektima, pri čemu je taj uvjet ispunjen ako barem 80% potrošnje električne energije otpada na vlasnika ili operatora zatvorenog distribucijskog sustava i/ili njegove povezane subjekte.
(2) Agencija može odobriti status zatvorenog distribucijskog sustava na zahtjev vlasnika sustava ako su zadovoljeni uvjeti iz stavka 1. ovoga članka.
(3) Vlasnik sustava iz stavka 1. ovoga članka dužan je odlukom odrediti operatora zatvorenog distribucijskog sustava.
(4) Vlasnik sustava iz stavka 1. ovoga članka Agenciji dostavlja dokaze o ispunjavanju uvjeta iz stavaka 1. i 3. ovoga članka te dokaze o granicama zatvorenog distribucijskog sustava koje su jasno odijeljene od ostalog područja.
(5) Pri odobravanju statusa iz stavka 2. ovoga članka Agencija će zatražiti mišljenje operatora prijenosnog sustava i operatora distribucijskog sustava.
(6) Distribucija električne energije u zatvorenom distribucijskom sustavu iz stavka 2. ovoga članka ne obavlja se kao javna usluga.
(7) Korisnici zatvorenog distribucijskog sustava plaćaju operatoru zatvorenog distribucijskog sustava iz stavka 3. ovoga članka naknadu za korištenje mreže u skladu s odredbama ugovora o međusobnim odnosima, a najviše do iznosa tarifnih stavki za energetske djelatnosti prijenosa i distribucije električne energije koje se obavljaju kao javne usluge.
(8) Agencija može izuzeti operatora zatvorenog distribucijskog sustava iz stavka 3. ovoga članka od obveze nabave električne energije za pokriće gubitaka, u skladu s razvidnim, nepristranim i tržišno utemeljenim postupcima, kao i nabave rezervnog kapaciteta u svom sustavu.
(9) Unutar zatvorenog distribucijskog sustava iz stavka 2. ovoga članka nije dopušteno priključenje proizvodnog postrojenja koje ima status povlaštenog proizvođača električne energije.
(10) Agencija će rješenjem ukinuti status zatvorenog distribucijskog sustava iz stavka 2. ovoga članka na zahtjev vlasnika zatvorenog distribucijskog sustava ili po službenoj dužnosti ako više nisu ispunjeni uvjeti iz stavka 1. ovoga članka.
(11) Vlasnik zatvorenog distribucijskog sustava dužan je o svakoj promjeni koja se odnosi na ispunjavanje uvjeta iz stavka 1. i 3. ovoga članka bez odgađanja obavijestiti Agenciju.
(12) Protiv rješenja iz stavka 10. ovoga članka nije dopuštena žalba, ali se može pokrenuti upravni spor.«.
Članak 19.
U članku 38. stavak 2. briše 