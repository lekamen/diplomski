 razvoj audio vizualne umjetnosti Metamedij nisu dodijeljena sredstva Fonda budući da ponuđeni projekt nije dobio najmanje 50% od ukupnog broja mogućih bodova prijavljenih projekata.
XV. Prijave pružatelja medijskih usluga i neprofitnih pružatelja elektroničkih publikacija Udruga Cenzura plus, Udruga KLAP!, Odbojkaški klub Posavina Brod, Udruga Pogledaj.to, Udruga proizvođača rakije iz voća »Upriv«, Udruga Radio Student, Fantastično dobra institucija – FADE IN, Udruga za promicanje kulture Kulturtreger, Janus d.o.o., Radio postaja Ploče d.o.o., Megamix d.o.o., Radio M – Udruga mladeži Vela Luka, Radio Ragusa d.o.o. i Reful radio d.o.o. odbacuju se.
Obrazloženje
Agencija za elektroničke medije je objavila Javni natječaj broj 01/15 za raspodjelu sredstava Fonda za poticanje pluralizma i raznovrsnosti elektroničkih medija – nakladnika radija, neprofitnih pružatelja medijskih usluga televizije i radija iz članka 19. i 79. ZEM-a, neprofitnih pružatelja elektroničkih publikacija, neprofitnih proizvođača audiovizualnih i radijskih programa za 2015. i 2016. godinu, klasa: 612-12/15-09/0002, urbroj: 567-02/01-15-01 od 12. ožujka 2015. (»Narodne novine« broj 31/15) predmet kojeg je raspodjela sredstava za poticanje proizvodnje i objavljivanje radijskih programa nakladnika radija na lokalnoj i regionalnoj razini te nakladnika neprofitnog radija, neprofitnih pružatelja medijskih usluga televizije i radija iz članaka 19. i 79. ZEM-a, neprofitnih pružatelja elektroničkih publikacija te neprofitnih proizvođača audiovizualnih i radijskih programa koji su od javnog interesa, a osobito su važni za: ostvarivanje prava građana na javno informiranje, poticanje kulturne raznolikosti i njegovanje baštine, razvoj odgoja i obrazovanja, razvoj znanosti, razvoj umjetnosti, poticanje stvaralaštva na narječjima hrvatskoga jezika, poticanje posebnih kulturnih projekata i manifestacija, nacionalne manjine u Republici Hrvatskoj, poticanje razvoja svijesti o ravnopravnosti spolova i drugih najviših vrednota ustavnoga poretka, poticanje svijesti o ravnopravnosti rodnih identiteta i spolnoj orijentaciji, poticanje kvalitetnih programa za djecu i mlade kojima je cilj promicanje njihove dobrobiti, podizanje svijesti javnosti o sposobnostima i doprinosu osoba s invaliditetom, kao i promicanje i poštovanje njihovih prava i dostojanstva uključujući borbu protiv stereotipa, predrasuda i štetnih postupaka prema osobama s invaliditetom, povijesno vjerodostojno prikazivanje Domovinskoga rata, razvoj i poticanje programa medijske pismenosti, zaštitu okoliša, promociju zdravlja i poticanje zdravstvene kulture.
Predmetni javni natječaj objavljen je i na internetskim stranicama Agencije za elektroničke medije, a rok za dostavu prijava je iznosio 30 dana od dana objave javnog natječaja u »Narodnim novinama« te je istekao 17. travnja 2015.
Prijave na javni natječaj podnijelo je 116 nakladnika radija te neprofitnih pružatelja medijski usluga radija iz članka 19. i 79. ZEM-a, 1 neprofitni pružatelj medijskih usluga televizije iz članka 19. i 79. ZEM-a, 21 neprofitni pružatelj elektroničke publikacije, 3 neprofitna proizvođača audiovizualnog programa te 2 neprofitna proizvođača radijskog programa.
Prijava s dokumentacijom dostavljala se putem web-aplikacije koju je nakon dovršetka prijave trebalo dostaviti u 1 (jednom) papirnatom primjerku – izvornik s potpisom odgovorne osobe. Izvornik, koji je morao biti identičan tiskanom primjerku, dostavljao se u 8 (osam) primjeraka u elektroničkom obliku na odgovarajućem prijenosnom mediju. Pod elektroničkim oblikom prijave podrazumijevala se digitalizirana verzija svih dokumenata koji se dostavljaju u tiskanom obliku te je ponuditelj trebo nastojati da elektronički oblik bude u PDF-formatu.
Dokumentacija se obvezatno sastojala od izvatka iz sudskog registra ili drugog propisanog registra u Republici Hrvatskoj, potvrde nadležne porezne uprave o stanju duga vezano uz porezne obveze i obveze za mirovinsko i zdravstveno osiguranje, izjave,