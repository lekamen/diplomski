47 20.05.2016 Pravilnik o Registru "Ne zovi"
MINISTARSTVO GOSPODARSTVA
1217
Na temelju članka 11. a stavka 4. Zakona o zaštiti potrošača (»Narodne novine«, br. 41/14. i 110/15.) ministar gospodarstva, uz prethodno mišljenje Hrvatske regulatorne agencije za mrežne djelatnosti (HAKOM), donosi
PRAVILNIK
O REGISTRU »NE ZOVI«
I. TEMELJNE ODREDBE
Članak 1.
Ovim Pravilnikom propisuje se obvezni sadržaj i način vođenja registra potrošača koji ne žele primati pozive i/ili poruke u okviru promidžbe i/ili prodaje putem telefona (u daljnjem tekstu: Registar »NE ZOVI«), obveznici upisa podataka u Registar »NE ZOVI«, način i rokovi upisa podataka, te način korištenja podataka.
Članak 2.
Svrha Registra iz članka 1. ovoga Pravilnika je stvaranje baze podataka, odnosno prikupljanje i korištenje podataka o telefonskim brojevima potrošača koji ne žele primati pozive i/ili poruke u svrhu promidžbe i/ili prodaje proizvoda i usluga putem telefona.
Članak 3.
Izrazi koji se u ovom Pravilniku koriste za osobe, koriste se neutralno i odnose se na muške i ženske osobe.
Članak 4.
(1) Pojedini pojmovi u smislu ovoga Pravilnika imaju sljedeće značenje:
1. Korisnik telefonskog broja je potrošač kojem je operator javne govorne usluge sekundarnom dodjelom dodijelio telefonski broj i s kojim ima sklopljen pretplatnički ugovor ili se nalazi u korisničkom odnosu unaprijed plaćene usluge.
2. Obveznik upisa podataka je operator sukladno Zakonu o elektroničkim komunikacijama.
3. Poruka je svaka SMS poruka ili MMS poruka sukladno Zakonu o elektroničkim komunikacijama.
4. Privola je izričito očitovanje volje potrošača kojom izražava svoju suglasnost za korištenje njegovih podataka u svrhe promidžbe i/ili prodaje.
5. Telefonski broj je niz znamenaka koji se upotrebljava za numeriranje u elektroničkim komunikacijskim mrežama, a kako je uređeno u Prilogu I ovoga Pravilnika.
(2) Ostali pojmovi koji se koriste u ovom Pravilniku imaju jednako značenje kao pojmovi koji se koriste u Zakonu o zaštiti potrošača i Zakonu o elektroničkim komunikacijama.
II. OBLIK, SADRŽAJ I NAČIN VOĐENJA REGISTRA »NE ZOVI«
Članak 5.
(1) Registar » NE ZOVI« je javan samo u dijelu koji se odnosi na telefonske brojeve.
(2) Registar »NE ZOVI« je informacijski sustav kojeg ustrojava, vodi i održava Hrvatska regulatorna agencija za mrežne djelatnosti – HAKOM (u daljnjem tekstu: Agencija) u elektroničkom obliku.
(3) Sastavni dio Registra »NE ZOVI« je baza podataka s pripadajućom aplikacijom za unos, pregled i preuzimanje podataka te preglednici koji omogućuju izravan pristup podacima.
(4) Provjeru upisanih telefonskih brojeva u Registar »NE ZOVI« Agencija omogućuje na svojoj mrežnoj stranici www.hakom.hr.
Upis/ispis iz registra »Ne zovi«
Članak 6.
(1) Upis/ispis podataka u Registar »NE ZOVI« obavlja operator koji s korisnikom telefonskog broja ima sklopljen pretplatnički ugovor ili se s istim nalazi u korisničkom odnosu unaprijed plaćene usluge, bez naknade, na temelju pisanog zahtjeva korisnika telefonskog broja upućenog operatoru putem posebnog obrasca i to osobno, pisanim putem ili putem elektroničke pošte s adrese koja je prethodno provjerena i registrirana pri operatoru kao adresa elektroničke pošte korisnika telefonskog broja.
(2) Za upis/ispis iz stavka 1. ovoga članka, korisnik telefonskog broja dužan je operatoru dostaviti:
– ime i prezime
– telefonski broj koji se želi upisati u Registar »NE ZOVI«, a koji glasi na ime i prezime korisnika telefonskog broja
– osobni identifikacijski broj (OIB) korisnika telefonskog broja
– broj osobne iskaznice.
(3) Prilikom obrade podataka iz stavka 2. ovoga članka, operator postupa sukladno propisima kojima se uređuje zaštita osobnih podataka.
(4) Obrazac zahtjeva iz stavka 1. ovoga članka sastavni je dio Priloga I. ovoga Pravilnika.
(5) Podatke iz stavka 2. ovoga članka operator je dužan upisati/ispisati u Registar »NE ZOVI« u roku od 7 dana od dana zaprimljenog ispravnog zahtjeva korisnika telefonskog broja.
(6) Telefonski broj iz stavka 2. podstavka 2.