 20.
U članku 35. u stavku 1. brišu se riječi: »kao da je radio« i dodaju riječi: »plaće koju bi ostvario u normalnim uvjetima rada (osnovna plaća uvećana za dodatak na radni staž)«.
Članak 21.
U članku 41. stavak 2. iza riječi: »supružnik« dodaju se riječi: »životni partner«.
Članak 22.
U članku 43. stavak 2. iza riječi »dodatka« stavlja se točka, a ostale riječi brišu se.
Članak 23.
U članku 46. stavak 1. mijenja se i glasi:
»Radnik ima pravo na pokriće troškova prijevoza na posao i s posla od strane poslodavaca; kroz isplatu naknade u visini stvarnih troškova prijevoza javnim prometom prema cijeni mjesečne odnosno pojedinačne karte, kupnjom pojedinačne prijevozne karte za prijevoz javnim prometom ili osiguranjem prijevoza na drugi odgovarajući način.«
U istom članku iza stavka 3. dodaje se novi stavak 4. koji glasi:
»Kolektivnim ugovorom kod poslodavca može se urediti i drugačiji način utvrđivanja naknade troškova prijevoza (definiranjem njezine visine po prijeđenom kilometru ili sl.) te se može odrediti minimalna i maksimalna udaljenost za koju radnik ostvaruje ovo pravo.»
Članak 24.
U članku 47. riječ: »pozitivnim« zamjenjuje se riječju: »poreznim«.
Članak 25.
Članak 48. mijenja se i glasi:
»Poslodavac je dužan jednom godišnje radniku, koji ima dijete do 15 godina života, osigurati prigodni dar ili isplatiti novac za dar najmanje u visini najvišeg neoporezivog iznosa utvrđenog poreznim propisima za tu namjenu.«
Članak 26.
U članku 54. stavak 3. riječ: »organa« zamjenjuje se riječju: »tijela«.
Članak 27.
Članak 55. mijenja se i glasi:
»Poslodavac je dužan sindikatu osigurati:
– odgovarajući prostor za rad i odražavanje sastanaka,
– tehničko-administrativne usluge u svrhu ostvarivanja sindikalne funkcije
– slobodnu podjelu tiska i priopćenja koja se odnose na problematiku radnopravnog statusa radnika na način kojim je sindikatu omogućeno slobodno komuniciranje s članstvom i ne ometa djelatnost poslodavca. Isključuje se tisak koji ima političko promidžbeni značaj.
– obračun i naplatu sindikalne članarine i sindikalnih kredita/pozajmica putem isplatne liste, a uz pisanu suglasnost radnika temeljem pristupnice sindikatu.
Članak 28.
Iza članka 55.dodaju se novi članci 55a. koji glasi:
»Sindikalnom povjereniku bez prethodne suglasnosti sindikata za vrijeme obavljanja njegove dužnosti kao i najmanje šest mjeseci nakon obavljanja te dužnosti nije moguće otkazati ugovor o radu i na bilo koji način staviti ga u nepovoljniji položaj u odnosu na njegove uvjete rada i u odnosu na druge radnike.
i 55.b.koji glasi:
»O izboru sindikalnog povjerenika ili imenovanju sindikalnog predstavnika, sindikat je dužan obavijestiti poslodavca u roku od 10 dana od dana njegovog izbora odnosno imenovanja.«
Članak 29.
U članku 63. stavak 2. mijenja se tako da glasi:
»Otkaz je potrebno drugoj stani prethodno najaviti i obrazložiti u pisanom obliku u roku koji ne može biti kraći od tri mjeseca. Razlozi za otkazivanje su:
– poremećaji na tržištu koji imaju negativan učinak na djelatnosti iz članka 1. stavak 3. ovog kolektivnog ugovora
– poremećaji u poslovanju kod poslodavaca na koje se ovaj kolektivni ugovor primjenjuje, a koji mogu prouzročiti znatne financijske probleme i ugroziti daljnje poslovanje«.
Članak 30.
U članku 64. riječi: »trgovca pojedinca« brišu se.
Članak 31.
Članak 66. mijenja se i glasi:
»Ovaj Kolektivni ugovor sklapa se na određeno vrijeme do 31. prosinca 2017. godine.«
Članak 32.
Smatra se da je ovaj Dodatak I Kolektivnog ugovora ugostiteljstva sklopljen kad ga potpišu ovlašteni predstavnici ugovornih strana, a primjenjuje se osmog dana od dana objave u »Narodnim novinama«, osim odredbi članaka 11. i 12. ovog Dodatka Kolektivnog ugovora ugostiteljstva koje se primjenjuju od 1. siječnja 2016. godine.
Članak 33.
Dodatak I Kolektivnog ugovora ugostiteljstva dostavit će se na evidenciju i objaviti na način kako je to utvrđeno pozitivnim propisima.
HRVATSKA UDRUGA POSLODAVACA UDRUGA UGOSTITELJSTVA I TURIZMA Jako Andabak, v. r. SINDIKAT