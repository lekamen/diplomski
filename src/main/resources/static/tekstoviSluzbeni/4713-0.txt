96 21.10.2016 Odluka o početku mirovanja zastupničkog mandata zastupnika i početku obnašanja zastupničke dužnosti zamjenika zastupnika u Hrvatskom saboru
HRVATSKI SABOR
2062
Na temelju članka 81. Ustava Republike Hrvatske i članka 9., 11. i 42. Zakona o izborima zastupnika u Hrvatski sabor (»Narodne novine«, br. 116/99., 109/00., 53/03., 167/03., 44/06., 19/07., 20/09., 145/10., 24/11., 93/11., 19/15. i 104/15.) Hrvatski sabor na sjednici 19. listopada 2016. donio je
ODLUKU
O POČETKU MIROVANJA ZASTUPNIČKOG MANDATA ZASTUPNIKA I POČETKU OBNAŠANJA ZASTUPNIČKE DUŽNOSTI ZAMJENIKA ZASTUPNIKA U HRVATSKOM SABORU
Dana 19. listopada 2016. započinje mirovanje zastupničkog mandata zastupnika dr. sc. IVANA KOVAČIĆA.
Zastupničku dužnost zamjenika zastupnika, sukladno članku 9. stavku 2. Poslovnika Hrvatskoga sabora, dana 19. listopada 2016. započinje obnašati MARO KRISTIĆ.
Klasa: 021-14/16-01/102
Zagreb, 19. listopada 2016.
HRVATSKI SABOR
Predsjednik Hrvatskoga sabora Božo Petrov, v. r.
