99 16.09.2015 Pravilnik o gospodarenju otpadnim tekstilom i otpadnom obućom
MINISTARSTVO ZAŠTITE OKOLIŠA I PRIRODE
1933
Na temelju članka 53. stavka 3. Zakona o održivom gospodarenju otpadom (»Narodne novine«, broj 94/2013), ministar zaštite okoliša i prirode donosi
PRAVILNIK
O GOSPODARENJU OTPADNIM TEKSTILOM I OTPADNOM OBUĆOM
I. OPĆE ODREDBE
Članak 1.
Ovim se Pravilnikom propisuju postupci gospodarenja otpadnim tekstilom i otpadnom obućom, uvjeti gospodarenja otpadnim tekstilom i otpadnom obućom, vrste otpadnog tekstila i otpadne obuće, zahtjevi u pogledu sakupljanja otpadnog tekstila i otpadne obuće, obveze vođenja evidencija, obveze i način ispunjavanja obveza proizvođača tekstila i obuće, način obveznog postupanja posjednika otpadnog tekstila i otpadne obuće te druga pitanja u svezi tekstila i obuće i otpadnog tekstila i otpadne obuće u svrhu uspostave sustava odvojenog sakupljanja otpadnog tekstila i otpadne obuće.
Članak 2.
Odredbe ovog Pravilnika primjenjuju se na sve vrste tekstila i obuće koje se koriste u kućanstvu te u komercijalnim, industrijskim, institucionalnim i drugim djelatnostima, osim tekstilne ambalaže koja je regulirana posebnim propisom o gospodarenju otpadnom ambalažom.
Članak 3.
Pojedini pojmovi uporabljeni u ovom Pravilniku imaju sljedeće značenje:
1. Agencija je Hrvatska agencija za okoliš i prirodu;
2. Fond je Fond za zaštitu okoliša i energetsku učinkovitost;
3. Obuća su svi proizvodi s pričvršćenim potplatima (donjištima) namijenjeni za zaštitu ili pokrivanje stopala, uključujući dijelove koji se zasebno stavljaju na tržište, a koje se mogu svrstati u kategorije iz Priloga I. ovog Pravilnika;
4. Otpadna obuća je svaka obuća ili dijelovi obuće koje posjednik odbacuje, namjerava ili mora odbaciti;
5. Otpadni tekstil je svaki tekstil koji posjednik odbacuje, namjerava ili mora odbaciti;
6. Prodavatelj tekstila i/ili obuće (u daljnjem tekstu: prodavatelj) je pravna ili fizička osoba – obrtnik koja u okviru svoje trgovačke djelatnosti u dobavljačkom lancu tekstil i/ili obuću ili dijelove obuće čini dostupnima na tržištu na području Republike Hrvatske. Prodavatelj istovremeno može biti i proizvođač;
7. Proizvođač tekstila i/ili obuće (u daljnjem tekstu: proizvođač) je pravna osoba i fizička osoba – obrtnik koja na profesionalnoj osnovi razvija, proizvodi, prerađuje, obrađuje, prodaje, unosi ili uvozi, odnosno stavlja na tržište proizvode koji su izrađeni od tekstila i/ili obuću ili dijelove obuće koji se zasebno stavljaju na tržište;
8. Proizvođač otpadnog tekstila i otpadne obuće je svaka osoba čijom aktivnošću nastaje otpadni tekstil i/ili obuća ili koja prethodnom obradom, miješanjem ili drugim postupkom mijenja sastav ili svojstva otpadnog tekstila i obuće;
9. Posjednik otpadnog tekstila i otpadne obuće je proizvođač otpadnog tekstila i otpadne obuće ili pravna i fizička osoba koja je u posjedu te vrste otpada;
10. Rabljeni tekstil i rabljena obuća je tekstil i obuća koji se prema općim shvaćanjima smatraju novim proizvodima ili se koriste rabljeni u svrhu za koju su izvorno načinjeni. Rabljeni tekstil i rabljena obuća se ne smatraju otpadom;
11. Oporabitelj otpadnog tekstila i otpadne obuće (u daljnjem tekstu: oporabitelj) je pravna ili fizička osoba – obrtnik koja sukladno Zakonu ima dozvolu za obavljanje djelatnosti oporabe otpadnog tekstila;
12. Sakupljač otpadnog tekstila i otpadne obuće (u daljnjem tekstu: sakupljač) je pravna ili fizička osoba – obrtnik koja sukladno Zakonu ima dozvolu za obavljanje djelatnosti sakupljanja otpadnog tekstila i obuće;
13. Tekstil je skupni naziv za vlakna i proizvode načinjene od njih bilo kojom prerađivačkom tehnologijom (linearne i plošne tekstilne tvorevine i konfekcionirani proizvodi), uključujući kožu i krzno, a koje se mogu svrstati u kategorije iz Priloga I. ovog Pravilnika;
14. Zakon je Zakon o održivom gospodarenju otpadom.
Članak 4.
Odredbe ovog Pravilnika ne odnose se na sakupljanje rabljenog tekstila i rabljene obuće putem donacija i/ili