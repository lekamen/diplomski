 zakašnjenjem obaviješten budući da je mogao biti obaviješten tek po završetku spajanja kojim je bio iskorišten podatkovni promet u sklopu tarife tužitelja te je obaviješten o iskorištenosti podatkovnog prometa uključenog u tarifni model i o prekoračenju dvostruke prosječne potrošnje.
Slijedom navedenog, tuženik naglašava kako je odluka zakonita i donesena u okviru njegove zakonske nadležnosti, stoga predlaže da sud odbije tužbu kao neosnovanu.
Sud je 11. veljače 2016. održao raspravu u prisutnosti opunomoćenica tužitelja i tuženika čime je strankama sukladno članku 6. Zakona o upravnim sporovima (»Narodne novine«, broj 20/10., 143/12. i 152/14. – dalje u tekstu ZUS), dana mogućnost da se izjasne o zahtjevima i navodima druge stranke te o svim pitanjima koja su predmet ovog upravnog spora.
Na raspravi se opunomoćenica tužitelja poziva se na propise prema kojima je operater dužan točno obavještavati svoje korisnike o njihovoj potrošnji.
Opunomoćenica tuženika navodi kako je tehnički nemoguće korisnike točno obavještavati o njihovoj potrošnji tarife, iz kojeg razloga su poruke informativnog karaktera, ali obavijesti o prekoračenju potrošnje i dvostrukoj potrošnji su obveznog karaktera i od tog trenutka se uzima u obzir ukoliko korisnik nije ranije bio točno informativno obaviješten o svojoj potrošnji, pa mu se ona niti ne stavlja na teret.
Ocjenjujući zakonitost osporenog rješenja sud je izveo dokaze uvidom u sudski spis te isprave priložene spisu tuženika.
Tužbeni zahtjev nije osnovan.
Odredbom članka 41. stavka 1. Zakona o elektroničkim komunikacijama (»Narodne novine«, broj 73/08., 90/11., 133/12. i 80/13.) propisano je da prava i obveze iz pretplatničkog odnosa između operatora javnih komunikacijskih usluga i pretplatnika tih usluga uređuju se njihovim međusobnim ugovorom (u daljnjem tekstu: pretplatnički ugovor).
U konkretnom slučaju je nesporno da je tužitelj s operaterom Tele 2 ugovorio tarifni model 75 unutar kojeg ima na pretplatničkom broju 095 904 9339 uključeno 250 minuta razgovora i 250 SMS poruka prema svim mrežama u Republici Hrvatskoj te 1GB podatkovnog prometa. Među strankama je sporan obračun tužiteljeve potrošnje podatkovnog prometa za mjesec rujan 2013.
Uvidom u detaljni ispis podatkovnog prometa tužitelja za razdoblje od 1. do 30. rujna 2013., utvrđuje se da je tužitelj 13. rujna 2013. u 2:19:26 sati prekoračio ugovoreni tarifni model u količini od 59,62 MB. Tužitelj je nakon toga imao još dva spajanja za korištenje podatkovnog prometa i to istog dana u 14:08:37 sati i u 16:29:03 sata.
Odredbom članka 24. stavka 1. točke 1. Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine«, broj 154/11.) propisano je da u svrhu zaštite krajnjeg korisnika svojih usluga, operatori javnih komunikacijskih usluga moraju nadzirati uobičajeno ponašanje krajnjih korisnika prigodom uporabe javnih komunikacijskih usluga, te ih u najkraćem mogućem roku upozoriti o svakom neuobičajenom i iznenadnom povećanju troška korištenja javnih komunikacijskih usluga tijekom svakog pojedinačnog obračunskog razdoblja. Upozorenje krajnjem korisniku uslijedit će ako je trošak korištenja javnih komunikacijskih usluga dvostruko veći od prosječnog iznosa računa za javne komunikacijske usluge u prethodna tri (3) mjeseca, osim ako nije drugačije utvrđeno odlukom Agencije.
Među strankama je također nesporno da je Tele 2 upućivanjem obavijesne poruke u 14. rujna 2013. u 9:54:26 sati sa zakašnjenjem obavijestio tužitelja o iskorištenosti besplatnog podatkovnog paketa za mjesec rujan 2013., kao i o dvostrukom prekoračenju prosječne potrošnje. Uzimajući u obzir zakašnjelo obavještavanje tužitelja, Tele 2 je umanjio iznos računa koji se odnosio na potrošnju od trenutka kada je tužitelja o prekoračenju trebao obavijestiti do trenutka kada je o tom prekoračenju bio obaviješten. Naime, Tele 2 nije umanjio cijeli iznos prekoračenja ugovorene tarife s obzirom na to da je do njezinog prekoračenja došlo