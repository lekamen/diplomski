 odjeljcima te moraju zatražiti ovjeru u skladu sa stavkom 2. ovoga članka svaki put pri iskrcaju, prijenosu, zatvaranju u kavez, izlovu iz uzgajališta, unutrašnjoj trgovini ili izvozu tune.
(2) Ministarstvo će ovjeriti BCD za sve tune u slučaju kada je:
a) ribarsko plovilo koje plovi pod zastavom Republike Hrvatske ovlašteno za ribolov tuna ili se uzgajalište s kojeg je izvršen izlov tune iz kaveza nalazi u Republici Hrvatskoj i na ICCAT listi ovlaštenih uzgajališta,
b) nakon pregleda pošiljke utvrđena točnost svih informacija sadržanih u BCD-u,
c) ukupna ulovna količina, za koju se traži ovjera, unutar izlovne kvote Republike Hrvatske i vremenskih ograničenja pojedine ulovne godine, uključujući individualne kvote dodijeljene pojedinim plovilima, te
d) sve navedeno u BCD-u u skladu s mjerodavnim odredbama ICCAT mjera očuvanja i gospodarenja.
(3) Kada su količine ulovljene i iskrcane tune manje od jedne tone ili tri ribe, dok se čeka ovjera BCD-a, koji Ministarstvo ovjerava unutar najviše sedam dana, te prije unutrašnje trgovine i izvoza, kao privremeni BCD mogu se koristiti očevidnik o ulovu tune i prodajni list.
(4) Ovjereni BCD sadrži podatke navedene u Prilogu IVa.
(5) Obrazac BCD-a priložen je u Prilogu IVa. U slučajevima kada pojedini odjeljak BCD-a ne pruža dovoljno prostora kako bi se u potpunosti pratilo kretanje tune od ulova do trgovanja, relevantni odjeljak se može prema potrebi proširiti te priložiti dokumentu u obliku priloga. Ministarstvo će ovjeriti prilog ne kasnije od sljedećeg premještanja tune.
(6) Upute za izdavanje, numeriranje, ispunjavanje i ovjeravanje BCD-a navedene su u Prilogu IVa.
CERTIFIKAT O PONOVNOM IZVOZU TUNE
Opće odredbe
Članak 6.
(1) Svaku pošiljku tune koja se ponovno izvozi s teritorija Republike Hrvatske mora pratiti ovjereni certifikat o ponovnom izvozu.
Certifikat o ponovnom izvozu ne primjenjuje se u slučajevima kada je uzgojna tuna uvezena živa.
(2) Osoba odgovorna za ponovni izvoz pošiljke tune, za ponovni izvoz treba ispuniti certifikat o ponovnom izvozu pružajući tražene informacije u odgovarajućim odjeljcima te mora zatražiti ovjeru. Ispunjeni certifikat o ponovnom izvozu treba biti popraćen ovjerenim dokumentom/ima o ulovu prethodno uvezene tune.
Ovjeravanje ponovnog izvoza
Članak 7.
(1) Ministarstvo ovjerava certifikat o ponovnom izvozu s teritorija Republike Hrvatske.
(2) Ministarstvo će ovjeriti certifikat o ponovnom izvozu za sve proizvode tune samo kada:
a) je utvrđena točnost svih informacija sadržanih u certifikatu o ponovnom izvozu,
b) je ovjereni dokument/i o ulovu, podnesen uz certifikat o ponovnom izvozu, prihvaćen za uvoz proizvoda prijavljenih certifikatom o ponovnom izvozu,
c) proizvodi koji se ponovno izvoze odgovaraju onima navedenim u ovjerenom dokumentu/ima o ulovu, te
d) je kopija dokumenta/dokumenata o ulovu priložena ovjerenom certifikatu o ponovnom izvozu.
(3) Ovjereni certifikat o ponovnom izvozu sadrži podatke navedene u Prilogu IX.
KOMUNIKACIJA I PROVJERA
Dostava i pohrana ovjerenih dokumenata
Članak 8.
(1) Ministarstvo dostavlja elektroničkim putem kopiju svih ovjerenih dokumenata o ulovu i certifikata o ponovnom izvozu, osim u slučajevima u kojima se primjenjuje članak 5. stavak 3., što je prije moguće, a u svakom slučaju unutar pet radnih dana od datuma ovjere ili bez odgode ukoliko je očekivano trajanje prijevoza kraće od pet radnih dana, sljedećim tijelima:
a) Europskoj komisiji,
b) nadležnim tijelima države članice ili potpisnici Konvencije u kojoj se tunom trguje, uzgaja ili uvozi,
c) Tajništvu ICCAT-a.
(2) Ministarstvo najmanje dvije godine čuva izdane i primljene kopije dokumenata o ulovu i ovjerenih certifikata o ponovnom izvozu.
Provjera
Članak 9.
(1) Nadležna tijela Republike Hrvatske dužna su osigurati provjeru svake pošiljke tune koja je iskrcana, pretovarena, s kojom je trgovano unutar RH, koja je uvezena, izvezena ili ponovno izvezena s njezinog teritorija. Nadležno tijelo će zatražiti i pregledati ovjerene dokumente o ulovu i povezanu