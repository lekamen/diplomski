horizontalnom sporazumu koji sadrži ograničenja koja se smatraju teškim ograničenjima tržišnog natjecanja, precizno utvrđivanje mjerodavnog tržišta i tržišne snage poduzetnika nije od odlučne važnosti jer tržišni udjeli poduzetnika ne utječu na činjenicu da li je u konkretnom slučaju došlo do povrede odredbi ZZTN-a. Međutim, Agencija je unatoč gore navedenom na temelju dostupnih i prikupljenih podataka analizirala stanje na mjerodavnom tržištu i tržišnu snagu stranaka u postupku za 2012. i 2013. godinu, a što će biti prikazano tablicama 1. i 2. u nastavku Obavijesti.
Agencija je tijekom postupka od stranaka zatražila podatke o broju vezova (uključujući i vezove na kopnu), prihode od najma vezova (u kunama, bez PDV-a), cjenike najma vezova za 2011., 2012. i 2013. godinu, podatke o iskorištenosti vezova u marinama za 2011., 2012. i 2013. godinu u postotnom iznosu, te očitovanje o točnom datumu objave cjenika usluga u marinama za navedene godine. Agencija je navedene podatke zatražila iz razloga što se na spomenutim sastancima raspravljalo o cjenovnoj politici vezanoj uz uslugu najma veza u marinama za predstojeću sezonu (2013.).
Podnescima zaprimljenim u Agenciji u razdoblju od 22. siječnja do 3. veljače 2014., kao i podnescima zaprimljenim u Agenciji u razdoblju od 21. ožujka do 2. travnja 2014., stranke u postupku su dostavile zatražene podatke.
Podaci o prihodima stranaka ostvarenim od pružanja usluge najma veza u 2011., 2012. i 2013. godini kao i broj vezova u 2013., prikazani su u tablicama 1. i 2.
Tablica 1. Prihodi od najma vezova članova Udruženja nautičkog turizma ostvareni u 2011., 2012. i 2013. godini.

Izvor: Podnesci stranaka zaprimljeni tijekom postupka
Obrada: Agencija za zaštitu tržišnog natjecanja
Tablica 2. Broj vezova članova Udruženja nautičkog turizma u 2013. godini.

Izvor: Podnesci stranaka zaprimljeni tijekom postupka
Obrada: Agencija za zaštitu tržišnog natjecanja
Iako je u konkretnom slučaju riječ o horizontalnom sporazumu koji sadrži ograničenja koja se smatraju teškim ograničenjima tržišnog natjecanja, te nije nužno utvrđivanje tržišne snage poduzetnika, Agencija je izvršila uvid u službene stranice DZS-a, gdje se navodi kako je u 2012. god. na morskoj obali Hrvatske bilo 98 luka nautičkog turizma, i to 62 marina (od toga 11 suhih marina) i 36 ostalih luka nautičkog turizma. Ukupna površina njihova akvatorija jest 3 266 746 m2, a broj vezova iznosio je 17 454. U 2013. god. bilo je 106 luka nautičkog turizma i to 67 marina (od toga 14 suhih marina) i 39 ostalih luka nautičkog turizma. Ukupna površina njihova akvatorija jest 3 278 064 m2, a broj vezova je iznosio 16 940.
Na stranicama DZS-a naveden je i podatak kako je u 2012. godini ukupni ostvareni prihod luka nautičkog turizma iznosio 660 milijuna kuna, pri čemu je 487,8 milijuna kuna (73,9%) ostvareno od iznajmljivanja vezova. U 2013. godini ukupno ostvareni prihod luka nautičkog turizma iznosio je 686,7 milijuna kuna, pri čemu je 504,7 milijuna kuna ostvareno od iznajmljivanja vezova, što od ukupno ostvarenog prihoda iznosi 73,5%. Iz navedenih podataka DZS-a slijedi da luke nautičkog turizma najveći dio svojih prihoda (preko 70% u obije promatrane godine) ostvaruju upravo pružanjem usluga iznajmljivanja vezova. Stoga je nesporan značaj ove usluge u obavljanju te djelatnosti.
Na internetskim stranicama Udruženja nautičkog turizma (marina) pri Hrvatskoj gospodarskoj komori (http://www.hgk.hr/udruzenje-hrvatskih-marina) navedeno je kako Udruženje okuplja 50 marina, od čega se 21 marina nalazi u sustavu ACI-ja. Usporedbom navedenog s podacima DZS-a o broju marina kojih je u 2012. godini bilo 62 i u 2013. godini 67, razvidno je da Udruženje okuplja većinu marina (80,65% u 2012. godini i 74,63% u 2013. godini) na teritoriju Republike Hrvatske.
Agencija je podatke DZS o ukupno ostvarenim prihodima luka nautičkog turizma promatrala u odnosu sa ostvarenim prihodima članova Udruženja prisutnih na sastanku 25. listopada 2012. te je utvrđeno kako je u 2012.