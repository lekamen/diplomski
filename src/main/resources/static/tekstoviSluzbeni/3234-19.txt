 primijenjenih usklađenih normi objavljenih u Službenom listu Europske unije, te opise rješenja usvojenih kako bi se udovoljilo osnovnim sigurnosnim zahtjevima ovoga Pravilnika uključujući i popis drugih odgovarajućih primijenjenih tehničkih specifikacija, u slučaju kad te usklađene norme nisu bile primijenjene. U slučaju djelomično primijenjenih usklađenih normi, u tehničkoj dokumentaciji navode se dijelovi koji su bili primijenjeni;
3.6. primjerak EU izjava o sukladnosti sigurnosnih komponenti za dizala ugrađenih u dizalo;
3.7. rezultate izračuna tehničkog rješenja koje radi ili daje napraviti ugraditelj;
3.8. izvješća o ispitivanjima;
3.9. primjerak uputa iz Priloga I. točke 6.2. ovoga Pravilnika;
3.10. mjere koje se poduzimaju u fazi ugradnje kako bi se osiguralo da su serijski proizvedena dizala usklađena s bitnim zdravstvenim i sigurnosnim zahtjevima utvrđenima u Prilogu I. ovoga Pravilnika.
4. Prijavljeno tijelo:
4.1. pregledava tehničku dokumentaciju i dokaze kako bi ocijenilo primjerenost tehničkog rješenja uzorka dizala ili dizala za koje ne postoji odredba o proširenju ili izmjeni;
4.2. s ugraditeljem dogovara mjesto gdje će se provoditi pregledi i ispitivanja;
4.3. pregledava uzorak dizala kako bi provjerilo je li proizvedeno u skladu s tehničkom dokumentacijom i utvrđuje elemente koji su projektirani u skladu s primjenjivim odredbama relevantnih usklađenih normi te elemente koji su projektirani u skladu s drugim relevantnim tehničkim specifikacijama;
4.4. provodi ili daje provesti odgovarajuće preglede i ispitivanja kako bi provjerilo jesu li specifikacije relevantnih usklađenih normi, ako ih je ugraditelj odlučio primijeniti, pravilno primijenjene;
4.5. provodi ili daje provesti odgovarajuće preglede i ispitivanja kako bi provjerilo, u slučaju kada se specifikacije iz relevantnih usklađenih normi nisu primijenile, jesu li rješenja koja je usvojio ugraditelj i kojima se primjenjuju druge relevantne tehničke specifikacije, u skladu s odgovarajućim bitnim zdravstvenim i sigurnosnim zahtjevima ovoga Pravilnika;
5. Prijavljeno tijelo mora sastaviti izvješće o ocjenjivanju u kojem su zabilježeni provedeni pregledi, provjere i ispitivanja te njihovi rezultati. Ne dovodeći u pitanje obveze prema nadležnim središnjim tijelima državne uprave, prijavljeno tijelo objavljuje sadržaj tog izvješća, u cijelosti ili djelomično, samo u suglasnosti s ugraditeljem.
6. Ako tip ispunjava bitne zdravstvene i sigurnosne zahtjeve utvrđene u Prilogu I. koji se primjenjuju na dotično dizalo, prijavljeno tijelo ugraditelju izdaje potvrdu o EU ispitivanju tipa. Navedena potvrda mora sadržavati naziv i adresu ugraditelja, zaključke EU ispitivanja tipa, sve uvjete valjanosti potvrde i pojedinosti potrebne za prepoznavanje odobrenog tipa.
Potvrda o EU ispitivanju tipa može imati jedan ili više priloga.
Potvrda o EU ispitivanju tipa i njezini prilozi moraju sadržavati sve podatke koji su potrebni za ocjenjivanje sukladnosti dizala s odobrenim tipom tijekom završne provjere.
Ako tip ne ispunjava bitne zdravstvene i sigurnosne zahtjeve utvrđene u Prilogu I., prijavljeno tijelo odbija izdati potvrdu o EU ispitivanju tipa i o tome obavješćuje ugraditelja, detaljno navodeći razloge odbijanja.
Prijavljeno tijelo mora čuvati primjerak potvrde o EU ispitivanju tipa, njezine priloge i dodatke kao i tehničku dokumentaciju i izvješće o ocjenjivanju, tijekom razdoblja od 15 godina od datuma izdavanja te potvrde.
7. Prijavljeno tijelo mora biti upoznato sa svim promjenama općepoznatih postignuća koje ukazuju na mogućnost da odobreni tip više ne ispunjava bitne zdravstvene i sigurnosne zahtjeve utvrđene u Prilogu I. ovoga Pravilnika te odlučuje zahtijevaju li takve promjene daljnju istragu. U tom slučaju prijavljeno tijelo obavješćuje ugraditelja.
8. Ugraditelj mora obavijestiti prijavljeno tijelo o svim promjenama odobrenog tipa, uključujući i o razlikama koje nisu posebno navedene u izvornoj tehničkoj dokumentaciji, a koje mogu utjecati na usklađenost