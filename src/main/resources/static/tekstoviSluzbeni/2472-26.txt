 prema članku 58. stavku 3. ovoga Pravilnika, dostavljaju:
1. podatak o mjestu proizvodnje
2. podatak o očekivanoj količini proizvodnje trošarinskih proizvoda u kalendarskoj godini
3. potvrdu nadležnog tijela da zadovoljava minimalno tehničko-tehnološke uvjete za
proizvodnju alkohola i alkoholnih pića propisanu posebnim propisima i
4. ispravu državnog tijela nadležnog za mjeriteljstvo o udovoljavanju mjeriteljskim zahtjevima, odnosno ispunjenju propisanih uvjeta.
(5) Prijava za upis u registar trošarinskih obveznika ovjerena ili verificirana elektroničkim putem od strane ovlaštenog službenika nadležnog carinskog ureda smatrati će se ovlaštenjem za rad malom proizvođaču vina, malom proizvođaču jakog alkoholnog pića i proizvođaču iz članka 69. Zakona, s danom upisa u registar trošarinskih obveznika.
(6) Mali proizvođači vina, mali proizvođači jakog alkoholnog pića i proizvođači iz članka 69. Zakona obvezni su nadležnom carinskom uredu prijaviti svaku izmjenu podataka navedenu prilikom prijave u registar trošarinskih obveznika, kao i prestanak djelatnosti zbog koje su upisani u registar trošarinskih obveznika u roku od osam dana od dana nastanka promjene, odnosno od dana saznanja za izvršenu promjenu.
Članak 74.
(1) Mali proizvođači vina obvezni su do 31. siječnja tekuće godine za proteklu godinu dostaviti carinskom uredu nadležnom prema svome sjedištu, odnosno prebivalištu godišnje izvješće o proizvodnji, otpremama i zalihama vina na Obrascu GI-MPV.
(2) Obrazac iz stavka 1. ovoga članka tiskan je u Prilogu 27 ovoga Pravilnika i njegov je sastavni dio.
(3) Mali proizvođači vina obvezni su uz godišnje izvješće priložiti i popis (inventura) zaliha sa stanjem na dan 31. prosinca godine za koju se podnosi izvješće.
Članak 75.
(1) Mali proizvođači jakog alkoholnog pića obvezni su do 20. siječnja tekuće godine za proteklu godinu dostaviti carinskom uredu nadležnom prema svome prebivalištu godišnje izvješće o ukupno proizvedenoj količini jakog alkoholnog pića za vlastite potrebe, zapremini kotla te obračunatoj trošarini na Obrascu GI-MP-JAP.
(2) Obrazac iz stavka 1. ovoga članka tiskan je u Prilogu 28 ovoga Pravilnika i njegov je sastavni dio.
(3) Mali proizvođači jakog alkoholnog pića obračunavaju trošarinu tijekom obračunskog razdoblja koje je jednako kalendarskoj godini (od 1. siječnja do 31. prosinca) i istu plaćaju do 31. siječnja tekuće godine za proteklu godinu.
(4) Proizvođači izvan sustava odgode iz članka 69. Zakona obračunavaju trošarinu u trenutku proizvodnje gotovih trošarinskih proizvoda.
Pečaćenje uređaja za proizvodnju alkohola – kotla
Članak 76.
(1) Pečaćenje i skidanje pečata s uređaja za proizvodnju alkohola – kotla prema članku 68. stavku 10. Zakona obavlja ovlašteni službenik nadležnog carinskog ureda koji je o tome obvezan sastaviti zapisnik.
(2) Primjerak zapisnika uručuje se malom proizvođaču jakog alkoholnog pića, a izvornik se pohranjuje u nadležnom carinskom uredu.
(3) Trošak pečaćenja i/ili skidanja pečata s kotla plaća se u paušalnom iznosu od 100,00 kuna.
Male nezavisne pivovare
Članak 77.
(1) Ovlašteni držatelj trošarinskog skladišta – proizvođač piva i proizvođač piva izvan sustava odgode iz članka 69. Zakona ima pravo na primjenu visine trošarine propisane člankom 66.b Zakona samo ako ishodi odobrenje carinskog ureda nadležnog prema svome sjedištu, odnosno prebivalištu za poslovanje u statusu male nezavisne pivovare.
(2) Odobrenje iz stavka 1. ovoga članka izdaje se i primjenjuje za razdoblje kalendarske godine.
(3) Zahtjev za izdavanje odobrenja za poslovanje u statusu male nezavisne pivovare za razdoblje tekuće kalendarske godine podnose trošarinski obveznici iz stavka 1. ovoga članka najkasnije do 31. siječnja tekuće godine i mora sadržavati sljedeće:
1. podatke o statusu trošarinskog obveznika i
2. podatke o godišnjoj proizvodnji piva koje je proizvedeno u prethodnoj kalendarskoj godini.
(4) Uz zahtjev iz stavka 3. ovoga članka podnositelj prilaže:
1. izjavu iz koje je vidljivo da je pivovara za koju