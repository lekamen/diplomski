 kapacitetu i instaliranom kapacitetu dijela postrojenja nakon značajnog smanjenja kapaciteta sukladno članku 21. stavku 1. Odluke Komisije 2011/278/EU;
38. putem Povjerenstva određuje količinu za koju treba umanjiti broj besplatno dodijeljenih emisijskih jedinica i umanjuje preliminarni godišnji broj emisijskih jedinica besplatno dodijeljenih s obzirom na značajno smanjenje kapaciteta sukladno članku 21. Odluke Komisije 2011/278/EU;
39. zahtjeva od operatera postrojenja da dostavi podatke sukladno članku 21. stavku 1. Odluke Komisije 2011/278/EU;
40. putem Povjerenstva umanjuje preliminarni godišnji broj emisijskih jedinica besplatno dodijeljenih pojedinom dijelu postrojenja za umanjenu godišnju količinu emisijskih jedinica nakon značajnog smanjenja kapaciteta sukladno članku 21. stavku 2. Odluke Komisije 2011/278/EU;
41. izdaje nalog Agenciji za privremenu obustavu izdavanja besplatnih emisijskih jedinica za operatera postrojenja sukladno članku 22. Odluke Komisije 2011/278/EU;
42. putem Povjerenstva utvrđuje da je postrojenje djelomično prestalo s radom na temelju obavijesti operatera postrojenja o planiranom smanjenju razine djelatnosti, na temelju godišnjeg izvješća o emisijama, obavijesti inspekcije ili ako na drugi način sazna da je postrojenje djelomično prestalo s radom sukladno članku 23. Odluke Komisije 2011/278/EU;
43. zaprima od operatera postrojenja sve relevantne informacije sukladno članku 24. Odluke Komisije 2011/278/EU svake godine do 31. prosinca.
44. putem Povjerenstva određuje umanjenu preliminarnu ukupnu godišnju količinu besplatnih emisijskih jedinica za postrojenje sukladno članku 24. Odluke Komisije 2011/278/EU;
45. dostavlja Europskoj komisiji obavijest o izračunu revidirane preliminarne ukupne godišnje količine besplatnih emisijskih jedinica za postrojenje sukladno članku 24. Odluke Komisije 2011/278/EU.
Članak 4.
U svrhu provedbe Odluke Komisije 2011/278/EU u dijelu koji se odnosi na obveze, zaduženja i odgovornosti Agencije kao nadležnog tijela sukladno članku 90. stavku 8. Zakona, Agencija obavlja sljedeće poslove:
1. zaprima i provodi nalog Ministarstva za obustavu izdavanja besplatnih emisijskih jedinica za operatera postrojenja koje je prestalo obavljati djelatnost i po istom postupa sukladno članku 22. stavku 3. Odluke Komisije 2011/278/EU;
2. zaprima i provodi nalog Ministarstva o privremenoj obustavi izdavanja besplatnih emisijskih jedinica za operatera postrojenja iz članka 22. stavka 1. točke (e), sukladno članku 22. stavku 4. Odluke Komisije 2011/278/ EU.
Članak 5.
Povjerenstvo obavlja poslove iz članaka 5., 6., 7., 8., 9., 10., 17., 18., 19., 20., 21., 23. i 24. Odluke Komisije 2011/278/EU.
Članak 6.
Operater postrojenja i operator zrakoplova za dostavljanje podataka za potrebe primjene Odluke Komisije 2011/278/ EU i važećih uputa Europske komisije dužan je koristiti elektroničke obrasce ili specifične oblike datoteka za dostavljanje podataka koje na svojim internetskim stranicama objavljuju Ministarstvo i Agencija.
III. PRAĆENJE, IZVJEŠĆIVANJE I VERIFIKACIJA EMISIJA STAKLENIČKIH PLINOVA IZ POSTROJENJA I ZRAKOPLOVA U SUSTAVU TRGOVANJA EMISIJSKIM JEDINICAMA STAKLENIČKIH PLINOVA
Članak 7.
U svrhu provedbe Uredbe (EU) br. 600/2012 i Uredbe (EU) br. 601/2012 u dijelu koji se odnosi na obveze, zaduženja i odgovornosti Ministarstva kao nadležnog tijela sukladno članku 109.a stavku 5. Zakona, Ministarstvo obavlja sljedeće poslove:
1. odobrava temeljem stručnog mišljenja Agencije promjene i odstupanja pri praćenju i izvješćivanju sukladno članku 6., 15. i 69. Uredbe (EU) br. 601/2012;
2. zahtijeva od operatera postrojenja ili operatora zrakoplova da stavi na raspolaganje svu pisanu dokumentaciju sukladno članku 12. stavku 2. Uredbe (EU) br. 601/2012;
3. zahtijeva da operater postrojenja ili operator zrakoplova u Plan praćenja postrojenja uključi dodatne elemente sukladno članku 12. stavku 3. Uredbe (EU) br. 601/2012;
4. temeljem zahtjeva operatera postrojenja i operatora zrakoplova dozvoljava