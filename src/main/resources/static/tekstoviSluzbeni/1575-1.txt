U članku 16. podstavku 5. riječ: »Upravnog« zamjenjuje se riječima: »Visokog upravnog«.
Članak 9.
U članku 17. riječi: »zamjenika Glavnog državnog odvjetnika« zamjenjuju se riječima: »Državnog odvjetništva«.
Članak 10.
U članku 18. podstavku 4. riječ: »ocjenjivanja« zamjenjuje se riječju: »rada«.
U podstavku 6. riječi: »stalnih i povremenih« brišu se.
U podstavku 7. iza riječi: »vježbenika« briše se zarez i dodaje riječ: »i«, a iza riječi: »savjetnika« dodaju se riječi: »u pravosudnim tijelima te drugih službenika iz područja pravosuđa«.
Članak 11.
U članku 19. riječi: »materijalne troškove nastale« zamjenjuju se riječima: »naknadu materijalnih troškova nastalih«.
Članak 12.
U članku 21. stavci 2. i 3. brišu se.
U dosadašnjem stavku 4., koji postaje stavak 2., riječi: »Povremeni predavači« zamjenjuju se riječju: »Predavači«.
Članak 13.
U članku 22. stavku 2. riječ: »pravosudne« briše se, a iza riječi: »dužnosti« dodaju se riječi: »suca općinskog, trgovačkog, upravnog i prekršajnog suda odnosno zamjenika općinskog državnog odvjetnika«.
Članak 14.
Članak 23. mijenja se i glasi:
»Upravno vijeće Akademije raspisuje natječaj u »Narodnim novinama« za prijam kandidata u Školu.
Natječaj se raspisuje na temelju plana potrebnoga broja sudaca i zamjenika državnih odvjetnika, koji donosi Ministarstvo pravosuđa.
U natječaju se naznačuju slobodna radna mjesta savjetnika u pravosudnim tijelima na koja će kandidati koji su primljeni u Školu, a nisu savjetnici na neodređeno vrijeme u pravosudnim tijelima, biti raspoređeni na rad.
Kandidati koji nisu savjetnici na neodređeno vrijeme u pravosudnim tijelima imaju pravo izbora gdje će biti raspoređeni na rad, sukladno rezultatima s liste prvenstva iz članka 29. ovog Zakona.
Kada prijavu na natječaj za prijam u Školu podnose osobe koje prema odredbama posebnog zakona ostvaruju pravo prednosti, u prijavi se imaju pravo pozvati na ostvarivanje prava koja im sukladno odredbama tog zakona pripadaju.«.
Članak 15.
Članak 25. mijenja se i glasi:
»Postupak upisa kandidata u Školu provodi Povjerenstvo za provedbu natječaja za upis u Državnu školu za pravosudne dužnosnike (u daljnjem tekstu: Povjerenstvo za provedbu natječaja).
Povjerenstvo za provedbu natječaja ima pet članova, i to dva člana iz reda sudaca Vrhovnog suda Republike Hrvatske, dva člana iz reda zamjenika Glavnog državnog odvjetnika Republike Hrvatske i jednog člana iz reda Ministarstva pravosuđa.
Članove Povjerenstva za provedbu natječaja iz reda sudaca Vrhovnog suda Republike Hrvatske predlaže Opća sjednica Vrhovnog suda Republike Hrvatske, članove iz reda zamjenika Glavnog državnog odvjetnika Republike Hrvatske predlaže Kolegij Državnog odvjetništva Republike Hrvatske, a člana iz reda Ministarstva pravosuđa predlaže ministar pravosuđa.
Povjerenstvo za provedbu natječaja ima tajnika koji za potrebe Povjerenstva obavlja stručne i administrativne poslove. Tajnik Povjerenstva je zaposlenik Akademije.
Članove i tajnika Povjerenstva za provedbu natječaja imenuje Upravno vijeće Akademije na vrijeme od četiri godine. Članovi Upravnog vijeća ne mogu biti članovi Povjerenstva.
Pravilnik o načinu rada Povjerenstva za provedbu natječaja donosi Upravno vijeće.«.
Članak 16.
Članak 26. mijenja se i glasi:
»Kandidati za upis u Školu pristupaju pismenoj provjeri znanja i sposobnosti koju provodi Povjerenstvo za provedbu natječaja.
Pismenom provjerom znanja i sposobnosti provjerava se pravno znanje te opće znanje kandidata.
Pravilnik o sadržaju, načinu provedbe i ocjenjivanju pismene provjere znanja i sposobnosti donosi Upravno vijeće.«.
Članak 17.
Članak 27. briše se.
Članak 18.
Članak 28. mijenja se i glasi:
»Svi kandidati koji na pismenoj provjeri znanja i sposobnosti ostvare najmanje 156 bodova pozivaju se na razgovor s Povjerenstvom za provedbu natječaja.
Na razgovoru se ocjenjuje:
– motiviranost kandidata za rad u pravosuđu,
– sposobnost za pregovaranje i mirenje,
– sposobnost za rješavanje sukoba i donošenje odluka,
– spremnost na suradnju,
– osjećaj