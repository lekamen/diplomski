 15 dana od nastanka istih.
Članak 13.
(1) Brodarski agent se briše iz Registra brodarskih agenata u sljedećim slučajevima:
– na zahtjev brodarskog agenta,
– ukoliko je brisan iz sudskog registra,
– ukoliko više ne ispunjava uvjete za obavljanje djelatnosti prema općim propisima,
– ukoliko više ne ispunjava uvjete utvrđene člankom 10. stavkom 1. ovoga Pravilnika,
(2) Brodarski agent može se brisati iz Registra brodarskih agenata u sljedećim slučajevima:
– ukoliko kasni sa plaćanjem obveza lučkoj upravi dulje od 30 dana;
– ne obavlja djelatnost iz popisa pružatelja navedenih usluga dulje od dvije godine.
(3) Lučka uprava donosi rješenje o brisanju iz Registra brodarskih agenata, koje je upravni akt i na koji je dopušteno izjaviti žalbu Ministarstvu.
(4) Nakon pravomoćnosti rješenja iz stavka 3. ovoga članka lučka uprava će izbrisati brodarskog agenta iz Registra brodarskih agenata.
IV. UPISNIK AGENATA UNUTARNJE PLOVIDBE
Članak 14.
(1) Pravo neposrednog obavljanja agencijskih poslova u brodarstvu osoba stječe upisom u Upisnik agenata unutarnje plovidbe, kojeg vodi nadležna lučka kapetanija.
(2) Nadležnost lučke kapetanije iz stavka 1. ovoga članka odgovara mjesnoj nadležnosti lučke kapetanije prema Zakonu.
Članak 15.
(1) Svaka lučka kapetanija vodi Upisnik agenata unutarnje plovidbe koji su položili stručni ispit pri toj lučkoj kapetaniji.
(2) Za upis u Upisnik agenata unutarnje plovidbe moraju biti ispunjeni sljedeći uvjeti:
– osoba mora imati položen stručni ispit za stjecanje ovlaštenja za agenta unutarnje plovidbe;
– osoba mora biti zaposlenik brodarskog agenta.
(3) U Upisnik agenata unutarnje plovidbe upisuju se sljedeći podaci:
– ime, prezime, adresa, OIB agenta unutarnje plovidbe;
– broj i datum izdavanja iskaznice agenta unutarnje plovidbe;
– naziv tijela koje je izdalo iskaznicu;
– napomene o promjeni mjesta zaposlenja;
– podaci o statusnim promjenama agenta unutarnje plovidbe (promjena prezimena, prebivališta, i sl.).
(4) Lučka kapetanija će temeljem zahtjeva za upis, ukoliko su ispunjeni svi uvjeti, donijeti rješenje o upisu u Upisnik agenata unutarnje plovidbe, koje je upravni akt. Na rješenje o upisu nije dopuštena žalba ali se može pokrenuti upravni spor.
(3) Upisnik agenata unutarnje plovidbe vodi se u elektronskom obliku i dostupan je svim lučkim upravama, lučkim kapetanijama i Ministarstvu.
(4) Agent unutarnje plovidbe ili brodarski agent, u ime svog zaposlenika, dužan je zatražiti ispravak podataka u Upisniku agenata unutarnje plovidbe u roku od 15 dana od nastanka istih.
Članak 16.
(1) Agent unutarnje plovidbe briše se iz Upisnika agenata unutarnje plovidbe u sljedećim slučajevima:
– na osobni zahtjev agenta unutarnje plovidbe;
– temeljem pravomoćne sudske odluke za kaznena djela iz područja obavljanja djelatnosti;
– prestankom radnog odnosa kod brodara unutarnje plovidbe,
(2) Lučka kapetanija donosi rješenje o brisanju iz Upisnika agenata unutarnje plovidbe, koje je upravni akt. Na rješenje o brisanju nije dopuštena žalba, ali se može pokrenuti upravni spor.
(3) Ako je agent unutarnje plovidbe izbrisan iz Upisnika agenata unutarnje plovidbe, na osobni zahtjev ili radi prestanka radnog odnosa kod brodara unutarnje plovidbe može mu se ponovno izdati ovlaštenje za agenta unutarnje plovidbe bez polaganja stručnog ispita, ukoliko od dana brisanja nije prošlo više od pet godina. Ovlaštenje se ne može ponovno izdati ako je do brisanja došlo na temelju pravomoćne sudske odluke.
V. UVJETI, NAČIN POLAGANJA I ISPITNI PROGRAM ZA STJECANJE ISKAZNICE AGENTA UNUTARNJE PLOVIDBE
Članak 17.
Uvjeti za pristupanje stručnom ispitu za stjecanje ovlaštenja agenta unutarnje plovidbe jesu:
1. minimalno srednja stručna sprema;
2. znanje engleskog ili njemačkog jezika, minimalne razine B2,
3. jedna godina rada za brodarskog agenta ili dvije godine rada na poslovima unutarnje/pomorske plovidbe u lučkim trgovačkim društvima ili dvije godine plovidbe, najmanje u svojstvu časnika palube u unutarnjoj/pomorskoj plovidbi.
Članak 18.
(1)