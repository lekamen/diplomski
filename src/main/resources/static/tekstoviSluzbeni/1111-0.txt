56 22.05.2015 Ispravak Pravilnika o izmjenama i dopunama Pravilnika o uvjetima i načinu ostvarivanja prava na povlašteni prijevoz na linijama u javnom pomorskom prijevozu
NARODNE NOVINE
1112
Nakon izvršenog uspoređivanja s izvornim tekstom utvrđena je tiskarska pogreška u Pravilniku o izmjenama i dopunama Pravilnika o uvjetima i načinu ostvarivanja prava na povlašteni prijevoz na linijama u javnom pomorskom prijevozu koji je objavljen u »Narodnim novinama«, broj 52 od 13. svibnja 2015. godine, te se daje
ISPRAVAK
PRAVILNIKA O IZMJENAMA I DOPUNAMA PRAVILNIKA O UVJETIMA I NAČINU OSTVARIVANJA PRAVA NA POVLAŠTENI PRIJEVOZ NA LINIJAMA U JAVNOM POMORSKOM PRIJEVOZU
U članku 3. stavak 5. ispravno glasi:
»(5) Pored prava iz stavka 2. ovoga članka, djeca koja pohađaju obvezni predškolski program izvan otoka svoga prebivališta imaju dodatno pravo na pet besplatnih polazno-povratnih putovanja tjedno, dok djeca koja pohađaju predškolski program na otoku svoga prebivališta, kao i učenici i studenti koji se školuju na otoku svoga prebivališta imaju dodatno pravo na dva besplatna polazno-povratna putovanja tjedno.«
Urbroj: 50501-4/2-15-02
Zagreb, 21. svibnja 2015.
Glavna urednica Zdenka Pogarčić, v. r.
