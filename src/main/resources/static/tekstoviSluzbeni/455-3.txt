stanovnika,
b) ukoliko se više naselja povezuje nerazvrstanom cestom svako naselje mora ispuniti uvjet iz točke a) ovoga članka,
c) nerazvrstana cesta treba biti naznačena u općem aktu – Odluci o nerazvrstanim cestama grada ili općine u trenutku podnošenja Zahtjeva za potporu ili na kraju ulaganja,
d) ulaganje je prihvatljivo ako je u skladu s razvojnom dokumentacijom i prostornim planom jedinice lokalne samouprave,
e) korisnik je dužan uz Zahtjev za potporu priložiti izjavu gradskog / općinskog vijeća / gradske skupštine grada Zagreba o suglasnosti za provedbu ulaganja na području jedinice lokalne samouprave,
f) korisnik mora osigurati da je ulaganje u funkciji/uporabi uključujući njegovo održavanje i upravljanje najmanje pet godina od dana konačne isplate sredstava,
g) provedba ulaganja od dana izdavanja Odluke o dodjeli sredstava do dana podnošenja posljednjeg Zahtjeva za isplatu može trajati najduže do 24 mjeseca.
Članak 19.
(1) Sredstva potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 85 posto udjela, a Republika Hrvatska s 15 posto udjela, a intenzitet javne potpore po projektu/operaciji unutar ovog tipa operacije iznosi do 100 posto od ukupnih prihvatljivih troškova.
(2) Broj podnesenih Zahtjeva za potporu i broj odobrenih projekata/operacija za ovaj tip operacije po pojedinom korisniku u programskom razdoblju nije ograničen. Isti korisnik može podnijeti najviše jedan Zahtjev za potporu unutar ovog tipa operacije tijekom jednog natječaja.
(3) U jednom Zahtjevu za potporu, potpora se dodjeljuje za jedan projekt/operaciju. Zahtjev za potporu za sljedeće ulaganje unutar ovoga tipa operacije može se podnijeti tek nakon izvršene konačne isplate potpore po prethodnom Zahtjevu za potporu.
(4) Ukoliko korisnik podnese više Zahtjeva za potporu unutar ovoga tipa operacije tijekom jednog Natječaja, u obzir će se uzeti Zahtjev za potporu s ranijim vremenom podnošenja Zahtjeva za potporu, dok će se za ostale Zahtjeve za potporu izdati Odluka o odbijanju.
(5) Javna potpora može se isplatiti jednokratno ili u najviše tri rate.
(6) Visina potpore:
a) najniži iznos prihvatljivih troškova po projektu/operaciji iznosi 30.000 eura u protuvrijednosti u kunama,
b) najviši iznos prihvatljivih troškova po projektu/operaciji iznosi 1.000.000 eura u protuvrijednosti u kunama.
ULAGANJA U POKRETANJE, POBOLJŠANJE ILI PROŠIRENJE LOKALNIH TEMELJNIH USLUGA ZA RURALNO STANOVNIŠTO, UKLJUČUJUĆI SLOBODNO VRIJEME I KULTURNE AKTIVNOSTI TE POVEZANU INFRASTRUKTURU – PODMJERA 7.4.
Članak 20.
Podmjera 7.4. sastoji se od jednog tipa operacije:
7.4.1. Ulaganja u pokretanje, poboljšanje ili proširenje lokalnih temeljnih usluga za ruralno stanovništvo, uključujući slobodno vrijeme i kulturne aktivnosti te povezanu infrastrukturu.
Tip operacije 7.4.1. Ulaganja u pokretanje, poboljšanje ili proširenje lokalnih temeljnih usluga za ruralno stanovništvo, uključujući slobodno vrijeme i kulturne aktivnosti te povezanu infrastrukturu
Članak 21.
Korisnici su:
a) jedinice lokalne samouprave,
b) trgovačka društva u većinskom vlasništvu jedinica lokalne samouprave,
c) javne ustanove neprofitnog karaktera u kojima su osnivači jedinice lokalne samouprave osim javnih vatrogasnih postrojbi, lokalnih i regionalnih razvojnih agencija,
d) udruge/organizacije civilnog društva i vjerske zajednice koje se bave humanitarnim i društvenim djelatnostima od posebnog interesa za lokalno stanovništvo (isključujući lokalne akcijske grupe) i čije su djelatnosti sukladno ciljnim skupinama i klasifikaciji djelatnosti udruga, povezane sa prihvatljivim ulaganjem,
e) lokalne akcijske grupe koje su odabrane unutar Programa.
Članak 22.
Prihvatljiva ulaganja su građenje i/ili opremanje:
1. vatrogasnog doma i spremišta,
2. društvenog doma/ kulturnog centra,
3. planinarskog doma i skloništa,
4. turističkog informativnog centra,
5. dječjeg igrališta,
6. sportske građevine,
7. objekta za slatkovodni sportski ribolov (ribički dom, 