 radilišta/zamjenik voditelja radilišta potvrđuje da su pojedine površine radilišta očišćene od svih MES-a, NUS-a i njihovih dijelova.
Članak 30.
Dokumentaciju iz članaka 20. – 29. ovoga Zakona HCR čuva trajno.
Članak 31.
Ministar donosi pravilnik o izgledu, sadržaju i vođenju dokumentacije u protuminskom djelovanju.
4. OPĆI IZVID – ANALIZA MINSKI SUMNJIVOG PODRUČJA
Članak 32.
Općim izvidom – analizom MSP-a definiraju se područja i/ili građevine zagađene MES-om, NUS-om i njihovim dijelovima, a obavlja ga HCR.
Članak 33.
Općim izvidom – analizom MSP-a HCR mora prikupiti i provjeriti informacije na terenu, analizirati i ažurirati prethodno prikupljene podatke o MSP-u pohranjene u minsko-informacijski sustav HCR-a, analizirati radne materijale i zapise nastale tijekom ratnog i poratnog djelovanja, analizirati zapise nastale tijekom tehničkog izvida i zapise nastale tijekom obavljanja poslova razminiranja, koji upućuju na sumnju na zagađenost područja MES-om, NUS-om i njihovim dijelovima.
Članak 34.
HCR je dužan prilikom obavljanja poslova općeg izvida – analize MSP-a:
– utvrditi granice MSP-a
– utvrditi prostornu veličinu MSP-a
– provesti rekonstrukciju minsko-eksplozivnog zaprečavanja
– procijeniti vrstu i broj MES-a, NUS-a i njihovih dijelova
– provesti kategorizaciju površina unutar MSP-a na površine za tehnički izvid ili razminiranje
– obilježiti MSP oznakama opasnosti od MES-a, NUS-a i njihovih dijelova.
Članak 35.
Ako se općim izvidom – analizom MSP-a za neko područje ne može sa sigurnošću utvrditi nepostojanje sumnje u zagađenost područja MES-om, NUS-om i njihovim dijelovima, to se područje proglašava minski sumnjivim te se provodi obilježavanje tog područja, sukladno odredbama ovoga Zakona i propisa donesenih na temelju ovoga Zakona.
Članak 36.
Ako se nakon provedenog općeg izvida – analize MSP-a utvrdi da postoje dokazi o zagađenosti MES-om, NUS-om i njihovim dijelovima, to područje se proglašava minski sumnjivim te se, ovisno o stupnju zagađenosti, pristupa izradi Idejnog plana razminiranja ili Izvedbenog plana tehničkog izvida. Uvjeti o stupnju zagađenosti propisani su pravilnikom iz članka 84. ovog Zakona.
Članak 37.
(1) Općim izvidom – analizom MSP-a može se isključiti iz MSP-a područje i/ili građevina kojima najmanje jedna strana graniči s područjima i/ili građevinama na kojima je, na temelju prethodno provedenog tehničkog izvida i/ili razminiranja, otklonjena sumnja u zagađenost MES-om, NUS-om i njihovim dijelovima.
(2) MSP, koji ne graniči s područjima i/ili građevinama na kojima su prethodno obavljeni poslovi tehničkog izvida i/ili razminiranja, HCR može isključiti iz MSP-a tek nakon provedenog dopunskog općeg izvida.
(3) Dopunski opći izvid obavljaju pirotehničari HCR-a tako da pomoću radnih staza uzimaju kontrolne uzorke na najmanje 1 % površine te utvrde nepostojanje onečišćenosti MES-om, NUS-om i njihovim dijelovima.
(4) Pirotehničari HCR-a dužni su svoje poslove na dopunskom općem izvidu obavljati na način propisan člankom 56. stavkom 2. i 3. ovog Zakona te tako da nakon ručne detekcije mina ne zaostane MES, NUS ili njihovi dijelovi do dubine određene Izvedbenim planom, a voditelj radilišta HCR-a dužan je pronađeni MES, NUS i njihove dijelove evidentirati u Dnevnik voditelja radilišta HCR-a.
(5) Prilikom obavljanja poslova iz stavka 3. ovoga članka mora se osigurati nazočnost medicinskog tima i uspostavljen neprekidni i neposredni sustav veza, za što su odgovorni HCR i voditelj radilišta HCR-a.
Članak 38.
Ako se za pojedinačne pronalaske MES-a, NUS-a i njihovih dijelova, sukladno članku 67. ovoga Zakona, utvrdi da su naknadno odbačeni, područje i/ili građevina neće se smatrati MSP-om u smislu ovoga Zakona.
5. TEHNIČKI IZVID
Članak 39.
(1) Tehnički izvid je postupak kojim pirotehničari HCR-a samostalno ili s ovlaštenim pravnim osobama i obrtnicima, sukladno članku 9. stavku 3. ovoga Zakona, na temelju Izvedbenog plana tehničkog izvida, primjenom propisanih metoda, na radilištu tehničkog izvida utvrđuju