 čak i u slučaju dužeg zastoja.
4.8. Kabina treba biti odgovarajuće osvijetljena kada se dizalo koristi ili kad su vrata otvorena, a mora postojati i osvjetljenje u slučaju opasnosti.
4.9. Uređaji za komunikaciju iz točke 4.5. i osvjetljenje u slučaju opasnosti iz točke 4.8. moraju biti projektirani i konstruirani tako da funkcioniraju i bez normalnog električnog napajanja. Njihovo djelovanje mora trajati dovoljno dugo da omogući normalan tijek spasilačkog postupka.
4.10. Upravljački strujni krugovi dizala, koji se mogu koristiti i za vrijeme požara, moraju biti projektirani i izrađeni tako da mogu spriječiti dizalo da se zaustavi na određenim razinama, tako da se omogući spasilačkim službama prioritetno upravljanje dizalom.
5. Označivanje
5.1. Pored minimalnih uvjeta koje trebaju ispunjavati strojevi sukladno uvjetu iz Priloga I. točke 1.7.3. Pravilnika o sigurnosti strojeva, svaka kabina mora imati lako vidljivu natpisnu ploču koja jasno pokazuje nazivnu nosivost u kilogramima i maksimalan broj putnika koje dizalo može nositi.
5.2. Ako je dizalo projektirano tako da osobe zbog zastoja mogu izaći bez pomoći izvana, upute za to moraju biti jasne i vidljive u kabini.
6. Upute
6.1. Uz sigurnosne komponente za dizala iz Priloga III. moraju biti priložene upute tako da se učinkovito i bez opasnosti može provoditi sljedeće:
1. sastavljanje;
2. povezivanje;
3. podešavanje;
4. održavanje.
6.2. Uz svako dizalo moraju biti priložene upute za uporabu koje sadržavaju barem sljedeće dokumente:
1. upute koje sadrže nacrte i dijagrame potrebne kod normalne uporabe i kod održavanja, inspekcije, popravaka, redovnih pregleda i postupaka spašavanja navedenih u točki 4.4.;
2. knjigu održavanja dizala u koju se upisuju podaci o popravcima i, prema potrebi, redovnim pregledima.
PRILOG II.
A. SADRŽAJ EU IZJAVE O SUKLADNOSTI ZA SIGURNOSNE KOMPONENTE ZA DIZALA
EU izjava o sukladnosti za sigurnosne komponente za dizala sadrži sljedeće podatke:
1. poslovno ime i adresu proizvođača;
2. prema potrebi, poslovno ime i adresu ovlaštenog zastupnika;
3. opis sigurnosne komponente za dizala, pojedinosti o tipu ili seriji i serijski broj (ako postoji); Može uključivati sliku, ako je to potrebno za identifikaciju sigurnosne komponente za dizala;
4. sigurnosne funkcije sigurnosne komponente za dizala, ako to nije očito iz opisa;
5. godinu proizvodnje sigurnosne komponente za dizala;
6. sve odredbe koje sigurnosna komponenta za dizala zadovoljava;
7. izjavu da je sigurnosna komponenta za dizala u skladu s mjerodavnim zakonodavstvom Unije o usklađivanju;
8. kad je to primjereno, upućivanja na primijenjene usklađene norme;
9. kad je to primjereno, ime, adresu i identifikacijski broj prijavljenog tijela koje je provelo EU ispitivanje tipa sigurnosnih komponenti za dizala utvrđeno u Prilogu IV. dijelu A i Prilogu VI. i upućivanje na potvrdu o EU ispitivanju tipa koju je izdalo dotično prijavljeno tijelo;
10. kad je to primjereno, naziv, adresu i identifikacijski broj prijavljenog tijela koje je provelo postupak ocjenjivanja sukladnosti s tipom uz nasumične provjere za sigurnosne komponente za dizala utvrđen u Prilogu IX. ovoga Pravilnika;
11. kad je to primjereno, naziv, adresu i identifikacijski broj tijela prijavljenog tijela koje je odobrilo sustav kvalitete koji je proizvođač primijenio u skladu s postupkom ocjenjivanja sukladnosti utvrđenim u Prilogu VI. ili VII. ovoga Pravilnika;
12. ime i funkciju osobe opunomoćene potpisati izjavu u ime proizvođača ili njegova ovlaštenog zastupnika;
13. mjesto i dan potpisa;
14. potpis.
B. SADRŽAJ EU IZJAVE O SUKLADNOSTI ZA DIZALA
EU izjava o sukladnosti za dizala mora se sastaviti na hrvatskom jeziku kao upute iz Priloga 1. točke 6.2. ovoga Pravilnika i mora sadržavati sljedeće podatke:
1. poslovno ime i adresu ugraditelja;
2. kad je to primjereno, poslovno ime i adresu ovlaštenog zastupnika;
3. opis dizala, pojedinosti o tipu ili seriji, serijski broj i adresu na kojoj je dizalo ugrađeno;
4. godinu ugradnje dizala;
5. sve