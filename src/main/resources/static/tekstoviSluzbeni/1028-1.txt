 validirane i međunarodno priznate metode kao što su metode koje je odobrio Codex Alimentarius.
(2) Ispitivanja iz stavka 1. ovoga članka provode službeni laboratoriji.
IV. PRIJELAZNE I ZAVRŠNE ODREDBE
Članak 6.
(1) Danom stupanja na snagu ovoga Pravilnika prestaje važiti Pravilnik o medu (»Narodne novine«, broj 93/2009).
(2) Proizvodi koji su stavljeni na tržište ili označeni prema propisu iz stavka 1. ovoga članka prije 24. lipnja 2015. godine mogu se nastaviti stavljati na tržište do isteka zaliha.
Članak 7.
Ovaj Pravilnik objavit će se u »Narodnim novinama«, a stupa na snagu 24. lipnja 2015. godine.
Klasa: 011-01/14-01/101
Urbroj: 525-09/1429-15-23
Zagreb, 8. svibnja 2015.
Ministar Tihomir Jakovina, v. r.
PRILOG 1.
NAZIVI, OPISI I DEFINICIJE PROIZVODA
1. Med jest prirodno sladak proizvod što ga medonosne pčele (Apis mellifera) proizvode od nektara medonosnih biljaka ili sekreta živih dijelova biljaka ili izlučevina kukaca koji sišu na živim dijelovima biljaka, koje pčele skupljaju, dodaju mu vlastite specifične tvari, pohranjuju, izdvajaju vodu i odlažu u stanice saća do sazrijevanja.
2. Osnovne vrste meda su:
a) prema podrijetlu:
– cvjetni ili nektarni med: med dobiven od nektara biljaka;
– medljikovac ili medun: med dobiven uglavnom od izlučevina kukaca (Hemiptera) koji žive na živim dijelovima biljaka ili od sekreta živih dijelova biljaka.
b) prema načinu proizvodnje i/ili prezentiranja:
– med u saću:
med kojeg skladište pčele u stanicama svježe izgrađenog saća bez legla ili u satnim osnovama izgrađenim isključivo od pčelinjeg voska, koji se prodaje u poklopljenom saću ili u sekcijama takvog saća;
– med sa saćem ili med s dijelovima saća:
med koji sadrži jedan ili više proizvoda iz podtočke 1. ove točke;
– cijeđeni med:
med koji se dobiva ocjeđivanjem otklopljenog saća bez legla;
– vrcani med:
med dobiven vrcanjem (centrifugiranjem) otklopljenog saća bez legla;
– prešani med:
med dobiven prešanjem saća bez legla, sa ili bez korištenja umjerene temperature koja ne smije prijeći 45°C;
– filtrirani med:
med dobiven na način koji tijekom uklanjanja stranih anorganskih ili organskih tvari dovodi do značajnog uklanjanja peludi.
3. Pekarski med – je med koji se koristi u industriji ili kao sastojak hrane koja se potom prerađuje i može:
– imati strani okus ili miris, ili
– biti u stanju vrenja ili prevrio, ili
– biti pregrijan.
PRILOG 2.
KRITERIJI SASTAVA MEDA
Med se uglavnom sastoji od različitih šećera, pretežno fruktoze i glukoze, kao i drugih tvari kao što su organske kiseline, enzimi i krute čestice koje dospijevaju u med tijekom njegova nastajanja. Boja meda može varirati od gotovo bezbojne do tamnosmeđe. Med može biti tekuće ili viskozne konzistencije, djelomično ili potpuno kristaliziran. Aroma može varirati, ali mora potjecati od izvornog bilja.
Kada se stavlja na tržište kao med ili upotrebljava u bilo kojem proizvodu namijenjenom za konzumaciju, medu se ne smiju dodavati nikakvi sastojci, uključujući prehrambene aditive, niti bilo kakvi drugi dodaci. Med mora, koliko je to moguće, biti bez organskih i anorganskih tvari stranih njegovom sastavu. Uz iznimku proizvoda iz točke 3. Priloga 1. ovoga Pravilnika, ne smije imati strani okus ili miris, biti u stanju vrenja, imati umjetno izmijenjenu kiselost ili biti zagrijavan tako da prirodni enzimi budu uništeni ili u znatnoj mjeri inaktivirani.
Ne dovodeći u pitanje podtočku 6. točku 2.b) Priloga 1. ovoga Pravilnika, niti pelud niti drugi sastavni dio karakterističan za med ne smije se uklanjati, osim ako je to neizbježno pri uklanjanju stranih anorganskih ili organskih tvari.
Kad se stavlja na tržište kao med ili upotrebljava u bilo kojem proizvodu namijenjenom za konzumaciju, med mora udovoljavati sljedećim kriterijima sastava:
1. količina šećera a) količina fruktoze i glukoze (zbroj) – cvjetni med najmanje 60 g/100 g – medljikovac, mješavine mediljkovca i cvjetnog meda najmanje 45 g/100 g b) količina saharoze – općenito najviše 5 g/100 g – bagrem (Robinia pseudoacacia),