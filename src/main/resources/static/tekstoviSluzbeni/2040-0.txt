105 02.10.2015 Odluka o prelasku granice Republike Hrvatske oružanih snaga država članica NATO-a i Oružanih snaga Republike Hrvatske angažiranih u okviru Združenih snaga visoke spremnosti iz sastava snaga za brzi odgovor NATO-a
HRVATSKI SABOR
2041
Na temelju članka 54. stavka 2. Zakona o obrani (»Narodne novine«, br. 73/13. i 75/15.), na prijedlog Vlade Republike Hrvatske i uz prethodnu suglasnost Predsjednice Republike Hrvatske, Hrvatski sabor na sjednici 25. rujna 2015. donio je
ODLUKU
O PRELASKU GRANICE REPUBLIKE HRVATSKE ORUŽANIH SNAGA DRŽAVA ČLANICA NATO-a I ORUŽANIH SNAGA REPUBLIKE HRVATSKE ANGAŽIRANIH U OKVIRU ZDRUŽENIH SNAGA VISOKE SPREMNOSTI IZ SASTAVA SNAGA ZA BRZI ODGOVOR NATO-a
I.
Odobrava se prelazak granice Republike Hrvatske dijelovima Združenih snaga visoke spremnosti NATO-a radi njihova raspoređivanja na teritoriju Republike Hrvatske u situacijama predviđenima međunarodnim ugovorom.
II.
Odobrava se prelazak granice Republike Hrvatske i djelovanje dijelu Oružanih snaga Republike Hrvatske, deklariranih u Združene snage visoke spremnosti NATO-a, u skladu sa zahtjevom nadležnih zapovjedništva NATO-a.
III.
Obvezuje se Vlada Republike Hrvatske da odmah izvijesti Hrvatski sabor o provedbi točaka I. i II. ove Odluke.
IV.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-01/139
Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
