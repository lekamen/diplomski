cjelokupnog sustava eSpis,
2. funkcioniranje sustava,
3. razvijanje i održavanje sustava eSpis,
4. sigurnost i pohranu podataka u skladu s propisanim procedurama i standardima struke,
5. izdavanje skupova podataka iz središnjeg sustava vanjskim korisnicima putem elektroničkih komunikacija ili prenosivih magnetskih i optičkih medija,
6. izradu redovnih statističkih izvješća,
7. objavu uputa o korištenju novih funkcionalnosti u sustavu eSpis na internom korisničkom portalu »espis.pravosudje.hr«.
(3) Ministarstvo nadležno za poslove pravosuđa određuje program, metode i organizaciju osposobljavanja sudaca i sudskih službenika za korištenje sustava eSpis.
IV. STALNO VERIFIKACIJSKO TIJELO
Članak 23.
(1) Stalno verifikacijsko tijelo daje mišljenja o prijedlozima korisnika koji se odnose na bitne promjene u sustavu eSpis, predlaže promjene sustava eSpis uzrokovane izmjenama propisa, verificira šifrarnike i predloške, predlaže izmjene i dopune šifrarnika te kao savjetodavno tijelo sudjeluje u razvoju predloženih rješenja.
(2) Članove Stalnog verifikacijskog tijela imenuje ministar nadležan za poslove pravosuđa na vrijeme od četiri godine.
(3) Stalno verifikacijsko tijelo ima devet članova od kojih je jedan sudac Vrhovnog suda Republike Hrvatske, dva suca županijskih sudova (jedan iz građanske i jedan iz kaznene grane sudovanja), dva suca općinskih sudova (jedan iz građanske i jedan iz kaznene grane sudovanja), jedan sudac Visokog trgovačkog suda Republike Hrvatske i tri predstavnika ministarstva nadležnog za poslove pravosuđa.
(4) Predsjednik Stalnog verifikacijskog tijela je sudac Vrhovnog suda Republike Hrvatske koji je imenovan za člana Stalnog verifikacijskog tijela.
(5) Ministar nadležan za poslove pravosuđa imenovat će u roku od 30 dana od stupanja na snagu ovog Pravilnika članove Stalnog verifikacijskog tijela i donijeti Poslovnik o njegovom radu u roku od 30 dana od imenovanja članova.
V. GODIŠNJI RASPORED POSLOVA
Članak 24.
(1) Godišnji raspored poslova mora sadržavati:
1. matricu ovlaštenja,
2. specijalizacije rješavatelja po vrstama sudskih predmeta,
3. osobe određene za admistratore sustava eSpis u sudu,
4. osobe određene za ključne korisnike sustava eSpis u sudu.
(2) Godišnji raspored poslova i svaka promjena godišnjeg rasporeda poslova unosi se u sustav eSpis i u za to osnovan predmet sudske uprave.
(3) Rješenje kojim se mijenja sastav vijeća utvrđen godišnjim rasporedom poslova unosi se u sustavu eSpis u predmet u kojem je odlučivalo vijeće u promijenjenom sastavu te u predmet sudske uprave iz stavka 2. ovog članka.
Članak 25.
(1) Predsjednik suda dostavlja administratoru sustava eSpis u sudu pravomoćan godišnji raspored poslova najkasnije do 24. prosinca tekuće godine za iduću godinu.
(2) Administrator sustava eSpis u sudu unosi u sustav eSpis podatke iz godišnjeg rasporeda poslova za iduću godinu u algoritam za dodjelu predmeta sustava eSpis najkasnije do 31. prosinca tekuće godine. U administracijski modul sustava eSpis upisuju se podaci o vrstama predmeta koje rješava pojedini rješavatelj (specijalizacija prema šifrarniku), postotak oslobođenja pojedinog rješavatelja te osnova oslobođenja.
Članak 26.
Izmjenu godišnjeg rasporeda poslova predsjednik suda dužan je odmah nakon pravomoćnosti dostaviti administratoru sustava eSpis u sudu, koji će tu izmjenu bez odgode unijeti u sustav eSpis.
VI. OSNIVANJE SPISA NA OPĆINSKIM, TRGOVAČKIM I ŽUPANIJSKIM SUDOVIMA KADA ODLUČUJU U PRVOM STUPNJU
1. Opće odredbe
Članak 27.
(1) Svaki podnesak može se predati u sudskoj pisarnici u sjedištu suda i u posebnim pisarnicama stalnih službi.
(2) Spis se u sustavu eSpis osniva unosom podataka o:
1. strankama,
2. zastupnicima stranaka,
3. vrsti predmeta,
4. vrsti spora i vrijednosti predmeta spora ili oznaci kaznenog djela i kaznenog zakona,
5. naselju predmeta za predmete osnovane na općinskom sudu,
6. datumu početka procesa,
7. datumu osnivanja predmeta na sudu,
8. podnescima i drugim prilozima,
9. sudskoj pristojbi.
(3) Ako se spis osniva 