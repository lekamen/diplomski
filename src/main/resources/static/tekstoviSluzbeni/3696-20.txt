 korektivne mjere kao što je uništenje robe u skladu s člankom 23. Uredbe (EU) br. 608/2013 ili člankom 26. Uredbe (EU) br. 608/2013 (članak 29. Uredbe (EU) br. 608/2013).
(2) Novčanom kaznom od 3000,00 do 50.000,00 kuna kaznit će se i fizička osoba obrtnik i osoba koja obavlja drugu samostalnu djelatnost kao nositelj odobrenja ako je prekršaj iz stavka 1. ovoga članka počinila u vezi s obavljanjem svoga obrta ili druge samostalne djelatnosti.
POGLAVLJE VI. OSTALO
Odgovornost drugih osoba
Članak 69.
(1) Pravna osoba i odgovorna osoba u pravnoj osobi te fizička osoba kod koje se zatekne u posjedu roba, odnosno koja kupi, proda, preda drugom, primi na dar, prikrije, primi na čuvanje ili na prijevoz, upotrijebi ili primi po bilo kojoj drugoj osnovi robu za koju zna ili je prema okolnostima slučaja mogla znati da je riječ o robi koja je predmet prekršaja propisanog ovim Zakonom kaznit će se kao da je sama počinila prekršaj, istom kaznom koja je propisana za počinitelja prekršaja.
(2) Fizička osoba obrtnik i osoba koja obavlja drugu samostalnu djelatnost ako je prekršaj iz stavka 1. ovoga članka počinila u vezi s obavljanjem svoga obrta ili druge samostalne djelatnosti kaznit će se kao da je sama počinila prekršaj, istom kaznom koja je propisana za počinitelja prekršaja.
Oduzimanje robe
Članak 70.
(1) Roba koja je predmet prekršaja iz članka 60. stavka 1., članka 63. stavka 1. točaka 1. i 3. i članka 69. ovoga Zakona u vezi s člankom 60. stavkom 1. te člankom 63. stavkom 1. točkama 1. i 3. ovoga Zakona oduzet će se.
(2) Roba koja je predmet prekršaja iz stavka 1. ovoga članka oduzet će se i ako nije u vlasništvu počinitelja prekršaja.
(3) Prijevozno ili prijenosno sredstvo iskorišteno za prijevoz, odnosno prijenos robe koja je predmet prekršaja iz članka 60. stavka 1. i članka 63. stavka 1. točke 1. ovoga Zakona oduzet će se ako je vrijednost robe predmeta prekršaja veća od 1/3 vrijednosti prijenosnog ili prijevoznog sredstva.
(4) Prijevozno ili prijenosno sredstvo iz stavka 3. ovoga članka u koje je ugrađen poseban prostor za skrivanje robe, a koji je iskorišten za prijevoz robe koja je predmet prekršaja, oduzet će se bez obzira na vrijednost robe.
(5) Prijevozno ili prijenosno sredstvo iz stavaka 3. i 4. ovoga članka oduzet će se i kada nije u vlasništvu počinitelja prekršaja.
(6) Primjena odredaba ovoga članka ne utječe na prava trećih osoba za naknadu štete od počinitelja prekršaja.
Otkup oduzete robe
Članak 71.
(1) Za robu koja je oduzeta izvršnom odlukom carinskog ili pravosudnog tijela carinski ured može vlasniku robe ili počinitelju prekršaja na njegov zahtjev u opravdanim slučajevima dozvoliti otkup robe uz plaćanje vrijednosti robe, pripadajućeg carinskog duga i drugih javnih davanja te svih troškova nastalih radi uređenja položaja robe.
(2) Otkup robe može se odobriti ako:
1. ne postoje zapreke sukladno carinskom zakonodavstvu ili posebnim propisima kako u odnosu na robu tako i u odnosu na osobu koja otkupljuje robu
2. je zahtjev za otkup robe podnesen prije objave javne prodaje ili donesene odluke o neposrednoj prodaji ili besplatnoj dodjeli sukladno odredbama ovoga Zakona.
(3) U postupku otkupa robe vrijednost robe i pripadajućeg carinskog duga te drugih javnih davanja utvrđuje se primjenom propisa važećih na dan podnošenja zahtjeva za otkup robe.
(4) O otkupu robe carinski ured donosi rješenje. Žalba izjavljena protiv rješenja ne odgađa njegovo izvršenje.
(5) Ako nije utvrđeno postojanje okolnosti iz stavka 2. ovoga članka, prije donošenja rješenja o otkupu robe carinski ured će podnositelja zahtjeva za otkup robe zaključkom:
1. obavijestiti o ukupnom iznosu koji čini vrijednost robe, pripadajući carinski dug i druga javna davanja te svi troškovi nastali radi uređenja položaja robe do dana obavješćivanja i
2. pozvati da:
a) se izjasni je li suglasan s utvrđenim iznosom iz točke 1. ovoga stavka i obvezom plaćanja daljnjih očekivanih troškova radi uređenja položaja robe do preuzimanja robe i
b) kao jamstvo za plaćanje