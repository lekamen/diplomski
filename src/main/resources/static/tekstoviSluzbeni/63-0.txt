3 09.01.2015 Obavijest o zaprimljenom Zahtjevu za izmjenu i dopunu specifikacije proizvoda "Zagorski puran"
MINISTARSTVO POLJOPRIVREDE
64
Ministarstvo poljoprivrede na temelju članka 5. stavka 3. Zakona o zaštićenim oznakama izvornosti, zaštićenim oznakama zemljopisnog podrijetla i zajamčeno tradicionalnim specijalitetima poljoprivrednih i prehrambenih proizvoda (»Narodne novine« br. 80/2013, 14/2014 u daljnjem tekstu Zakon) objavljuje
OBAVIJEST
O ZAPRIMLJENOM ZAHTJEVU ZA IZMJENU I DOPUNU SPECIFIKACIJE PROIZVODA »ZAGORSKI PURAN«
1. Ministarstvo poljoprivrede (u daljnjem tekstu: Ministarstvo) 7. siječnja 2015. godine zaprimilo je Zahtjev za izmjenu i dopunu specifikacije proizvoda »Zagorski puran« podnositelja Poljoprivredne zadruge Puran zagorskih brega, Magistratska 1, 49000 Krapina.
2. Svaka fizička ili pravna osoba koja ima pravni interes i koja ima sjedište ili prebivalište u Republici Hrvatskoj može u roku od 30 dana od datuma objave ove Obavijesti podnijeti prigovor na Zahtjev za izmjenu i dopunu specifikacije proizvoda sukladno članku 5. stavku 4. Zakona.
3. Razlozi za ulaganje prigovora definirani su člankom 10. stavkom 1. Uredbe (EU) br. 1151/2012 Europskog parlamenta i Vijeća o sustavima kvalitete za poljoprivredne i prehrambene proizvode.
4. Sukladno članku 5. stavku 3. Zakona, nakon objave ove Obavijesti, na internetskoj stranici Ministarstva (www.mps.hr) objavit će se specifikacija proizvoda »Zagorski puran«.
Klasa: UP/I-310-26/15-01/02 Urbroj: 525-09/1341-15-3 Zagreb, 8. siječnja 2015.
Ministar Tihomir Jakovina, v. r.
