 i zaštitnih sustava, kada se počne primjenjivati samo to određeno zakonodavstvo Europske unije.
1.2.8. Preopterećenje opreme
Opasna preopterećenja opreme moraju biti spriječena tijekom postupka projektiranja, pomoću ugrađenih uređaja za mjerenje, regulaciju i upravljanje, kao što su prekostrujne isklopne naprave, uređaji za ograničavanje temperature, sklopka diferencijalnog tlaka, mjerila protoka, vremenski zavisni releji, kontrolnici brzine i/ili slični tipovi kontrolnih uređaja za nadzor.
1.2.9. Sustav kućišta za zaštitu oklapanjem
Ako su dijelovi koji mogu zapaliti eksplozivnu atmosferu smješteni u kućište, kućište mora izdržati tlak koji se razvije unutrašnjom eksplozijom eksplozivne smjese i spriječiti probojno paljenje eksplozivne atmosfere oko kućišta.
1.3. Potencijalni uzročnici paljenja
1.3.1. Opasnost koja proizlazi iz različitih uzročnika paljenja
Moraju se spriječiti potencijalni uzročnici paljenja kao što su iskre, plamen, električni luk, visoka temperatura površine, akustička energija, optičko zračenje, elektromagnetski valovi i drugi izvori paljenja.
1.3.2. Opasnost koja proizlazi iz statičkog elektriciteta
Elektrostatski naboji sposobni za opasno izbijanje moraju se spriječiti poduzimanjem propisanih mjera.
1.3.3. Opasnost koja proizlazi iz struje gubitaka i lutajućih struja
Moraju biti spriječene struje neizjednačenih potencijala i gubitaka kroz vodljive dijelove opreme koji mogu prouzročiti na primjer pojavu opasne korozije, pregrijavanje površine ili iskre koje mogu biti uzročnik paljenja.
1.3.4. Opasnost koja proizlazi iz pregrijavanja
Već i tijekom postupka projektiranja se mora, koliko je to moguće, spriječiti pregrijavanje prouzročeno trenjem ili udarima, na primjer između materijala i dijelova u međusobnom dodiru dok se okreću ili zbog upada stranog tijela.
1.3.5. Opasnost koja proizlazi iz izjednačenja tlaka
Oprema i zaštitni sustavi moraju biti tako projektirani ili opremljeni ugrađenim uređajima za mjerenje, regulaciju i upravljanje da izjednačavanjem tlaka ispuhom ne izazivaju udarne valove ili kompresije koje mogu prouzročiti paljenje.
1.4. Opasnost koja proizlazi iz vanjskih utjecaja
1.4.1. Oprema i zaštitni sustavi moraju biti tako projektirani i izvedeni da su sposobni obavljati namijenjenu funkciju u potpunoj sigurnosti, uz promjenu uvjeta okoliša, kao i pod utjecajem vanjskih napona, vlage, vibracija, zagađenja i drugih vanjskih utjecaja, uzimajući u obzir granice radnih uvjeta što ih utvrdi proizvođač.
1.4.2. Upotrijebljeni dijelovi opreme moraju odgovarati namijenjenim mehaničkim i termičkim naprezanjima i biti otporni na postojeće i predvidive agresivne supstancije.
1.5. Zahtjevi za sigurnosne uređaje
1.5.1. Sigurnosni uređaji moraju funkcionirati neovisno o mjernim i/ili upravljačkim uređajima potrebnima za normalan rad.
Kvar sigurnosnih uređaja mora biti, koliko je to moguće, dovoljno brzo otkriven pomoću odgovarajućih tehničkih sredstava da bi se s velikom vjerojatnošću spriječila pojava opasnog stanja.
Općenito se primjenjuje princip uočljivog kvara (samootkrivajući kvar).
Upravljačke naredbe sigurnosti moraju općenito neposredno djelovati na odgovarajući upravljački sklopni uređaj bez posredne međuobrade aktivirajuće naredbe.
1.5.2. U slučaju kvara sigurnosnog uređaja, uređaji i/ili sigurnosni sustavi moraju, gdje je to moguće, biti u stanju koje jamči sigurnost.
1.5.3. Nužni isklop sigurnosnih uređaja mora biti, koliko je to moguće, opremljen samozaporom s resetom. Ponovni start za normalni rad mora biti moguć samo nakon namjernog oslobađanja samozapora resetiranjem.
1.5.4. Upravljačke i pokazne jedinice
Ako su upotrijebljene jedinice za upravljanje i pokazivanje odnosno promatranje, one moraju biti projektirane u skladu s ergometrijskim osnovama da bi se postigla najveća moguća razina radne sigurnosti s obzirom na rizik od eksplozije.
1.5.5. Zahtjevi za mjerne uređaje namijenjene zaštiti od eksplozije
Uređaji s mjernom funkcijom u opremi upotrijebljenoj u eksplozivnoj atmosferi