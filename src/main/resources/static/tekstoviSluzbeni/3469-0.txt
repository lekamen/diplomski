29 01.04.2016 Rješenje Zavoda za unapređivanje zaštite na radu, klasa: UP/I-115-01/16-01/07, urbroj: 452-02/2-16-2 od 24. ožujka 2016.
ZAVOD ZA UNAPREĐIVANJE ZAŠTITE NA RADU
818
Na zahtjev D.V.D. KAŠTEL GOMILICA d.o.o. za ekološku zaštitu mora, iz Kaštel Gomilice, Obala kralja Tomislava 3, OIB: 47184860607, a na temelju članka 30. stavka 2. i članka 83. stavka 4. točka 9. Zakona o zaštiti na radu (»Narodne novine«, broj 71/14, 118/14 i 154/14), Zavod za unapređivanje zaštite na radu (dalje: Zavod) donosi
RJEŠENJE
I.
D.V.D. KAŠTEL GOMILICA d.o.o. za ekološku zaštitu mora, iz Kaštel Gomilice, Obala kralja Tomislava 3, OIB: 47184860607, ispunjava uvjete za obavljanje poslova zaštite na radu, te se ovlašćuje za obavljanje sljedećih poslova:
1. obavljanje poslova zaštite na radu kod poslodavca
2. osposobljavanje za zaštitu na radu (osposobljavanje radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu).
Navedena pravna osoba za obavljanje predmetnih poslova ima zaposlenu osobu: Ana Buljan, OIB: 14456574407, a o obavljenim poslovima obvezna je voditi evidenciju.
II.
Poslove iz točke I. ovog Rješenja navedena pravna osoba može obavljati dok ispunjava uvjete propisane Pravilnikom o ovlaštenjima za poslove zaštite na radu (»Narodne novine«, broj 112/14 i 84/15), a o svim promjenama koje se odnose na ispunjavanje propisanih uvjeta, pravna osoba je dužna obavijestiti ovaj Zavod odmah po nastanku promjene.
III.
Ovo Rješenje objavit će se u »Narodnim novinama«.
Klasa: UP/I-115-01/16-01/07
Urbroj: 425-02/2-16-2
Zagreb, 24. ožujka 2016.
Ravnatelj Vitomir Begović, v. r.
