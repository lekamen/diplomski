 promotivnoj ponudi »Božićna promocija 2012« koja je vrijedila od 31. listopada 2012. do 31. prosinca 2012., jer sadrži odredbe o TV prijamniku na koje se tužitelj poziva. Međutim, smatra da je tužitelj u konkretnom slučaju pogrešno razumio termin »digitalni prijemnik« iz članka 2 Uvjeta korištenja VIP TV usluga – Božićna promocija 2012, jer se taj termin ne odnosi na TV uređaj (televiziju), nego na uređaj putem kojeg se može koristiti usluga (modem), koji se dobiva besplatno, dok se prema navedenoj ponudi TV uređaj mogao dobiti uz povoljniju cijenu. Ukazuje da je člankom 4. spomenutih uvjeta korištenja propisano promotivno razdoblje od šest (6) mjeseci, a ne dvanaest (12) kako to tužitelj ističe. Napominje da tužitelj svoje navode u najvećoj mjeri dokazuje svojim tvrdnjama, bez ikakvih dokaza, osim navodne usmene potvrde prodajne predstavnice, što ne može biti dovoljan dokaz osnovanosti njegovog zahtjeva, tim više što je iz zahtjeva za zasnivanje pretplatničkog odnosa jasno vidljivo kako je tužitelj ugovorio VIP TRIO PAKET (telefon, Internet i TV uslugu) te je aktiviran Osnovni i Prošireni paket za TV uslugu, a u zahtjevu je posebno označen digitalni prijemnik i TV uređaj, što sve odgovara uvjetima iz »Božićne promocije 2012«. Naglašava da je u zahtjevu za zasnivanje pretplatničkog odnosa jasno navedeno ugovaranje posebne ponude »promo fixbezlimita+promotv«, odnosno jasno je navedeno promotivno razdoblje za TV uslugu, što upravo upućuje na činjenicu da se tužitelj potpuno pogrešno poziva na ponudu VIPnet-a koja u sebi ne sadrži »promotv«. U odnosu na navode tužitelja kako mu prilikom ugovaranja usluge nisu uručeni Opći uvjeti poslovanja, uvjeti korištenja usluge, niti cjenik, radi saznanja koje će naknade morati plaćati, navodi da je iz zahtjeva za zasnivanje pretplatničkog odnosa razvidno da je tužitelj svojim potpisom, kojeg ne osporava, potvrdio da u cijelosti prihvaća Opće uvjete poslovanja VIPnet-a, cjenik te uvjeta korištenja odabranih tarifnih modela i usluga, koji su mu uručeni zajedno sa zahtjevom. Zaključuje da u slučaju da tužitelju nisu bili uručeni svi dokumenti za koje sada navodi da nisu, nije morao pristati potpisati takav zahtjev, odnosno morao je prije zasnivanja pretplatničkog odnosa upotrijebiti dužnu pažnju i upoznati se s uvjetima korištenja usluge za koju namjerava potpisati pretplatnički ugovor, a upravo kako bi spriječio nastanak neželjenih troškova koji proizlaze iz neupoznavanja s odredbama ugovora. Smatra da navedeni propust tužitelja ne može i ne smije biti odgovornost operatora. Vezano za navode tužitelja kako nije preispitan dio zahtjeva koji se odnosi na neosnovano isključivanje pretplatničke linije od strane VIPnet-a, dodaje kako se u sporu između korisnika i operatora odlučuje u okvirima zahtjeva korisnika. Međutim, tužitelj u zahtjevu od 27. siječnja 2014. ističe prigovore vezane uz obračun usluga u računima u odnosu na pretplatnički ugovor i tada važeću promotivnu ponudu VIPnet-a, dok se u istome ne spominje prigovor vezan uz isključivanje usluge. Objašnjava da se isključivanje usluge spominje u dodacima osnovnom zahtjevu u cilju pojašnjenja korisnički ne orijentiranog ponašanja VIPnet-a, dok se sam zahtjev tužitelja prema tuženiku odnosi na potrebu umanjenja ispostavljenih računa temeljem utvrđivanja razdoblja promotivne ponude za dvanaest (12), a ne šest (6) mjeseci. Međutim, prema mišljenju tuženika, čak i da je navedeno osnova zahtjeva, isto ne bi bilo predmet pojedinačnog rješavanja spora temeljem članka 51. Zakona o elektroničkim komunikacijama (»Narodne novine«, broj: 73/08., 90/11., 133/12. i 80/13.), već eventualno temelj za pokretanje prekršajnog postupka zbog postupanja operatora, što nije predmet ovog postupka. Naglašava da je u postupku poduzimao sve radnje koje se odnose na utvrđivanje činjenica i okolnosti koje su bile važne za rješavanje upravne stvari te da je strankama u postupku omogućeno aktivno sudjelovanje radi donošenja pravilnog i zakonitog rješenja.
Predlaže da sud 