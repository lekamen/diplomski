 predmetom poslovanja društva,
4. dosadašnji profesionalni rad i osobni integritet kandidata,
5. je li kandidat evidentiran na listama dužnika porezne uprave i registra kreditnih obveznika (HROK) ili je u Sustavu razmjene informacija Hrvatske udruge banaka (HUB) na Listi neurednih klijenata ili u odgovarajućem registru/popisu druge države članice ili treće države,
6. ugrožavaju li poslovni rezultati i/ili financijska stabilnost kandidata njegov ugled, pri čemu je potrebno uzeti u obzir financijske i poslovne rezultate trgovačkog društva u kojem je kandidat imao ili ima značajni udio ili je bio ili jest na rukovodećoj funkciji,
7. postoje li drugi razlozi za sumnju u dobar ugled kandidata,
(2) Smatra se da kandidat nema dobar ugled ako ne ispunjava uvjete propisane stavkom 1. točkom 3. ovoga članka i/ili uvjete propisane člankom 93. stavkom 5. točkama 4. i 5. Zakona.
Dokumentacija kojom se dokazuje ispunjavanje uvjeta za obavljanje ključne funkcije
Članak 6.
(1) Društvo je dužno odluku o imenovanju nositelja ključne funkcije donijeti na temelju sljedeće dokumentacije:
1. preslike dokaza o završenom propisanom stupnju obrazovanja kandidata, a u slučaju inozemne isprave (diplome) i preslike dokumenta o priznavanju inozemne visokoškolske kvalifikacije u svrhu zapošljavanja ili nastavka obrazovanja izdanom od strane nadležnog tijela u Republici Hrvatskoj, kada je primjenjivo,
2. odgovarajuće isprave iz koje je vidljiv radni staž kandidata,
3. ovlaštenja Agencije za obavljanje poslova ovlaštenog aktuara ili na temelju dokaza o ispunjavanju uvjeta iz članka 103. stavka 2. i 3. Zakona, kada donosi odluku o imenovanju nositelja aktuarske funkcije,
4. ovlaštenja za revizora ili ovlaštenog unutarnjeg revizora stečenog u skladu sa zakonom kojim se uređuje revizija, odnosno stečenog u skladu s pravilima i programom kompetentne strukovne organizacije za stručno obrazovanje unutarnjih revizora, kada donosi odluku o imenovanju nositelja funkcije unutarnje revizije,
5. pisane izjave kandidata:
– da se protiv njega ne vodi kazneni postupak niti je pravomoćno osuđen za kaznena djela iz članka 93. stavka 5. točaka 4. i 5. Zakona i članka 5. stavka 1. točke 2. i 3. ovoga Pravilnika,
– da ispunjava uvjete iz članka 5. stavka 1. točaka 1. i 5. ovog Pravilnika,
– da ispunjava uvjete iz članka 5. stavka 1. točke 6. ovog Pravilnika i članka 93. stavka 5. točaka 6. i 7. Zakona.
(2) Društvo može zatražiti i druge informacije i/ili dokumentaciju prilikom utvrđivanja ispunjava li kandidat za nositelja ključne funkcije uvjete iz članka 2. ovoga Pravilnika.
(3) Društvo nije dužno ponovno prikupljati dokumentaciju iz stavka 1. ovoga članka kojom već raspolaže, ali ju je dužno uzeti u obzir prilikom donošenja odluke o imenovanju nositelja pojedine ključne funkcije.
Stupanje na snagu
Članak 7.
(1) Stupanjem na snagu ovoga Pravilnika prestaje važiti Pravilnik o zahtjevima za ključne funkcije u društvu za osiguranje (»Narodne novine« broj 154/14).
(2) Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/16-04/04
Urbroj: 326-01-660-663-16-1
Zagreb, 15. siječnja 2016.
Predsjednik Upravnog vijeća Petar-Pierre Matek, v. r.
