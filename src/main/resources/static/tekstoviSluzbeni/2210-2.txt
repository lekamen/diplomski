elemente tzv. NIM na svoj objekt do 1. siječnja 2014. kada stupaju na snagu novi ugovori.
Auto Maksimir je u bitnome osporavao zakonitost raskida ugovora do kojega je došlo u prosincu 2011., također smatrao je da ispunjava sve kriterije, da obveza postavljanja NIM-a ne proizlazi iz Selektivnih kriterija ovlaštenog servisa vozila marke Peugeot te da nisu svi članovi mreže ispunjavali sve kriterije na spomenuti datum, ali je s njima Peugeot potpisao nove ugovore te im je odobren dodatni rok da ih ispune.
2. Prijedlog preuzimanja obveza od strane poduzetnika
Neformalnu namjeru preuzimanja obveze od strane poduzetnika, Peugeot je iskazao prema Agenciji već u podnesku zaprimljenom 19. prosinca 2014.
Dana 5. lipnja 2015. Agencija je zaprimila konkretan prijedlog Peugeota vezano uz preuzimanje obveza od strane poduzetnika u smislu članka 49. ZZTN-a.
Tako je Peugeot, sukladno članku 49. ZZTN-a, u svrhu otklanjanja svih eventualnih negativnih učinaka postojeće situacije na tržišno natjecanje te u svrhu trajnog održavanja na snazi oba Ugovora o ovlaštenom servisu, koji su između Peugeota i Auto Maksimira zaključeni dana 23. srpnja 2014., predložio preuzimanje sljedećih obveza:
– da Peugeot odmah, a najkasnije u roku od 3 radna dana nakon primitka rješenja Agencije iz članka 49. stavka 2. ZZTN-a izvrši Auto Maksimiru isporuku svih elemenata »servisnog« Novog imagea marke (dalje: NIM) sukladno projektima izrade »servisnog« NIM-a za potrebe servisa na lokaciji Kraljevićeva-Božidarevićeva te narudžbe tog »servisnog« NIM-a od strane Auto Maksimira izvršene dana 19. kolovoza 2014.
– da Peugeot odmah, a najkasnije u roku od 3 radna dana nakon primitka rješenja Agencije iz članka 49. stavka 2. ZZTN-a izvrši Auto Maksimiru isporuku svih elemenata »servisnog »NIM-a sukladno projektima izrade »servisnog« NIM-a za potrebe servisa na lokaciji Branimirova ulica te narudžbe tog »servisnog« NIM-a od strane Auto Maksimira izvršene dana 19. kolovoza 2014.
– Peugeot preuzima obvezu održavanja na snazi Ugovora o ovlaštenom servisu od 23. srpnja 2014. za svaku od dvije servisne lokacije Auto Maksimira, neovisno o ishodu ovog postupka, ako Auto Maksimir u roku od 60 dana od isporuke mu svih elemenata »servisnog« NIM-a izvrši postavljanje tih elemenata NIM-a u skladu s odobrenim i prihvaćenim projektima za svaku pojedinu lokaciju.
Agencija je 13. srpnja 2015. zaprimila dopunu prijedloga preuzimanja obveza od strane Peugeota na način da je ista dopunjena još jednom točkom koja glasi:
– Peugeot se neće protiviti da Auto Maksimir u Kraljevićevoj, Božidarevićevoj, Branimirovoj i drugim okolnim ulicama izvrši postavljanje i dodatne cestovne signalizacije, sukladne NIM-u, kojom će upućivati na ulaze u autoservise.
3. Analiza prijedloga Peugeota o namjeri preuzimanja obveze izvršenja mjera i uvjeta te rokova u kojima će to učiniti
Vezano uz prethodno navedeno, Agencija je utvrdila kako prijedlog namjere preuzimanja obveze izvršenja mjera i uvjeta te rokova u kojima će to Peugeot učiniti udovoljava formalnim uvjetima iz članka 49. stavka 1. ZZTN-a, odnosno da je podnesen nakon pokretanja postupka sukladno članku 39. ZZTN-a, a prije dostave Obavijesti o preliminarno utvrđenim činjenicama u postupku iz članka 48. ZZTN-a.
Agencija, u smislu članka 49. stavka 4. ZZTN-a, može prihvatiti preuzimanje određenih mjera i uvjeta iz članka 49. stavka 1. ZZTN-a u slučaju kratkog trajanja povrede, suradnje poduzetnika u postupku i predlaganja mjera i uvjeta u prvih šest mjeseci vođenja postupka, kada ocijeni da je prihvaćanje preuzimanja mjera i uvjeta iz članka 49. stavka 1. ZZTN-a svrsishodno radi bržeg uspostavljanja tržišnog natjecanja na određenom tržištu, a bez dugotrajnog vođenja postupka.
U predmetnom postupku Peugeot je u potpunosti surađivao s Agencijom te je prijedlog mjera i uvjeta podnio prije dostave Obavijesti o preliminarno utvrđenim činjenicama u postupku.
Prijedlog Peugeota predstavlja dobrovoljnu mjeru i otklanja moguće negativne učinke koje bi predmetno