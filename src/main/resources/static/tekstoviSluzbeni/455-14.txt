 zbog:
e) nedostavljanja valjane bankarske garancije.
(3) Odluka o odbijanju Zahtjeva za isplatu izdaje se zbog:
f) neispunjavanja uvjeta propisanih ovim Pravilnikom, odnosno Natječajem,
g) neprihvatljivosti ulaganja i/ili svih troškova utvrđenih u Listi prihvatljivih troškova,
h) dostavljanja Zahtjeva za isplatu nakon roka propisanog Odlukom o dodjeli sredstava,
i) ukoliko se tijekom obrade Zahtjeva za isplatu utvrdi ukupna nepravilnost, uzimajući u obzir i nepravilnosti utvrđene u prethodnim Zahtjevima za isplatu u slučaju isplate u ratama, koja prelazi iznos od 50 posto ukupne vrijednosti odobrenih sredstava javne potpore,
j) onemogućavanja obavljanja kontrole na terenu,
k) ne stavljanja ulaganja u uporabu,
l) korištenja građevine i/ili opreme na način koji nije u skladu s njegovom namjenom,
m) utvrđenih razlika između dokumenata priloženih uz Zahtjev za isplatu i dokumenata zatečenih u kontroli na terenu,
n) nedostavljanja dokumentacije navedene u članku 39. stavku 4. ovoga Pravilnika u roku propisanom Pravilnikom ukoliko se dopuna/obrazloženje/ispravak odnosi na cjelokupno ulaganje,
o) utvrđene nepravilnosti kod koje je utvrđena i sumnja na prijevaru, a sredstva potpore nisu isplaćena korisniku. Agencija za plaćanja će zbog sumnje na prijevaru izvijestiti Državno odvjetništvo Republike Hrvatske (DORH) kako bi se pokrenuo postupak pred nadležnim sudom.
V. KONTROLA NA TERENU
Članak 41.
(1) Kontrolu na terenu (lokaciji ulaganja) vrše djelatnici Agencije za plaćanja (u daljnjem tekstu: kontrolori).
(2) Kontrolori vrše kontrolu izvršenih radova i nabavljene opreme kod isplate u ratama, dok kod konačne isplate kontroliraju i upotrebu ulaganja prema odobrenoj namjeni.
(3) Kontrolu na terenu provode kontrolori kontrolom prije isplate i tijekom petogodišnjeg razdoblja nakon izvršenog konačnog plaćanja (ex post kontrola).
(4) Osim redovnih kontrola, kontrole na terenu mogu se provoditi u bilo kojem trenutku.
(5) Osim djelatnika iz stavka 1. ovoga članka kontrolu ulaganja mogu obavljati i djelatnici Službe za unutarnju reviziju Agencije za plaćanja, ARPA-e, revizori Europske komisije, Europski revizorski sud i predstavnici Europske agencije za borbu protiv prijevara (OLAF).
Članak 42.
(1) Pri obavljanju kontrole na terenu kontrolori mogu:
a) pregledati objekte, uređaje, robu te poslovnu dokumentaciju korisnika,
b) izvršiti uvid u dokumente korisnika koji se odnose na stjecanje prava na potporu,
c) provjeravati računovodstvene podatke iz poslovnih knjiga korisnika,
d) provjeravati evidencije vezane uz ulaganje i poslovanje korisnika,
e) provjeravati dokumente (račune, potvrde o plaćanju, bankovna izvješća korisnika i s njim povezanih osoba, podatke o korištenom materijalu, jamstvene listove, deklaracije i dr.),
f) provjeravati vjerodostojnost dokumenata poslanih uz Zahtjev za isplatu,
g) provjeravati uporabu ili spremnost ulaganja za uporabu,
h) provjeravati rješenja, ugovore, potvrde drugih tijela koja prate rad korisnika
i) provjeravati tehničku dokumentaciju vezanu za ulaganje (građevinski dnevnik, građevinska knjiga, glavni projekt i dr.),
j) provjeravati sve podatke koji se odnose na kvantitetu i kvalitetu roba i usluga,
k) izvještavati nadležna tijela i tražiti provođenje određenog postupka ako sama nije ovlaštena izravno postupiti,
l) prikupljati podatke i obavijesti od odgovornih osoba, svjedoka, vještaka i drugih osoba kad je to potrebno za obavljanje kontrole.
(2) Kontrolori mogu izvršiti kontrolu kod pravnih i fizičkih osoba te osoba koje su povezane s korisnikom u vezi predmetnog ulaganja.
(3) Pravne i fizičke osobe iz stavka 2. dužne su omogućiti obavljanje kontrole, pružiti potrebne podatke i informacije, te osigurati uvjete za nesmetani rad.
(4) Kontrolu je moguće najaviti prije njezine provedbe pod uvjetom da se ne naruši svrha kontrole, pružajući korisniku samo nužne informacije.
VI. POVRAT SREDSTAVA
Članak 43.
(1) Agencija za plaćanja će Odlukom o povratu sredstava od korisnika zahtijevati povrat isplaćenih