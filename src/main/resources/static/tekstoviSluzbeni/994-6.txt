 odnosno izborna skupština Komore može se održati i na njoj se mogu donositi pravovaljane odluke ako je prema Osnivačkom popisu iz stavka 3. točke 3. ovoga članka u Osnivački popis upisano i na izbornoj skupštini Komore nazočno najmanje sto agronoma koji udovoljavaju uvjetima iz stavka 2. ovoga članka.
Članak 41.
(1) Javni poziv iz članka 40. stavka 3. točke 2. ovoga Zakona za održavanje Prvih izbora za tijela Komore raspisat će se najkasnije u roku od šest mjeseci od dana stupanja na snagu ovoga Zakona.
(2) U roku od trideset dana od održanih izbora iz stavka 1. ovoga članka ministar će sazvati prvu sjednicu članova Vijeća komore.
(3) Skupština komore će se konstituirati najkasnije u roku od šezdeset dana nakon provedenih izbora iz stavka 1. ovoga članka, a prvu sjednicu Skupštine komore sazvat će ministar.
(4) Prijedlog prvog Statuta i drugih akata potrebnih za održavanje Skupštine komore bit će pripremljeni u roku od trideset dana od dana održavanja prve sjednice Vijeća komore.
Članak 42.
Pravo na izravan upis u Komoru imaju svi agronomi koji na dan stupanja na snagu ovoga Zakona imaju najmanje deset godina radnog staža u struci ako u roku od dvije godine od dana njegova stupanja na snagu podnesu zahtjev za upis u Popis ovlaštenih agronoma, osim agronoma koji ne ispunjava uvjete iz članka 22. stavka 2. ovoga Zakona.
Članak 43.
Pravilnik iz članka 5. stavka 1. točke 6. ovoga Zakona ministar će donijeti u roku od godine dana od dana stupanja na snagu ovoga Zakona.
Članak 44.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/14-01/126
Zagreb, 24. travnja 2015.
HRVATSKI SABOR
Predsjednik Hrvatskoga sabora Josip Leko, v. r.
