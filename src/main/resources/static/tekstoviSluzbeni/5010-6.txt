 simptoma. Funkcije govora moraju biti uredne, govor jasan i razumljiv, bez govornih mana. Osoba mora biti emocionalno stabilna i zrela (integrirana, uravnotežena, sposobna kontrolirati vlastite emocije, otporna na stresove i frustracije), bez odstupanja u odnosu na sebe (samokritična, samostalna, samopouzdana) i okolinu (socijalno prilagodljiva, sposobna prihvaćati realnost) i s izgrađenim voljno–motivacijskim osobinama (odlučna, ustrajna, borbena, adekvatne i profilirane motivacije).
Na razini gornjeg prosjeka ili više trebaju biti: logičko rezoniranje, mentalna aritmetika, funkcije memorije (učenje i pamćenje vizualno i/ili verbalno kodiranih informacija), funkcije pažnje (detekcija signala, dugotrajna selektivna pažnja, distribucija pažnje), brzina i točnost opažanja, spacijalne sposobnosti (orijentacija i vizualizacija), psihomotoričke funkcije (brzina reagiranja, senzomotorne koordinacije) i sposobnosti simultanog djelovanja.
Piloti nadzvučnih borbenih zrakoplova osim navedenih psihologijskih zahtjeva moraju imati na iznadprosječnoj razini funkcije koje uključuju mentalnu brzinu, funkcije pažnje, perceptivne i spacijalne sposobnosti.
3.8.2. Kategorija B (3.240b)
Osoba mora biti psihički zdrava, s normalnim funkcijama govora, s eventualnim blažim odstupanjima u području emocionalne stabilnosti i zrelosti koja utječe na njezino profesionalno izvršavanje zadaća, socijalno prilagodljiva (kooperativna) i adekvatne motivacije.
Na razini prosjeka ili više trebaju biti: logičko rezoniranje, mentalna aritmetika, funkcije memorije, funkcije pažnje, brzina i točnost opažanja, spacijalne sposobnosti, psihomotoričke funkcije i sposobnosti simultanog djelovanja.
3.8.3. Kategorija C – padobranci (3.360a)
Osoba mora biti psihički zdrava, bez psihotičnih i trajnih neurotičnih simptoma, bez odstupanja u području konativne strukture koji utječu na njezinu socijalnu prilagodbu i profesionalno izvršavanje zadaća, i adekvatne motivacije.
Na razini prosjeka ili više trebaju biti: logičko rezoniranje, funkcije pažnje, brzina i točnost opažanja, spacijalne sposobnosti i psihomotoričke funkcije.
3.8.4. Kategorija D – zrakoplovno-tehničko osoblje (3.360b)
Osoba mora biti psihički zdrava, bez psihotičnih i trajnih neurotičnih simptoma, bez odstupanja u području konativne strukture koji utječu na njezinu socijalnu prilagodbu i profesionalno izvršavanje zadaća i adekvatne motivacije.
Na razini prosjeka ili više trebaju biti: logičko rezoniranje, funkcije pažnje i brzina i točnost opažanja.
3.8.5. Kategorija E – (3.360c)
Osoba mora biti psihički zdrava bez psihotičnih i neurotičnih simptoma, bez odstupanja u području konativne strukture koji utječu na njezinu socijalnu prilagodbu i profesionalno izvršavanje zadaća, adekvatne motivacije. Na razini prosjeka ili više treba biti logično razmišljanje.
Ostali zahtjevi za zrakoplovno osoblje
3.9. Zrakoplovnom osoblju svih kategorija s duljim letačkim odnosno padobranskim stažom može se dati ocjena »sposoban« ako se u pregledu utvrde manja odstupanja u kriterijima koja se mogu nadoknaditi letačkim odnosno padobranskim iskustvom.
Kod donošenja ocjene za pilote može se navesti i tip zrakoplova za koji je pilot sposoban i ograničenja kojima pilot podliježe u obnašanju letačke djelatnosti.
3.10. Rendgensku snimku prsnog koša u posteroanteriornom smjeru potrebno je snimiti na prethodnom pregledu za sve zdravstvene kategorije i na temelju kliničkih ili epidemioloških indiciranih slučajeva.
3.11. Laboratorijske pretrage sadrže:
• hemogram (SE, Hb, Er, Le i Tr) na svakom zdravstvenom pregledu
• urin na svakom zdravstvenom pregledu
• GUK, urea, kreatinin, ukupni bilirubin, AST, ALT, gama GT, određivanje lipida i lipoproteina na svakom pregledu
• pokus opterećenja glukozom kada je klinički indicirano.
3.12. Zrakoplovno medicinske pretrage sadrže:
• test u visinskoj barokomori (test barofunkcije, hipoksije i dekompresije) provodi se tijekom letačke obuke za zdravstvenu kategoriju A – kandidati i piloti nadzvučnih aviona