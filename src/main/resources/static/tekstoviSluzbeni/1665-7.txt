 osigurao zaštitu svojih postrojenja i instalacija od posljedica prekida napajanja.
(3) Operator sustava dužan je nakon saznanja o prekidu napajanja u najkraćem mogućem roku ponovno uspostaviti napajanje.
(4) Ukoliko operator sustava procijeni da će prekid napajanja trajati dulje od dva sata dužan je putem medija i svoje internetske stranice bez odgađanja obavijestiti korisnike mreže i korisnike mjernih podataka o procijenjenom trajanju prekida napajanja.
(5) Ukoliko prekid napajanja u mreži operatora prijenosnog sustava uzrokuje prekid napajanja u mreži operatora distribucijskog sustava, operator prijenosnog sustava dužan je bez odgađanja obavijestiti operatora distribucijskog sustava o procijenjenom trajanju prekida napajanja te mu u najkraćem roku dostaviti pisano izvješće s analizom uzroka prekida napajanja.
Članak 17.
(1) Operator sustava može privremeno prekinuti napajanje dulje od tri minute radi planiranih radova u mreži te je o istom prethodno dužan obavijestiti:
– korisnike mreže na vrlo visokom naponu, visokom naponu i srednjem naponu te korisnike mreže na niskom naponu s priključnom snagom većom od 20 kW, elektroničkom poštom najkasnije 48 sati prije planiranog prekida napajanja ili, ukoliko to nije moguće, drugim izravnim načinom komunikacije (telefonom, sms porukom i/ili telefaksom, itd.),
– korisnike mreže na niskom naponu s priključnom snagom do uključivo 20 kW, putem medija i internetske stranice operatora distribucijskog sustava najkasnije 24 sata prije planiranog prekida napajanja,
– korisnike mjernih podataka, kao i s njima povezane korisnike mreže, na isti način i u istim rokovima iz podstavaka 1. i 2. ovoga stavka.
(2) Prekid napajanja smatra se planiranim prekidom napajanja ukoliko je najavljen na način i u rokovima iz stavka 1. ovoga članka, u protivnom smatra se neplaniranim prekidom napajanja.
Standardne i nestandardne usluge
Članak 18.
(1) Standardne usluge su usluge operatora sustava čiji se troškovi pružanja podmiruju iz propisanih naknada za korištenje mreže te iz naknada za priključenje i za povećanje priključne snage.
(2) Nestandardne usluge operatora sustava su usluge koje se obračunavaju i naplaćuju na temelju odredbi pravila i cjenika nestandardnih usluga operatora sustava.
Priključak i obračunsko mjerno mjesto
Članak 19.
Korisnik mreže dužan je omogućiti operatoru sustava pristup priključku, obračunskom mjernom mjestu i mjernoj opremi.
Članak 20.
(1) Mjesto preuzimanja i/ili predaje električne energije nalazi se na mjestu razgraničenja vlasništva između operatora sustava i korisnika mreže.
(2) Iznimno od stavka 1. ovoga članka, zbog tehničkih i drugih razloga, mjesto preuzimanja i/ili predaje električne energije može se nalaziti i na drugom mjestu u mreži ili na postrojenjima i instalacijama korisnika mreže, u skladu s mrežnim pravilima operatora sustava i ugovorom o korištenju mreže.
Članak 21.
(1) Obračunsko mjerno mjesto je mjesto preuzimanja i/ili predaje električne energije.
(2) Iznimno od stavka 1. ovoga članka, zbog tehničkih i drugih razloga, obračunsko mjerno mjesto može se nalaziti i na drugom mjestu u mreži ili na postrojenjima i instalacijama korisnika mreže, u skladu s mrežnim pravilima operatora sustava i ugovorom o korištenju mreže.
(3) Operator sustava dužan je na zahtjev proizvođača ili kupca s vlastitom proizvodnjom ugraditi obračunsko mjerno mjesto za jednu ili više proizvodnih jedinica u postrojenju za proizvodnju električne energije, u skladu s mrežnim pravilima operatora sustava i ugovorom o korištenju mreže.
Korištenje priključne snage
Članak 22.
Priključna snaga može se koristiti samo na lokaciji određenoj u pripadajućoj elektroenergetskoj suglasnosti i neprenosiva je na drugu lokaciju.
Članak 23.
(1) Operator sustava nadzire korištenje priključne snage iz elektroenergetske suglasnosti te u slučaju prekoračenja iznosa priključne snage poduzima propisane mjere u skladu s ovim Općim uvjetima i mrežnim pravilima operatora sustava.
(2) Krajnjem kupcu s priključnom snagom 