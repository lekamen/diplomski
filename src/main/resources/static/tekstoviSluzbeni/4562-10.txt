 zastupa i predstavlja Komoru;
– predlaže program i smjernice rada Komore te prati njegovu provedbu;
– predlaže dnevni red, saziva, predsjedava i vodi sjednice Skupštine i Upravnog odbora Komore;
– odgovara za pravilan i zakonit rad Komore;
– dostavlja zapisnik s redovne sjednice skupštine nadležnom uredu državne uprave;
– sklapa ugovore i poduzima druge pravne radnje u ime i za račun Komore;
– samostalno zaključuje pravne poslove i donosi odluke o korištenju financijskih sredstava do 80.000,00 kn, a preko navedenog iznosa uz suglasnost Upravnog odbora, u skladu s odredbama ovoga Statuta;
– donosi rješenje o izdavanju licencije (odobrenja za rad veterinara);
– ovjerava licenciju (odobrenje za rad veterinara) svojim potpisom, suhim žigom i pečatom Komore;
– donosi rješenje o produljenju licencije (odobrenja za rad veterinara);
– donosi rješenje o privremenom ili trajnom oduzimanju licencije (odobrenja za rad veterinara), u skladu s posebnim propisima;
– donosi odluke i rješenja u upravnom postupku temeljem javnih ovlasti Komore;
– Upravnom odboru predlaže poduzimanje aktivnosti koje su u skladu s politikom Komore;
– potpisuje ugovore u ime Komore, vezano za stručnu suradnju s drugim Komorama, ustanovama i međunarodnim asocijacijama, u zemlji i inozemstvu;
– izvršava zaključke i odluke Skupštine i Upravnog odbora i Komore;
– osniva povjerenstva za nadzor nad stručnim radom veterinara;
– donosi odluke o pokretanju stegovnog postupka ili ovlašćuje osobu za pokretanje postupka pred Časnim sudom, u slučaju kršenja odredbi Statuta, Kodeksa veterinarske etike, Kodeksa dobre veterinarske prakse i drugih općih pravnih akata Komore te u slučajevima obavljanja veterinarske djelatnosti suprotno pravilima struke;
– predlaže i donosi odluke o obustavi stegovnog postupka;
– potpisuje ugovore o radu s izvršnim direktorom;
– ostvaruje i održava redovite kontakte s predstavnicima političke vlasti radi ostvarivanja ciljeva Komore;
– daje priopćenja za javnost;
– obavlja i druge poslove utvrđene ovim Statutom i drugim aktima Komore.
Predsjednik je za svoj rad odgovoran Skupštini Komore.
U odsutnosti predsjednika Komore s istim ovlastima zamjenjuje ga zamjenik predsjednika, a u slučaju njegove spriječenosti izvršni direktor.
3.4. Zamjenik predsjednika Komore
Članak 54.
Zamjenik predsjednika Komore zamjenjuje predsjednika u slučaju njegova izbivanja ili spriječenosti te obavlja i druge poslove koje mu povjeri predsjednik i/ili Upravni odbor.
Ako predsjednik iz nekog razloga ne može ili ne želi obavljati svoju funkciju, dužnost predsjednika obavlja zamjenik predsjednika, i to do sljedeće redovite sjednice Skupštine Komore, kada se obavlja izbor novog predsjednika.
3.5. Izvršni direktor
Članak 55.
Izvršni direktor:
– provodi program i smjernice rada Komore;
– zastupa i predstavlja Komoru pred tijelima državne uprave u odnosu na pitanja donošenja i provedbe propisa kojima se reguliraju poslovi veterinarske djelatnosti te drugih općih akata kojima se propisuju obveze veterinara u sustavu provedbe veterinarske djelatnosti, u skladu s odlukama i uputama Upravnog odbora;
– provodi odluke, zaključke i naputke Skupštine i Upravnog odbora;
– koordinira i usklađuje rad podružnica Komore;
– osigurava provedbu odluka Upravnog odbora o ostvarivanju suradnje s Ministarstvom, Ministarstvom znanosti, obrazovanja i sporta, Ministarstvom zdravlja, Veterinarskim fakultetom, Hrvatskim veterinarskim institutom i drugim tijelima državne uprave i ustanovama;
– organizira provedbu godišnjeg programa stručnog usavršavanja veterinara;
– samostalno zaključuje pravne poslove i donosi odluke o korištenju financijskih sredstava do 50.000,00 kn, a preko navedenog iznosa uz suglasnost predsjednika i Upravnog odbora, u skladu s odredbama ovoga Statuta;
– supotpisnik je svih akata stručnog tajnika i blagajnika;
– organizira i prati provedbu godišnjeg programa nadzora nad stručnim radom veterinara;
– organizira i prati provedbu godišnjeg programa kontrola sustava upravljanja