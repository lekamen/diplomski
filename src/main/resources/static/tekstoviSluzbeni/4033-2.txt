 propisanih ovim Pravilnikom te opravdanosti Zahtjeva za otkup uvidom u Geoinformacijski sustav ribarstva koji sadrži podatke o izdanim povlasticama i upisanim ribolovnim alatima za obavljanje gospodarskog ribolova na moru, ulovu i ribolovnom naporu.
(5) Za Zahtjeve za otkup koji udovoljavaju uvjetima propisanim Pravilnikom izrađuje se obračun visine iznosa potpore kako je definirano člankom 6. ovoga Pravilnika.
V. ODLUKA O DODJELI POTPORE ZA OTKUP
Članak 10.
(1) Ukoliko se nakon zaprimanja svih Zahtjeva za otkup i provjere ukupnog zatraženog iznosa potpore utvrdi da ima dovoljno raspoloživih sredstava, Ministarstvo će izdati Odluke o dodjeli potpore za otkup po završetku administrativne kontrole svakoga pojedinačnog Zahtjeva za otkup.
(2) Po dostavljenoj Odluci iz stavka 1. ovoga članka, u roku od petnaest dana Korisnik mora podnijeti Zahtjev za brisanjem povlastice ili ribolovnih alata iz povlastice nadležnoj Ispostavi Uprave ribarstva kako je navedeno u Odluci.
(3) Ukoliko u propisanom roku Korisnik ne podnese Zahtjev za brisanjem smatrat će se da je odustao od dodjele potpore i naknadni Zahtjev za otkup nije moguć. U tom slučaju Korisniku će se poništiti Odluka o dodjeli potpore i izdat će se Odluka o odbijanju Zahtjeva za otkup.
VI. RANGIRANJE ZAHTJEVA ZA OTKUP
Članak 11.
(1) Ukoliko se nakon zaprimanja svih Zahtjeva za otkup i provjere ukupnog zatraženog iznosa potpore utvrdi da nema dovoljno raspoloživih sredstava, Uprava ribarstva provest će rangiranje Zahtjeva za otkup temeljem kriterija za odabir i bodova kako je navedeno u Prilogu II. ovoga Pravilnika koji čini njegov sastavni dio.
(2) Za potpune, pravovremene i prihvatljive Zahtjeve za potporu bit će izrađena Rang-lista temeljem dodijeljenih bodova.
(3) U slučaju da dva ili više Zahtjeva za otkup nakon rangiranja sukladno stavku 2. ovoga članka imaju isti broj bodova, izvršit će se rangiranje tih zahtjeva na temelju ranijeg vremena podnošenja potpunog Zahtjeva za otkup.
(4) Ukoliko dva ili više Zahtjeva za otkup imaju jednaki broj bodova i jednako vrijeme podnošenja dopune/obrazloženje/ispravka odnosno Zahtjeva za otkup provest će se postupak izvlačenja slučajnim odabirom, u prisutnosti javnog bilježnika.
Odluka o odbijanju Zahtjeva za otkup
Članak 12.
(1) Podnositelju čiji Zahtjev za otkup ne udovoljava uvjetima propisanim ovim Pravilnikom, Uprava ribarstva izdaje Odluku o odbijanju Zahtjeva za otkup.
(2) Neudovoljavanjem uvjetima u smislu stavka 1. ovoga članka smatrat će se:
a) neispunjavanje uvjeta i kriterija propisanih ovim Pravilnikom;
b) nepravovremeno podnošenje Zahtjeva za otkup;
c) nepravovremeno dostavljeni i nepravovremeno dopunjeni Zahtjevi za otkup;
d) namjerno davanje krivih podataka u Zahtjevu za otkup;
e) nepodnošenje Zahtjeva za brisanje povlastice ili ribolovnih alata iz povlastice u propisanom roku.
VII. ISPLATA POTPORE
Isplata
Članak 13.
(1) Nakon izvršene administrativne kontrole, Uprava ribarstva izrađuje tablični prikaz koji se unose podaci o svim korisnicima i iznosima dodijeljene potpore te ga s nalogom za isplatu potpore upućuje Agenciji za plaćanja koja vrši isplatu prema korisnicima.
(2) Agencija za plaćanja o izvršenim isplatama po korisnicima izvještava Ministarstvo slanjem izvješća o isplatama u elektroničkom obliku u roku od petnaest dana nakon izvršene isplate.
Povrat potpore
Članak 14.
(1) Ministarstvo može zahtijevati povrat isplaćenih novčanih sredstava na temelju Odluke o povratu isplaćene potpore, i to u slučaju:
a) administrativne pogreške i pogrešne isplate;
b) ukoliko se administrativnom kontrolom kroz Geoinformacijski sustav ili kontrolom na terenu utvrdi nepravilnost ili neudovoljavanje uvjetima i kriterijima propisanim ovim Pravilnikom.
(2) Odluka o povratu iz stavka 1. ovoga članka je konačna.
(3) Na temelju Odluke o povratu isplaćene potpore korisnik je dužan izvršiti povrat sredstava u roku od 30 kalendarskih dana od dana primitka Odluke na žiro račun koji je sastavni dio Odluke.
(4) U slučaju nepoštivanja roka za