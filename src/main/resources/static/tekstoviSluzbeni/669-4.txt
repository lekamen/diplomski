 iznosi:
a) 10.000,00 kuna za pčelare koji imaju manje od 30 pčelinjih zajednica;
b) 20.000,00 kuna za pčelare koji imaju 30 i više pčelinjih zajednica i za organizatore edukacija.
(6) Pčelari koji u Evidenciji nemaju evidentiranih pčelinjih zajednica nemaju pravo na korištenje sredstava za sufinanciranje nabave novih pomagala, pribora i opreme koja se koristi u pčelarstvu iz stavka 1. ovoga članka.
(7) Broj pčelinjih zajednica iz stavka 5. i 6. ovoga članka je broj pčelinjih zajednica u Evidenciji na dan 30. travnja 2015. godine.
(8) Korisnik mjere iz stavka 2. točka a) ovoga članka dužan je voditi detaljnu evidenciju o pomagalima, priboru i opremi za koju je ostvario potporu na obrascu iz Priloga V. dio C ovoga Pravilnika te mu se stavlja zabrana otuđenja sufinanciranih pomagala, pribora i opreme u razdoblju od pet godina od dana podnošenja zahtjeva uz mogućnost otpisa sukladno propisanim rokovima amortizacije.
a) Nabava novih pomagala, pribora i opreme koja se koristi u pčelarstvu
Članak 19.
(1) Zahtjev za sufinanciranje nabave novih pomagala, pribora i opreme koja se koristi u pčelarstvu iz članka 18. stavak 1. točke a) ovoga Pravilnika podnosi se Agenciji za plaćanja na obrascu iz Priloga V. dio A ovoga Pravilnika do 15. svibnja 2015. godine.
(2) Uz zahtjev iz stavka 1. ovoga članka prilažu se preslika originala računa i dokazi iz članka 4. stavak 5. ovoga Pravilnika izdani u razdoblju od 1. rujna 2014. godine do 15. svibnja 2015. godine.
(3) Zahtjev iz stavka 1. ovoga članka može se podnijeti isključivo za nabavu nove opreme, uključujući i onu kupljenu u trećim zemljama koja mora imati oznaku EU sukladnosti, odnosno CE oznaku.
(4) Popis opreme iz stavka 1. ovoga članka za koju je moguće podnijeti zahtjev za sufinanciranje nalazi se u Prilogu V. dio B ovoga Pravilnika.
b) Edukacija pčelara
Članak 20.
Edukacije iz članka 18. stavak 1. točke b) ovoga Pravilnika koje se sufinanciraju su:
1. predavanja organizirana u razdoblju od 1. rujna 2014. godine do 31. svibnja 2015. godine od strane pčelarskih udruga i/ili HPS-a u sklopu specijaliziranih pčelarskih sajmova koji traju minimalno dva dana i međunarodnog su karaktera. Edukacijom moraju biti obrađene najmanje tri teme iz različitih područja pčelarstva.
2. edukacije pčelara za senzorske analitičare organizirane u razdoblju od 1. rujna 2014. godine do 31. svibnja 2015. godine od strane HPS-a i Županijskih pčelarskih saveza (savez udruga na razini županije) za najmanje deset polaznika.
Članak 21.
(1) Zahtjev za sufinanciranje edukacija iz članka 20. ovoga Pravilnika podnosi se Agenciji za plaćanja na obrascu iz Priloga V. dio D ovoga Pravilnika do 31. svibnja 2015. godine.
(2) Uz zahtjev iz stavka 1. ovoga članka prilažu se:
– preslika originala računa i dokazi iz članka 4. stavak 5. ovoga Pravilnika izdani u razdoblju od 1. rujna 2014. godine do 31. svibnja 2015. godine,
– vlastoručno potpisane evidencije prisutnosti pčelara na predavanju (popisna lista s čitljivim imenima i prezimenima, adresom te kontakt s tel. brojevima pčelara),
– Ugovor s izvoditeljem stručne edukacije,
– program s temama i sažetak predavanja,
– popis predavača,
– specifikacija troškova,
– za edukaciju pčelara za senzorske analitičare potvrdu HPS-a da je Program edukacije u skladu s Programom edukacije senzorskih analitičara HPS-a.
6. Primijenjena istraživanja u pčelarstvu
Članak 22.
Mjerom Primijenjena istraživanja u pčelarstvu financiraju se projekti primijenjenih istraživanja u pčelarstvu.
Članak 23.
(1) Agencija za plaćanja raspisuje javni natječaj za prikupljanje i odabir projekata primijenjenih istraživanja 15 dana od dana objave ovoga Pravilnika u »Narodnim novinama«.
(2) Javni natječaj iz stavka 1. ovoga članka objavljuje se na službenim mrežnim stranicama Agencije za plaćanja (www.apprrr.hr).
(3) Za mjeru iz članka 22. ovoga Pravilnika podnosi se Prijava na temelju Javnog natječaja iz stavka 1. ovoga članka.
(4) Javni natječaj iz stavka 1. ovoga članka određuje sljedeće:
– svrhu mjere,
– rokove i