 osnivanja spisa, sud će ostavinski predmet povjeriti javnom bilježniku prema pravilima o dodjeljivanju ostavinskih predmeta u rad javnim bilježnicima propisanim Zakonom o nasljeđivanju.«.
Članak 85.
U članku 315. riječi: »pokretanje postupka stečaja« zamjenjuju se riječima: »otvaranje stečajnog postupka«.
Članak 86.
(1) Predmeti koji su do dana stupanja na snagu ovih Izmjena i dopuna Sudskog poslovnika upisani u upisnike koji nisu propisani ovim Izmjenama i dopunama Sudskog poslovnika nastaviti će se voditi u upisnicima u koje su upisani sve dok ne budu označeni kao dovršeni.
(2) Predmeti zahtjeva za zaštitu prava na suđenje u razumnom roku zaprimljeni do stupanja na snagu Zakona o sudovima (»Narodne novine«, broj 28/13) nastaviti će se voditi u upisnicima pod oznakom Gzp, Kzp, Uzp, Pzp, Gžzp i Kžzp propisanim Sudskim poslovnikom (»Narodne novine«, broj 158/09, 158/09, 3/11, 34/11, 100/11,123/11, 138/11, 38/12, 111/12, 39/13, 48/13 i 59/13) do završetka postupka.
(3) Predmeti zahtjeva za zaštitu zakonitosti u upravnim stvarima Vrhovnog suda Republike Hrvatske upisanim u upisniku zahtjeva za zaštitu zakonitosti u upravnim stvarima Uzz propisanim Sudskim poslovnikom (»Narodne novine«, broj 37/14, 49/14 i 8/15) nastaviti će se voditi u tom upisniku do završetka postupka.
Članak 87.
(1) Stupanjem na snagu Pravilnika o radu u sustavu eSpis za sudove koji u svom radu koriste sustav eSpis prestaje važiti odredba članka 26. i članka 28. stavka 2. Sudskog poslovnika.
(2) Stupanjem na snagu Pravilnika o radu u sustavu JCMS za sudove koji u svom radu koriste sustav JCMS prestaje važiti odredba članka 26. Sudskog poslovnika.
Članak 88.
(1) Danom stupanja na snagu ovih Izmjena i dopuna Sudskog poslovnika prestaju se primjenjivati obrasci propisani Sudskim poslovnikom (»Narodne novine«, broj 37/14, 49/14 i 8/15) te se primjenjuju obrasci koji su sastavni dio ovih Izmjena i dopuna Sudskog poslovnika.
(2) Ove izmjene i dopune Sudskog poslovnika objavit će se u »Narodnim novinama«, a stupaju na snagu 1. travnja 2015.
Klasa: 011-01/13-01/20
Urbroj: 514-03-01-02-02-15-38
Zagreb, 24. ožujka 2015.
Ministar Orsat Miljenić, v. r.
Obrazac br. 1 – Obrazac br. 39

