do uključivo 20 kW priključna snaga se ograničava ograničavalom strujnog opterećenja ili brojilom s funkcijom ograničenja snage.
(3) Ako je korisnik mreže u obračunskom razdoblju koristio snagu veću od priključne snage, operator sustava dužan ga je pisanim putem pozvati da svede korištenje snage u granice priključne snage ili da podnese zahtjev za povećanje priključne snage odnosno izdavanje nove elektroenergetske suglasnosti.
(4) Ako korisnik mreže nije nakon pisane obavijesti iz stavka 3. ovoga članka sveo korištenje snage u granice priključne snage odnosno nije podnio zahtjev za izdavanje nove elektroenergetske suglasnosti, operator sustava dužan je korisniku mreže ograničiti korištenje snage na bilo koji tehnički izvediv način, a kao krajnju mjeru može korisniku mreže privremeno obustaviti isporuku električne energije.
(5) Ako je krajnji kupac na niskom naponu bez mjerenja snage utjecao na ograničavalo strujnog opterećenja koje je bilo plombirano ili na glavne osigurače koji su bili plombirani, omogućujući time korištenje snage veće od priključne snage, operator distribucijskog sustava dužan je krajnjem kupcu onemogućiti korištenje snage veće od priključne snage na bilo koji tehnički izvediv način, a kao krajnju mjeru može krajnjem kupcu privremeno obustaviti isporuku električne energije.
(6) Troškove ograničenja korištenja snage iz stavaka 4. i 5. ovoga članka snosi korisnik mreže.
Postrojenja i instalacije korisnika mreže
Članak 24.
(1) Korisnik mreže odgovoran je za sigurnost, pogon i tehničku ispravnost svojih postrojenja i instalacija te usklađenost djelovanja njegovih zaštitnih uređaja sa zaštitnim uređajima u mreži.
(2) Ako operator sustava utvrdi neispravnost unutrašnjeg dijela priključka koja bi mogla dovesti do opasnosti za život i zdravlje ljudi i/ili oštećenja imovine i/ili štetnog utjecaja na okoliš, dužan je o tome pisanim putem obavijestiti korisnika mreže u čijem je vlasništvu unutrašnji dio priključka i odrediti mu primjeren rok za otklanjanje utvrđene neispravnosti, u skladu s mrežnim pravilima operatora sustava.
(3) Ako korisnik mreže u ostavljenom roku ne dovede unutrašnji dio priključka u ispravno stanje, operator sustava će mu privremeno obustaviti isporuku električne energije i o tome obavijestiti opskrbljivača i elektroenergetskog inspektora.
(4) Nakon što korisnik mreže otkloni nedostatke i dovede unutrašnji dio priključka u ispravno stanje te o tome dostavi pisanu obavijest operatoru sustava, operator sustava dužan je bez odgađanja nastaviti s isporukom električne energije te o tome obavijestiti opskrbljivača.
Članak 25.
(1) Operator distribucijskog sustava dužan je najkasnije dvije godine prije početka primjene nazivnog napona 20 kV pisanim putem obavijestiti korisnika mreže o početku primjene nazivnog napona 20 kV.
(2) Troškove usklađenja postrojenja i instalacija korisnika mreže s promjenom nazivnog napona iz stavka 1. ovoga članka snosi operator distribucijskog sustava, osim u slučaju kada su postrojenja i instalacije ili njihov dio stariji od 30 godina, kada troškove snosi korisnik mreže.
(3) U slučaju da nije moguće utvrditi starost postrojenja i instalacija korisnika mreže, starost postrojenja i instalacija korisnika mreže utvrđuje se od dana priključenja postrojenja i instalacija korisnika mreže na distribucijsku mrežu.
(4) Korisnik mreže priključen na 10 kV distribucijsku mrežu dužan je u slučaju zamjene opreme u svojim postrojenjima i instalacijama ugraditi opremu dimenzioniranu za nazivni napon mreže 20 kV.
Posredno korištenje mreže
Članak 26.
(1) Korisnik mreže nema pravo omogućiti drugoj pravnoj ili fizičkoj osobi priključenje građevine ili dijela građevine preko svog obračunskog mjernog mjesta.
(2) Iznimno od stavka 1. ovoga članka, korisnik mreže može preko svog obračunskog mjernog mjesta u okviru svoje građevine ili dijela građevine omogućiti drugoj pravnoj ili fizičkoj osobi napajanje niskonaponskih električnih uređaja i njima pripadajućih instalacija (antenski sustavi, bazne