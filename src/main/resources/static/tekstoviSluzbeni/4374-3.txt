 prigovor tužitelja radi nemogućnost realizacije ADSL usluge), donio ovdje osporavanu Odluku dana 12. studenoga 2014.
Sporno je, je li tuženik postupio vezan pravnim shvaćanjem i primjedbama Suda navedenim u presudi ovoga Suda poslovnog broja 3 UsI-1578/13-16 od 5. rujna 2014. prilikom donošenja osporavane Odluke u postupku koji je prethodio ovom upravnom sporu, te je li pravilno postupio kada je osporavanom Odlukom odbio zahtjev tužitelja za rješavanje spora između tužitelja kao korisnika i ovdje zainteresirane osobe kao operatera u dijelu vezanom uz prigovor za nemogućnost realizacije ADSL usluge prema pretplatničkom ugovoru 13638767/08 sklopljenim sa ovdje zainteresiranom osobom kao operaterom, kao i je li pravilno tuženik postupio kada je osporavanom Odlukom odbio zahtjev tužitelja za rješavanje spora između tužitelja kao korisnika i ovdje zainteresirane osobe kao operatera u dijelu vezanom uz prigovor za nemogućnost realizacije HALO usluge prema pretplatničkom ugovoru 13638765/08 sklopljenim sa ovdje zainteresiranom osobom kao operaterom.
Na temelju razmatranja svih činjeničnih i pravnih pitanja ovaj Sud je utvrdio da tužbeni zahtjev tužitelja nije osnovan.
Naime, nisu osnovani navodi tužitelja iz tužbe da tuženik u postupku izvršenja presude ovog Suda poslovnog broja 3 UsI-1578/13-16 od 5. rujna 2014. nije postupio vezan pravnim shvaćanjem i primjedbama ovoga Suda, jer je upravo uvidom u citiranu presudu ovog Suda od 5. rujna 2014. (koja prileži spisu predmeta upravnog postupka), kao i ovdje osporavanu Odluku tuženika od 12. studenoga 2014., razvidno da je tuženik postupio vezan pravnim shvaćanjem i primjedbama ovog Suda te u ponovnom postupku, odnosno postupku izvršenja presude ovog Suda, donio Odluku kojom je odlučio o zahtjevu tužitelja za rješavanje spora između korisnika i operatera u dijelu vezanom za prigovor glede nemogućnosti realizacije ADSL usluge prama pretplatničkom ugovoru 13638767/08 sklopljenim sa ovdje zainteresiranom osobom kao operaterom, kao što je citiranom Odlukom odlučio o zahtjevu tužitelja za rješavanje spora između korisnika i operatera u dijelu vezanom uz prigovor glede nemogućnost realizacije HALO usluge prema pretplatničkom ugovoru 13638765/08 sklopljenim sa ovdje zainteresiranom osobom kao operaterom, a kako je to razvidno iz izreke i obrazloženja osporavane Odluke tuženika. Osnovano tužitelji u tužbi navode da tuženik ovdje osporavanu Odluku nije donio u naloženom mu roku od 30 dana, već je istu donio u roku od 60 dana, imajući u vidu da je presudu ovog Suda poslovnog broja 3 UsI-1578/13-16 od 5. rujna 2014. uredno zaprimio 12. rujna 2014., a kako je to razvidno iz dostavnice koja prileži spisu predmeta upravnog spora 3 UsI-1578/13 kojeg je Sud pribavio kako bi izvršio uvid u isti. Međutim, ukazuje se tužiteljima da navedeni propust tuženika ne utječe na drukčije rješenje ovog upravnog spora, jer je odredbom članka 81. stavka 2. ZUS-a propisano da je tuženik, odnosno tijelo nadležno za izvršenje u postupku izvršenja presude obvezno postupiti sukladno izreci presude, najkasnije u roku od 60 dana od dostave pravomoćne presude, a u kojem roku je tuženik i donio Odluku koja je predmet ovog upravnog spora sukladno članku 3. stavku 1. ZUS-a. Međutim, da kojim slučajem tuženik Odluku nije donio u roku propisanom u članku 81. stavku 2. ZUS-a, isto ne bi utjecalo na zakonitost same osporavane Odluke, jer u tom slučaju tužitelji u skladu s člankom 81. stavkom 3. ZUS-a imaju mogućnost podnijeti Sudu zahtjev za izvršenje presude.
Na navode tužitelja iz tužbe kojima ističe da im nije jasno na temelju čega je tuženik zaključio da je došlo do raskida pretplatničkog odnosa između tužitelja i zainteresirane osobe ukazuje se tužiteljima da tuženik svoju odluku nije temeljio na navedenoj činjenici, istu je samo podredno istaknuo pozivajući se na članak 20. Općih uvjeta poslovanja tuženika, već je svoju Odluku temeljio na činjenicama koje će u nastavku ove presude biti detaljnije obrazložene, a koje su bile