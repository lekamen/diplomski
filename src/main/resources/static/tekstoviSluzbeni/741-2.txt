 neposrednoj potrošnji, a na temelju provedenih radova. Energetske preglede i energetsko certificiranje provode ovlaštene osobe sukladno važećim propisima. Izvješće o završnom energetskom pregledu i energetski certifikat obavezni su dokumenti, odnosno uvjet za isplatu subvencije. Početni i završni energetski pregled kao i izradu energetskog certifikata zgrade građanima financira FZOEU u 100% iznosu na način da FZOEU sklapa ugovor s ovlaštenim osobama (certifikatorima) te plaća njihov rad u okviru ovog Programa. Time rad certifikatora za građane koji se sudjeluju u Programu, ne predstavlja financijski izdatak.

Slika 5-2 Načelna organizacijska shema provedbe mjera EnU za kućanstva
Načini i izvori financiranja
U ovom su Programu dominantno predložene financijske mjere – subvencije – za opremu i radove kojima se poboljšavaju energetska svojstva postojećih obiteljskih kuća. Ovaj tip mjera građani smatraju najprihvatljivijima te se stoga očekuje da će polučiti najbolje rezultate.
Obzirom da se Program odnosi na krajnje korisnike – vlasnike obiteljskih kuća koji su građani i nisu obveznici poreza na dodanu vrijednost (PDV), isti snose PDV koji im je zaračunan za obavljene građevinske usluge.
Izvori financiranja koji se predlažu za provedbu ovog Programa su:
• FZOEU
FZOEU je dužan osigurati sredstva potrebna za provedbu aktivnosti definiranih u ovom Programu, jer on predstavlja razradu mjera iz 2. NAPEnU.
• Strukturni fondovi EU
Sufinanciranje mjera za energetsku obnovu obiteljskih kuća provodi FZOEU, iz vlastitih sredstava
namijenjenih u ovu svrhu. Provedbom Operativnog programa Konkurentnost i kohezija, energetska obnova obiteljskih kuća sufinancirat će se i sredstvima iz EU fondova.
Razrada mjera
Za svaku pojedinačnu mjeru se postavljaju ciljevi i utvrđuju ukupne potrebne investicije kao i doprinos države, očekivane godišnje uštede energije te uštede energije na kraju 2020. godine, kao i rezultirajuće smanjenje emisija CO2. Pri tome je korištena metodologija odozdo-prema-gore definirana u Pravilniku o praćenju, mjerenju i verifikaciji ušteda energije u neposrednoj potrošnji (»Narodne novine«, broj 77/2012).
Opis svake pojedine mjere formatno je usklađen s tabličnim prikazom iz 2. NAPEnU.
Na kraju ovog Poglavlja sumarno se prikazuju i ostali mogući učinci Programa obnove postojećih stambenih zgrada, od kojih su najvažniji stvaranje radnih mjesta, utjecaji na energetski sektor i sigurnost opskrbe energijom. Također se daje pojednostavljena analiza povrata državnog novca u proračun. Procjene ovih učinaka su okvirne i temeljene na iskustvima iz sličnih programa u drugim europskim zemljama. Stoga je iznimno bitno kontinuirano pratiti provedbu ovog Programa, kako bi se i ovi učinci mogli što preciznije ocijeniti ex-post, tj. nakon provedbe predviđenih aktivnosti.
Kontinuirano praćenje zahtijeva dobru kapacitiranost nadležnih institucija, u prvom redu MGIPU, pa je daljnje osnaživanje Uprave za graditeljstvo i energetsku učinkovitost u zgradarstvu MGIPU-a nužan preduvjet za uspješnu provedbu ovog Programa.
5.2. Mjere za obiteljske kuće
5.2.1. Organizacija provedbe mjera
Mjere za postojeće obiteljske kuće mogu se grupirati prema obuhvatu:
1. Poticanje obnove vanjske ovojnice:
a. Povećanje toplinske zaštite vanjske ovojnice;
b. Zamjena prozora;
2. Poticanje zamjene sustava grijanja:
a. Zamjena postojećih sustava grijanja koji koriste električnu energiju ili fosilna goriva novim sustavima s kondenzacijskim plinskim bojlerima;
3. Poticanje korištenja OIE:
a. Ugradnja sunčanih toplinskih kolektora;
b. Ugradnja dizalica topline;
c. Ugradnja malih peći na biomasu.
Vlasnici obiteljskih kuća odabiru mjere za energetsku obnovu, a primjenom kombinacije mjera povećava se udio subvencija.
Program, odnosno mjere su se operativno počele provoditi u 2014. godini, od kada se prate njihovi učinci.
Potrebna financijska sredstva, kao i očekivane uštede energije i smanjenje emisija CO2 iskazuju se na godišnjoj razini.
Organizacija provedbe svakog programa