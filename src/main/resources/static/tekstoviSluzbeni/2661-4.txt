 propisi koji vrijede za službenike i namještenike Zadarske županije.
Članak 8.
(1) Uredsko radno vrijeme dužnosnika je rad u uredu.
(2) Izvan uredsko radno vrijeme dužnosnika je rad dužnosnika izvan ureda radi obavljanja poslova i zadataka koji pripadaju u samoupravni djelokrug rada Zadarske županije.
(3) Zbroj radnog vremena iz stavka 1. i 2. ovog članka predstavlja stvarno utrošeno radno vrijeme dužnosnika.
(4) Dužnosnik je obvezan popisati evidenciju stvarno utrošenog radnog vremena i dostaviti je službeniku koji vrši obračun plaće dužnosnika.
Članak 9.
(1.) Ukoliko je zbroj utvrđenog stvarno utrošenog radnog vremena dužnosnika manji od radnog vremena propisanog člankom 7. ove Odluke, umanjit će se od fonda radnih sati.
(2) Ukoliko je zbroj utvrđenog stvarno utrošenog radnog vremena dužnosnika veći od radnog vremena propisanog u članku 7. ove Odluke dužnosnik ostvaruje pravo na korištenje slobodnih radnih dana.
(4) Dužnosnik u slučaju iz stavka 2. ovog članka ne ostvaruje pravo na uvećanje plaće za obavljanje poslova subotama, nedjeljama, te blagdanima.
Članak 10.
Pravo na korištenje godišnjeg odmora, plaćenog i neplaćenog dopusta dužnosnici ostvaruju prema pravilima koja se odnose na službenike i namještenike Zadarske županije.
Članak 11. osim točke 3. stavka 1.
(1) Ostala materijalna prava dužnosnika su:
1. Regres za korištenje godišnjeg odmora
2. Pravo na novčanu pomoć obitelji dužnosnika (npr. smrtni slučaj u obitelji, u obavljanju dužnosti)
4. Kolektivno osiguranje od posljedica nesretnog slučaja
5. Jubilarna nagrada
6. Dar za djecu
7. Božićnica
(2) Materijalna prava iz stavka 1. ovog članka dužnosnici ostvaruju po propisima i pravilima koja se odnose na službenike i namještenike Zadarske županije.
Članak 17.
Na stručno usavršavanje dužnosnika primjenjuju se propisi koji vrijede za službenike i namještenike Zadarske županije.
Članak 20.
Na sva prava iz radnog odnosa koja nisu obuhvaćena ovom Odlukom i Odlukom o visini osnovice za obračun plaća dužnosnika primjenjuju se opći propisi o radu.
Na temelju odredbe članka 3. stavka 2. Zakona o upravnim sporovima (»Narodne novine« 20/10., 143/12. i 152/14.) predmet upravnog spora je i ocjena zakonitosti općeg akta jedinice lokalne i područne (regionalne) samouprave, pravne osobe koja ima javnu ovlast i pravne osoba koja obavlja javnu službu (u daljnjem tekstu: opći akt).
Rješenjem Ustavnog suda Republike Hrvatske broj: U-II-5157/05 i dr. od 5. ožujka 2012. (»Narodne novine« 41/12.) Ustavni sud Republike Hrvatske utvrdio je kriterije za razlikovanje drugog propisa i općeg akta pri čemu je naveo da se pod »drugim propisima« u smislu članka 125. alineje 2. Ustava ne smatraju eksterni i interni opći akti koje donese tijela jedinica lokalne i područne (regionalne) samouprave, druge pravne osobe s javnim ovlastima i pravne osobe koje obavljaju javnu službu u smislu članka 3. stavka 2. Zakona o upravnim sporovima.
Odredbom članka 31. stavka 1. Ustavnog zakona o Ustavnom sudu Republike Hrvatske (»Narodne novine« 49/02.) propisano je da su odluke i rješenja Ustavnog suda obvezatni i da ih je dužna poštovati svaka fizička i pravna osoba.
Dakle, iz navedenog rješenja proizlazi razlikovanje općih akata tijela jedinica lokalne i područne samouprave na eksterne opće akte i interne opće akte.
Interni opći akti su apstraktni, odnose se na unaprijed neodređen i neizvjestan broj slučajeva, međutim nedostaje im drugo konstitutivno obilježje da bi se mogli smatrati propisom u materijalnom smislu, a to je generalnost, odnosno da djeluju »prema vani« to jest prema svima. Interni opći akt djeluju samo »prema unutra«, odnose se samo na zatvoreni krug osoba javnopravnog tijela među kojima uređuju unutarnje odnose, pa se nazivaju i unutarnjim pravom uprave.
Opći akti predstavničkog tijela jedinice lokalne i područne samouprave prvenstveno su eksterni opći akti koji se odnose na sve subjekte na cjelokupnom području, ili dijelu područja, na kojem se prostire nadležnost predstavničkog tijela koje je akt 