 lučka kapetanija,
3. Hrvatski zavod za zaštitu zdravlja i sigurnost na radu i
4. ministarstvo nadležno za unutarnju plovidbu.
Članak 25.
Ocjena zdravstvene sposobnosti za rad na plovilu u svojstvu člana posade upisuje se u »Svjedodžbu o zdravstvenoj sposobnosti člana posade plovila unutarnje plovidbe«, a ocjena zdravstvene sposobnosti za obavljanje poslova zapovjednika plovila unutarnje plovidbe upisuje se u »Svjedodžbu o zdravstvenoj sposobnosti za obavljanje poslova zapovjednika plovila unutarnje plovidbe« koje izdaju zdravstvena ustanova, trgovačka društva ili specijalističke ordinacije medicine rada za zdravstvene preglede ovlaštene za pregled članova posade plovila unutarnje plovidbe.
Obrazac »Svjedodžbe o zdravstvenoj sposobnosti člana posade plovila unutarnje plovidbe«, tiskan je u Prilogu II. ovoga Pravilnika i čini njegov sastavni dio, a obrazac »Svjedodžbe o zdravstvenoj sposobnosti za obavljanje poslova zapovjednika plovila unutarnje plovidbe« tiskan je u Prilogu IV. ovoga Pravilnika i čini njegov sastavni dio.
Primjedbe od posebne važnosti (npr. alergija na određene lijekove ili drugo) unose se u brodarsku knjižicu.
Svjedodžbe iz stavka 2. ovoga članka imaju valjanost do 50. godine života člana posade plovila unutarnje plovidbe osim ako nije određen kraći rok valjanosti svjedodžbe, koji se upisuje u svjedodžbu.
Članak 26.
U ovlaštenoj zdravstvenoj ustanovi, trgovačkom društvu ili specijalističkoj ordinaciji medicine rada vode se i pohranjuju kartoni zdravstvenog pregleda članova posade plovila unutarnje plovidbe.
Obrazac kartona iz stavka 1. ovoga članka tiskan je u Prilogu III. ovoga Pravilnika i čini njegov sastavni dio.
Ovjerena preslika svjedodžbi iz članka 25. ovoga Pravilnika pohranjuje se u kartonu iz stavka 1. ovoga članka.
Članak 27.
Medicinsku dokumentaciju iz članka 26. ovoga Pravilnika, na temelju koje je dana ocjena iz članka 24. ovoga Pravilnika, ovlaštena zdravstvena ustanova, trgovačko društvo ili specijalistička ordinacija medicine rada za obavljanje zdravstvenih pregleda članova posade plovila unutarnje plovidbe, obvezna je trajno čuvati.
Ako je zdravstvenoj ustanovi, trgovačkom društvu ili specijalističkoj ordinaciji medicine rada za obavljanje zdravstvenih pregleda članova posade plovila unutarnje plovidbe na temelju članka 2. ovoga Pravilnika oduzeto ovlaštenje za obavljanje zdravstvenih pregleda članova posade plovila unutarnje plovidbe, ista je obvezna svu medicinsku dokumentaciju o obavljenim pregledima dostaviti Hrvatskom zavodu za zaštitu zdravlja i sigurnost na radu koji je obvezan trajno čuvati, odnosno predati zdravstvenoj ustanovi, trgovačkom društvu ili specijalističkoj ordinaciji medicine rada za obavljanje zdravstvenih pregleda članova posade plovila unutarnje plovidbe koja će preuzeti poslove.
Članak 28.
Ovlaštena zdravstvena ustanova, trgovačko društvo ili specijalistička ordinacija medicine rada za obavljanje zdravstvenih pregleda članova posade plovila unutarnje plovidbe obvezna je jednom mjesečno dostaviti podatke o obavljenim zdravstvenim pregledima članova posade plovila unutarnje plovidbe Hrvatskom zavodu za zaštitu zdravlja i sigurnost na radu na način kako to odredi Hrvatski zavod za zaštitu zdravlja i sigurnost na radu.
Članak 29.
Na ocjenu zdravstvene sposobnosti iz članka 24. ovoga Pravilnika može se uložiti pisani prigovor Hrvatskom zavodu za zaštitu zdravlja i sigurnost na radu u roku od 15 dana od dana uručenja svjedodžbe o zdravstvenoj sposobnosti.
Zahtjev za ponovnom ocjenom zdravstvene sposobnosti može podnijeti pregledana osoba, pravna osoba koja je pregledanoga uputila na pregled ili kod koje je pregledani zaposlen, Ministarstvo i ministarstvo nadležno za unutarnju plovidbu.
Ponovnu ocjenu zdravstvene sposobnosti daje Drugostupanjsko zdravstveno povjerenstvo pri Hrvatskom zavodu za zaštitu zdravlja i sigurnost na radu.
Drugostupanjsko zdravstveno povjerenstvo sastoji se od predsjednika i dva člana koje za svaki pojedinačni slučaj imenuje ravnatelj Hrvatskog