 osposobljavanje koje se provodi,
c) datum početka teorijskog osposobljavanja,
d) datum završetka teorijskog osposobljavanja,
e) datum početka praktičnog osposobljavanja,
f) datum završetka cjelokupnog osposobljavanja, i
g) datum početka i završetka letenja pod nadzorom organizacije nakon završenog osposobljavanja.
Ugovor o suradnji
Članak 22.
Organizacija mora sklopiti ugovor o suradnji s rukovodećim osobama i osobama za osposobljavanje kojim se utvrđuju međusobna prava i obaveze, osim ako takva međusobna prava i obaveze ne proizlaze iz nekog drugog pravnog akta.
Ugovor o osposobljavanju
Članak 23.
Organizacija mora imati sklopljen ugovor o osposobljavanju sa svakim učenikom koji se osposobljava.
Potvrda o završenom osposobljavanju
Članak 24.
(1) Organizacija mora izdati Potvrdu o završenom osposobljavanju učeniku koji je završio osposobljavanje.
(2) Potvrda o završenom osposobljavanju mora se izdati najkasnije 30 dana od datuma završetka osposobljavanja.
(3) Potvrda o završenom osposobljavanju valjana je 12 mjeseci od datuma izdavanja.
(4) Istekom roka valjanosti Potvrde o završenom osposobljavanju, učenik mora u svrhu stjecanja nove Potvrde obaviti dodatno osposobljavanje koje je prema proceduri utvrdila organizacija.
(5) Osoba koja je završila osposobljavanje smije letjeti do datuma polaganja ispita za stjecanje dozvole ili ovlaštenja:
a) samo pod nadzorom organizacije u kojoj je obavila osposobljavanje, i
b) ne duže od 6 mjeseci od datuma završetka osposobljavanja.
Izvješćivanje Agencije
Članak 25.
Organizacija mora najkasnije do 1. ožujka svake kalendarske godine izvijestiti Agenciju o:
a) broju učenika koji su započeli osposobljavanje tijekom prethodne kalendarske godine,
b) ukupnom broju učenika koji nisu završili osposobljavanje,
c) ukupnom broju učenika koji su započeli osposobljavanje,
d) broju učenika koji su završili osposobljavanje tijekom prethodne kalendarske godine,
e) naletu i broju letova koje su učenici ostvarili tijekom prethodne kalendarske godine, i
f) ukupnom naletu i broju letova koje su ostvarili učenici.
Čuvanje dokumentacije
Članak 26.
(1) Organizacija mora osigurati prikladan sustav čuvanja dokumentacije koji omogućuje dostupnost podataka u razumnom vremenu, zaštitu od oštećenja, neovlaštene izmjene i krađe.
(2) Organizacija mora osigurati sigurnosni sustav zapisa (backup) za dokumentaciju u elektroničkom obliku.
(3) Sva dokumentacija organizacije mora se čuvati najmanje 5 godina.
Nadzor organizacije
Članak 27.
Organizacija mora Agenciji omogućiti pristup infrastrukturi, zrakoplovima, opremi, učilima, dokumentima, zapisima i drugim podacima relevantnim za osposobljavanja koje organizacija provodi, a u svrhu utvrđivanja kontinuirane usklađenosti sa zahtjevima ovoga Pravilnika.
Nalazi
Članak 28.
(1) Agencija će organizaciji izdati nalaz razine 1 ako:
a) utvrdi značajnu nesukladnost koja ugrožava sigurnost ili može dovesti do ugrožavanja sigurnosti,
b) utvrdi da su za stjecanje ili održavanje valjanosti Potvrde o odobrenju podneseni netočni, neistiniti ili krivotvoreni dokazi, i
c) nije omogućeno obavljanje inspekcijskog nadzora tijekom normalnih radnih sati nakon dvije uzastopne pisane obavijesti o namjeravanoj inspekciji dostavljene organizaciji.
(2) Agencija će organizaciji izdati nalaz razine 2 za sve ostale utvrđene nesukladnosti.
(3) Ako je organizaciji izdan nalaz razine 1, Agencija će oduzeti ili privremeno oduzeti Potvrdu o odobrenju.
(4) Nakon zaprimanja nalaza razine 2, a u svrhu kontinuiranog održavanja valjanosti Potvrde o odobrenju, organizacija mora u roku definiranom od strane Agencije:
a) izvršiti analizu uzroka nalaza,
b) predložiti odgovarajuće korektivne aktivnosti za otklanjanje i sprečavanje ponovnog pojavljivanja predmetnog nalaza,
c) ishoditi odobrenje predloženih korektivnih aktivnosti, i
d) implementirati odobrene korektivne aktivnosti.
(5) Rok za otklanjanje nalaza razine 2 ne smije biti duži od 3 mjeseca.
(6) Iznimno od stavka 5. ovog članka Agencija može, na zahtjev i uz