 ima za cilj održavanje kompetencija (Recurrent training). Školovanje koje ima za cilj održavanje stečenih kompetencija mora biti planirano u vremenskim intervalima, ne manjim od 5 godina.
(3) Organizacija ILP mora osigurati da dizajneri ILP mogu, kao minimum, demonstrirati osnovnu razinu kompetencije što uključuje:
a) poznavanje informacija sadržanim u dokumentu ICAO Doc 8168 – PANS-OPS, kao i ostalih dokumenata potrebnih za oblikovanje i utvrđivanje ILP i
b) vještinu u oblikovanju ILP.
(4) Organizacija ILP mora osigurati da dizajneri ILP uz pomoć periodičnog školovanja mogu, kao minimum, demonstrirati razinu kompetencije što uključuje:
a) znanje o zadnjim izmjenama i dopunama ICAO dokumenata relevantnih za oblikovanje i utvrđivanje ILP i
b) proširenje opsega znanja i vještina u oblikovanju i utvrđivanju ILP.
(5) Organizacija ILP mora osigurati da dizajneri nakon završenog inicijalnog školovanju u svom radu na oblikovanju ILP budu nadzirani od strane kompetentne osobe.
(6) Kompetencije dizajnera ILP moraju periodično biti nadzirane od strane Agencije, kako bi se osiguralo udovoljavanje zahtjevima ovoga Pravilnika.
Zahtjevi za organizacije nadležne za oblikovanje vizualnih letnih procedura
Članak 31.
Na organizaciju koja provodi oblikovanje vizualnih letnih procedura na odgovarajući se način odnose odredbe članaka 26., 27., 28. i 29. ovoga Pravilnika.
Oblikovanje i utvrđivanje vizualnih letnih procedura
Članak 32.
(1) Vizualne letne procedure za sigurno uzlijetanje i slijetanje zrakoplova na aerodrom koji nije kontrolirani oblikuje i utvrđuje operator aerodroma uz suglasnost pružatelja usluga u zračnoj plovidbi.
(2) Za oblikovanje vizualnih letnih procedura operator aerodroma može koristiti usluge vanjskog dobavljača tj. specijalizirane organizacije.
(3) Za potrebe sigurnog polijetanja i slijetanja zrakoplova na vlastiti pogon na kontrolirane aerodrome, oblikovanje i utvrđivanje vizualnih letnih procedura se mora provoditi u skladu sa standardima i preporučenoj praksi iz članka 6. ovoga Pravilnika.
(4) Za potrebe sigurnog polijetanja i slijetanja zrakoplova na vlastiti pogon na nekontrolirane aerodrome, ili na aerodrom sa AFIS uslugom, moraju biti objavljene sljedeće karte:
1. karta s vizualnom procedurom odlaska i dolaska na nekontrolirani aerodrom (elementi koji moraju biti vidljivi na karti: naziv i oznaka aerodroma, geografske koordinate i elevacija aerodroma, mjerila karte 1:100 000 ili krupnijeg mjerila, smjer i udaljenost od većeg naseljenog mjesta, odlazne i dolazne rute na aerodrom, školski krug, frekvencija AFIS, frekvencija nadležne APP i FIS, najviša prepreka u području aerodroma, granice i oznake ATZ i TMA sukladno zahtjevima Aneksa 4 ICAO)
2. karta tlocrta aerodroma (elementi koji moraju biti vidljivi na karti: naziv i oznaka aerodroma, geografske koordinate i elevacija aerodroma, oznaka i elementi ARP, mjerila karte 1:100 000 ili krupnijeg mjerila, ucrtana USS sa dimenzijama, oznakama smjera i vrstom pokrivača (trava, asfalt, beton), tlocrt položaja stajanke zrakoplova, koordinate i elevacija pragova USS, TORA, LDA, oznaku opterećenja USS (MTOW najtežeg zrakoplova kojem je dozvoljeno slijetanje i polijetanje), magnetska varijacija i godišnja promjena, osnovna USS, tip zrakoplova, te ograda aerodroma).
(5) Na oblikovanje i utvrđivanje vizualnih letnih procedura za aerodrome na vodi, kao i na kartu tlocrta aerodroma na vodi primjenjuju se kriteriji sukladno odredbama Pravilnika o aerodromima na vodi.
Prihvaćanje vizualnih letnih procedura
Članak 33.
(1) Vizualne letne procedure iz članka 31. stavak 4. ovoga Pravilnika dostavljaju se u prilogu Aerodromskog priručnika Agenciji na odobrenje.
(2) Svaka izmjena vizualnih letnih procedura prihvaća se putem izmjena i dopuna Aerodromskog priručnika koji je operator aerodroma dužan dostaviti Agenciji.
Objavljivanje vizualnih letnih procedura
Članak 34.
(1) Vizualne letne procedure za pojedine kontrolirane aerodrome se objavljuju u Zborniku zrakoplovnih informacija.
(2)