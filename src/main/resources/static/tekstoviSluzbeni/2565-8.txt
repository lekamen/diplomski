 postoji više trajnih naloga, namiruju se s obzirom na njihov iznos, počevši od najvišeg; trajni nalog za dnevnu obradu koji nije pokriven odbit će se; za vrijeme noćnih operacija sporednog sustava, ako postoje trajni nalozi za koje nema dovoljno sredstava na PM računu, takvi se nalozi namiruju na temelju razmjernog smanjenja svih naloga,
(b) tekući nalozi koje može dostaviti samo banka namire (preko ICM-a) ili relevantni sporedni sustav preko XML poruke za vrijeme izvođenja postupka namire 6 (identificiran vremenskim razmakom od poruke »početak postupka« do poruke »kraj postupka«) i koji će biti namireni dok ciklus obrade sporedni sustava nije još počeo; ako postoji tekući nalog za koji ne postoje dostatna sredstva na PM računu, takav se nalog djelomično namiruje i
(c) nalozi dani preko SWIFT poruke MT 202 mogu se dostaviti samo za vrijeme dnevne obrade. Takvi se nalozi namiruju odmah.
(16) Pravila o porukama »početak postupka« i »kraj postupka« kao i o početku i kraju ciklusa za povezani model primjenjuju se na odgovarajući način.
(17) Međusistemsku namiru između dva sporedna sustava koji upotrebljavaju integrirani model može inicirati samo sporedni sustav (ili u njegovo ime ASCB) čije se zrcalni račun tereti. Instrukcija za plaćanje namiruje se terećenjem iznosa navedenog u instrukciji za plaćanje sa zrcalnog računa koji upotrebljava sporedni sustav koji inicira instrukciju za plaćanje i odobravanjem zrcalnog računa koji upotrebljava drugi sporedni sustav. Sporedni sustav čiji će zrcalni račun biti odobren, ne može inicirati instrukciju za plaćanje.
Sporedni sustav koji inicira instrukciju za plaćanje i drugi sporedni sustav moraju biti obaviješteni o dovršetku namire. Ako zatraže, banke namire moraju biti obaviještene o uspješnoj namiri preko SWIFT poruke MT 900 ili MT 910. Imatelji PM računa koji se koriste internetskim pristupom moraju biti obaviješteni putem poruke na ICM-u.
(18) Sporedni sustav koji upotrebljava integrirani model (ili u njegovo ime ASCB) može inicirati međusistemsku namiru sa sporednim sustavom koji upotrebljava integrirani model na sporedni sustav koji upotrebljava povezani model. Instrukcija za plaćanje namiruje se terećenjem iznosa navedenog u instrukciji za plaćanje sa zrcalnog računa koji upotrebljava sporedni sustav koji upotrebljava integrirani model i odobravanjem podračuna sudionika drugog sporednog sustava. Sporedni sustav koji upotrebljava povezani model, a čiji sudionik ima podračun koji će biti odobren, ne može inicirati instrukciju za plaćanje.
Sporedni sustav koji inicira instrukciju za plaćanje i drugi sporedni sustav moraju biti obaviješteni o dovršetku namire. Ako zatraže, banke namire moraju biti obaviještene o uspješnoj namiri preko SWIFT poruke MT 900 ili MT 910. Imatelji PM računa koji se koriste internetskim pristupom moraju biti obaviješteni putem poruke na ICM-u.
Članak 16.
Opcionalni povezani mehanizmi
(1) Središnje banke sporednih sustava mogu ponuditi opcionalni povezani mehanizam »informacijsko razdoblje« za postupke namire 3, 4 i 5. Ako je sporedni sustav (ili u njegovo ime njegov ASCB) odredio opcionalno »informacijsko razdoblje«, banka namire prima ICM poruku s naznakom vremena do kojeg banka namire može zahtijevati poništavanje relevantne instrukcije za plaćanje. Takav zahtjev SCB uzima u obzir samo ako ga je dostavio i odobrio sporedni sustav. Namira može početi ako SCB ne primi takav zahtjev do isteka »informacijskog razdoblja«. Nakon što SCB primi taj zahtjev unutar »informacijskog razdoblja«:
(a) ako je postupak namire 3 upotrijebljen za dvostranu namiru, relevantna instrukcija za plaćanje poništava se i
(b) ako je postupak namire 3 upotrijebljen za namiru višestranih stanja ili ako u postupku namire 4 namira u cijelosti ne uspije, sve instrukcije za plaćanje u datoteci poništavaju se i sve banke namire i sporedni sustav obavješćuju se preko ICM poruke.
(2) Ako sporedni sustav pošalje instrukcije za namiru prije planiranog vremena namire (»od«), instrukcije se