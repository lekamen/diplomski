 u osporenim rješenjima te pravo koje smatra mjerodavnim u konkretnom slučaju (odredbe ZKP-a).
6. Podnositelj je razloge ustavne tužbe podijelio po istaknutim povredama ustavnih i konvencijskih prava:
a) Navodna povreda prava na slobodu utvrđenu člankom 22. Ustava u vezi s člankom 16. stavkom 2. Ustava i člankom 5. stavkom 1. Konvencije
Podnositelj je istaknuo pretpostavku nedužnosti, te pravo na slobodu, smatrajući da osporena rješenja, budući da su »trebala ući u ocjenu razloga zbog kojih je istražni zatvor određen i zakonskih uvjeta za njegovo određivanje, nisu zadovoljila temeljne standarde 'dostatnosti' niti 'relevantnosti' u odnosu na pravnu osnovu iz članka 123. stavka 1. točke 1. ZKP-a (opasnost od bijega) kao niti s aspekta zaštite ljudskih prava zajamčenih Ustavom i tumačenih u skladu s relevantnim europskim pravnim standardima«. Podnositelj je nadalje osporio razloge iz rješenja o određivanju istražnog zatvora, navodeći da »određenja iz točaka 1. i 5. stavka 1. članka 123. ZKP/08, predstavljaju dvije potpuno različite činjenične osnove jer točka 1. pretpostavlja da se osumnjičenik krije ili da osobite okolnosti upućuju na bijeg, dok točka 5. pretpostavlja izbjegavanje dolaska na raspravu uredno pozvanog okrivljenika. Dakle ne samo da se radi u konkretnom slučaju o dvije različite faze postupka (istraga i rasprava), već se presumira i da je podnositelj ustavne tužbe poziv primio te da takav poziv izbjegava, što je nesporno oboje netočno«. Podnositelj je dalje naveo:
»Naime, 'izbjegavanje poziva' koje je Županijski sud u Zagrebu naveo u citiranom dijelu obrazloženja, kao razlog za određivanje istražnog zatvora protiv podnositelja ustavne tužbe, predstavlja pojam koji se po zakonskoj definiciji, (točka 5. stavka 1. članka 123. ZKP), može rabiti tek ukoliko postoji uredna dostava poziva a 'izbjegavanje poziva' predstavlja zaseban pravni osnov za određivanje pritvora, (točka 5. stavka 1. članka 123. ZKP) pa je stoga vidljiva posvemašna arbitrarnost suca istrage prilikom donošenja rješenja kojim se oduzima sloboda podnositelju ustavne tužbe.
Međutim, sukladno istoj odredbi, daljnji uvjet za određivanje istražnog zatvora je postojanje urednog poziva, a taj uvjet u konkretnom slučaju nije ispunjen. Nezakonito je smatrati propustom osumnjičenika neodazivanje pozivu koji mu nikada nije uručen.
Jednako tako je nezakonito temeljiti bilo kakve pravne posljedice na činjenici da je osoba mogla ili trebala imati saznanja o pozivu putem trećih osoba budući takva saznanja ni pod kojim okolnostima ne mogu zamijeniti sudski poziv.
Naime, podnositelj tužbe, ima pravo na uredno uručen poziv, te se jedino takvom pozivu dužan odazvati, a nikakve eventualne informacije i/ili saznanja o postojanju poziva prenesena putem medija ili trećih osoba, ne mogu biti temelj za nastupanje bilo kakvih pravnih posljedica, a poglavito ne za određivanje istražnog zatvora koji se može odrediti samo u zakonom određenim slučajevima.
Smatramo da opisana primjena čl. 123. ZKP predstavlja nedopustivu arbitrarnost, a ne zakonitost postupanja. Naime, ukoliko bi se ovakvo rješenje održalo na snazi, značilo bi da se svakome tko nije uredno primio poziv, a niti je izbjegavao primiti poziv, bez obzira na sve, može odrediti istražni zatvor i to još u fazi primjene presumpcije nevinosti iz članka 28. Ustava RH.
Slijedom izloženog, smatramo da se zbog navedenih nedostataka rješenja Županijskog suda u Zagrebu kojim je određen istražni zatvor, (donošenje rješenja o istražnom zatvoru pozivom na točku 1. stavka 1. članka 123. ZKP, bez ispunjenja činjeničnog osnova predviđenog u toj odredbi, a iz činjeničnih razloga predviđenih u točci 5. istog stavka i članka), u konkretnom slučaju ne može otkloniti sumnja da je osporeno rješenje rezultat arbitrarnog tumačenja i pogrešne primjene mjerodavnog prava.«
U odnosu na osporeno rješenje optužnog vijeća Županijskog suda u Zagrebu podnositelj je naveo:
»U prvom redu treba opetovano reći, i u odnosu na ovo rješenje, a to je da se