1 02.01.2015 Uredba o izmjenama Zakona o državnim službenicima
VLADA REPUBLIKE HRVATSKE
1
Na temelju članka 1. Zakona o ovlasti Vlade Republike Hrvatske da uredbama uređuje pojedina pitanja iz djelokruga Hrvatskoga sabora (»Narodne novine«, broj 115/2014), Vlada Republike Hrvatske je na sjednici održanoj 2. siječnja 2015. godine donijela
UREDBU
O IZMJENAMA ZAKONA O DRŽAVNIM SLUŽBENICIMA
Članak 1.
U Zakonu o državnim službenicima (»Narodne novine«, br. 92/2005, 107/2007, 13/2008, 34/2011, 49/2011, 150/2011, 34/2012, 49/2012 – pročišćeni tekst, 37/2013 i 38/2013), u članku 151.a stavku 1. točke 1. – 18. mijenjaju se i glase:
»
1. zamjenik predstojnika državnog ureda 4,049 2. glavni tajnik ministarstva 4,049 3. ravnatelj Ureda Vlade Republike Hrvatske za zakonodavstvo 4,049 4. glavni tajnik u državnom uredu 3,677 5. tajnik Državnog izbornog povjerenstva Republike Hrvatske 3,677 6. predstojnik Ureda Povjerenstva za odlučivanje o sukobu interesa 3,677 7. ravnatelj Direkcije Vlade Republike Hrvatske za korištenje službenih zrakoplova 3,677 8. zamjenik ravnatelja državne upravne organizacije 3,556 9. zamjenik tajnika Državnoga izbornog povjerenstva Republike Hrvatske 3,177 10. ravnatelj Ureda za opće poslove Hrvatskoga sabora i Vlade Republike Hrvatske 3,556 11. ravnatelj Ureda Vlade Republike Hrvatske za ljudska prava i prava nacionalnih manjina 3,177 12. ravnatelj Ureda Vlade Republike Hrvatske za suzbijanje zlouporabe droga 3,177 13. ravnatelj Ureda Vlade Republike Hrvatske za protokol 3,177 14. ravnatelj Ureda Vlade Republike Hrvatske za ravnopravnost spolova 3,177 15. ravnatelj Ureda Vlade Republike Hrvatske za udruge 3,177 16. ravnatelj Ureda Vlade Republike Hrvatske za razminiranje 3,177 17. predstojnik Ureda potpredsjednika Vlade Republike Hrvatske 3,177 18. predstojnik ureda državne uprave u jedinici područne (regionalne) samouprave 3,177
«.
Članak 2.
Plaće rukovodećih državnih službenika iz članka 1. ove Uredbe obračunavat će se prema koeficijentima složenosti poslova utvrđenim ovom Uredbom od 1. veljače 2015. godine.
Članak 3.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/14-03/144
Urbroj: 50301-09/06-15-5
Zagreb, 2. siječnja 2015.
Predsjednik Zoran Milanović, v. r.
