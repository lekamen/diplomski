69 27.07.2016 Pravilnik o izmjenama Pravilnika o postupku odobravanja i uporabi pomoćnih nastavnih sredstava za nastavne predmete u osnovnim školama, gimnazijama, umjetničkim školama i općeobrazovne predmete u strukovnim školama
AGENCIJA ZA ODGOJ I OBRAZOVANJE
1659
Na temelju članka 3. stavka 4. Zakona o udžbenicima za osnovnu i srednju školu (»Narodne novine«, 27/10, 55/11 i 101/13), Upravno vijeće Agencije za odgoj i obrazovanje na sjednici održanoj 6. srpnja 2016. donosi
PRAVILNIK
O IZMJENAMA PRAVILNIKA O POSTUPKU ODOBRAVANJA I UPORABI POMOĆNIH NASTAVNIH SREDSTAVA ZA NASTAVNE PREDMETE U OSNOVNIM ŠKOLAMA, GIMNAZIJAMA, UMJETNIČKIM ŠKOLAMA I OPĆEOBRAZOVNE PREDMETE U STRUKOVNIM ŠKOLAMA
Članak 1.
U Pravilniku o postupku odobravanja i uporabi pomoćnih nastavnih sredstava za nastavne predmete u osnovnim školama, gimnazijama, umjetničkim školama i općeobrazovne predmete u strukovnim školama (»Narodne novine«, 139/13) u članku 6. stavku 3. podstavku 5. briše se riječ: »ovjerena«.
Članak 2.
U obrascu Zahtjeva za odobrenje pomoćnog nastavnog sredstva iz članka 4. stavka 2. Pravilnika, koji se nalazi u prilogu Pravilnika i njegov je sastavni dio, briše se skraćenica »M.P.«.
Članak 3.
Ovaj Pravilnik stupa na snagu osmog dana od dana objave u »Narodnim novinama«.
Klasa: 023-01/16-01/0017
Urbroj: 0561-16-1
Zagreb, 6. srpnja 2016.
Predsjednica Upravnog vijeća Agencije za odgoj i obrazovanje Mihaela Adamović Radolfi, dipl. iur., v. r.
