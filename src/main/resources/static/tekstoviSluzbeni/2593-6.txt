 sustava za obilježavanje vodnog puta, zapovjednik je dužan o tome odmah izvijestiti najbližu lučku kapetaniju.
(3) Zapovjednik plovila je dužan odmah izvijestiti najbližu lučku kapetaniju o bilo kojem događaju ili nesreći koja ima utjecaj na znakove i oznake vodnog puta (kao što su gašenje svjetala, pomicanje plutača, uništenje znakova).
Članak 1.14 – Oštećenje stalnih građevina
Ako plovilo ili plutajuće tijelo ošteti neku stalnu građevinu (brodska prevodnica, most, pero), zapovjednik mora odmah o tome izvijestiti najbližu lučku kapetaniju.
Članak 1.15 – Zabrana bacanja predmeta i ispuštanja tvari u vodni put
(1) Zabranjeno je iz plovila izbacivati, izlijevati ili ispuštati u vodni put bilo kakve predmete ili tvari koje mogu prouzrokovati smetnje ili predstavljati opasnost za plovidbu ili za druge korisnike vodnog puta.
(2) U slučaju navedenog nenamjernog ispuštanja ili bilo kakve opasnosti od takvog ispuštanja, zapovjednik mora odmah o tome izvijestiti najbližu lučku kapetaniju i dati točan opis vrste i mjesta ispuštanja.
Članak 1.16 – Spašavanje i pružanje pomoći
(1) U slučaju nesreće koja ugrožava osobe koje se nalaze na plovilu, zapovjednik mora poduzeti sve mjere koje mu stoje na raspolaganju da bi ih spasio.
(2) Svaki zapovjednik koji se sa svojim plovilom ili plutajućim tijelom nađe u blizini plovila ili plutajućeg tijela koje je pretrpjelo nesreću koja ugrožava ljudske živote ili kada postoji opasnost od zaprečavanja plovnog puta, dužan je pružiti im neposrednu pomoć, ukoliko time ne dovodi u opasnost svoje plovilo.
Članak 1.17 – Nasukana ili potopljena plovila
(1) Zapovjednik nasukanog ili potopljenog plovila kao i nasukanog ili pokvarenog plutajućeg tijela dužan je, što je prije moguće, o tome izvijestiti najbližu lučku kapetaniju. Zapovjednik ili član posade nasukanog ili potopljenog plovila kao i pokvarenog plutajućeg tijela mora ostati na plovilu ili u blizini mjesta nezgode dok mu nadležno tijelo ne dopusti odlazak.
(2) Ako se na plovnom putu ili u njegovoj blizini nasuče ili potopi neko plovilo ili plutajuće tijelo, zapovjednik je dužan, osim kad je to očigledno nepotrebno, u najkraćem roku i pridržavajući se obveze isticanja znakova navedenih u članku 3.25 ovoga Pravilnika, o tom događaju izvijestiti plovila i plutajuća tijela koja se približavaju i to na pogodnom mjestu i na dovoljnoj udaljenosti od mjesta nesreće, kako bi dolazeća plovila i plutajuća tijela mogla pravodobno poduzeti sve potrebne mjere.
(3) Ako se nesreća dogodi tijekom prolaska plovila kroz prevodnicu, zapovjednik mora odmah o tome izvijestiti službu zaduženu za prevodnicu u kojoj se nesreća dogodila.
Članak 1.18 – Obveza oslobađanja plovnog puta
(1) Ako nasukano ili potopljeno plovilo, plutajuće tijelo ili neki objekt izgubljen s plovila ili plutajućeg tijela zatvara ili prijeti potpunim ili djelomičnim zaprečavanjem plovnog puta, zapovjednik je dužan poduzeti sve što je moguće da se plovni put oslobodi u najkraćem roku.
(2) Obvezu iz stavka 1. ovoga članka ima i zapovjednik plovila ili plutajućeg tijela kojem prijeti opasnost od potapanja ili s kojim nije moguće manevrirati.
Članak 1.19 – Posebne upute
Zapovjednici plovila i osobe pod čijim se nadzorom nalaze plutajući objekti obvezni su pridržavati se posebnih uputa koje im daju ovlašteni službenici nadležnih tijela radi omogućavanja sigurne i uredne plovidbe. Ovisno o sukladnosti s odredbama relevantnih međunarodnih sporazuma to će se također primjenjivati u slučaju prekogranične potjere.
Članak 1.20 – Nadzor
(1) Zapovjednici plovila i osobe pod čijim se nadzorom nalaze plutajući objekti, obvezni su ovlaštenim službenicima lučke kapetanije omogućiti i olakšati provjeru o pridržavanju ovih Pravila i drugih važećih propisa, a posebno im omogućiti pristup na plovilo bez odlaganja.
(2) Ovlašteni službenici lučke kapetanije mogu, osim u posebnim slučajevima kad se primjenjuju odredbe drugih propisa, posebnom odlukom zabraniti plovidbu plovilu, a naročito:
a) kada plovilo nema svjedodžbu o