 težim kaznenim djelima u smislu citiranog članka 123. stavak 1. točka 3. ZKP/08, pravilno je utvrđenje suca istrage da je time osumnjičenik prekršio svoje obećanje da neće činiti nova kaznena djela.
... zakon ne poznaje stupnjevanje osnovane sumnje koja bi bila vezana za činjenicu pravomoćnosti rješenja o provođenju istrage, jer osnovana sumnja mora postojati već u trenutku donošenja rješenja o provođenju istrage, a sukladno članku 217. ZKP/08 ...
... u svemu su prihvatljivi razlozi suca istrage zbog kojih cjelokupno postupanje osumnjičenog Milana Bandića prema svjedokinji Vidi Demarin cijeni kao postupanje kojim on krši uvjete iz rješenja o jamstvu iz predmetnog kaznenog postupka koji se protiv njega vodi, osobito u sklopu toga i osobno obećanje da taj postupak neće ometati s osnove koluzionih razloga, iako navedena svjedokinja nije poimence naznačena u rješenju o određivanju istražnog zatvora, odnosno, rješenju o određivanju jamstva i u okviru toga danog osumnjičenikovog obećanja.
Naime, činjenje novih kaznenih djela od strane osumnjičenog Milana Bandića, a kako je to naprijed navedeno, upućuje na realnu opasnost očite osumnjičenikove spremnosti na protupravno involviranje u tijek istrage, kako bi drukčije prikazao i osujetio dokazivanje činjenica koje su bitne u ovom kaznenom postupku.
Iz navedenih razloga, pravilna je i zakonita pobijana odluka suca istrage, kojom je zbog postupanja osumnjičenika protivno uvjetima rješenja o jamstvu, odredio naplatu iznosa jamstva od 15.000.000,00 kuna u korist proračuna te ukinuo mjere opreza kao uvjet jamstva i protiv osumnjičenog Milana Bandića odredio istražni zatvor temeljem istražnozatvorskih osnova iz točke 2. i 3. stavka 1. članka 123. ZKP/08.«
17. Protiv tih rješenja podnositelj je, putem svojih odvjetnika, podnio ustavne tužbe kojima je pokrenut ovaj ustavnosudski postupak. Podnositelj predlaže da Ustavni sud ukine osporena sudska rješenja, odredi njegovo puštanje na slobodu te isplatu ranije (u)plaćene jamčevine u iznosu od 15 milijuna kuna.
IV. PRIGOVORI PODNOSITELJA
18. Odredbe Ustava i Konvencije za koje podnositelj smatra da su povrijeđene u njegovom slučaju navedene su u točki 2. obrazloženja ove odluke.
19. Podnositelj je u ustavnoj tužbi podnesenoj putem odvjetnika Marijana Hanžekovića iz Zagreba pri iznošenju činjenica naveo da je sudac istrage:
»... rješenjem broj Kir-Us-475/14 13. studenog 2014. podnositelju zbog postojanja koluzijske i iteracijske opasnosti (čl.123. stavak 1. točka 2. i 3. ZKP/08) odredio istražni zatvor, koji je zamijenio jamstvom, te kao uvjet jamstva odredio mjere opreza na temelju članka 98. stavak 2. točka 5. i 6. i stavka 3. ZKP/08 u vezi s člankom 102. stavak 4. ZKP/08. Na ročištu održanom dana 19. studenog 2014. sukladno odredbi članka 102. stavak 1. ZKP/08, podnositelj je dao osobno obećanje da neće ometati kazneni postupak utjecajem na svjedoke i da neće ponoviti kazneno djelo. Nadalje se navodi da je vijeće Županijskog suda u Zagrebu rješenjem broj Kv-Us-12/15 dana 9. ožujka 2015. ukinulo mjeru opreza iz članka 98. stavak 2. točka 6. i st. 3. ZKP/08.«
19.1. Nakon toga podnositelj je postavio pitanje:
»... je li određivanje ukidanja jamstva i naplata jamstva u korist državnog proračuna Republike Hrvatske bilo 'zakonito', odnosno u 'skladu s postupkom propisanim zakonom' s aspekta ustavnih i konvencijskih zahtjeva u vezi s kršenjem uvjeta jamstva, odnosno obećanja podnositelja da neće ometati kazneni postupak utjecajem na svjedoke i da neće ponoviti kazneno djelo, te drugo, je li redovni sud 'zakonito' odlučio o određivanju istražnog zatvora.
(...)
Prije nego što se vijeće, odnosno sudac istrage, uopće upustilo u raspravljanje o osnovanoj sumnji iz rješenja o provođenju i proširenje istrage, trebalo je utvrditi proizlazi li iz činjeničnog opisa kaznenog djela njegova zakonska obilježja, odnosno može li okrivljenik u određenom kaznenom postupku biti počinitelj kaznenog djela. Dakle, sud je trebao, ne ulazeći u pitanje postojanja osnovane