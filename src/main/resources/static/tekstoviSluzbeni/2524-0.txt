134 11.12.2015 Odluka o proširenju primjene Dodatka I. o izmjenama i dopunama Kolektivnoga ugovora ugostiteljstva
MINISTARSTVO RADA I MIROVINSKOGA SUSTAVA
2525
Na temelju članka 203. stavka 1. Zakona o radu (»Narodne novine«, broj 93/2014), ministar nadležan za rad donosi
ODLUKU
O PROŠIRENJU PRIMJENE DODATKA I. O IZMJENAMA I DOPUNAMA KOLEKTIVNOGA UGOVORA UGOSTITELJSTVA
I.
Primjena Dodatka I. o izmjenama i dopunama Kolektivnoga ugovora ugostiteljstva, koji je sklopljen 23. listopada 2015. godine i objavljen u »Narodnim novinama« broj 121/2015 od 4. studenoga 2015. godine, proširuje se na sve poslodavce i radnike u Republici Hrvatskoj u djelatnostima pružanja smještaja te pripreme i usluživanja hrane, područje I, odjeljci 55 i 56 Nacionalne klasifikacije djelatnosti 2007. – NKD 2007. (»Narodne novine«, broj 58/2007).
II.
Ova Odluka stupa na snagu osmoga dana od dana objave u »Narodnim novinama«.
Klasa: 110-03/15-01/07 Urbroj: 524-03-01-02/1-15-8 Zagreb, 3. prosinca 2015.
Ministar prof. dr. sc. Mirando Mrsić, dr. med., v. r.
