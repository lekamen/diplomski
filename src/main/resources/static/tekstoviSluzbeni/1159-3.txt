 Poljske (presuda, 19. lipnja 2001., zahtjev br. 28249/95) posebno napomenuo:
»55. ... Sud naglašava da ograničenje postavljeno u odnosu na pristup sudu ili tribunalu neće biti sukladno članku 6. stavku 1. osim ako teži legitimnom cilju, a postoji razumna veza razmjernosti između uloženih sredstava i legitimnog cilja koji se želi ostvariti (vidi npr. presudu u predmetu Tinnelly & Sons Ltd. i drugi te McElduff i drugi protiv Ujedinjenog Kraljevstva od 10. srpnja 1998., … § 72.).
(...)
57. I dalje s tim u vezi, Sud konačno želi ponoviti da je njegovo ispitivanje temeljeno na načelu da je namjera Konvencije zajamčiti ne prava koja su teorijska ili prividna (theoretical or illusory), već prava koja su provediva u praksi i djelotvorna (practical and effective). To je naročito tako u pogledu prava na pristup sudovima u smislu važnog mjesta koje pravo na pošteno suđenje ima u demokratskom društvu.«
9. Nadalje, način na koji se primjenjuje članak 29. stavak 1. Ustava ovisi i o posebnim obilježjima sudskog postupka o kojemu je riječ. Naime, osim što se cjelokupni postupak u kojem se odlučuje o nečijem pravu ili obvezi mora sagledavati kao jedinstvena cjelina, važno mjesto u ispitivanju prihvatljivosti nametnutih ograničenja ustavnom pravu na pristup sudu zauzima i uloga pojedinog suda u domaćem pravnom poretku (presuda Sotiris, § 18.), odnosno posebna obilježja postupka o kojem je riječ, zbog čega je potrebno uvijek uzimati u obzir i ulogu koju viši sudovi imaju u tom postupku (presuda Běleš, § 62.).
Polazeći od tih načelnih pravnih stajališta, a uzimajući u obzir posebnu prirodu zadaće Upravnog suda u kontroli upravnih akata i jedinstveni jednostupanjski ustroj upravnog sudstva u Republici Hrvatskoj (koji se primjenjivao u vrijeme donošenja osporene presude Upravnog suda), Ustavni sud smatra prihvatljivim na konkretan slučaj primijeniti stajalište Europskog suda izraženo u presudi Sotiris (u odnosu na grčki Vrhovni upravni sud):
»22. ... polazeći od posebne prirode uloge Vrhovnog upravnog suda u kontroli upravnih odluka, Sud ne može prihvatiti da bi postupak pred tim sudom trebao biti tako prekomjerno formalističan (so excessively formalistic). Uistinu, Sud zapaža da Vrhovni upravni sud nije uslijedio nakon drugih nacionalnih sudova u ispitivanju podnositeljeva slučaja, nego je bio pozvan da presudi u prvom i posljednjem stupnju. On je, prema tome, bio prva i posljednja vrsta postupka tijekom kojeg je sud mogao ispitati slučaj podnositelja.«
Sukladno tome, kad u upravnom sporu Upravni sud odlučuje o tužbi protiv prvostupanjskih ili drugostupanjskih odluka državnih tijela i pravnih osoba s javnim ovlastima, Upravni sud kao prvi korak kod ispitivanja tužbe mora procijeniti je li riječ o upravnom aktu u smislu članka 6. ZUS-a koji je donio »organ« kako je on definiran člankom 5. ZUS-a.
10. U konkretnom slučaju podnositelj je, nezadovoljan odlukama upravnih tijela (koja su ocijenila neosnovanim njegov zahtjev za stambeno zbrinjavanje izvan područja posebne državne skrbi zbog neispunjavanja određenih formalnih pretpostavki koje propisuju Zaključak i Odluka Vlade), pokrenuo upravni spor pred nadležnim Upravnim sudom.
Upravni sud je, dakle, bio pozvan da, povodom podnositeljeve tužbe, presudi u prvom i posljednjem stupnju. Međutim, navedeni sud otklonio je svoju nadležnost utvrđenu člankom 19. stavkom 2. Ustava ocijenivši da prvostupanjsko rješenje, kojim je odlučeno o podnositeljevom zahtjevu za stambeno zbrinjavanje izvan područja posebne državne skrbi, nije upravni akt.
Svoje je stajalište Upravni sud obrazložio time što u konkretnom slučaju nije riječ o upravnoj stvari, u kojoj bi upravno tijelo odnosno pravna osoba koja ima javne ovlasti rješavala o nečijim pravima ili obvezama. Upravni sud je, nadalje, obrazložio da se Zaključkom Vlade, na temelju članka 30. stavka 3. Zakona o Vladi Republike Hrvatske (»Narodne novine« broj 101/98., 15/00., 117/01., 199/03., 30/04. i 150/11.), utvrđuju stajališta Vlade u pitanjima provedbe utvrđene