121 04.11.2015 Odluka o imenovanju sutkinja Visokoga trgovačkog sud Republike Hrvatske
DRŽAVNO SUDBENO VIJEĆE
2301
Na temelju članka 55. stavak 2. i 3. Zakona o Državnom sudbenom vijeću (»Narodne novine« broj 116/10, 57/11, 130/11, 13/13 – Odluka Ustavnog suda Republike Hrvatske broj U-I-5991/2012 i 28/13 – dalje u tekstu ZDSV) Državno sudbeno vijeće (dalje u tekstu Vijeće), sastavljeno od Mije Galiota, zamjenika predsjednika Vijeća, te Nediljka Bobana, Nevena Cambja, Sabine Dugonjić, prof. dr. sc. Igora Glihe, Damira Kontreca, prof. dr. sc. Eduarda Kunšteka, Josipa Leke, Davorina Mlakara i Ivice Veselića, članova Vijeća, na 21. sjednici, održanoj 1. listopada 2015., donijelo je
ODLUKU
Za sutkinje Visokoga trgovačkog suda Republike Hrvatske imenuju se dr. sc. Jelena Čuveljak, sutkinja Trgovačkog suda u Zagrebu, Maja Bilandžić, sutkinja Općinskoga građanskog suda u Zagrebu i Lenka Čorić, sutkinja Trgovačkog suda u Zagrebu.
Imenovane kandidatkinje stupit će na dužnost 1. studenoga 2015.
Broj: IS-11/13
Zagreb, 1. listopada 2015.
Zamjenik predsjednika Mijo Galiot, v. r.
