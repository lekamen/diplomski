 31. točkom (c) Uredbe (EU) br. 1093/2010.
(8) Ako je zajedničkom odlukom iz stavka 1. ovoga članka ocijenjeno da postoje značajni nedostaci u planu oporavka ili značajne prepreke mogućnosti njegove provedbe, Hrvatska narodna banka sudjeluje u postupku donošenja zajedničkih odluka za potrebe postupka iz članka 154.a stavaka 5. do 10. ovoga Zakona.
(9) Ako zajednička odluka iz stavka 1. ovoga članka nije donesena u roku od četiri mjeseca od dana kada je konsolidirajuće nadzorno tijelo Hrvatskoj narodnoj banci dostavilo plan oporavka za grupu kreditnih institucija u EU-u, Hrvatska narodna banka donijet će odluku o potrebi izrade plana oporavka i primjeni mjera iz članka 154.a stavaka 5. do 10. ovoga Zakona za svaku članicu grupe pojedinačno ili na potkonsolidiranoj osnovi, a za koju je Hrvatska narodna banka nadležno tijelo.
(10) Iznimno od stavka 9. ovoga članka, ako u roku od četiri mjeseca od dana dostave plana oporavka za grupu kreditnih institucija u EU-u, a prije donošenja zajedničke odluke, Hrvatska narodna banka ili bilo koje nadležno tijelo druge države članice u kojoj je sjedište drugih društava koja su uključena u grupu kreditnih institucija u EU-u zatraže posredovanje Europskog nadzornog tijela za bankarstvo u skladu sa člankom 19. Uredbe (EU) br. 1093/2010 pri donošenju zajedničke odluke o procjeni plana oporavka ili o nalaganju mjera iz članka 154.a stavka 10. točaka 1., 2. ili 4. ovoga Zakona i ako je Europsko nadzorno tijelo za bankarstvo donijelo odluku u roku od mjesec dana, Hrvatska narodna banka donijet će odluku u skladu s tom odlukom. Rok od četiri mjeseca smatra se rokom za mirenje u smislu Uredbe (EU) br. 1093/2010.
(11) U slučaju iz stavka 10. ovoga članka, ako Europsko nadzorno tijelo za bankarstvo ne donese odluku u roku od mjesec dana, Hrvatska narodna banka donijet će odluku iz stavka 1. točke 2. ili 4. ovoga članka na način iz stavka 9. ovoga članka.
(12) Hrvatska narodna banka i druga nadležna tijela koja se ne protive donošenju zajedničke odluke iz stavka 1. ovoga članka mogu donijeti zajedničku odluku o planu oporavka za grupu kreditnih institucija u EU-u koji obuhvaća članice te grupe za koje su ta tijela nadležna.«.
Članak 54.
Naslov glave XI., naslov iznad članka 155. i članak 155. brišu se.
Članak 55.
U članku 157. stavku 3. točki 3. iza riječi: »ili drugom nadzornom« dodaju se riječi: »ili nadležnom«.
U točki 12. iza riječi: »poreznim tijelima« dodaju se riječi: »(Poreznoj i Carinskoj upravi)«.
U točki 13. riječi: »institucije nadležne za osiguranje depozita« zamjenjuju se riječima: »Državne agencije za osiguranje štednih uloga i sanaciju banaka«.
U točki 23. iza riječi: »novčanih sredstava« riječ: »i« briše se.
Iza točke 23. dodaje se nova točka 24. koja glasi:
»24) ako se povjerljivi podaci priopćavaju sanacijskim tijelima i Ministarstvu financija na temelju Zakona o sanaciji kreditnih institucija i investicijskih društava i«.
Dosadašnja točka 24. postaje točka 25.
Članak 56.
U članku 171. stavku 2. iza riječi: »unutarnje revizije« stavlja se zarez, a riječi: »te obavljala« zamjenjuju se riječima: »te obavljalo«.
Članak 57.
U članku 174. stavku 2. riječi: »kreće su« zamjenjuju se riječima: »kreće se«.
Članak 58.
U članku 175. stavku 2. točka 3. mijenja se i glasi:
»3) nalaganjem supervizorskih mjera (uključujući i supervizorske mjere u fazi rane intervencije) i«.
Članak 59.
U članku 178. stavku 2. iza riječi: »banke« dodaju se riječi: »iz članka 183. stavka 2. ovoga Zakona«.
Članak 60.
U članku 181. stavku 1. točki 6. riječi: »na način« zamjenjuju se riječima: »i način«.
Članak 61.
U članku 185. stavak 1. mijenja se i glasi:
»(1) Hrvatska narodna banka dužna je obavijest o neposrednom nadzoru poslovanja dostaviti kreditnoj instituciji najkasnije osam dana prije početka neposrednog nadzora. Obavijest sadrži predmet nadzora, podatke o planiranom početku i trajanju nadzora, ime voditelja nadzora i broj ovlaštenih osoba koje će obaviti nadzor te informacije o tome što kreditna institucija