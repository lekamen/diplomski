 poslovnu godinu raspodjeljuju se u sljedećoj poslovnoj godini u skladu s Odlukom o raspodjeli rezultata.
IIf. IZVANBILANČNI ZAPISI
Članak 51.
Razred 6 – Izvanbilančni zapisi, sadrži stavke koje su vezane, ali nisu uključene u bilančne kategorije, i to:
– tuđa materijalna imovina,
– prava i
– vrijednosni papiri.
III. JEDNOSTAVNO KNJIGOVODSTVO I PRIMJENA NOVČANOG RAČUNOVODSTVENOG NAČELA
Članak 52.
(1) Neprofitna organizacija kojoj je vrijednost imovine na kraju svake od prethodne tri godine uzastopno manja od 230.000,00 kuna i godišnji prihod uzastopno u svakoj od prethodne tri godine manji od 230.000,00 kuna godišnje, može donijeti Odluku o vođenju jednostavnog knjigovodstva i primjeni novčanog računovodstvenog načela.
(2) U godišnji prihod iz stavka 1. ovoga članka ulaze samo prihodi iz tekuće godine (razred 3), a ne ulazi preneseni višak iz prethodne godine.
(3) Odluku iz stavka 1. ovoga članka donosi zakonski zastupnik neprofitne organizacije u roku predviđenom za podnošenje godišnjih financijskih izvještaja za prethodnu poslovnu godinu i važeća je dok neprofitna organizacija zadovoljava uvjete iz stavka 1. ovoga članka, odnosno do opoziva.
(4) O Odluci iz stavka 1. ovoga članka neprofitna organizacija izvještava Ministarstvo financija na način propisan člankom 35. Zakona.
(5) Neprofitna organizacija prve tri godine od osnivanja obvezna je voditi dvojno knjigovodstvo pri čemu se godina osnivanja bez obzira na datum osnivanja smatra prvom godinom.
Članak 53.
(1) Neprofitna organizacija iz članka 52. stavka 1. ovoga Pravilnika obvezna je voditi sljedeće poslovne knjige:
1. knjigu blagajne
2. knjigu primitaka i izdataka
3. knjigu ulaznih računa
4. knjigu izlaznih računa i
5. popis dugotrajne nefinancijske imovine.
(2) Osim poslovnih knjiga propisanih stavkom 1. ovoga članka neprofitna organizacija može voditi druge knjige i pomoćne evidencije prema posebnim propisima i svojim potrebama.
Članak 54.
(1) U knjigu blagajne unose se kronološkim redom podaci o gotovinskim uplatama i isplatama. Knjiga blagajne sadrži najmanje sljedeće podatke:
1. redni broj
2. datum
3. broj i oznaku knjigovodstvene isprave
4. opis poslovne promjene
5. iznos gotovinske novčane transakcije.
(2) Knjiga primitaka i izdataka sadrži najmanje sljedeće podatke o svim gotovinskim i negotovinskim primicima i izdacima uključujući i obračunska plaćanja:
1. redni broj
2. datum /razdoblje primitka/izdatka
3. broj i naziv knjigovodstvene isprave na temelju koje se unosi podatak
4. opis poslovne promjene
5. iznos primitka
6. iznos izdatka.
(3) Knjiga ulaznih računa sadrži najmanje sljedeće podatke:
1. redni broj
2. podaci o primljenom računu: broj i datum
3. podaci o dobavljaču: naziv, sjedište i OIB
4. ukupni iznos računa (s PDV-om).
(4) Knjiga izlaznih računa sadrži najmanje sljedeće podatke:
1. redni broj
2. podaci o izdanom računu: broj i datum
3. podaci o kupcu: naziv, sjedište i OIB
4. podaci o ukupnom iznosu računa (s PDV-om).
(5) Popis dugotrajne nefinancijske imovine sadrži najmanje sljedeće podatke o dugotrajnoj imovini:
1. redni broj
2. vrsta dugotrajne imovine s osnovnim identifikacijskim obilježjem (naziv, marka i sl.)
3. datum i broj dokumenta po kojem je imovina nabavljena
4. nabavna vrijednost
5. datum i opis otuđenja (prodaja, donacija, uništenja).
(6) Poslovne knjige iz ovoga članka sadrže i opće podatke o neprofitnoj organizacija: naziv, adresa, OIB, RNO broj i šifru djelatnosti.
(7) Na kraju poslovne godine zaključuju se sve poslovne knjige iz članka 53. stavka 1. ovoga Pravilnika osim popisa dugotrajne nefinancijske imovine.
Dugotrajna imovina
Članak 55.
Dugotrajna nefinancijska imovina obuhvaća:
– neproizvedenu dugotrajnu materijalnu i nematerijalnu imovinu (zemljišta, patenti, licence i ostalo)
– proizvedenu dugotrajnu imovinu (građevinske objekte, postrojenja i opremu, prijevozna sredstva, knjige, umjetnička djela i ostale izložbene predmete, višegodišnje nasade i osnovno stado, ulaganja u računalne programe i ostalo)
– plemenite metale i