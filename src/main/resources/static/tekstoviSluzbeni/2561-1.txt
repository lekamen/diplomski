 dio održavati prosječnim dnevnim stanjem likvidnih potraživanja u razdoblju održavanja.
Kunski dio obvezne pričuve održava se prosječnim dnevnim stanjem na računu za namiru i na računu sredstava za pokriće negativnog salda na obračunskom računu u Nacionalnom klirinškom sustavu.
Devizni dio obvezne pričuve održava se prosječnim dnevnim stanjem:
– likvidnih deviznih potraživanja od država članica OECD-a i od kreditnih institucija u zemljama OECD-a čiji najniži rejting prema standardizaciji međunarodnih agencija Standard & Poor's i FitchRatings glasi: AA– odnosno prema agenciji Moody's: Aa3,
– sredstava na vlastitim deviznim eurskim računima za namiru kod Hrvatske narodne banke i
– strane gotovine i čekova koji glase na stranu valutu.
Sve banke, osim štednih banaka, obvezne su najmanje 2% deviznog dijela obvezne pričuve za održavanje iz točke XI. stavka 1. ove Odluke održavati prosječnim dnevnim stanjem sredstava na vlastitim deviznim eurskim računima za namiru kod Hrvatske narodne banke.
IX.
Od obvezne pričuve, obračunate u smislu ove Odluke, banke su obvezne određeni postotak izdvojiti na račune kod Hrvatske narodne banke.
Kunski dio obvezne pričuve izdvaja se kod Hrvatske narodne banke prenošenjem tih sredstava na račun izdvojene obvezne pričuve što ga vodi Hrvatska narodna banka.
Devizni dio obvezne pričuve izdvaja se na devizne račune Hrvatske narodne banke. Izdvajanje deviznog dijela obvezne pričuve obavlja se u eurima i američkim dolarima. Obveza izdvajanja u stranoj valuti izračunava se primjenom srednjeg tečaja Hrvatske narodne banke na dan obračuna.
X.
Postotak izdvajanja kunskog dijela obvezne pričuve iznosi 70%.
Postotak izdvajanja deviznog dijela obvezne pričuve iznosi 0%.
XI.
Dio obračunate obvezne pričuve koji se održava u smislu točke VIII. stavka 1. ove Odluke određuje se tako da se od ukupno obračunate obvezne pričuve oduzme dio koji se izdvaja u skladu s točkom X. ove Odluke.
Prosječno dnevno stanje likvidnih potraživanja iz točke VIII. stavka 1. ove Odluke izračunava se analogno točki IV. stavku 1. ove Odluke te ne smije biti manje od iznosa određenog za održavanje obvezne pričuve.
Rokovi izdvajanja i održavanja
XII.
Izdvajanje se obavlja druge srijede u mjesecu, prvog dana novog razdoblja održavanja, i vrijedi do sljedećeg izdvajanja.
XIII.
Razdoblje održavanja počinje druge srijede u mjesecu i traje do dana koji prethodi drugoj srijedi sljedećeg mjeseca.
Obračun održavanja obvezne pričuve u smislu točke VIII. ove Odluke sastavlja se u kunama i dostavlja se druge srijede u mjesecu, prvi dan nakon svršetka tog razdoblja održavanja, odnosno na dan sastavljanja obračuna obvezne pričuve za novo razdoblje održavanja.
Remuneracija obvezne pričuve
XIV.
Za sredstva obvezne pričuve Hrvatska narodna banka ne plaća naknadu.
Posebni uvjeti
XV.
Hrvatska narodna banka može na temelju pisanog zahtjeva banke za koju se ocijeni da ima likvidnosnih poteškoća posebnim rješenjem banci odobriti smanjenje obveze održavanja i/ili izdvajanja ukupne obvezne pričuve obračunate u skladu s točkom VII. Odluke u određenom razdoblju.
U zahtjevu iz prethodnog stavka banka mora navesti sve činjenice i okolnosti iz kojih proizlazi postojanje likvidnosnih poteškoća.
Za iznos smanjenja obveze održavanja i/ili izdvajanja obvezne pričuve Hrvatska narodna banka obračunava i naplaćuje kamate po stopi koja je jednaka:
– kamatnoj stopi koja se naplaćuje za korištenje lombardnoga kredita uvećanoj za 1 postotni bod za razdoblje trajanja posebnih uvjeta do tri mjeseca i
– kamatnoj stopi koja se naplaćuje za korištenje lombardnoga kredita uvećanoj za 2 postotna boda za razdoblje trajanja posebnih uvjeta dulje od tri mjeseca.
Rješenje iz prvog stavka ove točke donosi guverner Hrvatske narodne banke.
XVI.
Banke nad kojima je pokrenut postupak likvidacije obračunavaju obveznu pričuvu u skladu s propisima koji su na snazi u trenutku pokretanja postupka likvidacije.
Iznimno od prethodnog stavka, ako Hrvatska narodna banka nakon pokretanja postupka