 povjerenim ovlastima
(5) Agencija na svojim internetskim stranicama objavljuje godišnje izviješće o provedbi aktivnosti koje proizlaze iz ovoga Pravilnika.
Načelo nediskriminacije
Članak 5.
(1) Upravno tijelo zračne luke mora formirati naknade zračne luke na način kojim se ne diskriminiraju pojedini korisnici zračne luke, u skladu s pravom Europske unije.
(2) Primjena načela nediskriminacije ne isključuje mogućnost formiranja naknada zračnih luka sukladno zahtjevima javnoga i općeg interesa, uključujući pitanja zaštite okoliša.
(3) Svako formiranje naknada zračne luke sukladno stavku 2. ovoga članka mora se provesti na temelju odgovarajućih, objektivnih i transparentnih kriterija.
Mreža zračnih luka
Članak 6.
Upravno tijelo mreže zračnih luka može definirati jedan zajednički i transparentni sustav obračuna naknada zračnih luka za sve zračne luke u skupini.
Zajednički sustavi obračuna
Članak 7.
(1) Upravna tijela zračnih luka koje opslužuju isti grad ili gradsku aglomeraciju mogu definirati jedan zajednički i transparentan sustav obračuna naknada zračnih luka koji mora udovoljiti zahtjevima transparentnosti iz članka 9. ovoga Pravilnika i EU propisima.
(2) Primjena zajedničkog sustava obračuna naknada zračnih luka iz stavka 1. ovoga članka može započeti nakon što Agencija pisanim putem obavijesti o tome Europsku komisiju.
Konzultacije
Članak 8.
(1) Upravno tijelo zračne luke mora održavati redovite konzultacije s korisnicima zračne luke, ili s predstavnicima ili povjerenstvom korisnika zračne luke u svezi s:
a) primjenom sustava obračuna naknada zračne luke,
b) visinom naknada zračne luke, i prema potrebi
c) kvalitetom pruženih usluga.
(2) Konzultacije iz stavka 1. ovog članka moraju se održavati najmanje jednom godišnje, osim ukoliko tijekom posljednjih konzultacija nije drugačije dogovoreno. U slučaju kada je potpisan višegodišnji sporazum između upravnog tijela i korisnika zračne luke, konzultacije se održavaju sukladno sporazumu. Na zahtjev Agencije, konzultacije se mogu održavati i više puta godišnje, odnosno više puta u odnosu na potpisani sporazum.
(3) O planiranim izmjenama u sustavu obračuna ili visini naknada zračne luke upravno tijelo zračne luke mora prethodno konzultirati korisnike zračne luke. Osim u slučaju iznimnih okolnosti, predložene izmjene u sustavu obračuna ili visini naknada zračne luke te razloge zbog kojih se promjene predlažu, upravno tijelo zračne luke mora dostaviti korisnicima zračne luke najkasnije četiri mjeseca prije stupanja na snagu izmjena. Prije donošenja odluke o izmjenama, upravno tijelo zračne luke mora uzeti u obzir mišljenja korisnika zračne luke.
(4) Upravno tijelo zračne luke dužno je Odluku o izmjenama u sustavu obračuna ili visini naknada zračne luke poslati na odobrenje Agenciji, sukladno članku 4. ovoga Pravilnika.
(5) U slučaju da nije postignut dogovor između upravnog tijela zračne luke i korisnika zračne luke o predloženim izmjenama, upravno tijelo zračne luke mora Agenciji opravdati svoju odluku s obzirom na stajališta korisnika zračnih luka. Agencija može od upravnog tijela zračne luke i korisnika zračne luke tražiti dodatne informacije.
(6) Upravno tijelo mora objaviti odluku ili preporuku najkasnije 60 dana prije njenog stupanja na snagu.
(7) Agencija ima pravo sudjelovati na konzultacijama.
Transparentnost
Članak 9.
(1) Najkasnije sedam dana prije redovnih konzultacija iz članka 8. ovoga Pravilnika, upravno tijelo zračne luke mora svakom korisniku zračne luke, predstavniku korisnika zračne luke ili povjerenstvu korisnika zračne luke dostaviti informacije o svim elementima na temelju kojih je definiran sustav obračuna ili visina svih naknada zračne luke.
(2) Podaci iz stavka 1. ovoga članka moraju sadržavati:
a) popis različitih usluga i dostupne infrastrukture za koje su korisniku zračne luke obračunate naknade zračne luke;
b) metodologiju koja se koristi pri određivanju naknada zračne luke;
c) cjelovitu strukturu troškova koji se odnose na angažirana sredstva i objekte,