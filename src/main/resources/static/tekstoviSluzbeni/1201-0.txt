62 05.06.2015 Presuda Upravnog suda u Rijeci broj: 3 UsI-164/14-17 od 21. svibnja 2015.
UPRAVNI SUD U RIJECI
1202
PRESUDA
Upravni sud u Rijeci, po sutkinji Mariji Renner Jakovljević, dipl. iur., uz sudjelovanje zapisničarke Marijane Andrijević, u upravnom sporu tužitelja Zlatka Petranovića iz Delnica, Matice hrvatske 1, zastupanog po opunomoćenici Tei Žunić, odvjetnici u Rijeci, E. Barčića 4, protiv tuženika Hrvatske regulatorne agencije za mrežne djelatnosti (ranije Hrvatske agencije za poštu i elektroničke komunikacije), Zagreb, Roberta Frangeša Mihanovića 9, zastupanog po službenoj osobi Jagodi Peloponjko, uz sudjelovanje zainteresirane osobe Hrvatskog Telekoma d.d., Zagreb, Roberta Frangeša Mihanovića 9, radi zaštite potrošača, 21. svibnja 2015.,
presudio je
I. Poništava se rješenje Hrvatske agencije za poštu i elektroničke komunikacije, klasa: UP/I-344-07/13-01/92, urbroj: 376-04/ŽK-13-03 od 9. siječnja 2014. i predmet se vraća tuženiku na ponovan postupak.
II. Odbija se zahtjev tužitelja za nadoknadu troškova ovog upravnog spora.
Obrazloženje
Osporavanim rješenjem tuženika Hrvatske agencije za poštu i elektroničke komunikacije, klasa: UP/I-344-07/13-01/92, urbroj: 376-04/ŽK-13-03 od 9. siječnja 2014. obustavljen je postupak inspekcijskog nadzora nad dioničkim društvom Hrvatski Telekom d.d. Zagreb, Savska cesta 32, uz obrazloženje da više ne postoje pravne pretpostavke za vođenje postupka.
Osporavajući zakonitost citiranog rješenja tuženika od 9. siječnja 2014. tužitelj je podnio tužbu koja je kod ovog Suda zaprimljena 31. siječnja 2014. pod poslovnim brojem 2 UsI-164/14, u kojoj tužitelj u bitnome navodi da je 8. studenoga 2012., a potom 29. prosinca 2012. podnio zahtjev za prijenos broja drugom operateru VIPnet d.o.o. Zagreb, da mu do dana pisanja tužbe prijenos broja drugom operateru nije odobren, unatoč tome što navedeni zahtjev za prijenos broja podnesen drugom operateru nikada nije povukao. Ističe da je sukladno Pravilniku o prenosivosti broja (»Narodne novine« broj 100/12, u nastavku teksta Pravilnik) Hrvatski Telekom d.d. (ovdje zainteresirana osoba) postupajući po prvom zahtjevu trebao izvršiti prijenos broja do 13. studenoga 2012., a postupajući po drugom zahtjevu da je trebao postupiti do 5. siječnja 2013. te da je 4. rujna 2013. ovdje zainteresirana osoba izvršila prijenos pretplatničkog ugovora s pravne na fizičku osobu unutar Hrvatskog Telekoma d.d., ali da nije izvršila prijenos broja na drugog operatera, slijedom čega da nije bilo osnova za donošenjem rješenja kojim se obustavlja postupak. Nastavno, tužitelj je u podnesku zaprimljenom kod ovog Suda 17. travnja 2014. kojim je uredio tužbeni zahtjev dodatno pojasnio da je u Zagrebu 29. prosinca 2012. podnio zahtjev za zasnivanje pretplatničkog odnosa operateru VIPnet d.o.o Zagreb, Vrtni put 1, sa zahtjevom za prijenos pretplatničkog broja na telefonskom priključku 051 811288 na novog operatera VIPnet d.o.o., da je navedeni zahtjev odbijen zbog neosnovanog i nezakonitog prijenosa pretplatničkog ugovora s obrta na fizičku osobu zbog navodnog nespornog dugovanja tužitelja prema Hrvatskom Telekomu d.d. te da je neosnovanim odbijanjem prijenosa pretplatničkog ugovora s obrta na fizičku osobu, Hrvatski Telekom d.d. onemogućio prijenos navedenog broja na novog operatera, slijedom čega da je odgovoran za onemogućavanja prijenosa broja sukladno zahtjevu tužitelja. Dakle, tužitelj tvrdi da mu je zbog neosnovanog odbijanja prijenosa pretplatničkog ugovora sa obrta na fizičku osobu onemogućen zahtjev za prijenos broja kojeg je podnio operateru VIPnet d.o.o., a sve obzirom na to da se komunikacija tužitelja i Hrvatskog Telekom d.d. nakon podnošenja zahtjeva za prijenos broja na novog operatera svela na raspravu oko prijenosa broja s obrta u vlasništvu tužitelja (koji da više ni ne postoji), na tužitelja kao fizičku osobu. Slijedom navedenog, tužitelj je u tužbenom zahtjevu predložio da se poništi osporavano rješenje tuženika Hrvatske agencije za poštu i elektroničke