 listopada 2012. održali govore, te su prije kraja sjednice istu napustili zbog drugih obveza. Svjedok se ne sjeća da se ikada dogodilo da je zapisnik s prethodne sjednice Udruženja prilikom verifikacije na sljedećoj sjednici Udruženja mijenjan i nanovo slan svim članicama Udruženja zbog primjedbi neke od članica na sadržaj zapisnika. U trenutku davanja sporne izjave svjedok je bio upoznat sa činjenicom da se u ACI-ju sprema smjena uprave, odnosno da je raspisan natječaj za predsjednika uprave ACI-ja, odnosno da je to znao već nakon Skupštine ACI-ja održane oko 1. srpnja 2012. Ističe da je njegova izjava dana kao pretpostavka u slučaju da ostane član uprave [...]
Opunomoćenica Marine Hramina i predstavnik Tehnomonta su prigovorili istinitost iskaza svjedoka u dijelu u kojem se odnosi na verifikaciju zapisnika s obzirom da isto ne proizlazi iz samih zapisnika te je u suprotnosti sa očitovanjima Marine Hramina i Tehnomonta.
Svjedok C, u bitnome je naveo kako se na sjednici Udruženja od 25. listopada 2012. razgovaralo isključivo po točkama dnevnog reda, kako se inače čini na sjednicama Udruženja. Teme su bile zakon o pomorskom dobru i izvješće o prethodnoj turističkoj sezoni. Na navedenoj sjednici se niti u jednom trenutku nije raspravljalo o cijenama usluga članica Udruženja za slijedeću godinu nit se ikada na niti jednoj sjednici nije raspravljalo o cijenama usluga članica Udruženja. Navedenoj sjednici su prisustvovali svjedok D i P.Š. kao predstavnici ministarstva. Također je prisustvovao i svjedok I, koji je sjednici prisustvovao do samog kraja, te njegov fotograf koji je tijekom sjednice fotografirao. Svjedoku se čini da je na početku sjednice prisustvovalo još novinara koji su tijekom sjednice napuštali prostoriju. Navedeni novinari su čekali završetak sjednice kako bi uzeli izjave od predsjednika Udruženja. Sjednica se održavala u sklopu sajma na kojem je bio veći broj novinara pa su stoga i isti bili pozvani na sjednicu. Navodi kako je uobičajeno da se na sjednici Udruženja pozivaju predstavnici ministarstva i novinari.
Svjedok navodi kako se zapisnici sa sjednica Udruženja nikada ne verificiraju na sljedećoj sjednici pa tako ni zapisnik od 25. listopada 2012. Marina Punat najčešće u roku 7, 15, a ponekad i mjesec dana dobije zapisnik na znanje. Zapisnici se najčešće dostavljaju svim članicama Udruženja putem e-maila. Svjedok navedene zapisnike najčešće »preleti«, odnosno ne pročita ih detaljno jer ono što piše u zapisnicima nije obvezujuće za Marinu Punat. Na sjednicama Udruženja se dogovaraju o poduzimanju određenih aktivnosti gdje se dogovori da će točno određena osoba, a ne marina poduzeti određenu aktivnost. Niti jedan od zaključaka se ne odnosi na obvezu Marine Punat da poduzme nekakvu aktivnost. Zbog svega navedenog se zapisnici ne verificiraju. Zapisnik sa sjednice Udruženja od 25. listopada 2012 svjedok je pročitao tek kad je Agencija pokrenula postupak. Ne sjeća se je li ga uopće dobio prije toga. Marina Punat je na dan 25. listopada 2012. već imala formirane cijene svojih usluga za iduću godinu. Pojašnjava kako je utvrđivanje cijena Marine Punat sastavni dio donošenja poslovnog plana na razini cijele Marine Punat grupe. Poslovni plan se donosi najkasnije do 1. listopada za slijedeću godinu, a najčešće je gotov do 1.rujna. Cijene usluga Marine Punat kao jedne od najznačajnijih članica Marina Punat grupe su važan dio tog poslovnog plana.
Svjedok D, u bitnome je naveo kako je sjednici Udruženja od 25. listopada 2012. prisustvovao jer se u to vrijeme održavao sajam Nautike u Biogradu na Moru te je svjedok bio izaslanik ministra turizma na samom otvorenju sajma. Navodi kako je bio samo na početku sjednice, na uvodnom djelu gdje je izrekao nekoliko pozdravnih riječi. Nakon otprilike 10 minuta kada je napravljena kratka pauza svjedok je otišao sa sjednice. Ne zna o čemu se razgovaralo jer je on sudjelovao samo u uvodnom djelu u kojem je predsjednik Udruženja pozdravio sve prisutne, a svjedok i P. Š. kao predstavnik