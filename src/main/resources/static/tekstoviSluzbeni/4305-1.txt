 jedinica područne (regionalne) samouprave i Grada Zagreba jedan primjerak sheme mobiliziranja stožera civilne zaštite dostavljaju nadležnom područnom uredu središnjeg tijela državne uprave nadležnog za poslove civilne zaštite.
(2) Izvršna tijela jedinica područne (regionalne) samouprave dužna su redovito evidentirati svaku promjenu u sastavu stožera civilne zaštite, te ažurirane podatke o eventualnim promjenama u sastavu stožera ili promjenu podataka kod članova stožera odmah dostaviti tijelu iz stavka 1. ovog članka.
Članak 6.
(1) Svaki član stožera civilne zaštite sudjeluju u radu stožera na način da predstavlja svoju operativnu snagu, sudjeluje u koordiniranju operativnih aktivnosti između različitih operativnih snaga i sudionika sustava civilne zaštite, zapovjednog ili rukovodnog tijela svoje operativne snage i koordinatora na lokaciji, sukladno specifičnostima na mjestu izvanrednog događaja, uputama i zahtjevima načelnika stožera i pravilima struke u području nadležnosti.
(2) U slučaju velike nesreće, stožer civilne zaštite jedinice lokalne i područne (regionalne) samouprave može predložiti organiziranje volontera i način njihovog uključivanja u provođenje određenih mjera i aktivnosti u velikim nesrećama i katastrofama, u suradnji sa središnjim tijelom državne uprave nadležnim za organiziranje volontera.
2. Operativne snage vatrogastva
Članak 7.
Zapovjedništva i postrojbe vatrogastva, kada u velikim nesrećama i katastrofama djeluju kao operativna snaga sustava civilne zaštite, mobiliziraju se sukladno odredbama posebnih propisa kojima se uređuje područje vatrogastva, planovima djelovanja civilne zaštite JLP(R)S i Državnim planom djelovanje civilne zaštite, Zakona o sustavu civilne zaštite, vlastitih operativnih planova civilne zaštite te nalogu stožera civilne zaštite jedinice lokalne i područne (regionalne) samouprave, načelnika Stožera civilne zaštite Republike Hrvatske i glavnog vatrogasnog zapovjednika Republike Hrvatske.
3. Operativne snage Hrvatskog Crvenog križa
Članak 8.
(1) Društva Crvenog križa, općinska, gradska i županijska te Hrvatski Crveni križ, kao operativna snaga sustava civilne zaštite u provođenju mjera i aktivnosti sustava civilne zaštite u velikim nesrećama i katastrofama djeluju u skladu sa zahtjevima stožera civilne zaštite jedinice lokalne i područne (regionalne) samouprave, odnosno središnjeg tijela državne uprave nadležnog za poslove civilne zaštite i koordinatora na lokaciji na temelju planova djelovanja civilne zaštite (za određenu razinu) te sukladno vlastitim operativnim planovima civilne zaštite.
(2) Sastavni dio planova iz stavka 1. ovog članka su sheme mobilizacije članova na temelju kojih se planira mobiliziranje kapaciteta Hrvatskog Crvenog križa za sudjelovanje u provođenju mjera i aktivnosti sustava civilne zaštite u velikim nesrećama i katastrofama po nalogu načelnika stožera civilne zaštite određene (nadležne) razine, koji im se u pravilu dostavlja putem nadležnog županijskog centra 112.
(3) Djelovanje vlastitih kapaciteta Hrvatski Crveni križ usklađuje s ostalim operativnim snagama sukladno vlastitim operativnim planovima civilne zaštite, nalozima, zahtjevima i uputama stožera civilne zaštite određene razine i koordinatora na lokaciji.
4. Operativne snage Hrvatske gorske službe spašavanja
Članak 9.
(1) Operativne snage Hrvatske gorske službe spašavanja, kao operativne snage sustava civilne zaštite, u provođenje mjera i aktivnosti sustava civilne zaštite u velikim nesrećama i katastrofama djeluju u skladu sa zahtjevima stožera civilne zaštite jedinice lokalne i područne (regionalne) samouprave, odnosno središnjeg tijela državne uprave nadležnog za poslove civilne zaštite i koordinatora na lokaciji na temelju planova djelovanja civilne zaštite (za određenu razinu) te sukladno vlastitim operativnim planovima civilne zaštite.
(2) Sastavni dio planova iz stavka 1. ovog članka su sheme mobilizacije članova na temelju kojih se planira mobiliziranje kapaciteta Hrvatske gorske službe