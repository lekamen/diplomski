 se mora prijaviti nadležnom tijelu.
(2) Nadležno tijelo dostavlja Europskoj komisiji, do 31. svibnja tekuće godine, podatke o pojavi bolesti iz Dodatka E Poglavlja I. ovoga Pravilnika te o svakoj pojavi bolesti obuhvaćenoj dodatnim jamstvima na njenom području u prethodnoj kalendarskoj godini, uključujući pojedinosti o programima praćenja i iskorjenjivanja bolesti koji su u tijeku, u skladu s važećim propisima.
Članak 9.
(1) Nadležno tijelo može propisati nacionalni program kontrole za jednu od zaraznih bolesti navedenih u Dodatku E Poglavlju II. ovoga Pravilnika za cijelo područje ili dio područja Republike Hrvatske te dostaviti predmetni program Europskoj komisiji, opisujući posebice:
a) proširenost bolesti u državi,
b) razloge donošenja programa, uzimajući u obzir važnost bolesti i moguće koristi od programa u odnosu na njegove troškove,
c) zemljopisno područje na kojem će se program provoditi,
d) statusnu kategoriju koja će se primjenjivati na objekte za životinje, norme koje se u svakoj kategoriji moraju postići i testove koji će se primjenjivati,
e) postupke nadzora nad provedbom programa, rezultati kojih se moraju barem jednom godišnje dostaviti Europskoj komisiji,
f) mjere koje će se poduzeti ako iz bilo kojeg razloga objekt izgubi stečeni status,
g) mjere koje će se poduzeti ako su rezultati testova provedenih u skladu s odredbama programa pozitivni.
(2) Europska komisija će ocijeniti program iz stavka 1. ovoga članka. Program može biti odobren od strane Europske komisije u skladu s kriterijima iz stavka 1. ovoga članka u posebnom postupku Europske komisije. Istovremeno ili najkasnije 3 mjeseca nakon odobrenja programa, biti će definirane dodatne garancije, opće ili ograničene, koje mogu biti zahtijevane u prometu unutar Europske unije. Dodatne garancije ne mogu prelaziti uvjete koji se u državi članici koja zahtijeva dodatne garancije, primjenjuju na nacionalnoj razini.
(3) Program podnesen Europskoj komisiji može biti izmijenjen ili dopunjen u skladu s posebnim postupkom Europske komisije. Izmjene i dopune programa ili dodatnih garancija koje su već definirane, mogu biti odobrene u istom postupku.
Članak 10.
(1) Kada nadležno tijelo smatra da je cijelo ili dio područja Republike Hrvatske slobodno od jedne od bolesti navedenih u Dodatku E. Poglavlju II. ovoga Pravilnika, prezentirati će Europskoj komisiji odgovarajuću popratnu dokumentaciju s posebnim naglaskom na:
a) prirodu bolesti i povijesti njezina pojavljivanja na području države ili dijelu područja države,
b) rezultate testiranja koja se temelje na serološkom, mikrobiološkom, patološkom ili epidemiološkom ispitivanju te na činjenici da se bolest mora prijaviti nadležnom tijelu,
c) razdoblje u kojemu je nadzor proveden,
d) kad je primjenjivo, razdoblje tijekom kojega je cijepljenje protiv bolesti zabranjeno te zemljopisno područje na koje se zabrana odnosila,
e) postupke za potvrđivanje odsutnosti bolesti.
(2) Europska komisija će ocijeniti dokumentaciju i u skladu s posebnim postupkom može definirati dodatne garancije, opće ili specifične, koje se mogu zahtijevati u prometu unutar Europske unije. Takve garancije ne mogu prelaziti uvjete koji se u državi članici, koja zahtijeva dodatne garancije, primjenjuju na nacionalnoj razini.
(3) Nadležno tijelo obavještava Europsku komisiju o svakoj promjeni pojedinosti navedenih u stavku 1. koje se odnose na bolest, osobito s obzirom na izbijanje bolesti. Nastavno na prijavu o izbijanju bolesti, dodatne garancije iz stavka 2. ovog članka mogu biti izmijenjene ili ukinute, u skladu s posebnim postupkom Europske komisije.
Članak 11.
(1) Sabirni centri, radi odobravanja od strane nadležnog tijela, moraju ispunjavati najmanje sljedeće uvjete:
a) biti pod nadzorom veterinarskog inspektora/ovlaštenog veterinara kontrolnog tijela koji osigurava postupanje, osobito u skladu s odredbama članka 4. stavaka 1. i 2. ovoga Pravilnika,
b) biti smješteni u području koje ne podliježe zabrani ili ograničenjima određenima važećim