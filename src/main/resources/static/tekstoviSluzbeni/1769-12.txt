 televizijske emisije i slično.
Jednostavnim djelom dizajna interakcija smatraju se manje zahtjevni ili opsegom manji projekti poput dizajna korisničkog iskustva za manja mrežna sjedišta, jednostavnije mobilne aplikacije, zatim dizajniranje digitalnih proizvoda ili usluga manjeg opsega.
Složenim djelom dizajna u digitalnim medijima smatraju se realizacije kompleksnijih zadataka kao što su dizajn korporativnih stranica, sučelja mrežnih aplikacija, portala, mobilnih mrežnih sjedišta ili aplikacija, potpuna oprema filma ili televizijske emisije i slično, odnosno projektima i radovima u kojih je fokus dizajnerskog procesa u vizualnom komuniciranju.
Složenim djelom dizajna interakcija smatra se dizajniranje korisničkog iskustva kompleksnih mrežnih sjedišta, portala, računalnih i mobilnih aplikacija, zatim dizajniranje kompleksnih digitalnih proizvoda ili usluga koje se odmiču od zaslona, kao što je i dizajniranje interakcija u urbanom i javnom okruženju, odnosno projektima i radovima u kojih je fokus dizajnerskog procesa na dizajniranju interakcija, gdje je tehnologija samo posrednik, a rezultat je djelovanja ostvaren na materijalnoj razini (npr. proizvod), ali i nematerijalnoj (npr. usluga).
Referentnim stručnim publikacijama smatraju se publikacije u kojima radove odabire strukovni žiri.
DIO PETI PRIJAVE OBVEZNIH OSIGURANJA
Članak 26.
(1) Na temelju rješenja Stručnog povjerenstva i potrebne dokumentacije uspostavlja se prijava o početku obveznog mirovinskog osiguranja, odnosno prijava o početku obveznog zdravstvenog osiguranja samostalnog umjetnika kojemu se doprinosi plaćaju iz sredstava proračuna Republike Hrvatske i kojemu je obveznik doprinosa i obveznik plaćanja doprinosa ministarstvo nadležno za poslove kulture.
(2) Pravo na uplatu doprinosa samostalnom umjetniku priznaje se od 1. siječnja sljedeće godine, u odnosu na kalendarsku godinu u kojoj je podnesen zahtjev za priznavanje prava na uplatu doprinosa.
(3) Iznimno, samostalni umjetnik može početi koristiti pravo na uplatu doprinosa nakon datuma propisanog stavkom 2. ovoga članka, odnosno nakon prestanka obveznog osiguranja po osnovi radnog odnosa (isteka otkaznog roka), bolovanja, rodiljnog, roditeljskog, posvojiteljskog, skrbničkog ili udomiteljskog dopusta, o čemu je obvezan obavijestiti HZSU, Hrvatski zavod za mirovinsko osiguranje (u daljnjem tekstu: HZMO) i Hrvatski zavod za zdravstveno osiguranje (u daljnjem tekstu: HZZO) te dostaviti potrebnu dokumentaciju za uspostavu prijava u rokovima propisanim posebnim propisima kojima se uređuje uspostavljanje prijave o početku obveznih osiguranja.
(4) Ako samostalni umjetnik kojemu je priznato pravo na uplatu doprinosa ne obavijesti HZSU, HZMO i HZZO o nastanku okolnosti na osnovi kojih se uspostavlja prijava o početku obveznih osiguranja i ne dostavi potrebnu dokumentaciju u roku iz stavka 3. ovoga članka, rješenje o priznavanju toga prava ukinut će se.
(5) Jedan primjerak rješenja iz stavka 1. ovoga članka dostavlja se HZMO-u i HZZO-u radi uspostave prijave o početku obveznih osiguranja.
DIO ŠESTI REVIZIJA PRIZNATIH PRAVA SAMOSTALNOM UMJETNIKU NA UPLATU DOPRINOSA
Revizijsko razdoblje
Članak 27.
(1) Stručno povjerenstvo će po službenoj dužnosti provesti reviziju priznatih prava samostalnom umjetniku na uplatu doprinosa na temelju umjetničkog stvaralaštva za posljednjih pet kalendarskih godina – svakih pet godina.
(2) Samostalni umjetnik ima pravo na odgodu revizije ako je tijekom revizijskog razdoblja bio na bolovanju, rodiljnom, roditeljskom, posvojiteljskom, skrbničkom ili udomiteljskom dopustu najmanje tri mjeseca u kontinuitetu i ako je zbroj navedenih okolnosti trajao najmanje jednu godinu.
(3) Pravo iz stavka 2. ovoga članka samostalni umjetnik ostvarit će ako dokumentaciju iz koje je moguće utvrditi okolnosti na temelju kojih postoji osnova za odgodu revizije dostavi u HZSU u vremenu iz članka 28. Pravilnika.
(4) Stručno povjerenstvo će u postupku revizije priznatih prava uzeti u obzir vrijeme trajanja okolnosti iz 