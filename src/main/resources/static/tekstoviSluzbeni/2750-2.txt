 oduzeto odgovarajuće odobrenje ili odobrenje za obavljanje određenih poslova prema zakonima koji su u nadležnosti Agencije ili Hrvatske narodne banke ili srodnih nadzornih tijela iz Republike Hrvatske, država članica i trećih država,
d) da nad njegovom imovinom nije otvoren ili proveden postupak likvidacije, stečajni postupak, ili predstečajni postupak/postupak predstečajne nagodbe,
e) da nije bio na rukovodećim položajima u trgovačkom društvu nad kojim je otvoren stečajni postupak, pokrenut predstečajni postupak/postupak predstečajne nagodbe, donesena odluka o likvidaciji ili kojem je oduzeto odobrenje za rad,
f) da ne obavlja dužnost u državnoj službi, odnosno da ne obavlja dužnost u tijelu jedinice lokalne i područne (regionalne) samouprave i da nije službenik državne ili lokalne i područne (regionalne) samouprave ili tijela odgovornih zakonodavnoj i izvršnoj vlasti u Republici Hrvatskoj, državi članici ili trećoj državi,
g) da ne postoje okolnosti zbog kojih je u sukobu interesa s Društvom,
7. dokaze o plaćenoj naknadi i administrativnoj pristojbi propisanim pravilnikom o vrsti i visini naknada i administrativnih pristojbi Agencije, koje se plaćaju uz podneseni zahtjev,
8. na poziv Agencije, po potrebi i druge informacije i dokumentaciju kojom se dokazuje ispunjavanje uvjeta propisanih Zakonom i ovim Pravilnikom za izdavanje odobrenja za stjecanje kvalificiranog udjela u Društvu uključujući i informacije koje su propisane zakonom koji uređuje sprečavanje pranja novca i financiranja terorizma, a koje prikupljaju obveznici tog zakona.
Članak 5.
Namjeravani stjecatelji kvalificiranog udjela u Društvu koji djeluju zajednički, dužni su osim zahtjeva iz članka 2. ovoga Pravilnika i dokumentacije iz članka 3. odnosno članka 4. ovoga Pravilnika, dostaviti i dokaz o ispunjavanju uvjeta iz članka 38. Zakona.
Članak 6.
(1) Podatkom iz članka 3. točke 8. i članka 4. točke 3. ovoga Pravilnika smatrat će se podatak iz kaznene odnosno prekršajne evidencije tijela odgovarajuće države koje je nadležno za vođenje kaznene odnosno prekršajne evidencije, koji nije stariji od 3 mjeseca od dana podnošenja zahtjeva iz članka 3. odnosno članka . ovog Pravilnika, a ako se takav podatak prema propisima te države ne može dobiti, izjava odgovorne osobe namjeravanog stjecatelja koji je pravna osoba odnosno namjeravanog stjecatelja koji je fizička osoba koja nije starija od 30 dana od dana podnošenja zahtjeva iz ovoga članka.
(2) Preslike isprava i izjave kojima se dokazuje postojanje uvjeta propisanih ovim Pravilnikom dostavljaju se ovjerene kod javnog bilježnika ili u obliku elektroničkog zapisa izdanog u sustavu e-Građani, osim preslike isprave iz članka 4. točke 1. ovoga Pravilnika. Strane isprave i izjave na stranom jeziku iz ovoga članka dostavljaju se prevedene na hrvatski jezik od strane ovlaštenog sudskog tumača i ovjerene u skladu sa zakonom koji propisuje legalizaciju isprava u međunarodnom prometu i međunarodnim propisima (Apostille – Haška Konvencija o ukidanju potrebe legalizacije stranih javnih isprava, od 5. listopada 1961. godine) odnosno u skladu s propisima Europske unije koji uređuju izuzeće od legalizacije javnih isprava izdanih od strane država članica odnosno koji uređuju pojednostavljivanje postupka prihvaćanja isprava izdanih od strane država članica. Dostavljena dokumentacija se ne vraća.
(3) Ako se radi o stjecanju kvalificiranog udjela koje omogućava značajan utjecaj ili kontrolu nad poslovanjem Društva, namjeravani stjecatelj je dužan, osim dokumentacije propisane ovim Pravilnikom, na zahtjev Agencije dostaviti i dokumentaciju propisanu člankom 36. stavak 9. Zakona.
(4) Dostavljena dokumentacija se ne vraća.
Stupanje na snagu Pravilnika
Članak 7.
(1) Stupanjem na snagu ovoga Pravilnika prestaje važiti Pravilnik o uvjetima za izdavanje dozvole za obavljanje poslova osiguranja odnosno reosiguranja i odobrenja za stjecanje kvalificiranog udjela u društvu za osiguranje odnosno društvu za reosiguranje (»Narodne novine« broj