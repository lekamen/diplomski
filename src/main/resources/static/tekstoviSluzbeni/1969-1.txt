 prepoznavanje stalnog prikupljača humanitarne pomoći.
9. Logotip humanitarne akcije je zaštićeni znak koji služi za prepoznavanje humanitarne akcije koja je provedena u skladu s odredbama ovoga Zakona.
10. Oznaka vrste humanitarne akcije je oznaka sastavljena od kombinacije slova koja se dodjeljuje svakoj humanitarnoj akciji prema vrsti humanitarne akcije.
11. Evidencijska oznaka humanitarne akcije je oznaka pod kojom je humanitarna akcija upisana u evidenciju humanitarnih akcija.
12. Humanitarni telefonski broj je telefonski broj s posebnom namjenom za usluge humanitarnog karaktera koji operater dodjeljuje na korištenje podnositelju zahtjeva u skladu s uvjetima propisanima ovim Zakonom i posebnim propisima kojima je uređeno područje elektroničkih komunikacija.
II. NAČELA HUMANITARNE POMOĆI
Članak 4.
Prikupljanje i pružanje humanitarne pomoći izraz je osobne volje pojedinca te predstavlja dobrovoljno ulaganje osobnog vremena, znanja i vještina u aktivnosti za dobrobit druge osobe ili dobrobit zajednice.
Članak 5.
Prikupljanjem i pružanjem humanitarne pomoći izražava se solidarnost prema članovima društva bez namjere stjecanja osobne i materijalne koristi.
Članak 6.
Humanitarna pomoć pruža se korisniku uz poštivanje ljudskih prava, fizičkog i psihičkog integriteta te zdravlja i sigurnosti, uz uvažavanje etičkih, kulturnih i vjerskih uvjerenja.
Članak 7.
Korisniku humanitarne pomoći mora se osigurati zaštita osobnih podataka, u skladu s posebnim propisom kojim se uređuje zaštita osobnih podataka.
III. NAČINI PRIKUPLJANJA I PRUŽANJA HUMANITARNE POMOĆI
Članak 8.
(1) Humanitarna pomoć može se prikupljati i pružati u obliku stalnog prikupljanja i pružanja humanitarne pomoći te organiziranjem humanitarnih akcija.
(2) Prikupljanje i pružanje humanitarne pomoći iz stavka 1. ovoga članka može se organizirati putem humanitarnog telefonskog broja, sportskim i kulturnim događanjima, prikupljanjem pomoći na javnim mjestima i drugim aktivnostima kojima se na nedvojben način prikuplja humanitarna pomoć za unaprijed definirane korisnike ili skupine korisnika, uz uvjete propisane ovim Zakonom i posebnim propisima.
(3) Humanitarnu pomoć mogu prikupljati i pružati i tijela državne uprave nadležna prema posebnim propisima.
Članak 9.
(1) Pod stalnim prikupljanjem i pružanjem humanitarne pomoći u smislu ovoga Zakona podrazumijevaju se svi oblici kontinuiranog prikupljanja i pružanja humanitarne pomoći od strane neprofitnih pravnih osoba kojima je nadležni ured izdao rješenje kojim se odobrava stalno prikupljanje i pružanje humanitarne pomoći.
(2) Rješenje iz stavka 1. ovoga članka donosi nadležni ured na zahtjev:
– neprofitne pravne osobe registrirane u Republici Hrvatskoj koja prikuplja i pruža humanitarnu pomoć na temelju javne ovlasti propisane posebnim zakonom
– neprofitne pravne osobe registrirane u Republici Hrvatskoj kojoj je prikupljanje i pružanje humanitarne pomoći registrirana djelatnost pod uvjetom da je u razdoblju od dvije godine prije podnošenja zahtjeva za izdavanje rješenja iz stavka 1. ovoga članka provela najmanje pet humanitarnih akcija, odnosno manje ako su akcije trajale ukupno najmanje 180 dana ili da joj je rješenjem odobreno prikupljanje i pružanje humanitarne pomoći na temelju Zakona o humanitarnoj pomoći (»Narodne novine«, br. 128/10.) ili
– zaklade, odnosno fundacije čija je zakladna svrha sukladna članku 2. stavku 1. ovoga Zakona.
Članak 10.
(1) Humanitarna akcija u smislu ovoga Zakona vremenski je ograničeno, organizirano prikupljanje humanitarne pomoći za određenog korisnika, odnosno korisnike ili za definiranu svrhu.
(2) Humanitarnu akciju, nakon izvršnosti rješenja kojim se odobrava provođenje humanitarne akcije, mogu provesti:
– stalni prikupljači humanitarne pomoći
– neprofitne pravne osobe koje nemaju rješenje kojim se odobrava stalno prikupljanje i pružanje humanitarne pomoći, profitne pravne osobe i fizičke osobe.
(3) Humanitarna akcija ne može trajati duže od 90 dana.
(4) Humanitarnom akcijom u smislu ovoga