 maćeha, očuh, srodnici po tazbini do drugog stupnja, djeca povjerena na smještaj, odgoj ili skrb izvan obitelji i osoba koju je potrošač dužan po zakonu uzdržavati.
(4) U popisu imovine i obveza potrošač mora potvrditi da su navedeni podaci potpuni i točni.
Provjera podataka
Članak 14.
(1) Posrednik je ovlašten i dužan kod tijela ili osoba koje vode odgovarajuće javne knjige, registre, upisnike i očevidnike provjeriti podatke iz popisa imovine i obveza.
(2) Smatra se da je potrošač suglasan da posrednik može provjeriti podatke iz popisa imovine i obveza te za provjeru podataka iz stavka 1. ovoga članka nije potrebna pisana suglasnost potrošača.
(3) Ako se utvrdi da su podaci iz popisa imovine i obveza nepotpuni ili netočni, posrednik će pozvati potrošača da ih dopuni ili ispravi.
(4) Ako potrošač ne iskoristi mogućnost iz stavka 3. ovoga članka, posrednik je dužan upozoriti vjerovnike na nepotpunost ili netočnost podataka sadržanih u popisu imovine i obveza, o čemu na popisu imovine i obveza sastavlja bilješku.
(5) Potrošač koji nije iskoristio mogućnost iz stavka 3. ovoga članka neće se smatrati poštenim potrošačem u smislu ovoga Zakona.
Troškovi izvansudskog postupka
Članak 15.
(1) Troškovi izvansudskog postupka namiruju se iz položenog predujma.
(2) Predujam uplaćuje podnositelj zahtjeva u iznosu od 300,00 kuna.
(3) Ako je podnositelj zahtjeva potrošač, može se osloboditi obveze uplate predujma na način i uz pretpostavke propisane posebnim propisom kojim se uređuje besplatna pravna pomoć.
Dostava poziva za sudjelovanje
Članak 16.
(1) Savjetovalište je, nakon uplate predujma i sastavljenog plana ispunjenja obveza, dužno bez odgode objaviti poziv za sudjelovanje na mrežnoj stranici Financijske agencije, čime se dostava poziva smatra obavljenom.
(2) Poziv za sudjelovanje sadržava: podatke za identifikaciju potrošača, vrijeme i mjesto kada su svi vjerovnici pozvani pristupiti u savjetovalište radi održavanja sastanka, uz naznaku podataka za identifikaciju vjerovnika navedenih u popisu imovine i obveza, te plan ispunjenja obveza.
(3) Sastanak iz stavka 2. ovoga članka može se sazvati najranije 30 dana od dana objave poziva za sudjelovanje.
(4) Vjerovnici su ovlašteni pisanim putem savjetovalištu dostaviti svoje prijedloge za izmjenu ili dopunu plana ispunjenja obveza najkasnije u roku od 30 dana od dana objave poziva iz stavka 1. ovoga članka. Dostavljeni prijedlozi objavljuju se na mrežnoj stranici Financijske agencije.
(5) Savjetovalište je dužno upozoriti potrošača da se poziv za sudjelovanje ne dostavlja osobno vjerovnicima te da ima mogućnost samostalnog obavještavanja vjerovnika o vremenu i mjestu kada su pozvani pristupiti u savjetovalište.
Plan ispunjenja obveza
Članak 17.
(1) Plan ispunjenja obveza podnosi se na propisanom obrascu te sadržava iznos potrošačevih obveza, postotak umanjenja obveza, iznos za isplatu, rokove isplate i način ispunjenja obveza prema svakom od vjerovnika.
(2) Na zahtjev potrošača posrednik je dužan pružiti potrošaču stručnu pomoć za sastavljanje plana ispunjenja obveza.
Trajanje izvansudskog postupka
Članak 18.
(1) Izvansudski postupak traje najduže 30 dana od dana sastanka navedenoga u pozivu za sudjelovanje.
(2) U iznimnim slučajevima savjetovalište može produžiti rok iz stavka 1. ovoga članka za dodatnih 30 dana ako ocijeni da postoji mogućnost sklapanja izvansudskog sporazuma između potrošača i svih njegovih vjerovnika ili ako su potrošač i svi njegovi vjerovnici suglasni da se izvansudski postupak produži.
(3) Nakon isteka roka iz stavka 1. i 2. ovoga članka savjetovalište će potrošaču bez odgode izdati potvrdu o tome da pokušaj sklapanja izvansudskog sporazuma nije uspio.
Neuspjeli pokušaj sklapanja izvansudskog sporazuma
Članak 19.
(1) Smatra se da sklapanje izvansudskog sporazuma nije uspjelo ako neki od vjerovnika nakon objave poziva za sudjelovanje:
– izjavi da ne želi sudjelovati u izvansudskom postupku ili
– pokrene ili nastavi postupak radi prisilnog ostvarenja svoje tražbine.
(2)