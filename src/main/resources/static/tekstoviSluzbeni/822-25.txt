 obitelji te za dodjelu udjela u Fondu hrvatskih branitelja iz Domovinskog rata i članova njihovih obitelji, a na temelju službenih podataka koji se dostavljaju iz nadležnih ministarstava. Izdaje potvrde o činjenicama o kojima se vodi službena evidencija u Registru hrvatskih branitelja iz Domovinskog rata. Vrši unos i vodi evidenciju pravnih nasljednika nakon smrti hrvatskog branitelja iz Domovinskog rata, te surađuje s nadležnim tijelima državne uprave u svrhu koordinacije i usklađivanja podataka o kojima vodi evidenciju.
Odjel sudjeluje u izradi propisa u vezi s poslovima iz svoje nadležnosti.
Odjel obavlja i druge poslove koji su mu stavljeni u nadležnost posebnim zakonom ili drugim propisima.«.
Članak 39.
Naslov iznad članka 28. mijenja se i glasi:
»4.1.1.2. Odjel za vojne i civilne stradalnike rata«.
Članak 40.
Članak 28. mijenja se i glasi:
»Odjel za vojne i civilne stradalnike rata obavlja upravne i druge stručne poslove zaštite civilnih žrtava iz Domovinskog rata, mirnodopskih invalida rata, sudionika Drugog svjetskog rata, vojnih i civilnih invalida Drugog svjetskog rata, osoba stradalih u obavljanju obvezne vojne službe od 15. svibnja 1945. do 17. kolovoza 1990. godine i članova njihovih obitelji, te drugih stradalnika rata, kao i osoba stradalih pri obavljanju vojnih i redarstvenih dužnosti u stranoj zemlji u okviru mirovnih snaga.
Odjel sustavno prati stanja u vezi s društvenim i socijalnim položajem i zaštitom žrtava i sudionika rata, izrađuje analitičke, koncepcijske i druge stručne podloge te predlaže mjere od značenja za njihovu zaštitu.
Odjel provodi drugostupanjski upravni postupak po reviziji te pravnim lijekovima protiv prvostupanjskih i drugostupanjskih rješenja iz područja zaštite sudionika Drugog svjetskog rata, civilnih i vojnih invalida toga rata, mirnodopskih vojnih invalida te članova njihovih obitelji, iz područja zaštite civilnih invalida iz Domovinskog rata i članova njihovih obitelji. Sudjeluje u realizaciji psihosocijalne pomoći za civilne žrtve iz Domovinskog rata i članove njihovih obitelji. Surađuje s vladinim i nevladinim organizacijama u cilju pružanja pomoći i predlaganja mjera za unaprjeđenje skrbi o civilnih stradalnicima Domovinskog rata i članova njihovih obitelji.
Odjel surađuje s jedinstvenim tijelom nadležnim za vještačenje koje obavlja medicinska vještačenja u propisanim slučajevima odnosno postupcima stjecanja statusa i prava korisnika iz djelokruga Odjela, odnosno priprema i obrađuje predmete za medicinsko vještačenje, te pribavlja nalaze i mišljenja tog tijela. Pribavlja očitovanje jedinstvenog tijela nadležnog za vještačenje o navodima upravnih sudova u prvom stupnju ili Visokog Upravnog suda Republike Hrvatske odnosno iznijetim u presudama tih sudova o postotku oštećenja organizma te drugim pitanjima o kojima je to potrebno.
Odjel prikuplja podatke i vodi Registar civilnih stradalnika Domovinskog rata, te vodi evidenciju o izvršenim isplatama i o broju i strukturi korisnika, te izrađuje financijska, statistička i druga izvješća.
Odjel sudjeluje u izradi propisa u vezi s poslovima iz svoje nadležnosti.
Odjel obavlja i druge poslove koji su joj stavljeni u nadležnost posebnim zakonom ili drugim propisima.«.
Članak 41.
Naslov iznad članka 29. mijenja se i glasi:
»4.1.2. Služba za europsko pravo i praćenje primjene propisa«.
Članak 42.
Članak 29. mijenja se i glasi:
»Služba za europsko pravo i praćenje primjene propisa prati stanje u primjeni i provedbi Zakona o pravima hrvatskih branitelja iz Domovinskog rata i članova njihovih obitelji, Zakona o zaštiti vojnih i civilnih invalida rata i drugih propisa iz djelokruga Sektora, te predlaže izmjene i dopune. Prati i sve druge, nacionalne i europske propise koji se odnose na djelokrug Sektora odnosno krug korisnika prava iz djelokruga Sektora. Daje mišljenje i upute radi jedinstvene primjene zakona i rješavanja poteškoća u primjeni zakona.
Služba priprema, prati i koordinira postupke savjetovanja s dionicima zainteresirane javnosti u 