 Ministarstva pomorstva, prometa i infrastrukture su samo ukratko održali govor u kojem su pozdravili rad Udruge, nakon čega su otišli sa navedene sjednice. Ne sjeća se tko je sve uz predstavnike članica Udruženja, sudjelovao na navedenoj sjednici.
Svjedok E, u bitnome je naveo kako se ne sjeća o čemu se razgovaralo na sjednici Udruženja od 25. listopada 2012., ali zna da je generalno tematika tih sjednica bila pitanje pomorskog dobra. Uz predstavnike članica Udruženja, navedenoj sjednici Udruženja su prisustvovala i dva predstavnika ministarstva, te novinari, ali se ne sjeća jesu li novinari bili prisutni za cijelo vrijeme trajanja sjednice. Nije čuo da bi netko od sudionika dao spornu izjavu u vezi cijena vezova za 2013. godinu. Svjedok je prisustvovao većem broju sjednica Udruženja. Navodi kako je Udruženje bilo dosta neformalno pa je varirao i broj ljudi kao i predstavnici pojedinih članica. Na sjednicama Udruženja su se verificirali zapisnici s prethodnih sjednica. Navodi kako nije bila riječ o strogoj formalnoj proceduri, nisu se iščitavali tekstovi zapisnika i nisu se davale primjedbe. Zapisnici su se verificirali u dobroj vjeri. Svjedok pojašnjava kako su zapisnici više predstavljali promemorije i nisu imali obvezujući karakter. Sudionici sjednica nisu potpisivali zapisnike već su to činili samo predsjednik Udruženja i zapisničar. Navodi kako nije upoznat sa poslovnikom o radu Udruženja, čak nije ni znao da postoji.
Sve prisutne stranke su stavile prigovor na iskaz svjedoka u dijelu koji se odnosi na korištenje izraza »verifikacija«, navodeći kako iz samog iskaza svjedoka proizlazi da isti ne razumije što taj termin podrazumijeva sukladno poslovniku o radu Udruženja ili općenito kada se taj izraz koristi.
Svjedokinja F, u bitnome je navela kako nije bila formalno pozvana na sjednicu Udruženja od 25. listopada 2012., već je bila pozvana na otvaranje sajma koji se tada održavao u Biogradu na Moru, pa ju je svjedok B usput pozvao na sjednicu Udruženja. Navodi kako se ne sjeća o čemu se razgovaralo na navedenoj sjednici. Na sjednicama Udruženja je prisustvovala svega dva puta i to zato što su sjednice oba puta bile blizu marine Jezera. Svjedokinja navodi kako je navedenoj sjednici, uz predstavnike članica Udruženja, prisustvovao svjedok D kao predstavnik ministarstva turizma. Sjeća se da je svjedok D u jednom trenutku napustio sjednicu. Ne sjeća se da li je još netko prisustvovao navedenoj sjednici.
Svjedok G, u bitnome je naveo kako je u vrijeme održavanja sjednice Udruženja od 25. listopada 2012. bio na sajmu Nautike u Biogradu na Moru. Sudjelovanje na navedenoj sjednici mu je bilo prvi put da sudjeluje sjednici nekog od Udruženja HGK, pa se ustvari došao predstaviti. Navodi kako je navedenoj sjednici je prisustvovao i pomoćnik ministra pomorstva, prometa i infrastrukture, P. Š. te predstavnik ministarstva turizma svjedok D. Navedeni sudionici su rekli po nekoliko rečenica nakon što se i svjedok predstavio. Nakon toga su P. Š. i svjedok D otišli sa sjednice te je tada započeo radni dio. Koliko se sjeća bili su prisutni i novinari. Ne sjeća se je su li novinari bili prisutni za cijelo vrijeme trajanja sjednice. Navodi kako se sjeća da se razgovaralo o kriterijima za dodjelu godišnjih nagrada »Turistički cvijet«. Također se sjeća da se nešto spominjalo i pomorsko dobro. Nije čuo da bi netko od sudionika dao spornu izjavu u vezi cijena vezova za 2013. godinu.
Svjedok H, u bitnome je naveo kako je sjednici Udruženja od 25. listopada 2012. prisustvovao kao član Vijeća Udruženja te je predstavljao marinu Mandalina Šibenik koja je tada bila u sastavu NCP grupe. Tema navedene sjednice je bio zakon o pomorskom dobru te osvrt na proteklu turističku sezonu. Misli da je tako bio koncipiran i dnevni red navedene sjednice. Navedena sjednica se održavala u sklopu nautičkog sajma u Biogradu na Moru, riječ je bila o plenarnoj sjednici svih marina. Navodi kako su sjednici prisustvovali i predstavnici medija. Ne sjeća se je li netko od