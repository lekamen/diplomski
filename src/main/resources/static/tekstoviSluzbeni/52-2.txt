 iz 2003.), prema kojoj odredbi su roditelji dužni uzdržavati svoje malodobno dijete, prema svojim mogućnostima.
Na temelju takvog utvrđenja prvostupanjski sud pravilno zaključuje da je temeljem odredbe čl. 244. ObZ-a iz 2003., roditelj koji je umjesto drugog roditelja, obveznika plaćanja uzdržavanja, sam uzdržavao zajedničko dijete, mogao podnijeti tužbu radi isplate iznosa koje je bio dužan platiti roditelj, koji to nije učinio. Međutim, donošenjem Zakona o izmjenama i dopunama Obiteljskog zakona ('Narodne novine' br. 107/07, u daljnjem tekstu ZID ObZ-a iz 2007.), odredbom čl. 9., kojim su u čl. 209. ObZ-a iz 2003. dodani stavci 2., 3. i 4., pravo tražiti naknadu za uskraćeno uzdržavanje dano je djetetu, a ne roditelju s kojim je dijete živjelo.
Odredbom čl. 60. ZID ObZ-a iz 2007. propisano je da se odredba čl. 9. ZID ObZ-a iz 2007 primjenjuje i na odnose koji su nastali prije stupanja na snagu ovog Zakona, koji je stupio na snagu dana 1. siječnja 2008.
Nadalje, odredbom čl. 61. ObZ-a iz 2007. propisano je da se na postupke pokrenute prije stupanja na snagu ovog Zakona primjenjuje ObZ iz 2003., ali ako bude ukinuta prvostupanjska presuda, daljnji postupak se nastavlja primjenom odredaba ovog Zakona.
Uvidom u prijamni štambilj na tužbi, utvrđuje se da je tužba u ovom predmetu podnesena dana 17. studenoga 2008. godine, pa se u konkretnom predmetu ima primijeniti ZID ObZ-a iz 2007, prema kojem tužiteljica nije aktivno legitimirana na podnošenje tužbe.
(...)«
Povodom osporene drugostupanjske presude podnositeljica je podnijela ustavnu tužbu.
III. PRIGOVORI PODNOSITELJICE
4. Podnositeljica u ustavnoj tužbi u bitnome ističe da je pogrešnom primjenom materijalnog prava od strane drugostupanjskog suda, došlo do povrede njezinih ustavnih prava zajamčenih člancima 14. stavkom 2. i 29. stavkom 1. Ustava. U ustavnoj tužbi, između ostalog, navodi:
»(...)
... tumačenje Županijskog suda nije sukladno odredbama ni Obiteljskog zakona ni Zakona o obveznim odnosima, što samo po sebi znači da je nepravilnom primjenom mjerodavnog materijalnog prava došlo do povrede ustavnog načela da su svi jednaki pred zakonom (čl. 14. st. 2. Ustava Republike Hrvatske)
Naime, radi se o paušalnom odnosno proizvoljnom tumačenju mjerodavnih odredbi Obiteljskog zakona i Zakona o obveznim odnosima.
Podnositeljica ustavne tužbe podnijela je verzijski zahtjev protiv tuženika kao drugog roditelja koji nije davao uzdržavanje za dijete, a sve sukladno odredbi čl. 244. Obiteljskog zakona odnosno čl. 1119. Zakona o obveznim odnosima (izdatak za drugoga). Da se radi o takvom zahtjevu proizlazi već iz toč. 1. historijata tužbe u kojoj stoji: 'Za sve vrijeme koje je mljlt. X. živio s majkom koja ga je uzdržavala, tuženik nije doprinosio za njegovo uzdržavanje ...'.
Iz provedenog postupka proizlazi da je tužiteljica kao majka snosila cjelokupne troškove uzdržavanja zajedničkog djeteta. Stoga ima pravo retroaktivno tražiti naknadu troškova uzdržavanja koje je bio u obvezi plaćati tuženik, za vrijeme za koje nije ispunjavao svoju obvezu. Prema tome, jasno je da joj je tuženik dužan vratiti ono što je ispunila umjesto njega, kako je to obrazloženo i prvostupanjskom presudom.
(...)«
Zaključno, predlaže usvajanje ustavne tužbe i ukidanje osporene presude te vraćanje predmeta Županijskom sudu u Bjelovaru na ponovno odlučivanje.
IV. OCJENA USTAVNOG SUDA
5. Temeljni prigovor koji je podnositeljica iznijela u ustavnoj tužbi odnosi se na arbitrarnost osporene drugostupanjske presude uslijed čega je došlo do povrede prava na pošteno suđenje zajamčenog člankom 29. stavkom 1. Ustava u njegovom građanskom aspektu. Mjerodavni dio članka 29. stavka 1. Ustava glasi:
»Članak 29.
Svatko ima pravo da zakonom ustanovljeni ... sud pravično ... odluči o njegovim pravima i obvezama ...
(...)«
Ustavno pravo na pravično suđenje propisano člankom 29. stavkom 1. Ustava jamči zaštitu od arbitrarnosti u odlučivanju sudova i drugih državnih tijela. Obrazloženja sudskih odluka odnosno odluka drugih nadležnih