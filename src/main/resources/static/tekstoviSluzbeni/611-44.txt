 njega koje se odnose na tržišne standarde za goveđe meso životinja starosti do 12 mjeseci, jaja i meso peradi, mlijeko i mliječne proizvode provode granični veterinarski inspektori Ministarstva.
(5) Inspekcijski nadzor pri uvozu, odnosno pri stavljanju na tržište nad provedbom odredbi Uredbe (EU) br. 1308/2013, ovoga Zakona i propisa donesenih na temelju njega koje se odnose na tržišne standarde za mazive masti, maslinovo ulje i stolne masline, prerađeno voće i povrće, jaka alkoholna pića provode poljoprivredni inspektori Ministarstva.
(6) Uvjete i način provođenja inspekcijskog nadzora iz stavka 5. ovoga članka poljoprivredne inspekcije pri uvozu, odnosno pri stavljanju na tržište pravilnikom će propisati ministar poljoprivrede.
(7) Na inspekcijski nadzor iz stavaka 3., 4. i 5. ovoga članka na odgovarajući se način primjenjuju odredbe članaka 159. – 170. ovoga Zakona.
Djelokrug poljoprivredne inspekcije
Članak 150.
(1) Poljoprivredna inspekcija obavlja poslove službenih kontrola/inspekcijskih nadzora nad provođenjem zakona i drugih propisa te propisa Europske unije kojima se uređuju:
1. tržište poljoprivrednih proizvoda
2. mjere poljoprivredne politike i potpora
3. poljoprivredne djelatnosti i dopunske djelatnosti u poljoprivredi
4. poljoprivredno zemljište
5. gnojiva i poboljšivači tla
6. kakvoća, promet i primjene sredstava za zaštitu bilja
7. kakvoća i označivanje poljoprivrednog sjemena i sadnog materijala stavljenog na tržište, genetski modificiranog (u daljnjem tekstu: GM) sjemena i sadnog materijala
8. poljoprivredna proizvodnja duhana, konoplje i maka
9. ekološka proizvodnja i označivanje ekoloških proizvoda
10. integrirana poljoprivredna proizvodnja
11. zdravstvena ispravnost i higijena/sigurnost hrane biljnog podrijetla i hrane za životinje biljnog podrijetla na razini primarne proizvodnje i pripadajućih djelatnosti
12. standardi kvalitete i označivanje hrane i hrane za životinje na razini primarne proizvodnje i pripadajućih djelatnosti, proizvodnje i prerade hrane te maloprodaje bez obzira na podrijetlo
13. GM hrana i GM hrana za životinje biljnog i životinjskog podrijetla na razini primarne proizvodnje i pripadajućih djelatnosti te označivanja na razini maloprodaje
14. proizvodnja, odabiranje i trgovina uzgojno valjanih životinja, držanje i korištenje domaćih životinja i zaštita životinja
15. rad udruga koje se bave uzgojem uzgojno valjanih životinja
16. uskladištenja žitarica i industrijskog bilja u okviru nadležnosti sukladno posebnom propisu
17. dio područja kojim je uređen uzgoj biljaka za dobivanje droga
18. proizvodnja i kakvoća grožđa, proizvodnja, kakvoća i označivanje vina i drugih proizvoda od grožđa i vina, voćnih vina i drugih proizvoda na bazi voćnih vina, zemljopisnih oznaka, tradicionalnih izraza za vino te prometa navedenim proizvodima, kao i pravila vezana uz proizvodnju, preradu i stavljanje na tržište proizvoda iz sektora vina
19. opisivanje, prezentiranje, označivanje i zaštita zemljopisnih oznaka jakih alkoholnih pića u proizvodnji i pri stavljanju na tržište
20. kakvoća, opisivanje, prezentiranje i oznaka zemljopisnog podrijetla aromatiziranih vina, aromatiziranih pića na bazi vina i aromatiziranih koktela na bazi vina u proizvodnji i pri stavljanju na tržište
21. poljoprivredni i prehrambeni proizvodi sa zaštićenom oznakom izvornosti, zaštićenom oznakom zemljopisnog podrijetla i zajamčeno tradicionalnog specijaliteta, korištenja oznaka ZOI, ZOZP i ZTS na tržištu, kao i službene kontrole kojima se prije stavljanja na tržište potvrđuje sukladnost proizvoda sa specifikacijom, nadzor nad radom kontrolnih tijela te s drugim propisanim zahtjevima
22. korištenje neobveznih izraza kvalitete s propisanim zahtjevima
23. uvjeti za proizvodnju i stavljanje brašna na tržište.
(2) Poljoprivredna inspekcija u okviru svojeg djelokruga obavlja poslove službenih kontrola nad provođenjem uredbi iz članka 1. ovoga Zakona, ovoga Zakona i propisa donesenih na temelju njega.
(3) Poljoprivredna inspekcija obavlja 