 od strane bilo kojeg operatora. Budući da sukladno članku 52. stavku 2. ZEK-a tuženik provodi postupke analize tržišta najmanje svake tri godine tužitelj smatra da se upravo zbog duljine primjene utvrđenih regulatornih obveza pitanja iz područja postupanja u postupcima javne nabave treba jasno i nedvojbeno odrediti u odlukama o analizi predmetnih tržišta. Isto tako tuženik zanemaruje činjenicu da je Odluka od 6. travnja 2011. donesena na temelju »starog« Zakona o elektroničkim komunikacijama (»Narodne novine« 73/08.) koji nije sadržavao iznimku za postupke javne nabave koja je uvedena tek Zakonom o izmjenama i dopunama Zakona o elektroničkim komunikacijama (»Narodne novine« 90/2011.), a koji Zakon je donesen 20. srpnja 2011., a primjenjuje se od 10. kolovoza 2011. Dakle, prema mišljenju tužitelja sam ZEK je izmijenjen na način da sadrži iznimku za postupke javne nabave, nekoliko mjeseci nakon provedbe analize mjerodavnog tržišta od strane tuženika. Budući da zakonodavac nekoliko mjeseci nakon donošenja Odluke 1. od 6. travnja 2011. unosi odredbu koja izrijekom dopušta iznimku od primjene odredbe iz članka 41., 42. i 42a ZEK-a, u postupcima javne nabave prema mišljenju tužitelja pravno je jedino ispravno tumačenje da je zakonodavac izričitom zakonskom odredbom izmijenio odluku regulatornog tijela po tom pitanju ne bi li time omogućio istinsko tržišno natjecanje u postupcima javne nabave.
Osim toga tužitelj smatra kako je tuženik pogrešno primijenio zakon i kada je naložio tužitelju da u roku od 120 dana od dana primitka rješenja raskine ugovore sklopljene povodom provedenog postupka javne nabave, a prema mišljenju tužitelja taksativno navedena ovlaštenja iz članka 112. ZEK-a ne daju tuženiku ovlast zabraniti sklapanje ugovora ili naložiti raskidanje sklopljenih ugovora. Tužitelj smatra da zabrana sklapanja ugovora iz javne nabave u postupku javne nabave naručitelja odnosno obveza raskidanja već sklopljenih ugovora ne može biti predmet odlučivanja od strane tuženika. Posljedično prema mišljenju tužitelja tuženik postupa protivno članku 112., a u vezi s člankom 111. ZEK-a izlazeći sadržajem rješenja iznad djelokruga i nadležnosti koje su mu kao javnopravnom tijelu dane ZEK-om. Tužitelj također smatra da navedeno rješenje nije obrazloženo sukladno odredbama članka 98. stavka 5. Zakon o općem upravnom postupku (»Narodne novine« 47/09. – dalje: ZUP). Smatra da je tuženik propustio utvrditi pravo stanje stvari čime je povrijedio načelo utvrđivanja materijalne istine iz članka 8. ZUP-a. Isto tako ističe da je tuženik u postupku inspekcijskog nadzora proveo postupak tako da je samo izvršio uvid u dostavljenu dokumentaciju te nije provjeravao navode iz očitovanja tužitelja. Posljedice tako vođenog postupka prema mišljenju tužitelja, bez mogućnosti da se stranka izjasni o svim činjenicama i navoda koje joj se stavljaju na teret predstavlja povredu načela materijalne istine iz članka 8. ZUP-a, te povredu članka 30. stavka 1. ZUP-a, kojim se propisuje obveza omogućiti stranci izjašnjavanje o svim važnim činjenicama i okolnostima važnim za rješavanje upravne stvari. Ističe da tuženik prema odredbi članka 63. stavak 4. ZEK-a može u svrhu promicanja djelotvornog tržišnog natjecanja i zaštite interesa krajnjih korisnika primijeniti samo mjere na operatora sa značajnom tržišnom snagom koje su propisane u toj odredbi Zakona, a to je utvrđivanje najviše razine maloprodajnih cijena usluga, nadzor pojedinačnih cijena usluga, troškovnu usmjerenost cijena usluga, određivanja usluga prema cijenama u usporedivim tržištima. Stoga tužitelj ističe da, čak da je tuženik i imao pravo na tužitelja primijeniti gore navedene mjere u nadzoru maloprodajnih cijena usluga, smatra da je tuženik u ovom postupku prekoračio svoje ovlasti određene ZEK-om, budući da je tužitelju izričito zabranjeno sklapanje ugovora iz javne nabave odnosno naredio tužitelj raskinuti ugovor ukoliko je isti već sklopljen u roku od 120 dana od dana primitka rješenja, a koja mjera nije