 sustava grijanja i sustava hlađenja ili klimatizacije u zgradi.
II. PODNOŠENJE ZAHTJEVA I DAVANJE OVLAŠTENJA
Zahtjev
Članak 6.
(1) Pravna osoba (u daljnjem tekstu: podnositelj zahtjeva) podnosi Ministarstvu zahtjev za davanje ovlaštenja za kontrolu izdanih energetskih certifikata zgrada i/ili izvješća o redovitom pregledu sustava grijanja i sustava hlađenja ili klimatizacije u zgradi, u elektroničkom ili pisanom obliku na obrascu iz Priloga 1 ovoga Pravilnika.
(2) U zahtjevu iz stavka 1. ovoga članka mora biti naznačena vrsta ovlaštenja za koju se podnosi zahtjev.
(3) U zahtjevu iz stavka 1. ovoga članka moraju biti sadržani podaci o fizičkim osobama zaposlenim u punom radnom vremenu na neodređeno vrijeme u pravnoj osobi podnositelju zahtjeva, koje ispunjavaju uvjete za obavljanje poslova propisane Zakonom i ovim Pravilnikom, te o imenovanoj osobi ovlaštenoj za potpisivanje izvješća o kontroli.
(4) Uz zahtjev iz stavka 1. ovoga članka pravna osoba prilaže sljedeće isprave kojima dokazuje ispunjavanje propisanih uvjeta prema obrascu iz Priloga 1 ovoga Pravilnika:
1. izjavu odgovorne osobe u pravnoj osobi o zapošljavanju u punom radnom vremenu na neodređeno vrijeme osoba koje ispunjavaju uvjete za davanje ovlaštenja za provedbu energetskih pregleda zgrada sa složenim tehničkim sustavom arhitektonske ili građevinske struke za ovlaštenje za kontrolu energetskih certifikata, odnosno strojarske struke za ovlaštenje za kontrolu izvješća o redovitom pregledu sustava grijanja i sustava hlađenja ili klimatizacije u zgradama i zapošljavanju i imenovanju osobe za potpisivanje izvješća, prema Prilogu 2 ovoga Pravilnika,
2. presliku potvrde Hrvatskog zavoda za mirovinsko osiguranje o radno-pravnom statusu i stažu ili elektronski zapis o radno-pravnom statusu (elektronički zapis o podacima evidentiranim u matičnoj evidenciji HZMO), presliku diplome, presliku uvjerenja o uspješno završenom Programu osposobljavanja, te preslike Uvjerenja o usavršavanju sukladno Zakonu, za sve osobe iz stavka 3. ovoga članka,
3. popis najmanje 20 izdanih energetskih certifikata zgrada sa složenim tehničkim sustavom ako se traži ovlaštenje za kontrolu izdanih energetskih certifikata zgrada, odnosno popis najmanje 20 izvješća o redovitim pregledima sustava grijanja i sustava hlađenja ili klimatizacije u zgradi ako se ovlaštenje traži za kontrolu izvješća o redovitom pregledu sustava grijanja i sustava hlađenja ili klimatizacije u zgradi, prema Prilogu 3 ovoga Pravilnika,
4. presliku ugovora o osiguranju od odgovornosti za štetu koju bi obavljanjem djelatnosti iz stavka 1. ovoga članka mogla učiniti vlasniku ili drugoj osobi, u trajanju najmanje do isteka roka važenja rješenja o ovlaštenju za kontrolu (ugovor o osiguranju od profesionalne odgovornosti),
5. uvjerenje o nekažnjavanju za pravnu osobu podnositelja zahtjeva i odgovornu osobu u pravnoj osobi, izdano od nadležnog Općinskog suda,
6. dokaz o uplaćenoj pristojbi (državni biljezi zalijepljeni na zahtjevu).
(5) U svrhu utvrđivanja činjenica bitnih za davanje ovlaštenja podnositelj zahtjeva dužan je, na zahtjev Ministarstva, dostaviti i druge isprave i dokaze.
Članak 7.
(1) Ovlaštena pravna osoba imenuje fizičku osobu kao imenovanu osobu za potpisivanje izvješća o kontrolama energetskih certifikata i/ili izvješća o redovitim pregledima sustava grijanja i sustava hlađenja ili klimatizacije u zgradi.
(2) Imenovana osoba iz stavka 1. ovoga članka mora biti zaposlena u punom radnom vremenu na neodređeno vrijeme u toj ovlaštenoj pravnoj osobi.
(3) Imenovana osoba iz stavka 1. ovoga članka i ostale osobe navedene u zahtjevu, zaposlene kod podnositelja zahtjeva moraju imati uspješno završen Program osposobljavanja Modul 2.
Članak 8.
(1) Ministarstvo u tijeku postupka provjerava potpunost i točnost dostavljenih podataka, te priloženih isprava podnositelja zahtjeva za izdavanje rješenja o ovlaštenju za kontrolu energetskog certifikata zgrade i /ili izvješća o redovitom pregledu sustava grijanja i sustava hlađenja ili 