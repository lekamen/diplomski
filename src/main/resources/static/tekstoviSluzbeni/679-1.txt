 odvjetnika na potrebu donošenja Okvirnih mjerila te njihovih izmjena ili dopuna kada to nalažu izmjene propisa ili provedba drugih mjera iz ovlasti ministarstva nadležnog za poslove pravosuđa.«.
Iza stavka 3. dodaju se stavci 4. i 5. koji glase:
»(4) Ako Glavni državni odvjetnik ne dostavi prijedlog Okvirnih mjerila za rad državnih odvjetništava u roku od dva mjeseca od dana upozorenja iz stavka 3. ovog članka, ministar nadležan za poslove pravosuđa donijet će Okvirna mjerila i bez tog prijedloga.
(5) Okvirna mjerila objavljuju se na internetskoj stranici ministarstva nadležnog za poslove pravosuđa.«.
Članak 10.
U članku 115. stavak 5. briše se.
Dosadašnji stavak 6. postaje stavak 5.
Članak 11.
Iza članka 115. dodaje se članak 115.a koji glasi:
»Članak 115.a
(1) U državnim odvjetništvima pojedinačni predmeti se dodjeljuju u rad dužnosnicima automatskom nasumičnom dodjelom, primjenom odgovarajućeg algoritma.
(2) Ako u državnom odvjetništvu nije u primjeni sustav za automatsku dodjelu predmeta, pojedinačni predmeti se dužnosnicima dodjeljuju ručno, po redoslijedu primitka predmeta, slijedeći abecedni red prezimena dužnosnika.
(3) Prilikom dodjele pojedinačnog predmeta u rad na način propisan stavkom 1. i 2. ovog članka vodit će se računa o ravnomjernoj podjeli predmeta tijekom godine, vrsti predmeta na kojima rade dužnosnici te pravnoj složenosti predmeta.
(4) Iznimno od odredbi stavaka 1. i 2. ovog članka državni odvjetnik može posebno složen predmet dodijeliti u rad pojedinom zamjeniku državnog odvjetnika, o čemu sastavlja obrazloženu bilješku.
(5) Predmet u kojem je ukinuta prvostupanjska odluka vraća se u rad istom dužnosniku.
(6) Postupak dodjele pojedinačnih predmeta u rad dužnosnicima uredit će se Poslovnikom državnog odvjetništva.«.
Članak 12.
U članku 116. stavku 1. riječi: »115. stavak 5.« zamjenjuju se riječima: »115.a«.
Članak 13.
Članak 126. mijenja se i glasi:
»(1) Ako državni odvjetnik ili zamjenik državnog odvjetnika bude imenovan za ministra nadležnog za poslove pravosuđa, zamjenika ministra ili pomoćnika ministra u ministarstvu nadležnom za poslove pravosuđa ili suca Ustavnog suda Republike Hrvatske, državnoodvjetnička dužnost mu miruje dok obnaša dužnost na koju je imenovan.
(2) Državni odvjetnik ili zamjenik državnog odvjetnika uz svoj pristanak može biti raspoređen i na druge poslove u ministarstvo nadležno za poslove pravosuđa, Pravosudnu akademiju i Državnoodvjetničko vijeće na vrijeme do četiri godine. Za vrijeme na koje je državni odvjetnik ili zamjenik državnog odvjetnika raspoređen u ministarstvo nadležno za poslove pravosuđa, Pravosudnu akademiju i Državnoodvjetničko vijeće državnoodvjetnička dužnost mu miruje. Rješenje o rasporedu državnog odvjetnika ili zamjenika državnog odvjetnika u ministarstvo nadležno za poslove pravosuđa, Pravosudnu akademiju i Državnoodvjetničko vijeće donosi ministar nadležan za poslove pravosuđa uz suglasnost Glavnog državnog odvjetnika.
(3) U slučajevima iz stavaka 1. i 2. ovoga članka državni odvjetnik ili zamjenik državnog odvjetnika ima pravo na plaću koja je za njega povoljnija.
(4) Državnom odvjetniku ili zamjeniku državnog odvjetnika koji na prijedlog Vlade Republike Hrvatske bude imenovan na neku dužnost u međunarodnim pravosudnim tijelima, međunarodnim misijama ili međunarodnim organizacijama miruju sva prava i dužnosti koje proizlaze iz obnašanja državnoodvjetničke dužnosti u Republici Hrvatskoj.
(5) Prava i dužnosti koje proizlaze iz obnašanja državnoodvjetničke dužnosti miruju i državnom odvjetniku ili zamjeniku državnog odvjetnika koji bude imenovan ili izabran za rad u institucijama, agencijama, tijelima, uredima, misijama i projektima Europske unije ili za rad u drugim međunarodnim organizacijama, institucijama, tijelima, misijama i projektima za vrijeme na koje je imenovan ili izabran. Odluku o mirovanju prava i dužnosti državnog odvjetnika donosi neposredno viši državni odvjetnik, a za zamjenika državnog odvjetnika državni odvjetnik u državnom odvjetništvu