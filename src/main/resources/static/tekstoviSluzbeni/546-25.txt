 nadležnih tijela; provodi aktivnosti vezane uz promicanje uporabe novih tehnologija, osobito elektroničke javne nabave; prati Elektronički oglasnik javne nabave Republike Hrvatske; vodi baze podataka, te obavlja druge poslove iz djelokruga Sektora.
U Službi se ustrojavaju sljedeći odjeli:
6.2.2.1. Odjel za elektroničku javnu nabavu
6.2.2.2. Odjel za analitiku i izvješćivanje.«.
Članak 37.
Iza članka 85. dodaju se naslovi iznad članaka i članci 85.a i 85.b koji glase:
»6.2.2.1. Odjel za elektroničku javnu nabavu
Članak 85.a
Odjel za elektroničku javnu nabavu promiče uporabu novih tehnologija; sudjeluje u koordinaciji aktivnosti u promicanju elektroničke javne nabave; provodi aktivnosti u sklopu poslova vezanih uz Europsku uniju i elektroničku javnu nabavu; prati Elektronički oglasnik javne nabave Republike Hrvatske te koordinira njegov razvoj, te obavlja druge poslove iz djelokruga Službe.
6.2.2.2. Odjel za analitiku i izvješćivanje
Članak 85.b
Odjel za analitiku i izvješćivanje prikuplja, evidentira, obrađuje i analizira opće podatke o javnoj nabavi; prikuplja, evidentira, obrađuje i analizira specifične podatke o javnoj nabavi vezane uz Europske strukturne i investicijske fondove, zelenu i inovativnu javnu nabavu i sl.; provodi aktivnosti vezane uz mjerenje učinka u javnoj nabavi; vodi baze podataka iz nadležnosti Službe, izrađuje statistička i druga odgovarajuća izvješća za potrebe Ministarstva, Vlade Republike Hrvatske, Europske komisije, Svjetske trgovinske organizacije, Organizacije za gospodarsku suradnju i razvitak, i dr., te obavlja druge poslove iz djelokruga Službe.«.
Članak 38.
Naslov iznad članka 86. i članak 86. mijenjaju se i glase:
»6.2.3. Služba za izobrazbu
Članak 86.
Služba za izobrazbu priprema i provodi izobrazbu u području javne nabave; surađuje s drugim nadležnim tijelima na središnjoj, područnoj (regionalnoj) te lokalnoj razini i dionicima vezano uz analizu potreba razvoja programa izobrazbe u području javne nabave; analizira potrebe i razvija nove specifične programe izobrazbe u području javne nabave vezane uz Europske strukturne i investicijske fondove, zelenu i inovativnu javnu nabavu; utvrđuje uvjete za izdavanje i obnavljanje certifikata u području javne nabave; izdaje i obnavlja certifikate u području javne nabave, vodi zbirku podataka o izdanim i obnovljenim certifikatima u obliku Registra u području javne nabave; vodi registar nositelja programa u području javne nabave te obavlja druge poslove iz djelokruga Sektora.«.
Članak 39.
U članku 92. iza riječi: »za cjelokupno Ministarstvo« dodaju se riječi: »te korisnike proračuna iz nadležnosti Ministarstva«.
Članak 40.
Okvirni broj potrebnih državnih službenika i namještenika u Ministarstvu gospodarstva prikazan u tablici koja je sastavni dio Uredbe o izmjenama i dopunama Uredbe o unutarnjem ustrojstvu Ministarstva gospodarstva (»Narodne novine«, broj 120/2014), zamjenjuje se Okvirnim brojem potrebnih državnih službenika i namještenika u Ministarstvu gospodarstva koji je sadržan u tablici tiskanoj u prilogu ove Uredbe i čini sastavni dio Uredbe o unutarnjem ustrojstvu Ministarstva gospodarstva.
Članak 41.
Ministar gospodarstva, uz prethodnu suglasnost središnjeg tijela državne uprave nadležnog za službeničke odnose, uskladit će Pravilnik o unutarnjem redu Ministarstva gospodarstva s odredbama ove Uredbe u roku 30 dana od dana njezina stupanja na snagu.
Članak 42.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/19 Urbroj: 50301-05/18-15-3 Zagreb, 5. ožujka 2015.
Predsjednik Zoran Milanović, v. r.
OKVIRNI BROJ DRŽAVNIH SLUŽBENIKA I NAMJEŠTENIKA U MINISTARSTVU GOSPODARSTVA
Redni broj Naziv unutarnje ustrojstvene jedinice Broj službenika i namještenika 1. KABINET MINISTRA 16 2. GLAVNO TAJNIŠTVO MINISTARSTVA 1 Neposredno u Glavnom tajništvu Ministarstva, izvan sastava nižih ustrojstvenih jedinica Glavnog tajništva 1 2.1. Sektor za financije, proračun i nabavu 1 2.1.1. Služba za proračun, financijsko