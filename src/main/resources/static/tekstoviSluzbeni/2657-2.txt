 akreditaciju Agencije za plaćanja i nadzor ispunjavanja akreditacijskih kriterija.
(2) Zadaće Nadležnog tijela propisane su odredbama članka 1. stavka 2. i 3. te članka 2. Provedbene uredbe Komisije (EU) br. 908/2014.
(3) Posebna ustrojstvena jedinica Nadležnog tijela provodi postupak akreditacije i podnosi prijedlog odluke o akreditaciji ministru nadležnom za poljoprivredu.
(4) Prije donošenja odluke o akreditaciji, Nadležno tijelo putem posebne ustrojstvene jedinice može provesti postupak aktivacije pojedinačnih mjera ruralnog razvoja i mjera zajedničke organizacije tržišta.
Odbor za akreditaciju
Članak 10.
(1) Ministar nadležan za poljoprivredu rješenjem osniva Odbor za akreditaciju.
(2) Odbor za akreditaciju sastoji se od stalnih i povremenih članova. Kao stalni članovi imenuju se dužnosnici zaposlenici posebne ustrojstvene jedinice Nadležnog tijela te rukovoditelji Agencije za plaćanja. Povremeni članovi Odbora su načelnici sektora i drugi zaposlenici Nadležnog tijela i Agencije za plaćanja ovisno o temi sastanka.
(3) Zadaci Odbora za akreditaciju su:
– koordinacija aktivnosti vezano uz proces akreditacije Agencije za plaćanja
– rasprava o nalazima revizora visoke i srednje važnosti te donošenje zaključaka vezano uz provođenje preporuka
– praćenje ispunjenja akreditacijskih kriterija te
– koordinacija priprema za uvođenje novih mjera potpora i njihovog akreditiranja
– predlaganje ministru nadležnom za poljoprivredu izbor i/ili imenovanje revizijskog tijela.
(4) Ministar nadležan za poljoprivredu donosi Poslovnik o radu Odbora za akreditaciju kojim detaljnije određuje način njegovoga rada.
Tijelo za ovjeravanje
Članak 11.
(1) Agencija za reviziju sustava provedbe programa Europske unije je Tijelo za ovjeravanje (u daljnjem tekstu: Tijelo za ovjeravanje) u skladu s člankom 5. stavkom 1. Provedbene uredbe Komisije (EU) br. 908/2014.
(2) Tijelo za ovjeravanje svoje funkcije i zadaće provodi u skladu s odredbama članaka 5., 6. i 7. Provedbene uredbe Komisije (EU) br. 908/2014.
2. POSTUPAK AKREDITACIJE
Članak 12.
(1) Postupak akreditacije obuhvaća provjeru usklađenosti Agencije za plaćanja s akreditacijskim kriterijima i donošenje odluke o akreditaciji.
(2) Agencija za plaćanja mora dobiti akreditaciju u skladu s ovim Pravilnikom prije podnošenja prvog zahtjeva za korištenjem sredstava poljoprivrednih fondova EU.
Akreditacijski kriteriji
Članak 13.
Za dobivanje akreditacije Agencija za plaćanja mora imati unutarnje ustrojstvo i sustav unutarnjih kontrola usklađen s akreditacijskim kriterijima navedenim u Prilogu I. Delegirane uredbe Komisije (EU) 907/2014.
Provjera ispunjenja akreditacijskih kriterija
Članak 14.
(1) Prije donošenja odluke o akreditaciji Nadležno tijelo mora provjeriti je li Agencija za plaćanja uspostavila unutarnje ustrojstvo i sustav unutarnjih kontrola usklađen s akreditacijskim kriterijima.
(2) U cilju ispunjavanja obveza iz stavka 1. ovoga članka, Nadležno tijelo:
– održava redovite sastanke (uspostavlja trajnu suradnju) s Agencijom za plaćanja
– odabire neovisno revizijsko tijelo koje provodi pred-akreditacijsku reviziju.
Članak 15.
(1) Na redovitim polugodišnjim sastancima, Agencija za plaćanja izvješćuje Nadležno tijelo o aktivnostima vezanim uz sustav unutarnjih kontrola, kao i o aktivnostima koje bi mogle imati utjecaj na ispunjenje akreditacijskih kriterija.
(2) Nadležno tijelo, u slučaju potrebe, organizira sastanke i izvan rokova propisanih stavkom 1. ovoga članka.
Članak 16.
(1) Provjeru usklađenosti Agencije za plaćanja s akreditacijskim kriterijima Nadležno tijelo,u skladu s odredbama članka 1. stavka 3. Provedbene uredbe Komisije (EU) br. 908/2014, povjerava revizijskom tijelu neovisnom od Agencije za plaćanja koje provodi pred-akreditacijsku reviziju.
(2) Pred-akreditacijska revizija se provodi u roku koji se određuje ugovorom između Nadležnog tijela i vanjskog revizijskog tijela, odnosno sporazumom ako se radi o javnom tijelu.
(3) Revizija započinje nakon obavijesti Agencije za plaćanja o