 reizbora.
(4) Upravni odbor Komore može obavljanje pojedinih stručnih, administrativnih ili pravnih poslova ugovorom povjeriti nekoj drugoj pravnoj ili fizičkoj osobi.
(5) Ustroj, rad i organizacija rada, te ostala pitanja vezana uz rad Tajništva urediti će se Pravilnikom o radu, kojeg donosi Upravni odbor Komore, na prijedlog predsjednika Komore.
XVI. GLASILO I INTERNETSKE STRANICE KOMORE
Članak 69.
(1) Komora ima svoje Glasilo. Glasilo može biti i u elektroničkom obliku.
(2) Urednika Glasila imenuje Upravni odbor.
(3) Urednik Glasila za svoj rad odgovara Upravnom odboru.
(4) U Glasilu se objavljuju obavijesti, informacije, akti i sl., iz djelokruga rada Komore.
(5) Glasilo primaju svi članovi Komore, poštom ili elektroničkom poštom.
Članak 70.
(1) Komora ima internetske stranice.
(2) Glavnog i odgovornog urednika internetskih stranica imenuje Upravni odbor.
(3) Glavni i odgovorni urednik za svoj rad odgovara Upravnom odboru.
(4) Upravni odbor može odlučiti o osnivanju uredništva internetskih stranica. U tom slučaju Upravni odbor imenuje članove uredništva.
XVII. FINANCIJSKO POSLOVANJE KOMORE
Članak 71.
(1) Komora određuje financijska sredstva potrebna za rad godišnjim Proračunom prihoda i rashoda, na osnovi predviđenih troškova za izvršenje zadaća iz javnih ovlasti Komore, Programa rada Komore, troškova potrebnih za rad tijela, radnih tijela i Tajništva Komore, te drugih predvidivih tekućih troškova.
(2) Prihode i rashode Komora planira za svaku godinu u Proračunu prihoda i rashoda.
(3) Prihodi i rashodi Komore određuju se Proračunom prihoda i rashoda Komore, koji donosi Skupština Komore do kraja tekuće godine za iduću godinu.
(4) Ako Skupština Komore do kraja godine ne donese Proračun prihoda i rashoda Komore, dužna je donijeti odluku o privremenom financiranju Komore za prvo tromjesečje proračunske godine, te do kraja tog tromjesečja donijeti Proračun prihoda i rashoda Komore.
Članak 72.
(1) Redoviti planski prihodi Komore jesu:
1. upisnina, članarina, vlastiti prihodi Komore,
2. novčane kazne izrečene u stegovnim postupcima protiv članova Komore,
3. naknada troškova stegovnog postupka,
4. naknada za usluge koje pruža Komora,
5. prihodi od obavljanja javnih ovlasti,
6. prihodi iz drugih izvora.
(2) Sredstvima Komore iz stavka 1. ovoga članka financira se:
1. promicanje, usklađivanje i zastupanje zajedničkih interesa članova Komore,
2. promicanje i sudjelovanje u razvijanju sustava stalnog stručnog usavršavanja,
3. obavljanje poslova i zadataka Komore, te izvršavanje javnih ovlasti,
4. osiguravanje materijalno kadrovskih uvjeta za rad,
5. ostale potrebe u skladu sa Zakonom, općim aktima i odlukama tijela Komore.
(3) Odluku o osobama ovlaštenim za raspolaganje novčanim sredstvima donosi Upravni odbor Komore.
XVIII. ZAŠTITA ARHIVSKOG I REGISTRATURNOG GRADIVA
Članak 73.
(1) Imenici, upisnici, evidencije i registri čuvaju se trajno, a svi ostali spisi deset godina.
(2) Upravni odbor donosi opći akt kojim se uređuje prikupljanje, odlaganje, način i uvjeti čuvanja, odabiranja i izlučivanja, zaštiti i korištenju arhivskog i registraturnog gradiva.
XIX. PRIJELAZNE I ZAVRŠNE ODREDBE
Članak 74.
(1) Komora će organizaciju i opće akte uskladiti s odredbama Zakona i ovog Statuta, te posebnih zakona koji uređuju djelatnost prostornog uređenja i gradnje, te priznavanja inozemnih stručnih kvalifikacija, najkasnije do dana 25. travnja 2016. godine.
(2) Komora će u sudskom registru Trgovačkog suda izvršiti usklađenje djelatnosti sa Zakonom, u roku od dva mjeseca, od dana stupanja na snagu ovog Statuta.
Članak 75.
(1) Danom stupanja na snagu ovog Statuta predsjednik Komore, Skupština, Upravni odbor, Nadzorni odbor, Vijeća područnih odbora, stegovni tužitelj, zamjenici stegovnog tužitelja, suci Stegovnog suda i Višeg stegovnog suda izabrani, odnosno, imenovani temeljem Statuta Komore (»Narodne novine« broj 131/10, pročišćeni tekst, 81/13, 34/15), nastavljaju s radom do isteka mandata 2019. godine, odnosno, do isteka roka na koji su imenovani.