 Hrvatsku i obvezala se preuzeti onaj dio plinskog poslovanja koji stvara gubitke, zbog čega su prisutni članovi predsjedništva Hrvatske demokratske zajednice takve njegove zaključke, kao predsjednika Vlade Republike Hrvatske i predsjednika Hrvatske demokratske zajednice prihvatili, a potom su i članovi Vlade Republike Hrvatske na sjednicama Vlade održanim 24. prosinca 2008. i 29. siječnja 2009., na kojima su prezentirani prijedlozi Prve izmjene i dopune Ugovora o međusobnim odnosima dioničara koji se odnosi na trgovačko društvo INA d.d. i Glavnog ugovora o plinskom poslovanju, dali suglasnost na zaključenje takvih ugovora, svi u uvjerenju da je zaključenje oba ugovora doista u državnom interesu, pa je 30. siječnja 2009. zaključena Prva izmjena i dopuna Ugovora o međusobnim odnosima dioničara koji se odnosi na trgovačko društvo INA d.d., kojim je MOL Hungarian Oil and Gas Plc. dan prevladavajući utjecaj u trgovačkom društvu INA d.d., kao i Glavni ugovor o plinskom poslovanju, temeljem kojeg se iz trgovačkog društva INA d.d. izdvaja onaj dio plinskog poslovanja koji stvara gubitak trgovačkom društvu INA d.d., kojeg se u cijelosti obvezala preuzeti Republika Hrvatska, čime su u potpunosti prihvaćeni svi zahtjevi MOL Hungarian Oil and Gas Plc., pa su za zaključenje takvih ugovora, u dogovoru sa Zsoltom Tamasom Hernadijem, radi isplate dogovorenog iznosa od 10.000.000,00 eura, zaključeni fiktivni ugovori o savjetodavnim uslugama između društava sa Cipra i društva Xenoplast & Shipping AG iz Švicarske u suvlasništvu Roberta Ježića, te je tako 3. lipnja 2009. zaključen Ugovor o savjetodavnim uslugama između društava Ceroma Holdings Limited, Cipar i Xenoplast & Shipping AG, Švicarska, a 4. lipnja 2009. Ugovor o savjetodavnim i drugim uslugama između društava Hangarn Oil Products Trading Ltd, Cipar i Xenoplast & Shipping AG iz Švicarske, koji novac je prema njegovoj uputi Robert Ježić trebao zadržati na računu navedenog društva i isplatiti mu na njegov zahtjev, nakon čega je 17. lipnja 2009. društvo Hangarn Oil Products Trading Ltd, Cipar na račun društva Xenoplast & Shipping AG iz Švicarske uplatilo iznos od 2.600.000,00 eura, a društvo Ceroma Holiding Limited, Cipar, na račun društva Xenoplast & Shipping AG iz Švicarske iznos od 2.400.000,00 eura, dok preostali dogovoreni iznos od 5.000.000,00 eura nije isplaćen na račun društva Xenoplast & Shipping AG, jer je u međuvremenu, na zahtjev Roberta Ježića došlo do raskida ugovora o savjetodavnim i drugim uslugama, pa mu je isti isplaćen na neutvrđeni način,
dakle, kao službena osoba primio dar da u granicama svoje ovlasti obavi službenu radnju koju ne bi smio obaviti,
pa da je time počinio kazneno djelo protiv službene dužnosti – primanjem mita – opisano i kažnjivo po članku 347. stavak 1. Kaznenog zakona.«
207.1. USKOK nije podignuo optužnicu protiv podnositelja zbog kaznenog djela protiv službene dužnosti – zlouporabom položaja i ovlasti, opisano u članku 337. stavcima 1. i 4. KZ-a/97, kako je bilo navedeno u nalogu za provođenje istrage (v. točku 194.).
208. Mandatno-imunitetsko povjerenstvo Hrvatskog sabora donijelo je 26. rujna 2011. Odluku o davanju odobrenja za pokretanje kaznenog postupka »protiv zastupnika IVE SANADERA po zahtjevu Državnog odvjetništva, Ureda za suzbijanje korupcije i organiziranog kriminaliteta, broj: K-US-145/11 od 23. rujna 2011. godine« (list 2.415 spisa).
209. Hrvatski sabor donio je 30. rujna 2011. Odluku kojom je potvrdio Odluku Mandatno-imunitetskog povjerenstva od 26. rujna 2011. o davanju odobrenja za pokretanje kaznenog postupka protiv »zastupnika Ive Sanadera ... zbog osnovane sumnje da je počinio kazneno djelo primanja mita iz članka 347. stavka 1. Kaznenog zakona« (list 2.423 spisa).
210. Branitelji podnositelja Čedo Prodanović i Jadranka Sloković, odvjetnici iz Zagreba, podnijeli su 19. listopada 2011. odgovor na optužnicu.
211. Prema sadržaju zapisnika (listovi 2.437 – 2.443 spisa), 7. studenoga 2011. održana je sjednica optužnog vijeća