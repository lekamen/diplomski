 proizvodno postrojenje koje je počelo s radom nakon 25. lipnja 2009. ili proizvodno postrojenje kojem je obnovom povećan kapacitet nakon toga datuma
3. za količinu električne energije proizvedene i izvezene iz programa potpore treće države odobrena je samo investicijska potpora.
(3) Republika Hrvatska može od Europske komisije zatražiti da se za potrebe izračuna udjela energije iz obnovljivih izvora uzme u obzir električna energija iz obnovljivih izvora energije proizvedena i potrošena u trećoj zemlji ako se radi o spojnom vodu između Republike Hrvatske i treće države s dugim vremenom potrebnim za izgradnju ako su ispunjeni ovi uvjeti:
1. izgradnja spojnog voda započela je do 31. prosinca 2016.
2. spojni vod nije moguće pustiti u rad do 31. prosinca 2020.
3. spojni vod moguće je pustiti u rad do 31. prosinca 2022.
4. nakon što se pusti u rad, spojni vod će se koristiti za izvoz električne energije proizvedene iz obnovljivih izvora energije u Europsku uniju u skladu sa stavkom 2. ovog članka
5. uporaba se odnosi na zajednički projekt koji ispunjava kriterije iz stavka 2. točaka 2. i 3. ovoga članka i koji će koristiti spojni vod nakon što bude pušten u pogon te na količinu električne energije koja nije veća od količine koja će se izvoziti u Europsku uniju nakon što spojni vod započne s radom.
(4) Europska komisija se obavještava o dijelu ili količini električne energije koju proizvede proizvodno postrojenje na području treće države koji se smatra dijelom Nacionalnoga cilja Republike Hrvatske ili Republike Hrvatske i jedne ili više drugih država članica za potrebe ocjenjivanja ispunjavanja zahtjeva Nacionalnog cilja. Kad je riječ o više država članica, Europsku komisiju se obavještava o distribuciji toga dijela ili količine među državama članicama. Taj dio ili količina ne smije premašiti dio ili količinu koja je stvarno izvezena u Europsku uniju i u njoj potrošena i odgovara količini iz stavka 2. točke 1. podtočaka 1. i 2. ovoga članka i ispunjava uvjete navedene u stavku 2. točki 1. ovoga članka.
(5) Obavijest iz stavka 4. ovoga članka izdaje Republika Hrvatska kada se dio električne energije ili količina električne energije iz stavka 4. ovoga članka smatra dijelom Nacionalnoga cilja Republike Hrvatske.
(6) Obavijest iz stavka 4. ovoga članka sadržava:
1. opis predloženoga proizvodnog postrojenja ili podatke o rekonstruiranom proizvodnom postrojenju
2. podatke o dijelu ili količini električne energije koju je proizvelo proizvodno postrojenje i koji se smatra dijelom Nacionalnog cilja Republike Hrvatske te, ovisno o zahtjevima za povjerljivost, odgovarajuće financijske podatke
3. podatke o razdoblju, u punim kalendarskim godinama, tijekom kojih je električna energija dio Nacionalnog cilja Republike Hrvatske
4. pisanu potvrdu o prihvaćanju točke 2. i 3. ovoga stavka koju izdaje treća država na čijemu će teritoriju proizvodno postrojenje biti pušteno u rad te udio ili količinu električne energije proizvedene u proizvodnom postrojenju koju će za vlastite potrebe upotrebljavati treća država.
(7) Razdoblje navedeno u stavku 6. točki 3. ovoga članka mora završiti 2020., dok trajanje zajedničkoga projekta može premašiti 2020.
(8) Obavijest izdana u skladu s ovim člankom ne može se mijenjati ni povući bez suglasnosti države članice s kojom se provodi projekt i treće države koja je potvrdila zajednički projekt u skladu sa stavkom 6. točkom 4. ovoga članka.
(9) Vlada Republike Hrvatske donosi odluku o provedbi zajedničkih projekata s trećim državama.
(10) Zajednički projekti s trećim državama ugovaraju se među državama u obliku međunarodnih ugovora sukladno Zakonu o sklapanju i izvršavanju međunarodnih ugovora (»Narodne novine«, br. 28/96.)
(11) Odluku o sklapanju ugovora o zajedničkim projektima s trećim državama donosi Vlada Republike Hrvatske na poticaj nadležnog ministarstva.
(12) Za potrebe stavka 2. točke 2. ovoga članka smatra se da je količina električne energije iz obnovljivih izvora energije, koja je rezultat povećanja