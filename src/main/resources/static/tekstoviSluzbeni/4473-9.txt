 najviše 10 a) vrijednost indeksa razvijenosti manji od 75 % prosjeka Republike Hrvatske 10 b) vrijednost indeksa razvijenosti između 75 % i 100 % prosjeka Republike Hrvatske 8 c) vrijednost indeksa razvijenosti između 100 % i 125 % prosjeka Republike Hrvatske 6 d) vrijednost indeksa razvijenosti veći od 125 % prosjeka Republike Hrvatske 4 NAJVEĆI MOGUĆI BROJ BODOVA 75 PRAG PROLAZNOSTI 21
1 Da bi dobila bodove po ovom kriteriju proizvođačka organizacija osim što je registrirana u određenoj jedinici područne (regionalne) samouprave, u toj istoj jedinici mora imati najmanje 40 % članova proizvođača.
DODATNI BODOVI
Redni broj Kriteriji Bodovi 1. Proizvođačka grupa/organizacija priznata/registrirana za proizvodnju proizvoda iz dva ili više različitih sektora2 5 2. Proizvođačka grupa/organizacija obuhvaća članove iz 2 ili više županija 5
2 Odnosi se na bilo koji sektor iz članka 4. stavka 4. Pravilnika o priznavanju i potporama za početak rada proizvođačkih organizacija (»Narodne novine«, br. 81/15, 97/15, 100/15, 101/15 i 124/15).
PRILOG II.
DEFINICIJA MIKRO, MALIH I SREDNJIH PODUZEĆA (MSP)
Poduzeće je svaki subjekt koji se bavi gospodarskom djelatnošću, bez obzira na njegov pravni oblik. Ovo uključuje, posebno, samozaposlene osobe i obiteljska poduzeća koja se bave obrtom ili drugim djelatnostima, kao i partnerstva ili udruženja koja se redovno bave gospodarskom djelatnošću.
BROJ OSOBLJA I FINANCIJSKI PRAGOVI KOJI ODREĐUJU KATEGORIJE PODUZEĆA
1. Kategorija mikro, malih i srednjih poduzeća sastoji se od poduzeća koja imaju manje od 250 zaposlenih i koji imaju godišnji promet ne viši od 50 milijuna eura, i/ili godišnju bilancu koja ne premašuje 43 milijuna eura.
2. Unutar kategorije mikro, malih i srednjih poduzeća, malo poduzeće definira se kao poduzeće koje ima manje od 50 zaposlenih, a čiji godišnji promet i/ili godišnja bilanca ne premašuje 10 milijuna eura.
3. Unutar kategorije mikro, malih i srednjih poduzeća mikro poduzeće definira se kao poduzeće koje ima manje od 10 zaposlenih, a čiji godišnji promet i/ili godišnja bilanca ne premašuje 2 milijuna eura.
  Broj zaposlenih Godišnji promet i/ili Vrijednost bilance Mikro < 10 ≤ 2 mil. eura ≤ 2 mil. eura Malo < 50 ≤ 10 mil. eura ≤ 10 mil. eura Srednje < 250 ≤ 50 mil. eura ≤ 43 mil. eura
VRSTE PODUZEĆA KOJE SE UZIMAJU U OBZIR PRILIKOM IZRAČUNA BROJA OSOBLJA I FINANCIJSKIH IZNOSA
1. »Neovisno poduzeće« je svako poduzeće koje nije svrstano kao partnersko poduzeće u smislu stavka 2. ili kao povezano poduzeće u smislu stavka 3.
2. »Partnerska poduzeća« su sva poduzeća koja nisu svrstana kao povezana poduzeća u smislu stavka 3., a između kojih postoji sljedeća veza: poduzeće (uzlazno poduzeće) posjeduje, samostalno ili zajedno s jednim ili više povezanih poduzeća u smislu stavka 3., 25 % ili više kapitala ili glasačkih prava drugog poduzeća (silazno poduzeće). Međutim, poduzeće se može svrstati u neovisna poduzeća, to jest u ona koja nemaju drugih partnerskih poduzeća, čak i ako su sljedeći ulagači dosegli ili premašili prag od 25 %, uz uvjet da ti ulagači, bilo samostalno ili zajednički, nisu u smislu stavka 3. povezani s predmetnim poduzećem:
(a) javna investicijska društva, društva rizičnog kapitala, pojedinci ili skupine pojedinaca s redovitom djelatnošću ulaganja rizičnog kapitala koji ulažu dionički kapital u poduzeća koja nisu uvrštena na burzu (poslovni anđeli), uz uvjet da je ukupno ulaganje tih poslovnih anđela u istom poduzeću manje od 1 250 000 eura
(b) sveučilišta ili neprofitni istraživački centri
(c) institucionalni ulagači, uključujući fondove regionalnog razvoja
(d) autonomne lokalne vlasti s godišnjim proračunom manjim od 10 milijuna eura i s manje od 5 000 stanovnika
3. »Povezana poduzeća« su poduzeća među kojima postoji jedna od sljedećih veza:
(a) poduzeće ima većinu glasačkih prava imatelja udjela ili članova u drugom poduzeću
(b) poduzeće ima pravo postaviti ili smijeniti većinu članova upravnog, upravljačkog ili nadzornog tijela u drugom poduzeću
(c) poduzeće