 njegovo profesionalno ponašanje i rad u obavljanju zadaća struke.
(8) Član Komore dužan je postupati u skladu sa zaključcima tijela Komore.
(9) Član Komore dužan je Komori redovito plaćati članarinu i uredno podmirivati ostala davanja koja utvrde tijela Komore, osim u slučaju mirovanja članstva, a pri prestanku članstva podmiriti sve dospjele financijske obveze prema Komori.
(10) Član Komore dužan je omogućiti provođenja nadzora nad radom.
VIII. SUDJELOVANJE NA NATJEČAJIMA
Članak 23.
(1) Član Komore smije sudjelovati na natječaju za arhitektonsko, urbanističko ili krajobrazno rješenje, ili za rješenje unutarnjeg uređenja prostora, sukladno posebnom Pravilniku.
(2) Član Komore, kada je član ocjenjivačkog suda, ne smije nakon toga djelovati ni u kakvom drugom svojstvu u vezi s tim natječajem.
(3) Član Komore ne smije sudjelovati na natječaju, koji je u suprotnosti s njegovim pravima i obvezama iz članstva u Komori ili s Pravilnikom o natječajima s područja arhitekture, urbanizma, unutarnjeg uređenja i uređenja krajobraza.
IX. REKLAMIRANJE
Članak 24.
(1) Pružatelji arhitektonskih usluga ne smiju komunicirati, promovirati ili predstavljati sebe ili svoje profesionalne usluge lažno ili prijevarno. Također neće isto to dozvoljavati drugim osobama bez obzira postupaju li u njihovo ime ili ne.
(2) Pružatelji arhitektonskih usluga ne smiju promovirati, poticati, podržavati ili prešutno prihvaćati nikakvu radnju koja bi mogla pomoći u počinjenju kaznenog djela ili neetičkog ponašanja, kao ni radnju kojom se teži sakriti ili prikriti financijske ili porezne nezakonitosti ili nepravilnosti.
X. MEĐUSOBNO KONFLIKTNE SITUACIJE
Članak 25.
(1) Članovi Komore, radnici u pravnim osobama (u daljnjem tekstu: radnici) dužni su se u obavljanju poslova pridržavati zakona i akata Komore.
(2) Radnici iz stavka 1. ovog članka dužni su upoznati poslodavca o svojim pravima i obvezama koje proizlaze iz članstva u Komori.
(3) Radnik ne smije prihvatiti one poslove, za koje poslodavac zahtjeva odstupanje od određenog stavkom 1. i 2. ovog članka. O tome radnik je dužan odmah obavijestiti Komoru.
Članak 26.
Sastavni dio ovog kodeksa je Europski deontološki kodeks koji je Vijeće arhitekata Europe usvojilo 24. travnja 2009.
XI. PRIJELAZNE I ZAVRŠNE ODREDBE
Članak 27.
(1) Danom stupanja na snagu ovog Kodeksa prestaje važiti Kodeks strukovne etike ovlaštenih arhitekata, donesen 12. svibnja 2010.
(2) Ovaj Kodeks stupa na snagu danom donošenja na Skupštini Komore i objavljuje se u »Narodnim novinama«.
Klasa: 011-01/16-01/07
Urbroj: 505-01-16-01
Zagreb, 15. travnja 2016.
Predsjednica Hrvatske komore arhitekata Željka Jurković, dipl. ing. arh., v. r.
EUROPSKI DEONTOLOŠKI KODEKS
Generalna skupština ACE-a usvojila je ovaj referentni dokument 19. studenoga 2005., a izmijenjena inačica usvojena je 24. travnja 2009.
Sadržaj ovog dokumenta nije obvezujući za organizacije članice ACE-a. Radi se o referentnom dokumentu za konzultaciju ukoliko neka od organizacija članica vrši reviziju ili sastavlja deontološki kodeks za svoju vlastitu uporabu.
ARCHITECTS’ COUNCIL OF EUROPE VIJEĆE ARHITEKATA EUROPE (ACE)
EUROPSKI DEONTOLOŠKI KODEKS za pružatelje arhitektonskih usluga
Ovaj je Deontološki kodeks izradila ACE-a u kontekstu Direktive o uslugama na unutarnjem tržištu[1] (2006/123/EZ), u daljnjem tekstu »Direktiva SIM« (Directive on Services in the Internal Market, nap. prev.).
Ona neće biti pravno obvezujuća, osim ako je takvom ne odredi Europska unija ili nacionalno zakonodavstvo ili ako se tako regulira ugovorom između pružatelja arhitektonskih usluga i naručitelja ili drugog korisnika, ili drugačije na osnovi javnog ili privatnog prava.
Budući da će okolnosti u kojima može biti obvezujuća jako varirati, Vijeće arhitekata Europe ne prihvaća odgovornost i nije odgovorno za korištenje ovog Kodeksa na osnovi privatnog prava.
Opća načela
Načela, kao i Primjene ovog Kodeksa koje objašnjavaju i ilustriraju Načela moraju se pročitati i tumačiti prema sljedećim Općim načelima: