 znaku za okoliš EU-a (Tekst značajan za EGP) (SL L 108, 29. 4. 2010., u daljem tekstu: Uredba br. 66/2010).«.
Iza stavka 2. dodaje se stavak 3. koji glasi:
»(3) Ovaj Zakon sadržava odredbe koje su u skladu sa sljedećim aktom Programa Ujedinjenih naroda za okoliš:
– Protokolom Barcelonske konvencije o integralnom upravljanju obalnim područjem Sredozemlja, koji je Republika Hrvatska ratificirala Zakonom o potvrđivanju Protokola o integralnom upravljanju obalnim područjem Sredozemlja (»Narodne novine – Međunarodni ugovori«, br. 8/12., u daljnjem tekstu: Protokol).«.
Članak 2.
U članku 4. stavku 1. točka 2. mijenja se i glasi:
»2. Domino-efekt je niz povezanih učinaka koji zbog međusobnog razmještaja i blizine područja postrojenja, postrojenja, odnosno dijelova postrojenja ili grupe postrojenja i količina opasnih tvari prisutnih u tim područjima postrojenja povećavaju mogućnost izbijanja velike nesreće ili pogoršavaju posljedice nastale nesreće,«.
U točki 3. riječi: »postrojenja za izgaranje« zamjenjuju se riječima: »uređaja za loženje«.
U točki 5. riječ: »stacionarnih« zamjenjuje se riječju: »nepokretnih«.
Točka 14. mijenja se i glasi:
»14. Izbjegnuta nesreća je neplanirani događaj koji je unutar područja postrojenja i/ili izvan njega imao potencijal za uzrokovanje štetnih posljedica za zdravlje ljudi, oštećenje materijalnih dobara ili ugrožavanje prirode i okoliša, ali je ono izbjegnuto,«.
Iza točke 17. dodaje se točka 17.a koja glasi:
»17.a Kapacitet postrojenja je najveća vrijednost pokazatelja obavljanja djelatnosti postrojenja, koja je određena tehničkim razlozima u postrojenju (tehnička mogućnost obavljanja djelatnosti),«.
U točki 37. riječ: »postrojenju« zamjenjuje se riječima: »području postrojenja«.
U točki 38. riječ: »bitno« zamjenjuje se riječju: »unutarnje«.
U točki 40. riječi: »postrojenja za izgaranje« zamjenjuju se riječima: »uređaja za loženje«.
U točki 47. riječi: »Postrojenje za izgaranje« zamjenjuju se riječima: »Uređaj za loženje«.
Točka 50. mijenja se i glasi:
»50. Postojeće postrojenje je postrojenje koje je u radu, uključujući i probni rad, ili je bilo u radu te ima mogućnost ponovnog pokretanja rada, neovisno o tome ima li ili nema okolišnu dozvolu, a koje je barem jednom dobilo dozvolu za početak rada sukladno posebnom propisu,«.
Točka 77. mijenja se i glasi:
»77. Velika nesreća je događaj, odnosno nekontrolirana pojava izazvana velikom emisijom, požarom ili eksplozijom i sl. koji su uzrokovani nekontroliranim razvitkom događanja tijekom djelovanja u području postrojenja u kojem su prisutne opasne tvari te jedna ili više tih opasnih tvari i/ili njihovih spojeva nastalih zbog događaja, odnosno nekontrolirane pojave koji dovode u ozbiljnu trenutačnu ili odgođenu – naknadnu opasnost za ljudsko zdravlje i život, materijalna dobra i/ili okoliš unutar područja postrojenja i/ili izvan područja postrojenja,«.
U točki 85. riječi: »postrojenja za izgaranje« zamjenjuju se riječima: »uređaja za loženje«.
Članak 3.
U članku 5. stavak 2. mijenja se i glasi:
»(2) Na pitanja vezana za Hrvatsku agenciju za okoliš i prirodu koja nisu uređena ovim Zakonom primjenjuju se odredbe posebnog propisa kojim se uređuje osnivanje i ustrojstvo Hrvatske agencije za okoliš i prirodu i odredbe propisa o ustanovama.«.
Članak 4.
U članku 34. podstavak 6. mijenja se i glasi:
»− Hrvatska agencija za okoliš i prirodu i Fond za zaštitu okoliša i energetsku učinkovitost,«.
Članak 5.
U članku 38. stavak 1. mijenja se i glasi:
»(1) Poslove prikupljanja i objedinjavanja prikupljenih podataka i informacija o okolišu i prirodi, radi osiguravanja i praćenja provedbe politike zaštite okoliša i održivog razvitka, obavlja Hrvatska agencija za okoliš i prirodu (u daljnjem tekstu: Agencija).«.
Iza stavka 2. dodaje se novi stavak 3. koji glasi:
»(3) Agencija obavlja i stručne poslove zaštite prirode sukladno posebnom Zakonu kojim se uređuje zaštita prirode.«.
Dosadašnji stavci 3., 4., 5. i 6. postaju stavci 4., 5., 6. i 7.
Članak 6.
U članku 40. stavku