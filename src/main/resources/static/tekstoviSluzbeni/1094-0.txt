56 22.05.2015 Zakon o izmjenama i dopunama Kaznenog zakona
HRVATSKI SABOR
1095
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA KAZNENOG ZAKONA
Proglašavam Zakon o izmjenama i dopunama Kaznenog zakona, koji je Hrvatski sabor donio na sjednici 8. svibnja 2015. godine.
Klasa: 011-01/15-01/41
Urbroj: 71-05-03/1-15-2
Zagreb, 13. svibnja 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA KAZNENOG ZAKONA
Članak 1.
U Kaznenom zakonu (»Narodne novine«, br. 125/11. i 144/12.) članku 14. stavku 3. iza riječi: »članka 116.,« dodaju se riječi: »članka 152.,«, a iza riječi: »članka 158.,« dodaju se riječi: »članka 159.,«.
Članak 2.
U članku 18. iza stavka 1. dodaju se novi stavci 2., 3. i 4. koji glase:
»(2) U slučajevima iz članka 14. ovoga Zakona kazneni postupak radi primjene kaznenog zakonodavstva Republike Hrvatske neće se pokrenuti:
1. ako je pravomoćnom presudom izrečena kazna izvršena ili je u postupku izvršenja ili više ne može biti izvršena prema zakonu države u kojoj je osoba osuđena,
2. ako je počinitelj u stranoj državi pravomoćnom presudom oslobođen ili mu je kazna po zakonu države u kojoj je kazneno djelo počinio oproštena,
3. ako je nastupila zastara kaznenog progona.
(3) U slučajevima iz članka 14. stavka 1. i 2. ovoga Zakona kazneni postupak radi primjene kaznenog zakonodavstva Republike Hrvatske neće se pokrenuti ako se kazneno djelo po zakonu države u kojoj je počinjeno progoni po prijedlogu ili privatnoj tužbi, a takav prijedlog ili tužba nisu podneseni.
(4) U slučajevima iz članka 14. stavka 3. ovoga Zakona kazneni postupak radi primjene kaznenog zakonodavstva Republike Hrvatske pokrenut će se i ako se kazneno djelo po zakonu države u kojoj je počinjeno progoni po prijedlogu ili privatnoj tužbi, a takav prijedlog ili tužba nisu podneseni.«.
U dosadašnjem stavku 2., koji postaje stavak 5., riječi: »članka 14.,« brišu se.
Dosadašnji stavci 3. i 4. postaju stavci 6. i 7.
Članak 3.
U članku 52. iza stavka 3. dodaje se novi stavak 4. koji glasi:
»(4) Ostvaruju li se radnjama navedenim u stavku 1. ovoga članka obilježja više istih kaznenih djela, produljeno kazneno djelo će se pravno označiti uzimajući u obzir zbroj vrijednosti svih stvari, imovinskih prava i koristi pribavljenih odvojenim radnjama.«.
Dosadašnji stavak 4. postaje stavak 5.
Članak 4.
U članku 55. stavak 3. mijenja se i glasi:
»(3) Sud može počinitelju uz rad za opće dobro odrediti zaštitni nadzor iz članka 64. ovoga Zakona, čije trajanje ne može biti duže od vremena u kojem počinitelj mora izvršiti rad za opće dobro.«.
U stavku 5. riječi: »i stručnosti« brišu se.
U stavku 6. riječ: »prvostupanjski« briše se.
U stavku 7. prva rečenica mijenja se i glasi: »Ako osuđenik svojom krivnjom ne izvršava rad za opće dobro, sud će odmah donijeti odluku kojom određuje izvršenje izrečene kazne u neizvršenom dijelu ili u cijelosti.«.
Članak 5.
U članku 56. stavku 3. druga rečenica briše se.
Članak 6.
U članku 58. stavku 1. iza prve rečenice dodaje se druga rečenica koja glasi: »Sud će opozvati uvjetnu osudu ako osuđenik bez opravdanog razloga, u roku koji je određen presudom, ne vrati imovinsku korist ostvarenu kaznenim djelom.«.
U stavku 7. iza riječi: »stavka 1.« stavlja se zarez, a riječi: »i 2.« zamjenjuju se riječima: »2. i 6.«.
U stavku 8. riječi: »šest mjeseci« zamjenjuju se riječima: »godinu dana«.
Članak 7.
U članku 62. stavku 1. iza riječi: »Sud« dodaju se riječi: »uz uvjetnu osudu i djelomičnu uvjetnu osudu«.
U stavku 2. riječ: »nužno« zamjenjuje se riječju: »korisno«.
U točki 4. iza riječi: »djela« dodaju se riječi: »uz stručnu pomoć nadležnog tijela za probaciju«.
Točka 5. mijenja se i glasi:
»5. odvikavanje od ovisnosti o alkoholu, drogama ili drugih vrsta ovisnosti u terapijskoj zajednici uz stručnu pomoć nadležnog tijela za probaciju,«.
Točka 6. briše se.
Dosadašnja točka 7. postaje točka 6.
Točke 8. i 9. brišu se.
Dosadašnja točka 10. postaje točka