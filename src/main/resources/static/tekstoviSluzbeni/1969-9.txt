i pružanja humanitarne pomoći, poslovne spise, saslušati korisnike, radnike i druge osobe koje zatekne, pregledati isprave na temelju kojih se može utvrditi identitet osoba (osobna iskaznica, putovnica i sl.) i obavljati druge radnje u skladu sa svrhom inspekcijskog nadzora.
Članak 33.
Inspektor tijekom inspekcijskog nadzora zbog mogućeg prikrivanja dokaza ima pravo privremeno izuzeti predmete i izvornu dokumentaciju, uz potvrdu.
Članak 34.
(1) Prilikom obavljanja inspekcijskog nadzora inspektor je dužan postupati tako da ne ugrozi čuvanje zakonom ili drugim propisom utvrđene tajne.
(2) Odgovorne osobe dužne su upoznati inspektora s podacima koji se sukladno njihovim općim aktima smatraju tajnom.
(3) Inspektor je dužan kao službenu tajnu čuvati dokumentaciju i podatke koji su u vezi s inspekcijskim nadzorom, kao i identitet podnositelja podneska povodom kojeg je proveden inspekcijski nadzor, ako on to zatraži.
Članak 35.
(1) U obavljanju inspekcijskih poslova inspektor je dužan:
1. zabraniti provođenje pojedinih mjera i radnji koje su protivne ovom Zakonu ili drugom propisu
2. zabraniti prikupljanje i pružanje humanitarne pomoći te korištenje logotipa organizatoru prikupljanja i pružanja humanitarne pomoći ako:
– više ne ispunjava propisane uvjete za prikupljanje i pružanje humanitarne pomoći iz članka 14. stavka 2. podstavaka 3., 4., 5., 6. i 7., odnosno organiziranje humanitarne akcije iz članka 18. stavka 4. podstavaka 1., 3., 4. i 5. ovoga Zakona
– ne postupi po prethodnom rješenju inspektora kojim se naređuju mjere
– načinom pružanja pomoći ili provedbom humanitarne akcije ugrožava zdravlje i sigurnost korisnika
3. zabraniti provođenje humanitarne akcije pravnim osobama ako je organiziraju bez prethodno pribavljenog rješenja kojim se odobrava provođenje humanitarne akcije, osim u slučaju iz članka 17. stavka 2. ovoga Zakona
4. zabraniti provođenje humanitarne akcije te korištenje logotipa humanitarne akcije pravnim i fizičkim osobama te poduzeti radnje u skladu s posebnim propisima, ako tijekom provedbe humanitarne akcije istaknu logotip humanitarne akcije za koju se utvrdi da nije dodijeljen u skladu s ovim Zakonom
5. narediti otklanjanje utvrđenih nepravilnosti u određenom roku te poduzeti druge mjere za koje je ovlašten ovim Zakonom i drugim propisima
6. pokrenuti postupak utvrđivanja odgovornosti odgovorne osobe u pravnoj osobi organizatoru prikupljanja i pružanja humanitarne pomoći
7. pokrenuti postupak utvrđivanja odgovornosti fizičke osobe u organiziranju humanitarne akcije
8. narediti i druge mjere te poduzimati radnje u skladu s ovim Zakonom i posebnim propisima.
(2) O zabranama, izrečenim mjerama te pokrenutim postupcima iz stavka 1. ovoga članka inspektor je dužan izvijestiti nadležno tijelo koje je donijelo rješenje kojim se odobrava prikupljanje i pružanje humanitarne pomoći, odnosno organiziranje humanitarne akcije.
(3) Ako inspektor prilikom obavljanja inspekcijskog nadzora utvrdi nepravilnosti, odnosno povrede propisa, a nije ovlašten izravno postupati, dužan je izvijestiti nadležno tijelo o uočenim nepravilnostima, odnosno povredama propisa te tražiti pokretanje postupka i poduzimanje propisanih mjera.
Članak 36.
(1) Ako inspektor utvrdi da se u radu javljaju manje nepravilnosti koje ne utječu bitno na prikupljanje i pružanje humanitarne pomoći, odnosno provedbu humanitarne akcije, upozorit će organizatora prikupljanja i pružanja humanitarne pomoći na nepravilnosti i na njihove posljedice te odrediti rok za uklanjanje istih, a sadržaj upozorenja i rok za otklanjanje nepravilnosti navesti u zapisniku o obavljenom inspekcijskom nadzoru.
(2) Ako nepravilnosti iz stavka 1. ovoga članka ne budu otklonjene u ostavljenom roku, inspektor će rješenjem narediti poduzimanje odgovarajuće mjere.
Članak 37.
(1) O obavljenom inspekcijskom nadzoru, utvrđenom stanju i poduzetim, odnosno naređenim mjerama i radnjama inspektor sastavlja zapisnik.
(2) Primjerak zapisnika inspektor uručuje organizatoru prikupljanja i pružanja