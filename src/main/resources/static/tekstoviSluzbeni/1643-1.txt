 Ovr-2977/2015).
II. PRIGOVORI PODNOSITELJA
3. U opširno obrazloženoj ustavnoj tužbi podnositelj navodi da su mu povrijeđena ustavna prava zajamčena člancima 29. stavkom 1., 34. stavkom 1., 48. stavkom 1. i 50. stavkom 1. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.) te konvencijsko pravo zajamčeno člankom 8. Konvencije za zaštitu ljudskih prava i temeljnih sloboda (»Narodne novine – Međunarodni ugovori« broj 18/97., 6/99. – pročišćeni tekst, 8/99. – ispr., 14/02. i 1/06.; u daljnjem tekstu: Konvencija) i člankom 1. Protokola br. 1. uz Konvenciju.
3.1. Sažeto, navodi iz ustavne tužbe u odnosu na osporenu presudu Županijskog suda u Rijeci glase:
»VI. ... pravna mišljenja iznesena u pobijanoj drugostupanjskoj presudi potpuno su pogrešna.
Prilikom odlučivanja o nedopuštenosti ovrhe osporena presuda u cijelosti zanemaruje već ranije donesenu pravomoćnu presudu Trgovačkog suda u Rijeci broj: P-710/2008 od 3. 3. 2009. (u postupku u kojem je ovrhovoditelj Praunsperger Alan sudjelovao kao umješač na strani tuženice Stambene zgrade u Opatiji) kojom je odlučeno: 'Utvrđuje se da je tužitelj izvanknjižni vlasnik 1/2 dijela nekretnine z.č. 1311/244 – kuća površine 244 m2 upisane u z.k.ul. 886 K.O. Jušići, na kojem dijelu je uspostavljeno pravo vlasništva posebnog dijela i to stana u prizemlju površine 75,65 m2 s podrumima u suterenu površine 29,32 m2, na nacrtu označeno crvenom bojom, u podulošku 1 ...'.
Tvrdnja osporene presude o tome da podnositelj 'do trenutka upisa u zemljišne knjige nije mogao biti izvanknjižni vlasnik' (str. 5) u gruboj je i izravnoj suprotnosti s izrekom pravomoćne presude P-710/08, kojom je podnositelj utvrđen upravo izvanknjižnim vlasnikom.
Osporena presuda jednostavno odbija prihvatiti da postoji pravomoćna presuda kojom je vezan. Time faktično ukida pravo vlasništva podnositelja koje je utvrđeno u sudskom postupku pravomoćnom odlukom.
Pobijana presuda potpuno ignorira notorna procesna pravila o svojstvu i utjecaju pravomoćnosti sudskih odluka. Ta pravila u cijelosti isključuju mogućnost ponovnog (a pogotovo drugačijeg) suđenja o postojanju ili nepostojanju nekog pravnog odnosa – u konkretnom slučaju prava (izvanknjižnog) vlasništva. ...
Izravna posljedica osporene presude, ukoliko ne bi bila ukinuta, je gubitak valjano stečenog prava vlasništva podnositelja ustavne tužbe. Ovo tim prije što je postupak ovrhe nastavljen neovisno o parničnom postupku radi nedopuštenosti ovrhe, pa je tako zaključkom Općinskog suda u Opatiji broj Ovr-215/12 već za 20.7.2015. zakazano ročište uza prodaju predmetnog stana podnositelja ustavne tužbe.
Nesumnjivo je da je osporena presuda donijeta uz najgrublju povredu postupka. Opisane procesne povrede su takvog značenja da sudski postupak kao jedinstvenu cjelinu čine posve nepravičnim za podnositelja. Podnositelju tužbe sasvim sigurno na ovaj način nije osigurano ustavno jamstvo pravilnog suđenja. Dapače, potpuno mu je uskraćena djelotvorna pravna zaštita njegovog već ranije stečenog prava vlasništva. Time mu je izvan svake sumnje povrijeđeno ustavno pravo na pravično suđenje iz čl. 29. st. 1. Ustava RH. Budući da je učinak osporene presude takav da u stvarnosti ukida utvrđeno pravo vlasništva, podnositelju tužbe povrijeđeno je ustavno i konvencijsko pravo na nepovredivost doma iz čl. 34. st. 1. Ustava i čl. 8. EKLJP te ustavna i konvencijska prava kojima se jamči pravo vlasništva (čl. 48. st. 1., čl. 1. prvog Protokola uz EKLJP) i priječi nezakonito ograničavanje ili oduzimanje vlasništva (čl. 50. st. 1.) ...«
III. RAZLOZI PODNOSITELJA ZA PREDLAGANJE ODGODE IZVRŠENJA RJEŠENJA I ZAKLJUČKA DONESENIH U OVRŠNOM POSTUPKU
4. Podnositelj u ustavnoj tužbi ističe:
»... Primjenom metodologije Europskog suda za ljudska prava o opravdanosti miješanja u pravo na dom, nesporno proizlazi da bi provođenje javne dražbe, sukladno Zaključku Općinskog suda u Opatiji broj: Ovr-215/12 od 6. 3. 2015., kojim je zakazano ročište za prodaju podnositeljevog