 članak 13. Konvencije nudi alternativu: sredstvo je djelotvorno ako se može koristiti bilo da ubrza donošenje sudske odluke prije nego je povreda nastupila bilo da osigura odgovarajuću zadovoljštinu za odugovlačenja koja su se već dogodila (§ 158.).
Isto stajalište ESLJP izrazio je u presudi Scordino protiv Italije (br. 1) (presuda velikog vijeća, 29. ožujka 2006., zahtjev br. 36813/97) i zatim u presudi Sürmeli protiv Njemačke (presuda velikog vijeća, 8. lipnja 2006., zahtjev br. 75529/01):
»99. Dostupna pravna sredstva koja parničnim strankama stoje na raspolaganju pred domaćim tijelima, u odnosu na prigovore u vezi duljine trajanja postupka, djelotvorna su u smislu članka 13. Konvencije ukoliko sprječavaju navodnu povredu, ili njezino nastavljanje, ili osiguravaju odgovarajuće otklanjanje već nastale povrede. Pravno sredstvo je, stoga, učinkovito ukoliko može požuriti donošenje odluke suda u konkretnom predmetu, ili osigurati parničnim strankama odgovarajuću zadovoljštinu za odugovlačenja koja su se već dogodila.«
(»99. Remedies available to a litigant at domestic level for raising a complaint about the length of proceedings are »effective« within the meaning of Article 13 of the Convention if they prevent the alleged violation or its continuation, or provide adequate redress for any violation that has already occurred. A remedy is therefore effective if it can be used either to expedite a decision by the courts dealing with the case, or to provide the litigant with adequate redress for delays that have already occurred.«)
Ustavni sud naglašava da prethodno prikazana stajališta ESLJP-a predstavljaju trenutačni doseg sudske prakse tog suda, pri čemu se ne može isključiti njezin daljnji razvitak, uključujući i promjene prikazanih pravnih stajališta ESLJP-a.
8. Ustavni sud smatra da paušalni navodi podnositeljice odnosno sumnja u djelotvornost pravnog sredstva koje nije očito (a priori) nedjelotvorno, nije dovoljan razlog da se tim sredstvom i ne koristi prije podnošenja ustavne tužbe.
Budući da podnositeljica u ustavnoj tužbi nije dokazala da je iskoristila sva dopuštena pravna sredstva propisana ZoSud-om/13 (niti je dokazala da je koristila pravna sredstva koja su joj bila na raspolaganju od 2007. godine kad je podnijela tužbu redovnom sudu), ustavna tužba podnositeljice nije dopuštena.
9. Slijedom navedenog, na temelju članka 72. Ustavnog zakona riješeno je kao u točki I. izreke rješenja.
10. Točka II. izreke rješenja temelji se na članku 29. stavku 1. Ustavnog zakona.
Broj: U-IIIA-322/2014
Zagreb, 23. prosinca 2014.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
