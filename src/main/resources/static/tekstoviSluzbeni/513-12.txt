 izričito ovlaštenje primatelju broja da ovaj Zahtjev uputi davatelju broja.
Podnositelj Zahtjeva potvrđuje da je obaviješten da je prigodom raskida ugovora o korištenju usluge pristupa internetu obvezan zatražiti i isključenje svih dobivenih identifikacijskih oznaka (korisničkih računa) od postojećeg operatora elektroničkih komunikacija, odnosno da može zadržati svoje korisničke račune.
Podnositelj Zahtjeva svojim potpisom potvrđuje da je suglasan da se njegovi osobni podaci, koji se koriste u svrhu omogućavanja usluge prijenosa broja, prikupljaju, obrađuju i razmjenjuju između operatora i Hrvatske regulatorne agencije za mrežne djelatnosti (HAKOM) u svrhu pružanja usluge prenosivosti broja.
Nakon što je davatelj broja zaprimio Zahtjev za prijenos broja, podnositelj Zahtjeva ne može zatražiti otkazivanje prijenosa broja, osim u sljedećim slučajevima:
a. ukoliko je došlo do kašnjenja u prijenosu broja dulje od 8 radnih dana,
b. u slučaju zavaravajuće prodaje,
c. u slučaju postojanja nesporne ugovorne obveze, sukladno članku 16. Pravilnika o prenosivosti broja,
d. ukoliko je iskoristio pravo na jednostrani raskid ugovora sukladno posebnim propisima o zaštiti potrošača.
Neiskorišteni iznos na korisničkom računu za pre-paid usluge davatelja broja se ne može prenositi i koristiti za plaćanje elektroničkih komunikacijskih usluga primatelja broja. Davatelj broja će korisniku pre-paid usluge izvršiti povrat neiskorištenog iznosa na korisničkom računu u skladu s odredbama Pravilnika o načinu i uvjetima obavljanja djelatnosti elektroničkih komunikacijskih mreža i usluga.
Podnositelj obvezan je davatelju broja platiti korištene komunikacijske usluge za vrijeme do trenutka prijenosa broja u mrežu primatelja broja te neovisno o prijenosu broja, obveze vezano uz naplatu i/ili povrat opreme primjenjive su sve do trenutka podmirenja svih dugovanja za predmetnu uslugu.
Pretplatnički odnos ili deaktivacija korisničkog zapisa između davatelja broja i podnositelja Zahtjeva kojem je uspješno prenesen broj u mrežu primatelja broja, smatrat će se raskinutim u trenutku završetka prijenosa broja.
Podnositelj Zahtjeva u cijelosti je upoznat sa sljedećim:
a) datumu i vremenskom okviru prijenosa broja,
b) uslugama postojećeg operatora koje prestaju nakon prijenosa broja u mrežu primatelja broja,
c) opsegom korištenja i aktivaciji usluga primatelja broja,
d) obvezi kontaktiranja davatelja broja u svrhu podmirenja dugovanja kod prijevremenog raskida ugovora, jer isti predstavlja razlog odgode Zahtjeva
e) svim razlozima odgode Zahtjeva,
f) mogućnosti da se zatraženi broj nalazi unutar VPN serije ili niza koje se odnose na isti priključak,
g) mogućnosti aktivacije besplatne usluge obavijesti o mreži u kojoj se nalazi pozivani broj,
h) pravom za naknadu u slučaju nepravovremenog prijenosa broja,
i) da podnošenjem Zahtjeva za prijenos broja daje svoju privolu primatelju i davatelju broja za razmjenu podataka o neplaćenim i dospjelim, a neosporenim dugovanjima, u svrhu zaštita od zlouporaba elektroničkih komunikacijskih usluga
Po primitku obavijesti davatelja broja o odgodi, koja sadrži i najraniji datum prijenosa broja, primatelj broja će u dogovoru s podnositeljem Zahtjeva, dogovoriti novi datum prijenosa broja te isti dostaviti davatelju broja.
Podnositelj Zahtjeva svojim potpisom ovlašćuje primatelja broja na podnošenje prigovora na odbijanje ili odgodu roka za prijenos broja.
Podnositelj Zahtjeva svojim potpisom potvrđuje da je u potpunosti upoznat i suglasan sa svim navedenim uvjetima prijenosa broja.
Ovaj Zahtjev se podnosi u dva primjerka od kojeg jedan zadržava podnositelj Zahtjeva, a drugi primatelj broja.
Potpis/pečat podnositelja Zahtjeva Potpis ovlaštene osobe i pečat primatelja broja Mjesto i datum
