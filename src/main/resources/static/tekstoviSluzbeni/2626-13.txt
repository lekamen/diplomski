 konvencijskih prava ESLJP je dosudio podnositelju na ime pravedne naknade 7.500,00 eura i na ime troškova postupka 2.310,00 eura.
Ne postoje pretpostavke za odlučivanje o biti stvari.
16. Članak 32. Ustavnog zakona propisuje:
»Članak 32.
Ustavni sud će rješenjem odbaciti ... ustavnu tužbu ako nije nadležan za odlučivanje ... i u drugim slučajevima kad ne postoje pretpostavke za odlučivanje o biti stvari«.
17. Budući da je tijekom ustavnosudskog postupka, ESLJP donio presudu i utvrdio da je zbog dugotrajnosti postupka vraćanja mlt. C. podnositelju povrijeđeno pavo iz članka 8. u vezi članka 6. stavka 1. i članka 13. Konvencije (članak 29. stavak 1. u vezi s člankom 35. Ustava), u tom dijelu ustavne tužbe prestale su postojati pretpostavke za odlučivanje Ustavnog suda te je tom dijelu, na temelju članka 32. Ustavnog zakona, ustavnu tužbu podnositelja valjalo rješenjem odbaciti.
18. Osporeno rješenje Vrhovnog suda Republike Hrvatske broj: Gžzp-496/14-2 od 20. studenoga 2014. ne predstavlja pojedinačni akt u smislu članka 62. stavka 1. Ustavnog zakona protiv kojeg bi Ustavni sud bio nadležan pružiti ustavnosudsku zaštitu te je na temelju članka 32. Ustavnog zakona i u tom dijelu ustavnu tužbu podnositelja valjalo rješenjem odbaciti.
19. Točke II. izreke odluke i rješenja temelje se na članku 29. Ustavnog zakona.
Broj: U-III-8175/2014
Zagreb, 28. listopada 2015.
USTAVNI SUD REPUBLIKE HRVATSKE
Predsjednica Vijeća dr. sc. Snježana Bagić, v. r.
