 elektroničkih komunikacija, i to isključenjem usluga temeljem ugovora broj 0761200025 te uključenjem paketa usluga 03BASIC uz ugovaranje obveznog trajanja ugovornog odnosa od 2 godine. Također je iz navedene obavijesti razvidno da je tužitelj tada upoznat s činjenicom da će aktivacija usluge 03BASIC biti izvršena sukladno rokovima određenim Općim uvjetima poslovanja za javne komunikacijske usluge OT-a, koji se zajedno s Uvjetima korištenja predmetne usluge te važećim cjenikom primjenjuju na predmetni ugovorni odnos.
Između stranaka nije sporno da je tužitelj navedenu potvrdu i obavijest zaprimio, a nije niti sporno da tužitelj nije iskoristio zakonsku mogućnost, odnosno nije raskinuo predmetni ugovor.
U takvoj činjeničnoj i pravnoj situaciji, kada je predmetni ugovor valjano sklopljen i kada ga tužitelj nije raskinuo, to su neosnovani i ne mogu se prihvatiti tužbeni koji se odnose na valjanost nastanka ugovornog odnosa između tužitelja i zainteresirane osobe.
Što se tiče tužbenih navoda koji se odnose na račune u kojima nije obračunato 50 minuta razgovora i u kojima tužitelj ističe da je neopravdano zaprimio opomenu zbog neplaćenog računa, potrebno je odgovoriti da je i zainteresirana osoba priznala da se radilo o administrativnoj greški, koju je otklonila sukladno obvezi iz članka 29. stavka 9. Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine«, br. 154/11., 149/13., 82/14. i 24/15.) odnosno umanjila je sporni račun u dijelu koji se odnosi na više zaračunati iznos za obavljene usluge.
Slijedom navedenog, pravilno je tuženik na temelju utvrđenog činjeničnog stanja iz kojeg proizlazi da je zainteresirana osoba u cijelosti postupila u skladu s citiranim zakonskim odredbama te Općim uvjetima poslovanja te na temelju prijedloga Povjerenstva za zaštitu prava korisnika usluga iz članka 51. ZEK-a odbio zahtjev tužitelja za rješavanje spora s operatorom javnih komunikacijskih usluga Optima Telekom d.d. u svezi zasnivanja pretplatničkog ugovora na daljinu za korištenje 03BASIC paketa.
Slijedom tako utvrđenog činjeničnog stanja, u postupku u kojem je stranci omogućeno da pisanim putem (i na usmenoj raspravi pred ovim sudom) izlaže činjenice i okolnosti bitne za donošenje pravilne i zakonite odluke, sud nalazi da je tuženik postupajući u granicama svoje nadležnost predmetni spor između korisnika i operatora riješio na transparentan odnosno objektivan i nediskriminirajući način u smislu članka 51. stavak 3. ZEK-a te je prilikom donošenja osporavane odluke pravilno primijenio zakon i propise utemeljene na zakonu.
Slijedom svega navedenog te kako tužitelj u tužbi ne ističe pravno relevantne prigovore kojima bi doveo u pitanje pravilnost utvrđenog činjeničnog stanja kao i pravilnost primjene materijalnog prava, to sud nije našao osnove osporenu odluku ocijeniti nezakonitom.
Zbog navedenog, valjalo je na temelju odredbe članka 57. stavak 1. ZUS-a odbiti tužbeni zahtjev kao neosnovan i odlučiti kao u izreci ove presude.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog suda, u dovoljnom broju primjeraka za sud i sve stranke u sporu, u roku od 15 dana od dana dostave presude. Žalba protiv presude odgađa izvršenje presude (članak 66. stavak 5. ZUS-a).
Broj: 1 UsI-1089/15-9 Osijek, 21. siječnja 2016.
Sudac Tomislav Artuković, v. r.
