 točka 2.1.5. koji uključuju barem jedan element tlačne opreme obuhvaćen stavkom 1. ovoga članka te koji su nabrojani u točkama 2.1., 2.2. i 2.3. ovoga stavka moraju zadovoljavati bitnim zahtjevima propisanim u Dodatku I ovoga Pravilnika.
2.1. Sklopovi namijenjeni za proizvodnju vodene pare ili vrele vode na temperaturi višoj od 110 °C koji uključuju barem jedan element ložene ili na neki drugi način grijane tlačne opreme kod koje postoji opasnost od pregrijavanja.
2.2. Svi sklopovi osim onih iz točke 2.1. ovoga stavka, ako ih proizvođač namjerava staviti na tržište i u uporabu kao sklopove.
2.3. Iznimno od odredbe ovoga stavka, sklopovi namijenjeni za proizvodnju tople vode na temperaturama do 110 °C koji su ručno loženi krutim gorivom i koji imaju PS · V veći od 50 bar · L moraju udovoljiti bitnim zahtjevima iz točaka 2.10., 2.11., 3.4., 5(a) i 5(d) Dodatka I ovoga Pravilnika)
(3) Tlačna oprema i/ili sklopovi koji su ispod ili na granici propisanoj stavkom 1. točkama 1.1., 1.2. i 1.3. i stavkom 2. ovoga članka moraju biti konstruirani i proizvedeni u skladu s dobrom inženjerskom praksom kako bi se osigurala sigurna uporaba. Tlačna oprema i/ili sklopovi moraju imati prikladne upute za uporabu te moraju nositi oznake prema kojima se identificira proizvođač ili njegov ovlašteni zastupnik s nastanom u Europskoj uniji. Takva oprema i/ili sklopovi ne smiju imati oznaku CE iz članka 14. ovoga Pravilnika.
SLOBODA KRETANJA
Članak 4.
(1) Temeljem opasnosti zbog tlaka ne smije se zabraniti, ograničiti ili spriječiti stavljanje na tržište ili u uporabu, pod uvjetima koje je dao proizvođač tlačne opreme ili sklopova iz članka 1. ovoga Pravilnika, koja je u skladu s ovim Pravilnikom, te koja nosi oznaku CE koja potvrđuje da su bili podvrgnuti ocjenjivanju sukladnosti kako je to propisano člankom 10. ovoga Pravilnika.
(2) Temeljem opasnosti zbog tlaka ne smije se zabraniti, ograničiti ili spriječiti stavljanje na tržište ili u uporabu tlačne opreme ili sklopova koji su u skladu s člankom 3. stavkom 3. ovoga Pravilnika.
(3) U svrhu sigurne i pravilne uporabe tlačne opreme i sklopova na teritoriju Republike Hrvatske Izjava o sukladnosti, te podaci i upute iz točke 3.3. i 3.4. Dodatka I ovoga Pravilnika, moraju biti na hrvatskom jeziku i latiničnom pismu.
(4) Sva tehnička dokumentacija i drugi podaci o tlačnoj opremi koji se moraju čuvati prema postupku primijenjenom za ocjenjivanje sukladnosti mora biti pohranjena kod osobe navedene u toj proceduri u naznačenom razdoblju.
PRETPOSTAVKA O SUKLADNOSTI
Članak 5.
(1) Pretpostavlja se da tlačna oprema i sklopovi koji imaju oznaku CE kako je propisano člankom 14. ovoga Pravilnika i EU Izjavu o sukladnosti prema Dodatku VII ovoga Pravilnika zadovoljavaju odredbe ovoga Pravilnika.
(2) Pretpostavlja se da tlačna oprema i sklopovi koji su u skladu s usklađenim normama čiji podaci su objavljeni u Službenom glasilu Europske unije i/ili s hrvatskim normama, kojima su prihvaćene usklađene europske norme, zadovoljavaju bitne zahtjeve iz članka 3. ovoga Pravilnika.
(3) Popis hrvatskih norma iz stavka 2. ovoga članka objavljuje ministarstvo nadležno za gospodarstvo u »Narodnim novinama«.
Članak 6.
(1) Ministarstvo nadležno za gospodarstvo poduzet će potrebne mjere u svrhu provedbe sljedećih odredbi, ako se utvrdi da zbog ozbiljnih sigurnosnih razloga:
– jedan element ili čitava porodica tlačne opreme iz članka 3. stavka 3. ovoga Pravilnika treba zadovoljavati zahtjevima iz članka 3. stavka 1. ovoga Pravilnika,
– jedan sklop ili čitava porodica sklopova iz članka 3. stavka 3. ovoga Pravilnika treba zadovoljavati zahtjevima iz članka 3. stavka 2. ovoga Pravilnika,
– jedan element ili čitava porodica tlačne opreme trebaju biti iznimno klasificirani u drugu kategoriju od one koju zahtjeva Dodatak II ovoga Pravilnika,
(2) Ministarstvo nadležno za gospodarstvo obavješćuje javnost o poduzetim mjerama.
(3) Ministarstvo nadležno za gospodarstvo dostavit će Europskoj komisiji (u daljnjem tekstu Komisija) obrazloženi