78 17.07.2015 Zakon o izmjenama i dopunama Zakona o zračnim lukama
HRVATSKI SABOR
1496
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O ZRAČNIM LUKAMA
Proglašavam Zakon o izmjenama i dopunama Zakona o zračnim lukama, koji je Hrvatski sabor donio na sjednici 3. srpnja 2015. godine.
Klasa: 011-01/15-01/65
Urbroj: 71-05-03/1-15-2
Zagreb, 8. srpnja 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O ZRAČNIM LUKAMA
Članak 1.
U Zakonu o zračnim lukama (»Narodne novine«, br. 19/98. i 14/11.) u članku 9.a stavak 2. mijenja se i glasi:
»(2) Koncesija za zračnu luku daje se na rok koji ne može biti kraći od pet niti duži od 60 godina.«.
Članak 2.
U članku 9.b stavci 4. i 5. mijenjaju se i glase:
»(4) Koncesija se može dati za građenje i upravljanje zračnom lukom na nekretninama:
– u vlasništvu Republike Hrvatske,
– u vlasništvu jedinice lokalne i područne (regionalne) samouprave,
– u vlasništvu Republike Hrvatske i jedinice lokalne i područne (regionalne) samouprave,
– u vlasništvu Društva u kojem je isključivi imatelj udjela/dionica Republika Hrvatska,
– u vlasništvu Društva u kojem su isključivi imatelji udjela/dionica jedinice lokalne i područne (regionalne) samouprave,
– u vlasništvu Društva u kojem su isključivi imatelji udjela/dionica Republika Hrvatska i jedinice lokalne i područne (regionalne) samouprave.
(5) Koncesija se može dati za upravljanje izgrađenom zračnom lukom:
– u isključivom vlasništvu Republike Hrvatske,
– u isključivom vlasništvu jedinice lokalne i područne (regionalne) samouprave,
– u isključivom vlasništvu Republike Hrvatske i jedinice lokalne i područne (regionalne) samouprave,
– u vlasništvu Društva u kojem je isključivi imatelj udjela Republika Hrvatska,
– u vlasništvu Društva u kojem su isključivi imatelji udjela jedinice lokalne i područne (regionalne) samouprave,
– u vlasništvu Društva u kojem su isključivi imatelji udjela Republika Hrvatska i jedinice lokalne i područne (regionalne) samouprave.«.
Iza stavka 5. dodaju se stavci 6., 7., 8., 9., 10. i 11. koji glase:
»(6) Koncesija za građenje i upravljanje zračnom lukom može obuhvatiti koncesiju za upravljanje izgrađenom zračnom lukom i koncesiju za građenje nove infrastrukture zračne luke na nekretninama osoba iz stavka 4. ovoga članka.
(7) Davatelj koncesije iz stavka 4. podstavaka 1., 3., 4. i 6. i stavka 5. podstavaka 1., 3., 4. i 6. ovoga članka u ime Republike Hrvatske je Vlada Republike Hrvatske.
(8) Davatelj koncesije iz stavka 4. podstavaka 2. i 5. i stavka 5. podstavaka 2. i 5. ovoga članka u ime jedinica lokalne i područne (regionalne) samouprave su nadležna tijela jedinica lokalne i područne (regionalne) samouprave.
(9) U slučaju davanja koncesije na nekretninama u vlasništvu Republike Hrvatske i/ili jedinice lokalne i područne (regionalne) samouprave ili Društva iz stavaka 4. i 5. ovoga članka, koncesionar, uz naknadu za koncesiju, plaća i godišnju naknadu za korištenje nekretnina po tržišnoj vrijednosti, a što se uređuje ugovorom između koncesionara i vlasnika nekretnine.
(10) Pravo na korištenje nekretnine i visina naknade iz stavka 9. ovoga članka sastavni je dio dokumentacije za nadmetanje u postupku davanja koncesije.
(11) Iznimno od odredbe stavka 9. ovoga članka, u slučaju davanja koncesije na nekretninama u vlasništvu Društva koje je u isključivom vlasništvu Republike Hrvatske i jedinice lokalne i područne (regionalne) samouprave, imatelji udjela kao ovlaštenici koncesijske naknade mogu se sporazumjeti o obvezi plaćanja godišnje naknade po tržišnoj vrijednosti Društvu.«.
Članak 3.
Članak 9.c mijenja se i glasi:
»(1) Pripremne radnje za davanje koncesije i postupak davanja koncesije iz članka 9.b stavka 6. ovoga Zakona provodi ministarstvo nadležno za civilni zračni promet (u daljnjem tekstu: Ministarstvo).
(2) Pripremne radnje za davanje koncesije i postupak davanja koncesije iz članka 9.b stavka 7. ovoga Zakona