 ispunjava dužnosti sukladno odredbama Statuta CARNet-a,
– zbog bolesti ili drugog opravdanog razloga izgubi sposobnost obnašanja dužnosti, a to bude utvrđeno od strane ovlaštenih osoba ili ustanova,
– svojim postupanjem i ponašanjem povrijedi dužnost koju obnaša.
(6) Način rada i odlučivanja Upravnog vijeća utvrđuje se Statutom.
Članak 7.
(1) Voditelj CARNet-a je ravnatelj.
(2) Ravnatelja imenuje i razrješava ministar nadležan za znanost i obrazovanje, u skladu sa zakonom i Statutom CARNet-a.
(3) Ravnatelj predstavlja i zastupa CARNet, organizira i vodi poslovanje, poduzima sve pravne radnje u ime i račun CARNet-a i zastupa ga u svim postupcima pred sudovima, upravnim i drugim tijelima te pravnim osobama s javnim ovlastima.
Članak 8.
(1) Ravnatelj ima zamjenika te jednog ili više pomoćnika koje imenuje ravnatelj.
(2) Zamjenik zamjenjuje ravnatelja u okviru ovlasti ravnatelja i na njega se odgovarajuće primjenjuje odredba članka 7. stavka 3. ove Uredbe.
Članak 9.
Stručni rad u CARNet-u se obavlja u unutarnjim ustrojstvenim jedinicama, što će se urediti Statutom CARNet-a.
Članak 10.
(1) Ravnatelj CARNet-a u pravnim poslovima o stjecanju, opterećenju ili otuđenju nekretnine ili druge imovine, odnosno kod sklapanja drugog pravnog posla samostalno raspolaže imovinom CARNet-a u vrijednosti do 1.000.000,00 kuna.
(2) Pravne poslove o stjecanju, opterećenju ili otuđenju nekretnine ili druge imovine, odnosno sklapanju drugog posla u vrijednosti do 3.000.000,00 kuna ravnatelj može poduzimati samo uz prethodnu suglasnost Upravnog vijeća.
(3) Za pravne poslove o stjecanju, opterećenju ili otuđenju nekretnine i druge imovine, odnosno sklapanju drugog posla čija je vrijednost veća od 3.000.000,00 kuna potrebna je, uz suglasnost Upravnog vijeća, i suglasnost osnivača.
(4) Ravnatelj ne može bez posebne ovlasti Upravnog vijeća ili osnivača ustanove, odnosno tijela kojeg je osnivač odredio, nastupati kao druga ugovorna strana i s ustanovom sklapati ugovore u svoje ime i za svoj račun, u svoje ime, a za račun drugih osoba, ili u ime i za račun drugih osoba.
(5) Ravnatelj može dati punomoć pomoćniku ravnatelja i drugoj osobi da zastupaju CARNet u pravnom prometu, i to u granicama svojih ovlasti, a sukladno odredbama zakona kojim se uređuju obvezni odnosi.
Članak 11.
(1) Vijeće korisnika je savjetodavno tijelo koje čine predstavnici ustanova članica ugovornih korisnika s CARNet-om.
(2) Djelokrug i nadležnost Vijeća korisnika utvrđuje se Statutom CARNet-a.
Članak 12.
Sredstva CARNet-a čine:
– računalno-komunikacijska oprema nabavljena sredstvima ministarstva nadležnog za znanost i obrazovanje za potrebe CARNet projekta i mreže do donošenja ove Uredbe,
– prostorije za obavljanje djelatnosti, veličine 80 m² u Zagrebu, Josipa Marohnića 5.
Članak 13.
Sredstva za djelatnost CARNet-a osiguravaju se u državnom proračunu Republike Hrvatske i iz vlastitih prihoda.
Članak 14.
(1) CARNet odgovara za svoje obveze cijelom svojom imovinom.
(2) Republika Hrvatska solidarno i neograničeno odgovara za obveze CARNet-a.
Članak 15.
(1) Statut CARNet-a donosi Upravno vijeće uz suglasnost ministarstva nadležnog za znanost i obrazovanje.
(2) Statutom se pobliže uređuje ustrojstvo, ovlasti, način rada i odlučivanja pojedinih tijela CARNet-a, međusobna prava i obveze osnivača i CARNet-a, način raspolaganja dobiti te druga pitanja značajna za obavljanje poslova CARNet-a.
(3) Statut i drugi opći akti CARNet-a moraju biti u skladu s ovom Uredbom.
Članak 16.
(1) Djelatnost CARNet-a je javna.
(2) O javnosti rada CARNet-a skrbi ravnatelj.
(3) Upravno vijeće CARNet-a dužno je najmanje jedanput godišnje podnijeti izvješće o radu CARNet-a ministarstvu nadležnom za znanost i obrazovanje.
Članak 17.
Nadzor nad zakonitošću rada CARNet-a obavlja ministarstvo nadležno za znanost i obrazovanje
PRIJELAZNE I ZAVRŠNE ODREDBE
Članak 18.
(1) CARNet osnovan Uredbom o osnivanju Hrvatske akademske i istraživačke mreže – CARNet (»Narodne novine«, broj 16/95) nastavlja s radom sukladno odredbama