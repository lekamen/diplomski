
(potpis podnositelja/ice zahtjeva)                                                (potpis liječnika)
_________________________________    (ime i prezime podnositelja zahtjeva)
_________________________________   (adresa)
Ustanova
Predmet: Informirani pristanak na terapiju testosteronom kod tranzicije iz ženskog prema muškom spolu
Ovaj dokument je namijenjen osobama koje žele hormonalnu terapiju u svrhu postizanja tranzicije iz ženskog prema muškom spolu.
Hormonalna terapija uključuje primjenu testosterona (muških spolnih hormona).
Hormonalna terapija je dio složenog postupka tranzicije iz ženskog u muški spol. Započinjanje procesa se indicira psihijatrijskim i psihološkim pregledom, kojim se dijagnosticira poremećaj rodnog indentiteta (F 64 po klasifikaciji bolesti Svjetske zdravstvene organizacije, X revizija). Uz preporuku psihijatra i psihologa, a ukoliko nema kontraindikacija za primjenu testosterona, započinje se hormonalna terapija, koja se koristi tijekom najmanje godinu dana pred eventualnu odluku o eventualnom operativnom zahvatu na reproduktivnim, odnosno spolnim organima.
Učinci uspješne hormonalne terapije ne moraju nužno biti popraćeni korektivnim operativnim zahvatom.
Sama primjena testosterona može imati trajne i prolazne posljedice.
U trajne posljedice spada ispadanje kose, uključujući i ćelavost, povećanje dlakavosti lica, produbljivanje glasa, povećanje tjelesne dlakavosti i povećanje klitorisa. Vremenski period koji je potreban za nastanak ovih promjena se kreće od nekoliko mjeseci pa do više od 5 godina.
Prolazne posljedice su povećanje mišićne mase, preraspodjela masnog tkiva po muškom tipu, povećanje broja crvenih krvnih stanica, pojačanje spolnog nagona, izražene promjene u ponašanju (uključujući veću agresivnost), pojava akni koje mogu zahtijevati specijalističko liječenje, promjene u menstrualnom ciklusu, uključujući i izostanak ovulacije, odnosno neplodnost. Poremećaj menstrualnog ciklusa uzrokovan testosteronskom terapijom ne isključuje mogućnost trudnoće. S druge strane, smanjenje plodnosti može zaostati kao problem i u slučaju trajnog prekida terapije testosteronom.
Osim opisanog učinka, moguće su i nuspojave terapije.
Opisane nuspojave hormonalne terapije uključuju veći rizik od razvoja karcinoma endometrija maternice, dojki, oštećenja jetre, šećerne bolesti, porasta razine LDL kolesterola u krvi i pada razine HDL kolesterola, kao i koronarne srčane bolesti.
Zbog navedenih razloga, hormonalna terapija mora biti individualno određena i praćena, a prema potrebi i prekinuta iz medicinskih razloga.
Navedenu terapiju je moguće prekinuti u bilo kojem trenutku.
Na meni razumljiv način upoznat/a sam od strane liječnika dr. _______________, specijalista endokrinologa o načinu provođenja hormonalne terapije.
Izjavljujem da sam imao/imala vremena razmisliti o svojoj odluci prije potpisivanja ovog dokumetna.
Izjavljujem da mi je dr. ________________ omogućio postavljanje pitanja u vezi sa svime gore navedenim, da je odgovorio na moja piranja, te da mi je posvetio dovoljno vremena kako bismo zajednički razmotrili sve aspekte hormonalne terapije u postupku tranzicije iz ženskog prema muškom spolu. Razumio/la sam sva objašnjena koja mi je liječnik dao.
Izjavljujem da sam primio/la primjerak ovog pristanka koji ujedno predstavlja i zahtjev za hormonalnu terapiju u postupku tranzicije iz ženskog prema muškom spolu.
U, ___________________
_______________________________                    _______________________
(ime i prezime podnositelja/ice zathjeva)                         (ime i prezime liječnika)
___________________________                             ______________________
 (potpis podnositelja/ice zahtjeva)                                       (potpis liječnika)
[1]U literaturi se nalaze različiti nazivi za ovo stanje, primjerice: transrodnost, transseksualnost, transspolnost, poremećaj rodnog identiteta. Nazivi su pratili povijesno-kulturalni odnos prema ovom fenomenu. U DSM-5 se koristi pojam rodna