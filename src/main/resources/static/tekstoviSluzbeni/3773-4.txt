temelju međunarodnih normi
(1) Ako ne postoje usklađene norme iz članka 12. ovoga Pravilnika, pretpostavlja se da, u svrhu njenog stavljanja na raspolaganje na tržištu prema članku 3. ili slobodnog kretanja prema članku 4. ovoga Pravilnika, zadovoljava bitne zahtjeve iz članka 3. i Dodatka I. ovoga Pravilnika i ona električna oprema koja je u skladu sa sigurnosnim odredbama međunarodnih normi koje je odredila Međunarodna elektrotehnička komisija (IEC) te za koju je primijenjen postupak objavljivanja predviđen u stavcima 2. i 3. ovoga članka.
(2) O sigurnosnim odredbama iz stavka 1. ovoga članka Komisija će obavijestiti države članice. Komisija će nakon savjetovanja s državama članicama utvrditi sigurnosne odredbe, a posebno varijante koje preporučuje za objavljivanje.
(3) Ministarstvo nadležno za gospodarstvo će u roku od tri mjeseca obavijestiti Komisiju o svojim primjedbama na sigurnosne odredbe, navodeći sigurnosne razloge zbog kojih one ne mogu biti prihvaćene.
(4) U svrhu informiranja, upute na sigurnosne odredbe na koje nije bilo nikakvih primjedbi objavit će se u Službenom listu Europske unije.
Članak 14.
Pretpostavka sukladnosti na temelju nacionalnih normi
Ako ne postoje usklađene norme iz članka 12. ovoga Pravilnika ili međunarodne norme iz članka 13. ovoga Pravilnika, pretpostavlja se da, u svrhu njenog stavljanja na raspolaganje na tržištu prema članku 3. ili slobodnog kretanja prema članku 4. ovoga Pravilnika, zadovoljava bitne zahtjeve iz članka 3. i Dodatka I. ovoga Pravilnika i ona električna oprema proizvedena u skladu sa sigurnosnim zahtjevima normi koje su na snazi u državi članici u kojoj je proizvedena i ako ta oprema osigurava razinu sigurnosti jednaku onoj koja se zahtijeva u Republici Hrvatskoj.
Članak 15.
EU izjava o sukladnosti
(1) EU izjavom o sukladnosti potvrđuje se da su ispunjeni bitni sigurnosni zahtjevi iz članka 3. i Dodatka I. ovoga Pravilnika.
(2) EU izjava o sukladnosti mora imati strukturu iz Dodatka IV. ovoga Pravilnika, mora sadržavati elemente određene u Modulu A iz Dodatka III. ovoga Pravilnika i redovno se ažurirati i biti na hrvatskom jeziku.
(3) Kada se na električnu opremu primjenjuje više od jednog akta Unije kojim se zahtijeva EU izjava o sukladnosti, sastavlja se samo jedna EU izjava o sukladnosti u vezi sa svim takvim aktima Unije. Navedena izjava sadrži identifikaciju akata Unije uključujući pozivanja na njihovo objavljivanje.
(4) Sastavljanjem EU izjave o sukladnosti proizvođač preuzima odgovornost za sukladnost električne opreme sa zahtjevima iz ovog Pravilnika.
Članak 16.
Opća načela za oznaku CE
Za oznaku CE vrijede opća načela utvrđena člankom 30. Uredbe (EZ) br. 765/2008.
Članak 17.
Pravila i uvjeti za stavljanje oznake CE
(1) Na električnoj opremi ili njezinoj deklaraciji oznaka CE mora biti vidljiva, čitljiva i neizbrisiva. Ako to nije moguće ili nije zajamčeno zbog same naravi električne opreme, oznaka se stavlja na pakiranje i u popratne dokumente.
(2) Oznaka CE mora se staviti prije nego što je električna oprema stavljena na tržište.
POGLAVLJE IV. NADZOR NAD TRŽIŠTEM I KONTROLA ELEKTRIČNE OPREME KOJA ULAZI NA TRŽIŠTE
Članak 18.
Primjena Uredbe (EZ) br. 765/2008
Članak 15. stavak 3. i članci 16. do 29. Uredbe (EZ) br. 765/2008 primjenjuju se na električnu opremu.
Članak 19.
Postupak rukovanja električnom opremom koja predstavlja rizik na nacionalnoj razini
(1) Inspekcijski nadzor nad stavljanjem na raspolaganje električne opreme na tržištu i uporabu sukladno Zakonu o tehničkim zahtjevima za proizvode i ocjenjivanju sukladnosti obavljaju inspektori, u skladu s njihovim nadležnostima.
(2) Ako nadležno inspekcijsko tijelo ima dovoljno razloga vjerovati da električna oprema obuhvaćena ovim Pravilnikom predstavlja rizik za zdravlje ili sigurnost osoba ili domaćih životinja ili imovine, tada ono provodi ocjenjivanje u cilju potvrde ispunjava li navedena električna oprema sve relevantne zahtjeve iz ovoga Pravilnika. Odgovarajući gospodarski subjekti prema potrebi surađuju s