 nepristupačnim područjima ako se ona izvodi ili planira na način da predstavlja opasnost za život i zdravlje ljudi te može prouzročiti štetu na imovini i prirodi.
(2) Čelnik središnjeg tijela državne uprave nadležnog za civilnu zaštitu propisuje pravilnikom način vođenja evidencije o izdanim potvrdama iz stavka 1. podstavka 7. ovoga članka.
(3) Za provođenje zadaća sukladno odredbama članka 6. stavka 1. podstavka 10. ovoga članka, pripadnici Hrvatske gorske službe spašavanja dužni su svoj identitet i ovlasti iz ovog Zakona dokazati službenom iskaznicom i značkom.
(4) Oblik i sadržaj službene iskaznice i značke te način njihova izdavanja, uporabe i vođenja evidencija utvrđuje se Statutom Hrvatske gorske službe spašavanja.«.
Članak 3.
U članku 9. stavku 1. podstavak 1. mijenja se i glasi:
»– obveznog zdravstvenog osiguranja za slučaj ozljede na radu i profesionalne bolesti u skladu s propisima iz obveznog zdravstvenog osiguranja,«.
U stavku 2. riječi »središnjeg tijela državne uprave nadležnog za zaštitu i spašavanje« zamjenjuju se riječima: »središnjeg tijela državne uprave nadležnog za civilnu zaštitu«.
Članak 4.
U članku 13. iza stavka 1. dodaje se stavak 2. koji glasi:
»(2) Čelnik središnjeg tijela državne uprave nadležnog za civilnu zaštitu na prijedlog Hrvatske gorske službe spašavanja donosi Sigurnosna pravila o mjerama i pravilima ponašanja osoba koje sudjeluju u aktivnostima na planinama i drugim nepristupačnim područjima.«.
Članak 5.
U članku 16. stavku 1. podstavak 6. mijenja se i glasi:
»– od izvršenja programa i projekata za unapređenje sigurnosti u planinskim i drugim nepristupačnim područjima gdje se odvijaju turističke aktivnosti te od izvršenja programa i projekata za potrebe turističke zajednice,«.
Iza podstavka 6. dodaje se podstavak 7. koji glasi:
»– iz prihoda od igara na sreću, u skladu s posebnim propisima.«.
Članak 6.
U članku 17. stavak 2. mijenja se i glasi:
»(2) Sredstva iz stavka 1. ovoga članka osiguravaju se u Državnom proračunu Republike Hrvatske u financijskom planu središnjih tijela državne uprave za financiranje programa i projekata od interesa za opće dobro u Republici Hrvatskoj koje provodi Hrvatska gorska služba spašavanja.«.
Stavak 3. mijenja se i glasi:
»(3) Hrvatska gorska služba spašavanja dužna je središnjem tijelu državne uprave nadležnom za civilnu zaštitu podnijeti godišnje izvješće o izvršenju programa i projekata i utrošku sredstava iz stavka 2. ovoga članka u roku od 60 dana od isteka poslovne godine.«.
Članak 7.
U članku 18. stavak 2. mijenja se i glasi:
»(2) Predstavničko tijelo jedinice lokalne i područne (regionalne) samouprave donosi program javnih potreba za obavljanje djelatnosti stanica Hrvatske gorske službe spašavanja iz stavka 1. ovoga članka.«.
Iza stavka 2. dodaje se stavak 3. koji glasi:
»(3) Stanica Hrvatske gorske službe spašavanja dužna je jedinici lokalne i područne (regionalne) samouprave podnijeti godišnje izvješće o izvršenju programa i projekata te utrošku sredstava iz stavka 1. ovoga člankau roku od 60 dana od isteka poslovne godine.«.
Članak 8.
U članku 20. stavak 2. mijenja se i glasi:
»(2) Upravni nadzor nad obavljanjem temeljnih zadaća i javnih ovlasti iz ovoga Zakona provode nadležna središnja tijela državne uprave iz članka 6. stavka 1. ovoga Zakona.«.
Stavak 3. mijenja se i glasi:
»(3) Inspekcijski nadzor nad provedbom ovoga Zakona provode inspektori središnjeg tijela državne uprave nadležnog za civilnu zaštitu u suradnji s inspektorima središnjih tijela državne uprave nadležnih prema posebnim propisima«.
Članak 9.
Naziv glave VIII. iznad članka 21. mijenja se i glasi: »PREKRŠAJNE ODREDBE«.
Članak 10.
Članak 21. mijenja se i glasi:
»Novčanom kaznom u iznosu od 1.000,00 do 10.000,00 kuna kaznit će se za prekršaj fizička osoba koja sudjeluje u sportskim, turističkim i drugim aktivnostima u planinskim i drugim nepristupačnim područjima ako se ne pridržava sigurnosnih upozorenja i uputa Hrvatske gorske službe spašavanja, kao i pravila ponašanja u