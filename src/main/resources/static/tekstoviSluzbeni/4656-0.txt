94 19.10.2016 Odluka o izmjenama i dopunama Odluke o provedbi Provedbene uredbe Komisije (EU) br. 680/2014 o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013
HRVATSKA NARODNA BANKA
2005
Na temelju članka 17. Provedbene uredbe Komisije (EU) br. 680/2014 od 16. travnja 2014. o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013 Europskog parlamenta i Vijeća (Tekst značajan za EGP) (SL, L 191, 28. 6. 2014.), članka 11. stavka 1. i stavka 3., članka 101. stavka 2. točke 7. i članka 290. točke 4. Zakona o kreditnim institucijama (»Narodne novine«, br. 159/2013., 19/2015. i 102/2015.) te članka 43. stavka 2. točke 9. i članka 77. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donosi
ODLUKU
O IZMJENAMA I DOPUNAMA ODLUKE O PROVEDBI PROVEDBENE UREDBE KOMISIJE (EU) BR. 680/2014 O UTVRĐIVANJU PROVEDBENIH TEHNIČKIH STANDARDA O NADZORNOM IZVJEŠĆIVANJU INSTITUCIJA U SKLADU S UREDBOM (EU) BR. 575/2013
Članak 1.
U Odluci o provedbi Provedbene uredbe Komisije (EU) br. 680/2014 o utvrđivanju provedbenih tehničkih standarda o nadzornom izvješćivanju institucija u skladu s Uredbom (EU) br. 575/2013 (»Narodne novine«, br. 84/2014., 116/2014., 16/2015., 67/2015., 119/2015. i 34/2016.), u Uputi za sastavljanje i dostavljanje izvještaja iz Uredbe, koja je sastavni dio te Odluke, u točkama 51. i 52. Upute riječi »Odluke o provedbi Provedbene uredbe Komisije (EU) br. 680/2014« zamjenjuju se riječima »ove Odluke«.
Članak 2.
Točka 56. Upute mijenja se i glasi:
»56. Pri dostavljanju izvještaja kreditna institucija primjenjuje format datoteke XML koji zadovoljava tehničke zahtjeve datoteke XSD koju objavljuje Hrvatska narodna banka na svojoj internetskoj stranici u skladu s definicijom točaka podataka izvještaja koju objavljuje Europsko nadzorno tijelo za bankarstvo.«
Članak 3.
Točka 57. Upute mijenja se i glasi:
»57. Hrvatska narodna banka može na svojoj internetskoj stranici objaviti neslužbene primjere datoteka XML kao prikaz tehničke logike, a ne ispravnih podataka koji vrijede za određeni izvještajni obuhvat ili definiciju točaka podataka izvještaja koju objavljuje Europsko nadzorno tijelo za bankarstvo za određeni izvještajni datum.«
Članak 4.
Točke od 58. do 60.d Upute brišu se.
Članak 5.
Točka 61. Upute mijenja se i glasi:
»61. Kreditna institucija dužna je datoteku oblikovati u skladu s kodnom stranicom 8859–2 (CE).«
Članak 6.
U točki 62. Upute podtočka f) mijenja se i glasi:
»f) prilozima XII., XIII., XXIV. i XXV. – Izvješćivanje o likvidnosti,«.
Članak 7.
U točki 68. Upute riječi »koja su« zamjenjuje se riječima »koji su«.
Članak 8.
U točki 82. Upute riječi »Priloga XII. – Izvješćivanje o likvidnosti« zamjenjuju se riječima »XII. i XXIV.«.
Članak 9.
Točka 83. Upute briše se.
Članak 10.
U točki 86. Upute brišu se riječi »naveden je u Prilogu 4. Popis izvještaja i tagova ove Upute te«.
Članak 11.
Iza točke 86. Upute dodaje se nova točka, 86.a, koja glasi:
»86.a Popis mogućih kombinacija oznaka redaka i stupaca propisanih izvještaja i njihovih pripadajućih tagova za sve tipove vrijednosti osim monetarnog iznosa naveden je u Prilogu 4. Popis izvještaja i tagova ove Upute. Ako kombinacija oznake retka i oznake stupca u propisanom izvještaju, to jest pripadajući tag, nije navedena u Prilogu 4., na toj se kombinaciji dostavlja monetarni iznos.«
Članak 12.
U točki 89. Upute riječi »XII. i XIII. – Izvješćivanje o likvidnosti« zamjenjuju se riječima »XII., XIII., XXIV., XXV., XVIII., XIX., XX. i XXI.«.
Članak 13.
U točki 104. podtočki 2. Upute brišu se riječi »I., X. i XII.«.
Članak 14.
Točka 123. Upute mijenja se i glasi:
»123. Za izvještaje oznake C 60.00, C 61.00, C 67.00, C 68.00, C 69.00, C 70.00, C 71.00, C 72.00, C 73.00, C 74.00, C 75.00 i C 76.00 tip vrijednosti i tagovi šalju se za skup parametara oznaka značajnih i svih valuta (otvorena os z), pri 