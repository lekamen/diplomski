 cijelosti ili djelomično naplaćena ni prisilno u roku od dvije godine od podnesenog zahtjeva za prisilnu naplatu zamijenit će se radom za opće dobro osuđenoj fizičkoj osobi.
(3) Ako osuđenik ne pristane na rad za opće dobro ili ga ne izvrši svojom krivnjom u roku koji je za to određen, novčana kazna zamijenit će se kaznom zatvora.
(4) Iznimno, ako težina prekršaja i osobine ličnosti osuđenika ukazuju da zamjena radom za opće dobro na slobodi neće ostvariti svrhu kažnjavanja, u slučaju iz stavka 1. ovog članka, osuđeniku fizičkoj osobi neplaćena novčana kazna iznad 2.000,00 kuna odmah će se zamijeniti kaznom zatvora.
(5) Kada okrivljenik koji nema prebivalište ili stalni boravak u Republici Hrvatskoj nije uplatio novčanu kaznu u roku određenom odlukom o prekršaju, novčana kazna odmah će se zamijeniti kaznom zatvora.
(6) Neplaćena novčana kazna zamijenit će se na način da se svakih započetih tristo kuna novčane kazne zamijeni s dva sata rada za opće dobro odnosno jednim danom zatvora, pri čemu rad za opće dobro ne smije biti kraći od šest sati niti dulji od 240 sati, a zatvor ne smije biti kraći od tri dana ni dulji od 60 dana.
(7) Plati li osuđenik novčanu kaznu nakon pravomoćnosti odluke o zamjeni, izvršenje rada za opće dobro ili kazna zatvora će se obustaviti. U slučaju djelomičnog plaćanja, izvršit će se samo preostali dio rada za opće dobro odnosno kazne zatvora.
(8) Rad za opće dobro izvršava se bez naknade.
(9) Ako odluku o prekršaju nije donio sud, odluku o zamjeni novčane kazne donijet će nadležni sud, na prijedlog tijela koje je donijelo odluku o prekršaju.«
7.1. Predlagatelj navodi da je »prinudno oduzimanje novca kao kazna trajna konfiskacija vlasništva oduzetog novca«, ističući da je u konkretnom slučaju riječ o oduzimanju vlasništva bez naknade i da »prinudna naplata novčanih kazni ima svojstvo poreza«. Pri tome nisu u jednakom položaju osuđene osobe kažnjene novčanom kaznom do 2.000,00 kuna s onima kažnjenima novčanom kaznom iznad tog iznosa »jer se u slučaju nemogućnosti prisilne naplate jednima novčana kazna zamjenjuje radom za opće dobro, a drugima ništa«. Predlagatelj smatra da je članak 34. stavak 4. PZ-a nejasan i u nesuglasnosti s načelom vladavine prava »jer ljudi nikada ne znaju kakve su pravne posljedice njihovog činjenja ili propuštanja« te stoga nadležni sudac može samoinicijativno »izmisliti« da zamjena radom za opće dobro u konkretnom slučaju neće ispuniti svrhu kažnjavanja. Predlagatelj prigovara da u slučaju članka 34. stavka 4. PZ-a »sud nije donio odluku o oduzimanju slobode«, za što smatra da je u nesuglasnosti s člankom 22. stavkom 2. Ustava.
Predlagatelj smatra da su članak 34. stavci 1., 2. i 4. PZ-a u nesuglasnosti i s načelom jednakosti iz članaka 3. i 14. stavka 2. te člankom 51. stavkom 1. Ustava.
Prijedlog nije osnovan.
7.2. Vlada je u očitovanju navela:
«... rad za opće dobro kao zamjena za novčanu kaznu izrečenu u iznosu manjem od 2.000,00 kuna ne može postići opću svrhu prekršajnopravnih sankcija. Naime, kad bi se i takve kazne zamjenjivale za rad za opće dobro, u većini slučajeva bi se osuđenik, s obzirom na broj sati rada koji zamjenjuje iznos novčane kazne, praktično samo (po)javio u ustanovi u kojoj se izvršava rad za opće dobro. Čitav proces odlučivanja o zamjeni i upućivanju na rad za opće dobro, primitak i otpust sa rada, troškovi osiguranja osuđenika i ostali troškovi, uz nepostizanje opće svrhe prekršajnopravnih sankcija, ne opravdavaju zamjenu takvih novčanih kazni radom za opće dobro. Takvo rješenje bi smanjilo stupanj efikasnosti izvršenja prekršajnopravnih sankcija i posljedično doprinijelo povećanju društvene nediscipline u pogledu činjenja prekršaja.«
7.3. Predlagatelj nije naveo ustavnopravno relevantne razloge kojima bi osporio ustavnost članka 34. stavka 1. PZ-a jer pogrešno uspoređuje/izjednačava institut prisilne naplate novčane kazne s konfiskacijom. Riječ je o dva različita instituta koja nisu usporediva ni s jednog ustavnopravnog aspekta.
U odnosu na članak