 trošarine utvrđuje se za razdoblje koje ne može biti dulje od 12 mjeseci.
(8) Oslobođeni korisnik obvezan je nadležni carinski ured obavijestiti o svim izmjenama podataka u odobrenju u roku od osam dana od dana nastanka promjene, odnosno od dana saznanja za izvršenu promjenu.
(9) Odredbe članka 14. ovoga Pravilnika o utvrđivanju gubitaka ili manjkova primjenjuju se i na oslobođenog korisnika iz ovoga članka.
Sadržaj i način vođenja evidencije oslobođenog korisnika
Članak 127.
(1) Oslobođeni korisnici moraju vodi evidencije za svaki pogon oslobođenog korisnika, i to podatke o:
1. preuzetim količinama električne energije bez plaćanja trošarine
2. preuzetim količinama električne energije s plaćenom trošarinom
3. korištenim količinama električne energije za namjene iz članka 101. stavka 8. Zakona
4. proizvedenim količinama proizvoda u okviru svoje registrirane djelatnosti i
5. izdanim računima za izvršene isporuke električne energije.
(2) Oslobođeni korisnik vodi evidencije iz stavka 1. ovoga članka na način da u svakom trenutku može iskazati stanje potrošnje električne energije.
(3) Oslobođeni korisnik može sam izabrati oblik i način vođenja evidencije ako takav oblik i način osigurava podatke iz stavka 1. ovoga članka.
(4) Oslobođeni korisnik mora voditi i čuvati evidencije iz stavka 1. ovoga članka u pogonu oslobođenog korisnika.
(5) Nadležni carinski ured može u bilo kojem trenutku zatražiti od oslobođenog korisnika uvid u evidenciju.
Isporuka električne energije oslobođenom korisniku
Članak 128.
(1) Opskrbljivač iz članka 94. stavka 1. točke 1. Zakona isporučuje električnu energiju oslobođenom korisniku bez obračunate trošarine pod sljedećim uvjetima:
1. da se električna energija isporučuje na temelju ugovora o opskrbi električne energije s oslobođenim korisnikom
2. da oslobođeni korisnik prije preuzimanja električne energije dostavi presliku odobrenja za oslobođenog korisnika i
3. da električnu energiju otprema uz račun te da na računu upiše napomenu da je električna energija isporučena bez obračunate trošarine na temelju odobrenja oslobođenog korisnika, s pozivom na broj i datum odobrenja.
(2) Opskrbljivač iz stavka 1. ovoga članka mora voditi evidenciju o isporučenim količinama električne energije oslobođenim korisnicima te istu na traženje dostaviti nadležnom carinskom uredu.
(3) Ukoliko oslobođeni korisnik mijenja opskrbljivača iz članka 94. stavka 1. točke 1. Zakona tada mora, uz ispunjenje uvjeta iz stavka 1. ovog članka, predati novom opskrbljivaču iz članka 94. stavka 1. točke 1. Zakona od prethodnog opskrbljivača ovjerenu izjavu o prethodno potrošenoj količini električne energije oslobođene plaćanja trošarine i preostaloj nepotrošenoj količini električne energije oslobođene plaćanja trošarine iz odobrenja za oslobođenog korisnika.
Evidencije trošarinskih obveznika
Članak 129.
(1) Trošarinski obveznici iz članka 94. stavka 1. Zakona dužni su voditi evidencije o količinama električne energije u MWh za:
1. preuzete količine električne energije
2. preuzete količine električne energije unesene iz druge države članice za vlastite potrebe
3. preuzete količine električne energije uvezene u Republiku Hrvatsku za vlastite potrebe
4. proizvedene količine električne energije za vlastite potrebe
5. nabavljene (preuzete) količine električne energije oslobođene plaćanja trošarine
6. isporučene količine električne energije krajnjem kupcu
7. isporučene količine električne energije oslobođene plaćanja trošarine
8. isporučene količine električne energije otpremljene u iznos/izvoz
9. potrošene količine električne energije za vlastite potrebe.
(2) Evidencije iz stavka 1. ovoga članka vode se prema fizičkim ili pravnim osobama i prema obračunskim mjernim mjestima za preuzimanje, osim za isporučene količine krajnjem kupcu – kućanstvima.
(3) Evidencije iz stavka 1. ovoga članka vode se za poslovnu i neposlovnu uporabu.
Mjesečno izvješće o obračunatoj trošarini
Članak 130.
Trošarinski obveznici iz članka 94. Zakona obvezni su do zadnjeg