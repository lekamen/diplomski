 trenutku izrade izvješća »Obračun dnevne blagajne – stanje blagajničkog dnevnika«.
14. U 14. stupac bilježi se obračunska tečajna razlika koja je nastala pri evidentiranju transakcija »uplata u stranoj gotovini – primitak strane gotovine s drugoga mjenjačkog mjesta istoga ovlaštenog mjenjača«, a koja se računa na sljedeći način:
obračunska tečajna razlika = (razlika između temeljnoga kupovnog tečaja određene strane valute na mjenjačkom mjestu koje prima stranu gotovinu i temeljnoga kupovnog tečaja te strane gotovine na mjenjačkom mjestu s kojeg se strana gotovina prenosi) x iznos strane gotovine koja je predmet prijenosa.
15. U 15. stupac bilježi se iznos konačnog stanja blagajne za svaku stranu valutu, koji se računa na sljedeći način:
konačno stanje blagajne za svaku stranu valutu =
iznos stanja u blagajni iz 4. stupca za određenu stranu valutu
+ iznos primitka iz 6. stupca
– iznos izdatka iz 7. stupca
+ iznos uplata iz 12. stupca
– iznos isplata iz 13. stupca.
Ispod konačnog stanja blagajne za svaku stranu valutu bilježi se njezina protuvrijednost u kunama, a koja se računa na sljedeći način:
protuvrijednost u kunama = X + Y + Z,
pri čemu:
X = protuvrijednost u kunama stanja u blagajni iz 4. stupca,
Y = razlika između iznosa protuvrijednosti u kunama iz 6. stupca i iznosa u stranoj valuti iz 7. stupca pomnoženog s prosječnim ponderiranim kupovnim tečajem,
Z = razlika između iznosa protuvrijednosti u kunama iz 12. stupca i iznosa protuvrijednosti u kunama iz 13. stupca.
U 15. stupac bilježi se i iznos konačnog stanja blagajne u kunama, koji se računa na sljedeći način:
konačno stanje blagajne u kunama =
iznos stanja u blagajni u kunama iz 4. stupca
+ iznos primitka u kunama iz 6. stupca
– iznos izdatka u kunama iz 7. stupca
+ iznos uplata u kunama iz 10. stupca
– iznos isplata u kunama iz 11. stupca.
16. U 16. stupac bilježi se iznos stvarnog stanja strane gotovine i čekova za svaku stranu valutu, koji je utvrđen brojenjem strane gotovine i čekova koji se nalaze na blagajničkom odnosno na mjenjačkom mjestu i koji proizlaze iz mjenjačkog poslovanja.
U 16. stupac bilježi se i iznos stvarnog stanja u kunama koje je utvrđeno brojenjem gotovine u kunama, a koja se nalazi na blagajničkom odnosno na mjenjačkom mjestu i koja proizlazi iz mjenjačkog poslovanja.
17. U 17. stupac bilježi se iznos razlike između stvarnoga i konačnog stanja blagajne za svaku stranu valutu i kune.
18. U 18. stupac bilježi se iznos viška svake strane valute, odnosno višak kuna koji je nastao kao razlika između stvarnoga i konačnog stanja blagajne.
19. U 19. stupac bilježi se manjak svake strane valute, odnosno manjak kuna koji je nastao kao razlika između stvarnoga i konačnog stanja blagajne.
U izvješće »Obračun dnevne blagajne – stanje blagajničkog dnevnika« zasebno se bilježe, kao zbirni iznosi, i sljedeći podaci:
– ukupna obračunska tečajna razlika iz 5. stupca
– ukupna obračunska tečajna razlika iz 14. stupca
– ukupna tečajna razlika od kupoprodaje iz 8. stupca
– ukupna tečajna razlika od predaje banci na otkup
– ukupna naplaćena provizija iz 9. stupca
– ukupna provizija banke na predanu stranu gotovinu i čekove koji glase na stranu valutu.
(3) Iznos ukupne tečajne razlike od predaje banci na otkup iz točke 19. alineje 4. prethodnog stavka jest zbroj iznosa iz stupca 9. u izvješću »Specifikacija strane gotovine i čekova koji glase na stranu valutu« (Prilog br. 5), koje je propisano u stavku 4. pod f) ove točke.
(4) Tijekom radnog dana zaštićeni program mora omogućiti izradu i ispisivanje privremenog izvješća »Obračun dnevne blagajne – stanje blagajničkog dnevnika«. Izvještaj »Obračun dnevne blagajne – stanje blagajničkog dnevnika« izrađuje se na osnovi podataka iz izvješća »Blagajnički dnevnik za evidentiranje transakcija«. Nakon izrade privremenog izvješća »Obračun dnevne blagajne – stanje blagajničkog dnevnika« zaštićeni program mora omogućiti daljnje evidentiranje transakcija tijekom primjene jedne tečajne liste.
(5) Nakon evidentiranja posljednje 