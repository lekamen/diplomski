 mentorstvo službenika Odjela ili iskusnijeg volontera kako bi se kandidat osposobio za samostalno pružanje podrške.
(2) Trajanje praktične pripreme ovisi o procjeni službenika Odjela, a obuhvaća najmanje šest dolazaka i provedbu praktične pripreme u Odjelu tijekom jednog mjeseca, uključujući i obvezu praćenja sudskih rasprava.
(3) Ako službenici Odjela tijekom provođenja praktične pripreme procijene da kandidat nije u mogućnosti na odgovarajući način udovoljiti zahtjevima volontiranja u Odjelu, o tome će obavijestiti kandidata u evaluacijskom razgovoru i završiti selekcijski postupak kao neuspješan.
Članak 33.
Prema potrebi i procjeni službenika Odjela, a u svrhu dodatne selekcije kandidata, može se organizirati i radionica grupne psihološke procjene kandidata u suradnji sa službenicima ministarstva nadležnog za poslove pravosuđa ili organizacijama civilnog društva s kojima Odjel surađuje.
Članak 34.
S kandidatima koji su zadovoljili sve propisane uvjete, prije sklapanja ugovora o volontiranju obavlja se završni razgovor u svrhu evaluacije selekcijskog postupka, te procjene spremnosti i zainteresiranosti kandidata za volontiranje u Odjelu.
Članak 35.
(1) Ugovorom o volontiranju volonteri se obvezuju na volontiranje u Odjelu u trajanju od najmanje šest mjeseci bez prekida.
(2) Ako je volonter zbog objektivnih razloga spriječen volontirati u kontinuitetu od neprekidno šest mjeseci, dužan je ponovno pohađati trodnevnu osnovnu edukaciju iz članka 31. ovog Pravilnika.
Članak 36.
Volonteri dolaze u sud u svrhu volontiranja u skladu sa svojim mogućnostima i slobodnim vremenom, ali najmanje jednom mjesečno u trajanju od najmanje tri sata, što su im službenici Odjela dužni osigurati.
Članak 37.
Volonteri su dužni sudjelovati u edukacijama na koje ih uputi Odjel.
Članak 38.
Volonteri su dužni voditi dnevnik rada i evidentirati vrijeme provedeno u sudu.
Članak 39.
Odjel volonteru izdaje volontersku iskaznicu, koju izrađuje ministarstvo nadležno za poslove pravosuđa (obrazac 3) i koja predstavlja identifikacijski dokument kojim se volonteru omogućava neometano kretanje u zgradi suda.
Članak 40.
Ugovor o volontiranju prestaje volonteru koji nije volontirao u periodu duljem od šest mjeseci, a nije opravdao spriječenost za volontiranje, kao i u drugim slučajevima koje propisuje Zakon o volonterstvu.
Članak 41.
(1) Po prestanku volontiranja Odjel volonteru izdaje potvrdu o volontiranju koja može biti u obliku volonterske knjižice ili drugog dokumenta sukladno odredbama Zakona o volonterstvu.
Volonterske knjižice osigurava ministarstvo nadležno za poslove pravosuđa.
(2) Sukladno odredbama Zakona o volonterstvu Odjel na zahtjev volontera izdaje Potvrdu o kompetencijama stečenim volontiranjem.
(3) Na zahtjev volontera, Odjel može izdati preporuku volonteru prema individualnim zaslugama i ostvarenim rezultatima volontera.
V. ZAVRŠNA ODREDBA
Članak 42.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/143
Urbroj: 514-08-15-02
Zagreb, 25. studenoga 2015.
Ministar Orsat Miljenić, v. r.
Obrazac 1.
TROMJESEČNI IZVJEŠTAJ
Institucija: ODJEL ZA PODRŠKU ŽRTVAMA I SVJEDOCIMA ŽUPANIJSKI SUD U ________________ Izvještaj za mjesece: Od: Do: Izvješće sastavio/la:
UKUPAN BROJ RASPRAVA/ ISTRAŽNIH ROČIŠTA/ ISPITIVANJA:    Županijski sud u ____________________                     Općinski sud u _____________________    Prekršajni sud u _____________________    ODO _____________________________    ŽDO _____________________________    Policija UKUPAN BROJ ŽRTAVA/SVJEDOKA:    – Info pult    – Podrška za opće upite bez sudskog poziva PRATNJA UKUPNO (za djecu i odrasle, za sva tijela):    Županijski sud u ____________________    Pratnja    Općinski sud u _____________________    Pratnja    Prekršajni sud u ____________________    Pratnja    ODO ____________________________    Pratnja    ŽDO ____________________________    Pratnja    Policija __________________________    Pratnja UKUPAN BROJ S/Ž RATNIH ZLOČINA: UKUPAN