 obje vanjske strane slobodnog boka pramčanog dijela čamca ili, ako je to preglednije, na vidljivom mjestu s obje vanjske strane nadgrađa, odnosno za glisere na sredini bokova.
(2) Oznaka čamca mora biti uredno i jasno ispisana bojom vidno različitom od boje kojom je obojan čamac.
(3) Visina slova i brojeva iz oznake čamaca mora iznositi najmanje 10 cm, odnosno 20 cm za glisere, slova i brojevi moraju biti odgovarajuće širine i u razmjeru s veličinom čamca.
(4) Ako čamac ima ime, ono mora biti čitljivo ispisano na čamcu na način da ne ometa vidljivost oznake.
Članak 39.
Čamac za javne namjene mora na oba boka ili nadgrađa imati ispisan naziv tijela koje je korisnik čamca odnosno skraćeni ili uobičajeni naziv tog tijela (kapetanija, carina, policija i sl.).
VI. ISPRAVE ČAMCA
Članak 40.
(1) Dozvola za plovidbu čamca sadrži:
1. naziv tijela koje izdaje dozvolu;
2. klasifikacijsku oznaku, serijski broj, datum i mjesto izdavanja dozvole;
3. oznaku i ime, ako čamac ima ime, pozivni znak ako ga ima;
4. ime, prezime i adresu, odnosno naziv i sjedište te OIB vlasnika;
5. proizvođač, tip i model čamca;
6. namjenu čamca;
7. dužinu čamca, materijal gradnje, godinu gradnje, nosivost i BT;
8. broj trupa, ako ga ima;
9. najveći dopušteni broj osoba;
10. najveći dopušteni broj putnika, za čamce za prijevoz putnika;
11. visinu teretne vodne linije, za čamce za gospodarske namjene;
12. proizvođač, tip, model, vrstu i ukupan broj porivnih strojeva;
13. tvornički broj/brojeve i snagu pojedinih porivnih strojeva;
14. najmanji broj članova posade potreban za sigurnu plovidbu s osposobljenjima;
15. područje plovidbe;
16. datum tehničkog pregleda čamca s rokom valjanosti;
17. napomene (ograničenja stvarnih prava, ugovor o najmu i sl.).
(2) Dozvola za plovidbu čamca izdaje se na hrvatskom i engleskom jeziku.
Članak 41.
(1) Vlasnik čamca s porivnim strojem ukupne snage veće od 15 kW koji plove unutarnjim vodama Republike Hrvatske mora sklopiti ugovor o obveznom osiguranju od odgovornosti vlasnika za štete nanesene trećim osobama.
(2) Vlasnik stranog čamca koji plovi unutarnjim vodama Republike Hrvatske mora imati važeći ugovor o osiguranju od odgovornosti za štete iz stavka 1. ovoga članka, osim ako ne postoji drugo odgovarajuće jamstvo za naknadu štete ili ako međunarodnim ugovorom nije drugačije određeno.
(3) Vlasnici svih vrsta plovila u unutarnjoj plovidbi, uključujući i plutajuća tijela, koja na redovitim linijama slobodno prevoze putnike, uključujući krstarenje i prijevoz turista, dužni su sklopiti ugovor o obveznom osiguranju putnika od posljedica nesretnog slučaja.
(4) Vlasnici svih plovila i čamaca koji se iznajmljuju s najmanje jednim članom posade, dužni su sklopiti ugovor o obveznom osiguranju putnika od posljedica nesretnog slučaja.
Članak 42.
(1) Dozvola za plovidbu čamca i polica osiguranja mora se uvijek nalaziti na čamcu koji plovi, a osoba koja upravlja čamcem mora imati odgovarajuće uvjerenje o osposobljenosti za voditelja čamca ili svjedodžbu o stručnoj osposobljenosti.
(2) Ako se na čamcu koji nije obavezan imati radijsku postaju nalazi radiotelefonska postaja, osoba koja njome rukuje mora imati odgovarajuću svjedodžbu o osposobljenosti. Na vidljivom mjestu pokraj radiotelefonske postaje treba biti istaknuta i Dozvola za uporabu radiofrekvencijskog spektra na čamcu.
VII. ISPRAVE I MINIMALNI BROJ ČLANOVA POSADE ČAMCA
Članak 43.
(1) Osoba koja upravlja čamcem mora biti stručno osposobljena kao:
– Voditelj čamca kategorije A;
– Voditelj čamca kategorije B.
(2) Stručna osposobljenost se dokazuje Uvjerenjem o osposobljenosti za voditelja čamca.
(3) Isprave iz stavka 1. ovoga članka izdaju se na hrvatskom i engleskom jeziku, a sadrže najmanje sljedeće podatke:
– naziv tijela koje ga izdaje,
– broj uvjerenja,
– naziv osposobljenosti,
– mjesto i datum izdavanja,
– ime i prezime voditelja čamca,
– mjesto i datum rođenja voditelja čamca,
– fotografiju,
– opis ovlasti za upravljanje čamcem.
Članak 44.
(1) Čamcem za negospodarske namjene