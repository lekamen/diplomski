 osposobljavanje i usavršavanje, na koje je poslan od strane Poslodavca, može se odobriti plaćeni dopust za pripremanje i polaganje ispita u trajanju do tri dana po semestru.
Članak 69.
Radnik ima pravo koristiti plaćeni dopust isključivo u vrijeme nastupanja okolnosti na temelju kojih ima pravo na plaćeni dopust.
Ako koja od tih okolnosti nastupi u vrijeme odsutnosti s rada zbog privremene nesposobnosti, radnik ne može ostvariti pravo na plaćeni dopust za dane kada je bio na bolovanju.
8. Neplaćeni dopust
Članak 70.
Radniku se može odobriti neplaćeni dopust do 30 dana u slučajevima:
– njege člana obitelji
– gradnje ili popravka kuće ili stana
– liječenje na vlastiti trošak
– školovanja, osposobljavanja, usavršavanja ili specijalizacije na vlastiti trošak te u drugim opravdanim slučajevima.
Djelatnik ima pravo na neplaćeni dopust u tijeku jedne godine za potrebe vlastitog školovanja i stručnog usavršavanja i to:
– 5 dana za pripremanje i polaganje ispita u srednjoj školi;
– 10 dana za polaganje ispita na stručnim i sveučilišnim studijima, odnosno za polaganje pravosudnog ispita;
– 5 dana za prisustvovanje stručnim seminarima i savjetovanjima;
– 2 dana za pripremanje i polaganje ispita radi stjecanja posebnih znanja i vještina (informatičko školovanje, učenje stranih jezika i sl.).
Kada to okolnosti zahtijevaju i dopuštaju neplaćeni dopust u slučajevima iz stavka 1. ovog članka može se odobriti u trajanju dužem od 30 dana.
Radniku kojem je odobreno neplaćeno odsustvo s rada, prava iz radnog odnosa miruju od prvog dana neplaćenog odsustva s rada i cijelo vrijeme dok se radnik ne vrati na rad.
Članak 71.
Neplaćeni dopust u određenom trajanju odobrava Poslodavac.
Pismeno rješenje o godišnjem odmoru, plaćenom odsustvu s rada, neplaćenom odsustvu s rada, izdaje odgovorna osoba u Sektoru pravnih, kadrovskih i općih poslova na temelju pismenog odobrenja rukovoditelja sektora u kojem radnik radi, odnosno Poslodavca.
VI. PLAĆA I DODACI NA PLAĆU
9. Plaća
Članak 72.
Plaću djelatnika čini osnovna plaća i dodaci na osnovnu plaću.
Osnovnu plaću djelatnika čini umnožak koeficijenta složenosti poslova radnog mjesta na koje je raspoređen i osnovice za izračun plaće (sukladno Zakonu o osnovici plaće u javnim službama osnovica iznosi 5.108,84 kune), uvećan za 0,5% za svaku navršenu godinu radnog staža.
Dodaci na osnovnu plaću su stimulacija, dodaci za posebne uvjete rada i uvećanja plaća. Dodaci na osnovnu plaću se zbrajaju i njihov zbroj se dodaje osnovnoj plaći.
Plaća pripravnika za vrijeme pripravničkog staža iznosi 85 % od osnovice plaće radnog mjesta za koje se priprema.
a) Dodatak na plaću za iznimne rezultate rada (stimulacija)
Članak 73.
Djelatniku pripada dodatak na plaću za natprosječne rezultate rada sukladno odredbama Zakona o plaćama u javnim službama.
Članak 74.
Svi poslovi koje obavljaju djelatnici u Državnoj ergeli, razvrstavaju se u grupe te se utvrđuje stupanj njihove složenosti koji se iskazuju koeficijentom složenosti, koji je izražen u tablici koja je sastavni dio ovoga Ugovora.
b) Dodatak na plaću za rad u posebnim uvjetima
Članak 75.
Djelatniku Državne ergele koji radi dvije trećine radnog vremena na poslovima kod kojih postoje posebni uvjeti rada pripada pravo na posebni dodatak na plaću za rad u posebnim uvjetima.
Radna mjesta s posebnim uvjetima rada utvrđuju se Procjenom rizika kod poslodavca sukladno Zakonu o zaštiti na radu.
Dodatak na plaću za rad u posebnim uvjetima iznosi 5% od osnovne plaće.
Pod pojmom dvije trećine radnog vremena smatra se vrijeme koje u tijeku mjeseca radnik provede na obavljanju poslova s posebnim uvjetima.
Poslovi kod kojih postoje posebni uvjeti rada jesu: sva radna mjesta s posebnim uvjetima rada utvrđena Procjenom rizika sukladno Zakonu o zaštiti na radu.
c) Uvećanje plaće
Članak 76.
Osnovna plaća djelatnika Državne ergele uvećat će se:
– za rad noću 40%;
– za prekovremeni rad 50%;
– za rad subotom 25%;
– za rad nedjeljom 35%;
– za rad blagdanom, neradnim danom utvrđenim zakonom i na Uskrs 