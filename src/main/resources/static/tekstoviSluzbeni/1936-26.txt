 vlasništvu kupca, unutar obračunskog razdoblja i, izražena u kn/kWh
– PKCi = prosječna jedinična cijena električne energije koju kupac plaća opskrbljivaču za prodanu električnu energiju, bez naknada za korištenje mreže te drugih naknada i poreza, unutar obračunskog razdoblja i, izražena u kn/kWh.
(6) Opskrbljivač električne energije iz stavka 2. ovog članka u svakom obračunskom razdoblju umanjuje račun za isporučenu električnu energiju krajnjem kupcu s vlastitom proizvodnjom za iznos izračunan na način utvrđen stavkom 5. ovog članka.
(7) Obračunsko razdoblje iz stavka 5. ovoga članka je jedan mjesec.
(8) Opskrbljivač električne energije može ponuditi krajnjem kupcu s vlastitom proizvodnjom iz stavka 1. ovoga članka povoljnije uvjete otkupa u odnosu na uvjete iz stavka 5. ovoga članka.
IX. DEMONSTRACIJSKI PROJEKTI
Članak 45.
(1) Demonstracijski projekt u smislu ovoga Zakona predstavlja nekomercijalan projekt kojim se neka tehnologija demonstrira kao prva te vrste u Europskoj uniji i predstavlja znatnu inovaciju koja uvelike premašuje »vrhunac tehnologije« te je usmjeren na dokazivanje održivosti i komercijalnog potencijala novog rješenja proizašlog iz istraživačkog projekta.
(2) Demonstracijski projekti nemaju pravo na poticanje temeljem sustava poticanja tržišnom premijom iz članka 30. i zajamčenom otkupnom cijenom iz članka 33. ovoga Zakona.
(3) Demonstracijski projekti pravo na poticanje mogu ostvarivati u programima državnih potpora za istraživanje i razvoj i programima državnih potpora za inovacije.
X. EKO BILANČNA GRUPA
Članak 46.
(1) Proizvođači električne energije i druge osobe koje obavljaju djelatnost proizvodnje električne energije, a koje imaju pravo na poticajnu cijenu sukladno sklopljenim ugovorima o otkupu električne energije temeljem Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 33/07.), Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 63/12., 121/12. i 144/12.) i Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 133/13., 151/13., 20/14. i 107/14.) te pravo na zajamčenu otkupnu cijenu temeljem ugovora o otkupu električne energije zajamčenom otkupnom cijenom iz članka 35. ovog Zakona, učlanjuju se u EKO bilančnu grupu sukladno odredbama ovoga Zakona te propisima i aktima kojima se uređuje tržište električne energije, samo za proizvodno postrojenje, odnosno proizvodnu jedinicu za koju ostvaruju pravo na poticaje temeljem navedenih ugovora.
(2) Operator tržišta električne energije voditelj je EKO bilančne grupe.
(3) Operator tržišta električne energije dužan je sve poslove povezane s EKO bilančnom grupom voditi razdvojeno od drugih poslova iz njegove nadležnosti, uz poštivanje načela razvidnosti, objektivnosti i neovisnosti.
(4) Funkcioniranje EKO bilančne grupe, kao i obveza dostave podataka nužnih za planiranje proizvodnje električne energije članova EKO bilančne grupe detaljno se uređuju Pravilima vođenja EKO bilančne grupe, uključujući i dostavu potrebnih podataka od strane operatora prijenosnog sustava i operatora distribucijskog sustava, koja donosi operator tržišta električne energije uz prethodno mišljenje operatora prijenosnog sustava i operatora distribucijskog sustava, te uz suglasnost Ministarstva.
(5) Članovi EKO bilančne grupe dužni su se pridržavati Pravila vođenja EKO bilančne grupe iz stavka 4. ovoga članka.
(6) Pravila vođenja EKO bilančne grupe objavljuju se na mrežnim stranicama operatora tržišta električne energije.
(7) Troškove nastale obračunom energije uravnoteženja EKO bilančne grupe podmiruje operator tržišta električne energije iz:
– sredstava za isplatu poticaja iz članka 37. ovoga Zakona i
– mjesečne naknade koju plaćaju članovi EKO bilančne grupe čija priključna snaga proizvodnog postrojenja prelazi 30 kW.
(8) Naknada iz stavka 7. podstavka 2. ovog članka koju plaćaju