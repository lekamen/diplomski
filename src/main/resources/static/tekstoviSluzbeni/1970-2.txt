 računovodstvenim standardima te mora biti u funkciji najmanje pet godina za velike poduzetnike, ili tri godine za mikro, male i srednje poduzetnike, odnosno za cijelo vrijeme korištenja poticajnih mjera.
U projekt ulaganja moguće je uključiti dugotrajnu imovinu čija je nabavna vrijednost manja od 3500,00 kuna, ali prilikom uključivanja te imovine u projekt ulaganja potrebno je osigurati da ta imovina, osim računovodstvenih standarda zadovolji i minimalno razdoblje očuvanja predmetnog ulaganja sukladno odredbama ovoga Zakona.
U vrijednost ulaganja ne može se uključiti dugotrajna imovina čije razdoblje korištenja ne može biti kraće od tri godine za mikro, male i srednje poduzetnike ili pet godina za velike poduzetnike, ali ne kraće od razdoblja korištenja potpora iz ovoga Zakona.
5. Novootvoreno radno mjesto povezano s početnim ulaganjem: znači neto povećanje broja zaposlenih u dotičnoj poslovnoj jedinici u usporedbi s prosjekom zaposlenih u proteklih dvanaest mjeseci što znači da će se eventualna radna mjesta izgubljena tijekom tog razdoblja oduzeti od prividnog broja novootvorenih radnih mjesta. Prosjekom zaposlenih u proteklih dvanaest mjeseci prije početka ulaganja utvrđuje se početno stanje zaposlenih na početku ulaganja. Sva izgubljena radna mjesta moraju se popuniti do utvrđenog početnog stanja zaposlenih na početku ulaganja. Novootvoreno radno mjesto koje je nastalo kao posljedica ulaganja iz točke 1. ovoga članka smatra se svako povećanje broja zaposlenih u odnosu na utvrđeno početno stanje zaposlenih na početku ulaganja.
Broj osoba zaposlenih na puno radno vrijeme i sezonski zaposlenih osoba uračunava se u odgovarajućim dijelovima njihovih godišnjih jedinica rada, pri čemu sezonski radnici isključivo u sektoru turizma čine dijelove godišnjih radnih jedinica.
6. Početak ulaganja, odnosno početak rada na projektu ulaganja je početak građevinskih radova na predmetnom ulaganju ili prva zakonski obvezujuća preuzeta obveza poduzetnika u smislu narudžbe opreme ili druge obveze koja ulaganje čini neopozivim, a što prije nastupi. Kupnja zemljišta i pripremni radovi poput dobivanja dozvola i provedbe pripremnih studija izvedivosti ne smatraju se početkom ulaganja, odnosno početkom rada na projektu ulaganja.
7. Minimalno razdoblje očuvanja predmetnog ulaganja iznosi pet godina nakon završetka ulaganja za velike poduzetnike, a za mikro, male i srednje poduzetnike tri godine nakon završetka ulaganja, ali ne kraće od razdoblja korištenja potpora iz ovoga Zakona. To ne sprječava zamjenu postrojenja ili opreme koji su u tom razdoblju zastarjeli ili se pokvarili, ali bez prava na korištenje novih potpora, i pod uvjetom da je ekonomska djelatnost ostala u dotičnom području tijekom odgovarajućeg najkraćeg razdoblja. Kao završetak ulaganja smatra se datum izdavanja rješenja za obavljanje djelatnosti ili datum kada materijalna imovina povezana s projektom ulaganja postane operativna. Ako se potpora računa na temelju troškova plaća, novo radno mjesto mora biti popunjeno unutar razdoblja od tri godine od završetka radova. Novo radno mjesto mora biti povezano s provedbom projekta ulaganja i sačuvano na određenom području pet godina nakon njegova prvog popunjavanja za velike poduzetnike, odnosno tri godine za mikro, male i srednje poduzetnike, ali ne kraće od razdoblja korištenja potpora iz ovoga Zakona za koje je to radno mjesto preduvjet. Za sezonsko zapošljavanje u sektoru turizma poduzetnik ne ostvaruje poticaje za otvaranje novih radnih mjesta.
8. Prihvatljivi troškovi ulaganja za koje se mogu dodijeliti regionalne potpore su:
a) Prihvatljivi troškovi ulaganja u materijalnu i nematerijalnu imovinu.
Prihvatljivi troškovi ulaganja u materijalnu imovinu znači da nabavljena imovina treba biti nova, odnosno ne prije korištena.
Troškovi povezani sa zakupom materijalne imovine mogu se uzeti u obzir uz uvjet da za postrojenja ili strojeve, zakup mora biti u obliku financijskog leasinga i sadržavati obvezu korisnika potpore na kupnju imovine