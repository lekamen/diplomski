 nečistoća, hrđe i odmašćivanje,
c) utvrđivanje eventualnih oštećenja na kotačima,
d) provjera profila kotača i dimenzija osovinskog sklopa,
e) pregled osovinskih rukavaca,
f) pregled učvšćenosti kotača na osovini,
g) mjerenje omskog otpora,
h) pregled osovine metodom bez razaranja,
i) pregled stanja osovinskih ležajeva,
j) evidentiranje stanja u dokumentaciji,
k) označavanje osovinskog sklopa.
V. ZAVRŠNE ODREDBE
Članak 32.
(1) Za željeznička vozila koja su puštena u promet od strane nadležnog tijela ili pravne osobe s javnim ovlastima prije 26. travnja 2007. godine i vode se u evidencijama željezničkih vozila na području Republike Hrvatske, smatra se da imaju propisano odobrenje za uporabu.
(2) Danom stupanja na snagu ovoga Pravilnika prestaju važiti:
1. Pravilnik o tehničkim uvjetima za sigurnost željezničkog prometa kojima moraju udovoljavati željeznička vozila (»Narodne novine«, br. 147/08 i 3/09),
2. Pravilnik o uvjetima održavanja željezničkih vozila (»Narodne novine«, br. 141/09),
3. Pravilnik o tehničkom pregledu željezničkih vozila (»Narodne novine«, br. 155/08 i 50/10),
4. Pravilnik o registru željezničkih vozila (»Narodne novine«, br. 87/11).
(3) Postupci započeti prema odredbama propisa iz stavka 2. ovoga članka dovršit će se prema odredbama tih propisa.
(4) Prilozi 1. i 2. uz ovaj Pravilnik čine njegov sastavni dio.
Članak 33.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/14-02/05
Urbroj: 530-05-2-1-1-15-8
Zagreb, 19. listopada 2015.
Ministar dr. sc. Siniša Hajdaš Dončić, v. r.
PRILOG 1.
A. Popis obveznih normi
1. HRN EN 12663 – Željeznički sustav – Konstrukcijski zahtjevi za sanduk željezničkih vozila – 1. dio: Lokomotive i putnička željeznička vozila (i alternativna metoda za teretne vagone),
2. HRN EN 13260 – Željeznički sustav – Osovinski sklopovi i okretna postolja – Osovinski sklopovi – Zahtjevi za proizvod,
3. HRN EN 13261 – Željeznički sustav – Osovinski sklopovi i okretna postolja – Osovine – Zahtjevi za proizvod,
4. HRN EN 13262 – Željeznički sustav – Osovinski sklopovi i okretna postolja – Kotači – Zahtjevi za proizvod,
5. HRN EN 13715 – Željeznički sustav – Osovinski sklopovi i okretna postolja – Kotači – Profil kotača,
6. HRN EN 13749 – Željeznički sustav – Osovinski sklopovi i okretna postolja – Metode definiranja zahtjeva za oblikovanje okvira okretnih postolja,
7. HRN EN 14033-1 – Željeznički sustav – Željeznički gornji ustroj – Kolosiječni strojevi za gradnju i održavanje – 1. dio: Tehnički zahtjevi za vožnju,
8. HRN EN 14601 – Željeznički sustav – Ravna i kutna završna crijeva za slavine kočnice i glavnog spremnika zraka,
9. HRN EN 15153-1 – Željeznički sustav – Uređaji za vanjska vizualna i zvučna upozorenja za vlakove – 1. dio: Glavna; signalna i završna rasvjeta,
10. HRN EN 15153-2 – Željeznički sustav – Uređaji za vanjska vizualna i zvučna upozorenja za vlakove – 2. dio: Upozoravajuće sirene,
11. HRN EN 15227 – Željeznički sustav – Zahtjevi za otpornost na sudare sanduka željezničkih vozila,
12. HRN EN 15528 – Željeznički sustav – Kategorije pruga za određivanje sučelja između granica opterećenja željezničkih vozila i infrastrukture,
13. HRN EN 15551 – Željeznički sustav – Željeznička vozila – Odbojnici,
14. HRN EN 15566 – Željeznički sustav – Željeznička vozila – Vučni uređaj i vijčano kvačilo,
15. HRN EN 15807 – Željeznički sustav – Poluspojke zračne instalacije,
16. HRN EN 15877-1 – Željeznički sustav – Oznake na željezničkim vozilima – 1. dio: Teretni vagoni,
17. HRN EN 15877-2 – Željeznički sustav – Označivanje željezničkih vozila – 2. dio: Vanjsko označivanje teretnih, pogonskih jedinica, lokomotiva i pružnih strojeva,
18. HRN EN 50388 – Opskrba električnom energijom i željeznička vozila -- Tehnički kriteriji za koordinaciju između sustava napajanja (podstanica) i željezničkih vozila radi postizanja interoperabilnosti.
B. Popis UIC objava
1. UIC 505-1 – Konstrukcijski profil željezničkih vozila,
2. UIC 506 – Pravila za primjenu