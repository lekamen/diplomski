66 15.06.2015 Pravilnik o načinu suradnje centra za socijalnu skrb i službe nadležne za zapošljavanje u provođenju mjera socijalne uključenosti radno sposobnih korisnika zajamčene minimalne naknade
MINISTARSTVO SOCIJALNE POLITIKE I MLADIH
1266
Na temelju članka 38. stavka 2. Zakona o socijalnoj skrbi (»Narodne novine«, broj 157/13., 152/14.), u suradnji s ministrom rada i mirovinskog sustava, ministrica socijalne politike i mladih donosi
PRAVILNIK
O NAČINU SURADNJE CENTRA ZA SOCIJALNU SKRB I SLUŽBE NADLEŽNE ZA ZAPOŠLJAVANJE U PROVOĐENJU MJERA SOCIJALNE UKLJUČENOSTI RADNO SPOSOBNIH KORISNIKA ZAJAMČENE MINIMALNE NAKNADE
OPĆE ODREDBE
Članak 1.
(1) Ovim Pravilnikom se propisuje način suradnje centra za socijalnu skrb i službe nadležne za zapošljavanje u provođenju mjera socijalne uključenosti radno sposobnih korisnika zajamčene minimalne naknade, u svrhu osiguravanja pravovremene i sigurne razmjene podataka o korisnicima vezanih uz procjenu njihovih potreba i pružanje odgovarajuće podrške, kako bi se korisnicima omogućilo pružanje kvalitetnih i učinkovitih usluga koje se temelje na individualnim potrebama, u cilju njihovog zapošljavanja i socijalnog uključivanja.
(2) Izrazi koji se koriste u ovom Pravilniku, a imaju rodno značenje koriste se neutralno i odnose se jednako na muški i ženski spol.
NAČIN SURADNJE CENTRA ZA SOCIJALNU SKRB I SLUŽBE NADLEŽNE ZA ZAPOŠLJAVANJE
Članak 2.
Centar za socijalnu skrb i služba nadležna za zapošljavanje međusobno razmjenjuju podatke o korisnicima zajamčene minimalne naknade koji su nezaposleni radno sposobni ili djelomično radno sposobni ili kojima je utvrđena privremena nezapošljivost od strane nadležnog tijela sukladno posebnom propisu, u skladu s posebnim propisima o zaštiti osobnih podataka.
Obveze centra za socijalnu skrb
Članak 3.
(1) Centar za socijalnu skrb dostavlja službi nadležnoj za zapošljavanje:
– obavijest o priznatom pravu na zajamčenu minimalnu naknadu, individualni plan za svakog korisnika iz članka 2. ovog Pravilnika te ostale podatke iz stavka 2. ovoga članka, u roku od osam dana od dana izvršnosti rješenja o priznavanju navedenoga prava,
– jednom mjesečno usklađeni popis korisnika zajamčene minimalne naknade iz članka 2. ovog Pravilnika.
(2) Centar za socijalnu skrb dostavlja službi nadležnoj za zapošljavanje sljedeće podatke:
I. Podatke o korisniku:
– osobno ime,
– osobni identifikacijski broj,
– datum rođenja,
– prebivalište/boravište.
II. Ostale podatke o poduzetima radnjama i aktivnostima te ostvarenim pravima iz područja nadležnosti centra za socijalnu skrb:
– datum izvršnosti rješenja o priznavanju prava na zajamčenu minimalnu naknadu,
– iznos zajamčene minimalne naknade koja je priznata korisniku,
– popis prava koja korisnik ostvaruje temeljem rješenja centra za socijalnu skrb (naziv prava, datum priznavanja prava, iznos koji se ostvaruje temeljem priznatog prava),
– radnje i aktivnosti koje su poduzete sukladno individualnom planu u cilju socijalnog uključivanja,
– nalaz i mišljenje tijela vještačenja (ako je vještačenje provedeno),
– podatak o uključivanju korisnika u projekt resocijalizacije liječenih ovisnika o drogama (ako je korisnik uključen u takav projekt).
(3) Centar za socijalnu skrb po potrebi će na temelju profesionalnog plana izvršiti reviziju individualnog plana te ga uskladiti s istim.
Obveze službe nadležne za zapošljavanje
Članak 4.
(1) Služba nadležna za zapošljavanje dostavlja centru za socijalnu skrb:
– profesionalni plan za korisnika iz članka 2. ovog Pravilnika,
– jednom mjesečno podatke iz stavka 2. ovoga članka.
(2) Služba nadležna za zapošljavanje dostavlja centru za socijalnu skrb sljedeće podatke:
I. Podatke o korisniku:
– osobno ime,
– osobni identifikacijski broj,
– datum rođenja,
– prebivalište/boravište.
II. Ostale podatke o poduzetim aktivnostima i ostvarenim pravima iz područja nadležnosti službe nadležne za zapošljavanje:
– datum prijave službi nadležnoj za zapošljavanje,
– popis prava koja korisnik ostvaruje temeljem rješenja službe