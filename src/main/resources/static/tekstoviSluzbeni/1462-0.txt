76 10.07.2015 Odluka Ustavnog suda Republike Hrvatske broj: U-III-864/2011 od 2. lipnja 2015.
USTAVNI SUD REPUBLIKE HRVATSKE
1463
Ustavni sud Republike Hrvatske, sastavu Snježana Bagić, zamjenica predsjednice, te suci Mato Arlović, Marko Babić, Slavica Banić, Mario Jelušić, Ivan Matija, Antun Palarić, Aldo Radolović, Duška Šarin i Miroslav Šeparović, u postupku koji je ustavnom tužbom pokrenuo Milko Prpić iz Hrvatske Kostajnice, kojeg zastupa Zinajda Stuhne, odvjetnica u Sisku, na sjednici održanoj 2. lipnja 2015. donio je
ODLUKU
I. Ustavna tužba se usvaja.
II. Ukida se presuda Županijskog suda u Sisku broj: Gž-557/10 od 16. prosinca 2010.
III. Predmet se vraća Županijskom sudu u Sisku na ponovni postupak.
IV. Ova odluka objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Dopuštenu i pravodobnu ustavnu tužbu podnio je 15. veljače 2011. Milko Prpić, hrvatski državljanin iz Hrvatske Kostajnice, Nine Marakovića 69, kojeg u postupku pred Ustavnim sudom zastupa Zinajda Stuhne, odvjetnica u Sisku.
Podnositelj u ustavnoj tužbi navodi da su mu presudom Županijskog suda u Sisku broj: Gž-557/10 od 16. prosinca 2010. (u daljnjem tekstu: drugostupanjska presuda) povrijeđena sljedeća prava zajamčena Ustavom Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.): pravo na jednakost pred zakonom (članak 14. stavak 2. Ustava), pravo hrvatskih državljana i stranaca na jednakost pred sudovima i drugim državnim tijelima (članak 26. Ustava) i pravo na pravično suđenje (članak 29. stavak 1. Ustava).
1.1. U točki II/ izreke drugostupanjske presude prihvaćena je žalba tuženika Grada Hrvatske Kostajnice i preinačena je presuda Općinskog suda u Hrvatskoj Kostajnici broj: P-303/06-12 od 20. prosinca 2007. (u daljnjem tekstu: prvostupanjska presuda), na način da je odbijen tužbeni zahtjev podnositelja.
U točki I. izreke preinačene prvostupanjske presude bilo je naloženo tuženiku (Gradu Hrvatskoj Kostajnici) platiti podnositelju novčani iznos u visini od 18.277,92 kn sa zakonskim zateznim kamatama tekućima od 20. prosinca 2007. do isplate, te je pod točkom II. izreke naloženo tuženiku platiti podnositelju trošak parničnog postupka.
1.2. Pod točkom I/ izreke drugostupanjske presude odbijena je žalba podnositelja (tužitelja u parničnom postupku) i potvrđena je dopunska presuda Općinskog suda u Hrvatskoj Kostajnici broj: P-303/06-17 od 7. prosinca 2009. (u daljnjem tekstu: dopunska prvostupanjska presuda).
Dopunskom prvostupanjskom presudom odbijen je tužbeni zahtjev podnositelja protiv tuženika (Grada Hrvatske Kostajnice) radi isplate zakonskih zateznih kamata na iznose i u razdoblju pobliže navedenom u izreci (v. i točku 6. obrazloženja ove odluke).
2. Za potrebe ustavnosudskog postupka pribavljen je spis Općinskog suda u Hrvatskoj Kostajnici (u daljnjem tekstu: prvostupanjski sud) broj: P-303/06.
II. ČINJENICE I OKOLNOSTI SLUČAJA I PROVEDENI SUDSKI POSTUPCI
1) Dužnosničke naknade u Gradu Hrvatska Kostajnica (2004.)
3. Podnositelj je od 2001. do 2005. godine obnašao dužnost zamjenika predsjednika Gradskog vijeća Grada Hrvatska Kostajnica. To je vijeće raspušteno stupanjem na snagu rješenja Vlade Republike Hrvatske o raspuštanju Gradskog vijeća Grada Hrvatske Kostajnice od 17. studenoga 2005. (»Narodne novine« broj 138 od 23. studenoga 2005.).
4. Člankom 4. Odluke o mjerilima i kriterijima za utvrđivanje plaća i drugih primanja dužnosnika, službenika i namještenika tijela Gradske uprave Grada Hrvatska Kostajnica, članova Gradskog poglavarstva i Gradskog vijeća Grada Hrvatska Kostajnica, klasa: 022-05/04-01/13, ur. broj: 2176/02-04-01-1 od 11. ožujka 2004. (»Službeni vjesnik« broj 7 od 12. ožujka 2004.; u daljnjem tekstu: Odluka o mjerilima za plaće), bilo je propisano:
»Članak 4.
Članovi Gradskog poglavarstva, zamjenici predsjednika Gradskog poglavarstva, predsjednik Gradskog vijeća te zamjenici predsjednika Gradskog vijeća imaju pravo na mjesečnu naknadu za obavljanje poslova u visini