 provele mjere informiranja i komunikacije;
7. provodi aktivnosti prevencije, otkrivanja i ispravljanja nepravilnosti te, uzimajući u obzir utvrđene rizike, korektivne mjere i povrate nepropisno plaćenih iznosa s kamatama, utvrđuje učinkovite i razmjerne mjere za suzbijanje prijevara;
8. osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga;
9. rješava odgovore na pritužbe u prvoj razini;
10. upravlja rizicima na razini operacije;
11. provodi otvorene pozive za odabir partnerskih organizacija i odabir operacija za nabavu, transport, skladištenje i distribuciju hrane i/ili osnovne materijalne pomoći i sklapa ugovore;
12. osigurava da su odabrane partnerske organizacije i odabrane operacije u skladu s kriterijima odabira za partnerske organizacije i kriterijima odabira za operacije sukladno Operativnom programu;
13. odobrava kriterije partnerskih organizacija za određivanje najpotrebitijih osoba unutar relevantnih ciljanih skupina;
14. odobrava sadržaj i način provođenja popratnih mjera predloženih od strane partnerske organizacije;
15. u okviru sklopljenih ugovora s odabranim partnerskim organizacijama, definira uvjete i kriterije za nabavu hrane, u skladu s nacionalnim pravilima o javnoj nabavi, skladištenje, prijevoz i distribuciju hrane partnerskih organizacija krajnjim korisnicima;
16. vodi računa da se osiguraju informacije o uvjetima za potporu za svaku operaciju, uključujući posebne zahtjeve za proizvode ili usluge koje temeljem operacije treba dostaviti, plan financiranja i rokove za izvršenje;
17. prilikom odobravanja sadržaja popratnih mjera provjerava postoje li preklapanja s aktivnostima sufinanciranim iz Europskog socijalnog fonda u svrhu izbjegavanja dvostrukog financiranja;
18. planira sredstva za provedbu aktivnosti Programa u okviru svojih proračunskih stavki i izvršava plaćanja s planiranih pozicija;
19. provjerava da su sufinancirani proizvodi i usluge dostavljeni te da su korisnici platili rashode koje navode, te provjerava da su u skladu s mjerodavnim zakonom, Programom i uvjetima kojima se podržava operacija, a uključujući sljedeće postupke: administrativne provjere u vezi sa svakim zahtjevom za plaćanje korisnika, te provjere operacija na licu mjesta;
20. osigurava da korisnici uključeni u provedbu operacija za koje su dobili povrat sredstava na temelju stvarno nastalih prihvatljivih troškova zadrže ili zaseban računovodstveni sustav ili odgovarajuće računovodstvene kodove za sve transakcije vezane uz operaciju;
21. provodi djelotvorne i razmjerne mjere protiv prijevare uzimajući u obzir utvrđene rizike;
22. provodi postupke radi osiguranja da se svi dokumenti o rashodima i revizijama, potrebni za osiguranje odgovarajućeg revizorskog traga, čuvaju u skladu sa zahtjevima iz članka 28. točke (g) Uredbe (EU) br. 223/2014;
23. na zahtjev Upravljačkog tijela sudjeluje u sastavljanju financijskih izvještaja, izjave o upravljanju tijela odgovornih za upravljanje sredstvima i godišnjeg sažetka završnih revizorskih izvješća i provedenih kontrola iz članka 59. stavka 5. prvog podstavka točaka (a) i (b) Uredbe (EU) br. 966/2012, ako je primjenjivo, te sudjeluje u izradi obavijesti navedenoj u članku 60. stavku 2. Uredbe (EU) br. 223/2014;
24. osigurava raspoloživost popratnih dokumenata u skladu s člankom 51. Uredbe (EU) br. 223/2014.
VI.
Središnje tijelo državne uprave nadležno za financije je Tijelo za ovjeravanje.
Tijelo za ovjeravanje obavlja funkcije u skladu s člancima 33. i 45. Uredbe (EU) br. 223/2014.
VII.
Pravna osoba s javnim ovlastima nadležna za poslove revizije sustava provedbe programa Europske unije je Tijelo za reviziju.
Tijelo za reviziju obavlja funkcije u skladu s člankom 34. Uredbe (EU) br. 223/2014 i člancima 6. i 7. Delegirane uredbe Komisije (EU) br. 532/2014.
VIII.
Tijela koja ovom Odlukom postaju tijela u Sustavu, navedena u Prilogu – Prikaz tijela u Sustavu upravljanja, provedbe i kontrole korištenja Fonda europske pomoći za