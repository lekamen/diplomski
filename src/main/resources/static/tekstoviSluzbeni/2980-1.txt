 sumnja u njenu poslovnu sposobnost.«
Podnesku je priložena potvrda liječnika opće medicine datirana od 21. rujna 2005.
U psihijatrijskom nalazu i mišljenju, dostavljenom Općinskom sudu u Z. 27. kolovoza 2010., vještak je uvodno naveo da se vještačenje temelji na: »1. Uvidu u sudske spise. 2. Medicinskoj dokumentaciji. 3. Psihijatrijskom liječenju.« U tom se smislu, u bitnome, prvo pozvao na prethodno spomenutu potvrdu liječnika opće medicine od 21. rujna 2005., navodeći da iz iste proizlazi da podnositeljica kao »dugogodišnji psihijatrijski bolesnik, boluje od kronične psihoze i pod kontrolom je psihijatra«. Zatim je naveo da je podnositeljica, prema heteroanamnezi dobivenoj od njezinog oca, u više navrata liječena »u Psihijatrijskom odjelu Psihijatrijske klinike u KBC Z., koliko on zna bila je najmanje dva tri puta i to po deset do petnaest dana« (pri tome ne navodeći relevantni vremenski kontekst tih razdoblja). Vještak je zaključno u nalazu naveo da je podnositeljica pregledana »u Klinici za psihijatriju KBC Z. 25.08.2010. godine, primljena je u hitnoj službi pod kliničkom slikom schizofrene psihoze u egzacerbaciji« te da joj je »u više navrata, posljednjih mjeseci upućen pismeni poziv da se javi u Kliniku za psihijatriju radi ocjene poslovne sposobnosti ali se roditelji nisu odazvali pozivu iz razloga što su odustali od vještačenja, jer je navodno P. sada bolje«. Nakon što je opisao nalaz dobiven nakon navedenog prijama u bolničkoj hitnoj službi, za koji je naveo da je jučerašnji u odnosu na pisanje vještačkog nalaza i mišljenja (datiranog s 27. kolovoza 2010., što bi ukazivalo na to da je riječ o prekjučerašnjem prijamu u odnosu na pisanje vještačkog nalaza i mišljenja), vještak je u mišljenju naveo da podnositeljica »boluje od kronične schizofrene psihoze« te predložio da joj se »oduzme poslovna sposobnost u cijelosti«.
Dana 6. listopada 2010. u predmetu je na Općinskom sudu u Z. održana petominutna rasprava, na koju podnositeljica nije pozvana. Zapisnik s te rasprave glasi:
»Početak 8,30 sati
Utvrđuje se da su pristupili:
Za predlagatelja: punomoćnica L. L., diplomirana pravnica
Za predloženicu: posebna skrbnica K. K.
Utvrđuje se da je kod ovog suda dana 27. kolovoza 2010. zaprimljeno vještvo stalnog sudskog vještaka dr. S. S. koje je dostavljeno strankama na očitovanje.
Nazočne nemaju primjedbi na nalaz i mišljenje stalnog sudskog vještaka dr. S. S.
Sudac rješava raspravljanje dovršeno.
Rješenje će biti doneseno u zakonskom roku.
Dovršeno u 8,35 sati.«
2.1. Općinski sud u Z. je u obrazloženju rješenja broj: R1-19/09 od 28. prosinca 2010. naveo da je pregledao dijelove spisa koji sadrže podnositeljičinu liječničku dokumentaciju (bez da je specificirao o kojoj se dokumentaciji radi) i njezin rodni list te proveo psihijatrijsko vještačenje. Nakon toga je, na ukupno nepunu jednu stranicu, do kraja obrazloženja rješenja naveo sljedeće:
»Prijedlog predlagatelja je osnovan.
U svom nalazu i mišljenju od 27. kolovoza 2010. stalni sudski vještak dr. S. S., mr. sc. neuropsihijatar je naveo da je predloženica imala uredan psihomotorni razvoj, završila je ekonomsku školu, prema heteroanamnezi bila je zaposlena, ali je prekinula sa zaposlenjem. Liječena je u tri navrata u psihijatrijskoj bolnici u Z., prvo liječenje bilo je prije otprilike dvadesetak godina zbog smetnji u ponašanju, ne postoji medicinska dokumentacija o tome, ‘rečeno im je da se radi o težem duševnom poremećaju schizofreniji’ i od tada uzima psihijatrijsku terapiju, povremeno ide na kontrolne preglede kod psihijatra. Posljednje dvije-tri godine osjeća se bolje, ali je uglavnom sama u kući, nije uspostavila niti jednu ozbiljnu emocionalnu vezu, živi sa roditeljima. Kod prijema verificira se klinička slika kronificirane schizofrene psihoze u recidivu. Predloženica je autistična, emocionalno udaljena, inadekvatnog afekta, pod uplivom halucinacija, bez mogućnosti komuniciranja. Na osnovi heteroanamneze, dostupne medicinske dokumentacije i kliničke slike zaključuje se