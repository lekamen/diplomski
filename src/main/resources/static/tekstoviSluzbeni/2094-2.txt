 primijeniti na sve elemente toga mjernog sustava.
Članak 11.
Umjerna razdoblja za redovito umjeravanje etalona koji se upotrebljavaju za ovjeravanje zakonitih mjerila teku od dana umjeravanja.
Članak 12.
Valjanost redovne ovjere zakonitih mjerila ovjerenih prije stupanja na snagu ovoga Pravilnika prestaje istekom ovjernog razdoblja na koje su ovjereni.
Članak 13.
Danom stupanja na snagu ovoga Pravilnika prestaje važiti Naredba o ovjernim razdobljima za pojedina zakonita mjerila i načinu njihove primjene i o umjernim razdobljima za etalone koji se upotrebljavaju za ovjeravanje zakonitih mjerila (»Narodne novine« broj 47/05 i 38/11).
Članak 14.
Ovaj Pravilnik notificiran je u skladu s izmijenjenom Direktivom 98/34/EZ Europskoga parlamenta i Vijeća od 22. lipnja 1998. o utvrđivanju postupka obavješćivanja u području tehničkih propisa te propisa o uslugama informacijskog društva.
Članak 15.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-02/08
Urbroj: 558-01/2-15-1
Zagreb, 30. rujna 2015.
Zamjenik ravnatelja mr. sc. Božidar Ljubić, dipl. ing., v. r.
