 suglasnosti Ministarstva znanosti, obrazovanja i sporta na Plan rashoda za nabavu proizvedene dugotrajne imovine i dodatna ulaganja na nefinancijskoj imovini.
X.
Nadležna tijela županija, Grada Zagreba i gradova – nositelja financiranja osnovnog školstva mogu na osnovi vlastite odluke o kriterijima za utvrđivanje bilančnih prava za financiranje minimalnog financijskog standarda javnih potreba osnovnog školstva u 2016. godini i vlastite odluke o kriterijima za utvrđivanje bilančnih prava za financiranje minimalnog financijskog standarda javnih potreba srednjih škola i učeničkih domova u 2016. godini, a uz prethodnu suglasnost Ministarstva znanosti, obrazovanja i sporta i Ministarstva financija, udružiti sredstva za nabavu proizvedene dugotrajne imovine i dodatna ulaganja na nefinancijskoj imovini u osnovnom i srednjem školstvu do razine utvrđene u ovoj Odluci i u Odluci o kriterijima i mjerilima za utvrđivanje bilančnih prava za financiranje minimalnog financijskog standarda javnih potreba srednjih škola i učeničkih domova u 2016. godini.
Zahtjevi za suglasnosti za udruživanje dostavljaju se Ministarstvu financija i Ministarstvu znanosti, obrazovanja i sporta najkasnije do 30. lipnja 2016. godine.
XI.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/16-03/63
Urbroj: 50301-04/04-16-2
Zagreb, 6. travnja 2016.
Predsjednik Tihomir Orešković, v. r.



