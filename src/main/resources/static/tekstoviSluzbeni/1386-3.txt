 postoji opravdana sumnja da čamac ne ispunjava propisane uvjete u pogledu sposobnosti za plovidbu.
Članak 10.
(1) Osoba koja upravlja čamcem ne smije svojim ponašanjem ugroziti sigurnost plovidbe čamca, posade, tereta i trećih osoba ili onečistiti vodu i okoliš.
(2) Voditelj čamca ne smije zanemariti svoje dužnosti i time ugrožavati sigurnost plovidbe čamca, posade, tereta i trećih osoba ili okoliša.
III. PODRUČJA PLOVIDBE
Članak 11.
(1) Čamac može ploviti u granicama unutarnjih voda Republike Hrvatske.
(2) Područje plovidbe čamca, na zahtjev vlasnika, određuje tijelo nadležno za obavljanje tehničkog pregleda čamca.
(3) Zabranjena je plovidba čamca izvan određenog mu područja plovidbe.
(4) Čamcu za negospodarske namjene i čamcu za gospodarske namjene, osim prijevoza putnika i stvari, lučka kapetanija/ispostava može ograničiti područje plovidbe na točno određene zatvorene vode (jezera, šljunčare, bare i sl.) ili manje rijeke i kanale na kojima nema intenzivne plovidbe.
(5) U čamcima iz stavka 4. ovoga članka najviše se može nalaziti dvije osobe.
Članak 12.
(1) Čamcu za negospodarske namjene može se na zahtjev vlasnika odrediti područje plovidbe i u granicama teritorijalnog mora i unutarnjih morskih voda ako se tehničkim pregledom utvrdi da čamac udovoljava odredbama Pomorskog zakonika i posebnih propisa o brodicama i jahtama.
(2) U slučaju iz stavka 1. ovoga članka, vlasnik čamca dužan je platiti propisane naknade sukladno odredbama Pomorskog zakonika i posebnih propisa o brodicama i jahtama. Obveza plaćanja propisanih naknada upisat će se u dozvolu za plovidbu čamca.
(3) Lučka kapetanija/ispostava može s obzirom na konstrukciju, plovna svojstva, porivne strojeve i druge uređaje i opremu čamca ograničiti plovidbu na određenu udaljenost od obale ili na određeno područje u skladu s odredbama posebnog propisa o brodicama i jahtama.
(4) Čamac koji se sukladno odredbama Pomorskog zakonika i posebnog propisa o brodicama i jahtama smatra jahtom, može ploviti u granicama teritorijalnog mora i unutarnjih morskih voda samo ako se prethodno upiše u Upisnik jahti.
IV. UVJETI I NADZOR NAD GRADNJOM ČAMCA
Članak 13.
(1) Nadzor nad gradnjom čamaca i ocjenjivanje sukladnosti čamca obavlja se sukladno odredbama Tehničkih pravila, odnosno Direktive.
(2) Za obavljanje nadzora nad gradnjom čamaca za gospodarske namjene nadležno je Tehničko nadzorno tijelo.
(3) Ocjenjivanje sukladnosti čamaca za negospodarske namjene obavlja tijelo za ocjenjivanje sukladnosti.
(4) Odredbe stavka 2. i 4. ovoga članka ne odnose se na čamce iz članka 15. stavka 1. i 2. ovoga Pravilnika.
Članak 14.
(1) Pravna ili fizička osoba (proizvođač ili graditelj) koja namjerava započeti gradnju čamca dužna je prije početka gradnje čamca podnijeti prijavu o gradnji čamca tijelu nadležnom za nadzor nad gradnjom.
(2) Po završetku gradnje iz stavka 1. ovog članka, a nakon završenog postupka ocjenjivanja sukladnosti, proizvođač izdaje EU Izjavu o sukladnosti, a graditelj čamca ovjerenu Izjavu o samogradnji.
Članak 15.
(1) Nadzor nad gradnjom čamaca za negospodarske namjene koji se gradi za osobne potrebe graditelja (samogradnja) obavlja lučka kapetanija/ispostava.
(2) Nadzor nad gradnjom čamaca za gospodarske namjene, osim prijevoza putnika, jednostavne konstrukcije do 7 m duljine i snage porivnog stroja do 15 kW, obavlja lučka kapetanija/ispostava.
(3) Lučka kapetanija/ispostava može nadzor nad gradnjom iz stavka 1. i 2. ovoga članka, ako ocijeni primjerenim, povjeriti tijelu za ocjenjivanje sukladnosti.
(4) Po završetku gradnje, u slučaju iz stavka 1. i 2. ovoga članka lučka kapetanija/ispostava izdat će Svjedodžbu o gradnji čamca.
Članak 16.
(1) Vlasnik čamca građenog za osobne potrebe graditelja (samogradnja) ne smije staviti na tržište čamac u roku od najmanje pet godina od dana izdavanja svjedodžbe o gradnji.
(2) Iznimno od odredbe stavka 1. ovoga članka, ako vlasnik čamca građenog za osobne potrebe graditelja želi staviti na tržište svoj čamac prije isteka petogodišnjeg roka, 