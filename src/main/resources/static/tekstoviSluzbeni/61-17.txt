 ZAVRŠNE ODREDBE
Članak 41.
(1) Uz vođenje očevidnika o ulovu tune sukladno članku 17., članku 18. i članku 19. ovog Pravilnika, ovlaštenici povlastice za gospodarski ribolov na moru koji obavljaju ribolov tune plivaricom tunolovkom dužni su voditi očevidnik i u elektronskom obliku kroz web-aplikaciju Ministarstva.
(2) Opremu, instalaciju, troškove održavanja u garantnom roku te troškove prijenosa podataka u količini od 512 MB u domaćem prometu i 10 MB u roamingu ovlaštenicima povlastice za gospodarski ribolov na moru koji obavljaju ribolov tune plivaricom tunolovkom osigurat će Ministarstvo.
(3) Troškove održavanja i instalacije izvan garantnog roka i troškove prijenosa podataka većih od dodijeljenih iz stavka 2. ovoga članka snosi ovlaštenik povlastice za gospodarski ribolov na moru koji obavlja ribolov tune plivaricom tunolovkom.
(4) Nakon instalacije opreme iz stavka 2. ovoga članka Ministarstvo i ovlaštenik povlastice za gospodarski ribolov na moru koji obavlja ribolov tune plivaricom tunolovkom sklopit će ugovor o iznajmljivanju opreme za elektronski prijenos podataka.
Članak 42.
Prilozi 1. – 20. tiskani su u dodatku ovoga Pravilnika i njegov su sastavni dio.
Članak 43.
Stupanjem na snagu ovoga Pravilnika prestaje važiti Pravilnik o ulovu, uzgoju i prometu tuna (Thunnus thynnus), igluna (Xiphias gladius) i iglana (Tetrapturus belone) (»Narodne novine« br. 11/2014, 20/2014, 61/2014, 66/2014 i 94/2014).
Članak 44.
Ovaj Pravilnik stupa na snagu dan nakon dana objave u »Narodnim novinama«.
Klasa: 011-02/14-01/75 Urbroj: 525-13/1282-14-3 Zagreb, 31. prosinca 2014.
Ministar Tihomir Jakovina, v. r.
PRILOG 1. – PRILOG 20.

[1]Za izračun razlike upotrebljava se sljedeća formula: (rezultati stereoskopske kamere – BCD) / rezultati stereoskopske kamere *100.
