 Pravilnika, odmah odbiti zahtjev.
3.2.2. Tajni gost
3.2.2.1. Djelokrug rada i ustrojstvo
Članak 19.
(1) Tajni gost:
1. ocjenjuje kvalitetu usluge boraveći u hotelu, bez najave, najmanje 24 sata,
2. prije, tijekom i poslije boravka u hotelu ne smije ugostitelju odati cilj posjeta.
(2) Tajnog gosta čini jedan ili više članova. Članove tajnog gosta imenuje Ministar:
1. iz redova službenika Ministarstva i/ili,
2. iz redova uglednih visokoobrazovanih stručnjaka s radnim iskustvom u hotelijerstvu.
(3) Ministar može, kao tajnog gosta, odrediti specijaliziranu agenciju koja se bavi ocjenom kvalitete u hotelima.
(4) Tajnog gosta s više članova, prema dogovoru članova, vodi voditelj.
3.2.2.2. Postupak dodjele oznake kvalitete
Članak 20.
(1) Tajni gost:
1. odgovara voditelju postupka koji ujedno koordinira njegov rad,
2. ocjenjuje kvalitetu usluge svih odjela hotela, na temelju Anketnog upitnika o zadovoljstvu gosta iz Priloga VIII. ovog Pravilnika i svog stručnog znanja, ocjenom od 1 (ne zadovoljava) do 5 (izvrsno).
(2) Ugostitelj, za dodjelu oznake kvalitete, mora najmanje zadovoljiti prosječnu ocjenu 3 (dobro).
(3) Tajni gost dostavlja voditelju postupka zapisnik s ocjenom iz stavka 2. ovog članka, stručnim mišljenjem, obrazloženjem i zaključkom.
(4) Povjerenstvo može uvažiti rezultate ocjenjivanja od strane neovisnog tajnog gosta kojeg ugostitelj samostalno angažira, a nakon procjene objektivnosti istih.
3.2.3. Troškovi postupka
Članak 21.
(1) Ugostitelj snosi sve troškove postupka dodjele oznake kvalitete.
(2) Troškove postupka čine troškovi za: dnevnice, prijevoz, smještaj, prehranu sa svrhom kontrole kvalitete, naknadu za rad pojedinog člana Povjerenstva, naknadu za rad tajnog gosta ili drugog tijela, provođenje anketa o zadovoljstvu osoblja i gosta, ispitivanje i/ili stručnu procjenu kvalitete uređenja i opreme, izradu i nabavu propisane standardizirane ploče s oznakom kvalitete.
3.3. OZNAKA KVALITETE
Članak 22.
(1) Oznaka kvalitete je »KVALITETAQuality«.
(2) Grafičko rješenje i tehnički uvjeti ploče za oznaku kvalitete utvrđeni su u Prilogu X. ovog Pravilnika.
(3) Na glavnom ulazu u hotel mora biti vidno istaknuta standardizirana ploča s propisanom oznakom kvalitete.
(4) Ploču iz stavka 3. ovog članka mogu proizvoditi sve fizičke i pravne osobe – proizvođači (obrtnici, tvrtke) koji za tu proizvodnju pribave suglasnost Ministarstva.
(5) Ministarstvo će suglasnost izdati proizvođaču koji, uz zahtjev za izdavanje suglasnosti, dostavi registraciju za obavljanje djelatnosti te primjerak ploče istovjetan s grafičkim rješenjima i tehničkim uvjetima propisanim u Prilogu X. ovog Pravilnika.
(6) Ploču s oznakom kvalitete iz stavka 3. ovog članka, na temelju rješenja o dodjeli oznake kvalitete, ugostitelj naručuje direktno od proizvođača.
(7) Hotel kojemu je dodijeljena oznaka kvalitete »KVALITETAQuality«, istu može koristiti na: kuvertama, memorandumima, propagandnim materijalima, brošurama, preglednim kartama asortimana, reklamama, građevini/nama, vozilima, vizualnim simbolima i slično.
4. ZAVRŠNA ODREDBA
Članak 24.
Ovaj Pravilnik stupa na snagu danom objave u »Narodnim novinama«.
Klasa: 011-02/15-01/16
Urbroj: 529-03-16-1
Zagreb, 15. siječnja 2016.
Ministar Darko Lorencin, v. r.
PRILOG I. – PRILOG IX. 

PRILOG X. PLOČA ZA OZNAKU KVALITETE VRSTE HOTEL
1. GRAFIČKO RJEŠENJE
Na standardiziranoj prozirnoj akrilnoj ploči 30x30 cm otisnuta je oznaka kvalitete na pozadini srebrno-metalne boje. Oznaka kvalitete je u svijetloplavoj boji. U donjem desnom dijelu pozadine oznake kvalitete ispisan je tekst: REPUBLIKA HRVATSKA, Ministarstvo turizma, u tamnoplavoj boji. Dimenzije pozadine oznake kvalitete su: 20 x 20 cm (kvadrat s polukružnim kutevima).

2. TEHNIČKI UVJETI
2.1. Tehničke karakteristike ploče:
– dimenzije 30 x 30 cm, debljine 4 mm,
– materijal, prozirni akril,
– boja otporna na UV zračenje,
– oznaka kvalitete (KVALITETAQuality) u boji: PANTONE 274 C i natpis REPUBLIKA HRVATSKA, Ministarstvo turizma u boji: PANTONE 3015 C,
– 4