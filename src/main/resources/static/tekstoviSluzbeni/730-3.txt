 Primorsko-goranska, Istarska, Ličko-senjska;
– HVI Split: Zadarska, Šibensko-kninska, Splitsko-dalmatinska, Dubrovačko-neretvanska;
– HVI Križevci: Međimurska, Koprivničko-križevačka, Bjelovarsko-bilogorska;
– HVI Vinkovci: Požeško-slavonska, Virovitičko-podravska, Brodsko-posavska, Vukovarsko-srijemska, Osječko-baranjska.
Dijagnostička serološka metoda za pretraživanje individualnih uzoraka krvi je Rose Bengal Test (RBT). U slučaju pozitivnog nalaza RBT, uzorak krvi se pretražuje referentnom potvrdnom metodom (reakcija vezanja komplementa – RVK). U slučaju serološki pozitivnog nalaza RVK životinje se usmrćuju, a od usmrćenih životinja se u Hrvatskom veterinarskom institutu uzimaju uzorci tkiva (maternica, testisi, slezena, fetus, limfni čvorovi – supramamarni, ingvinalni, portalni, mandibularni, mezenterijalni) u svrhu laboratorijske potvrde uzročnika.
7. BRUCELOZA GOVEDA
Naređena mjera uzimanja uzoraka krvi radi pretrage na brucelozu goveda, u svrhu održavanja, odnosno stjecanja uvjeta za ostvarivanje statusa stada službeno slobodnih od bruceloze goveda provodit će se u razdoblju od 01. veljače do 30. lipnja te od 01. rujna do 31. listopada 2015. godine. Ova naređena mjera provodi se istovremeno s uzimanjem uzoraka krvi u svrhu pretraživanja na enzootsku leukozu goveda, u stadima u kojima je u 2015. godini određena provedba Programa iskorjenjivanja i nadziranja enzootske leukoze goveda u 2015. godini
Raspored dostave uzoraka u pojedine zavode HVI-a jednak je rasporedu navedenom pod točkom 6. ovoga Naputka.
8. BOLEST PLAVOG JEZIKA (BPJ)
Osim mjera nadziranja određenih Programom nadziranja BPJ, posjednici životinja i veterinari moraju svaku sumnju na BPJ prijaviti u skladu s Pravilnikom o načinu prijave bolesti životinja.
Svaka sumnja na BPJ mora biti istražena u skladu s Pravilnikom o mjerama za kontrolu i iskorjenjivanje bolesti plavoga jezika (»Narodne novine« br. 73/2009 i 44/2013) i Uredbom Komisije (EZ) br. 1266/2007 od 26. listopada 2007. o provedbi pravila za Direktivu Vijeća 2000/75/EZ s obzirom na kontrolu, praćenje, nadziranje i ograničenje premještanja određenih životinja prijemljivih vrsta u odnosu na bolest plavog jezika (SL 283, 27. 10. 2007., kako je posljednji put izmijenjena i dopunjena Provedbenom uredbom Komisije (EU) br. 456/2012).
9. ENZOOTSKA LEUKOZA GOVEDA (ELG) PRETRAŽIVANJE GOVEDA U SVRHU ODRŽAVANJA STATUSA STADA GOVEDA SLUŽBENO SLOBODNIH OD ELG
Naređena mjera pretraživanja goveda na enzootsku leukozu goveda u svrhu održavanja statusa stada službeno slobodnih od enzoostke leukoze goveda provodi se na području slijedećih županija: Zagrebačke, Virovitičko-podravske, Brodsko-posavske, Osječko-baranjske, Vukovarsko-srijemske, Splitsko-dalmatinske, Dubrovačko-neretvanske, Sisačko-moslavačke, Koprivničko-križevačke i Bjelovarsko-bilogorske županije. Pretraživanje u stadima koja imaju nepoznat status u odnosu na enzootsku leukozu goveda jer u prethodnom razdoblju, u 2013. i 2014. godini, nisu ostvarila uvjete za dodjelu statusa, provodi se na području cijele Republike Hrvatske te se o tim stadima posebno izvještava u sklopu Izvještaja iz Dodatka II Programa iskorjenjivanja i nadziranja enzootske leukoze goveda u 2015. godini.
Uzimanje i slanje uzoraka provodi se u razdoblju od 1. veljače do 30. lipnja te od 1. rujna do 31. listopada 2015. godine. Ova naređena mjera provodi se istovremeno s uzimanjem uzoraka krvi u svrhu pretraživanja na brucelozu goveda.
Raspored dostave uzoraka u pojedine zavode HVI-a jednak je rasporedu navedenom pod točkom 6. ovoga Naputka.
10. GENITALNA KAMPILOBAKTERIOZA
Uzorkovanje
Uzorci ispirka rodnice uzimaju se pomoću sterilnog fosfatnog pufera pH 7,2. Ako se uzeti uzorak ne može dostaviti u laboratorij unutar 5 sati od uzimanja, 1 ml uzorka uzetog fosfatnim puferom potrebno je nacijepiti na transportnu podlogu po Landeru.
Uzimanje uzoraka – krave
Nakon čišćenja i dezinfekcije područja vulve, u vaginu se aplicira 20-30 ml fosfatnog pufera pomoću brizgalice i sterilnog katetera.