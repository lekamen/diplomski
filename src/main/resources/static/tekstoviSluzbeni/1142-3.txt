 obzir i članak 8. stavak 1. ZZTN-a u kojem se kao zabranjeni sporazumi, između ostalih, navode i odluke udruženja poduzetnika. S obzirom na to da Udruženje predstavlja jedan od oblika strukovnog povezivanja i organiziranja članica HGK, konkretno poduzetnika koji obavljaju djelatnost marina i sudjeluju u prometu roba, nedvojbeno je da se odredbe ZZTN-a u konkretnom slučaju primjenjuju i na HGK.
2.2. ACI
Poduzetnik Adriatic Croatia International club d.d., sa sjedištem u Opatiji, Maršala Tita 151, primarno obavlja djelatnosti vezane uz pružanje usluga u nautičkom turizmu, u prvom redu najam vezova. U sastavu ACI-ja se nalazi 21 marina rasprostranjena na potezu od Umaga do Dubrovnika. Na čelu svake pojedine marine je direktor marine, a koordinaciju više marina provode direktor za sjeverni Jadran i direktor za srednji i južni Jadran. U Opatiji, sjedištu društva, nalaze se zajedničke službe koje na čelu s direktorom – zamjenikom člana Uprave ACI-ja upravljaju cijelim sustavom.
2.3. Tehnomont
Poduzetnik Tehnomont d.d., sa sjedištem u Puli, Industrijska 4, primarno obavlja djelatnosti proizvodnje proizvoda od metala, djelatnost marina i računovodstva. Zajedno s poduzetnikom Tehnomont – Brodogradilište Pula d.o.o., sa sjedištem u Puli, Ulica Fižela 6, koji je ujedno i većinski imatelj udjela u Tehnomontu, čini Grupu Tehnomont. Tehnomont upravlja marinom Veruda, smještenoj u Puli.
2.4. Marina Šibenik
Poduzetnik Marina Šibenik d.o.o., sa sjedištem u Šibeniku, Obala Jerka Šižgorića 1, primarno obavlja djelatnost marina, konkretno upravlja marinom Mandalina, smještenoj u Šibeniku, a koja je dio D-Marin sustava marina, u vlasništvu Dogus Grupe, sa sjedištem u Republici Turskoj. D-Marin sustav marina obuhvaća 10 marina na području Republike Hrvatske, Grčke i Turske.
Marina Šibenik je kapitalno povezana s Marinom Dalmacijom i Marinom Borik, jer je osnivač i Marine Šibenik i Marine Dalmacija poduzetnik Dogus Marine Croatia d.o.o, sa sjedištem u Zagrebu, Garićgradska 13 (ranijeg naziva Dogus Marina Mandalina d.o.o.), kojem je osnivač Dogus Holding A.S., Republika Turska. Marina Šibenik, Marina Dalmacija i Marina Borik su povezani i preko svojih uprava s obzirom da su članovi uprave u sva tri poduzetnika iste osobe.
2.5. Marina Dalmacija
Poduzetnik Marina Dalmacija d.o.o., sa sjedištem u Zadru, Ulica Elizabete Kotromanić 11/I, primarno obavlja djelatnost marina, konkretno upravlja marinom Dalmacija, smještenoj u Zadru, a koja je dio D-Marin sustava marina.
Marina Dalmacija je osnivač Marine Borik.
2.6. Marina Borik
Marina Borik d.o.o., sa sjedištem u Zadru, Obala kneza Domagoja 1, primarno obavlja djelatnost marina, konkretno upravlja marinom Borik, smještenoj u Zadru, a koja je dio D-Marin sustava marina.
2.7. Ilirija
Poduzetnik Ilirija d.d., sa sjedištem u Biogradu na Moru, Tina Ujevića 7, primarno obavlja djelatnosti vezane uz ugostiteljstvo i turizam: hotelijerstvo, nautika i kamping. Ilirija upravlja marinom Kornati, smještenoj u Biogradu na Moru.
2.8. Marina Hramina
Poduzetnik Marina Hramina d.o.o., sa sjedištem u Murteru, Put Gradine 1, primarno obavlja djelatnost marina, konkretno upravlja marinom Hramina, smještenoj u Murteru, na otoku Murteru.
2.9. Brodogradilište i marina
Poduzetnik Brodogradilište i marina d.o.o., sa sjedištem u Betini, Nikole Škevina 15, primarno obavlja djelatnost gradnje i održavanja brodova, te djelatnost marina. Brodogradilište i marina upravlja marinom Betina, smještenoj u Betini, na otoku Murteru.
2.10. Marina Punat
Poduzetnik Marina Punat d.o.o., sa sjedištem u Puntu, Puntica 7, primarno obavlja djelatnost marina, konkretno upravlja marinom Punat, smještenoj na otoku Krku.
3. PRIMIJENJENI PROPISI
Agencija je u provedbi predmetnog upravnog postupka primijenila odredbe ZZTN-a, Uredbe o načinu utvrđivanja mjerodavnog tržišta (»Narodne novine«, broj 9/11; dalje: Uredba o mjerodavnom tržištu), Uredbe o skupnom izuzeću horizontalnih sporazuma između poduzetnika (»Narodne novine«, broj 72/2011; dalje: Uredba o