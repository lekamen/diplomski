 pokretnine – umjetničke slike i skulpture iz točke I.A) pohranjene na adresi Zagreb, Hermana Bužana 4, i iz točke I.B.) pohranjene na adresi Samobor, Slava Gora, Slavogorska bb, preda u posjed i na privremeno upravljanje Državnom uredu za upravljanje državnom imovinom, Zagreb, Dežmanova 10, koja predaje se određuje za dan 29. prosinca 2014. s početkom u 9,00 sati na lokaciji Samobor, Slava Gora, Slavogorska bb, a odmah nakon toga na lokaciji Zagreb, Hermana Bužana 4, u protivnom se provedba ovog rješenja povjerava ovlaštenim predstavnicima Državnog ureda za upravljanje državnom imovinom i Ministarstva unutarnjih poslova Republike Hrvatske.«
Prema točki V. izreke rješenja »privremena mjera će se, sukladno članku 15. stavku 1. Zakona o postupku oduzimanja imovinske koristi ostvarene kaznenim djelom i prekršajem, ukinuti ako u roku od dvije godine od dana kada je mjera određena ne bude potvrđena optužnica ili podnesen prijedlog iz članka 2. stavka 2. Zakona o postupku oduzimanja imovinske koristi ostvarene kaznenim djelom i prekršajem, a ista se donosi u korist Republike Hrvatske«, dok prema točki VI. izreke privremena mjera može trajati »najdulje šezdeset dana nakon što sud dostavi obavijest da je presuda u predmetnom kaznenom postupku postala pravomoćna.«
c) Ukidanje mjere opreza – zabrane obavljanja »zakonite profesionalne djelatnosti gradonačelnika Grada Zagreba«
10. Rješenjem vijeća Županijskog suda u Zagrebu, broj: Kv-Us-12/15-3 Kir-Us-91/15 od 9. ožujka 2015. djelomično su prihvaćene žalbe podnositelja protiv rješenja suca istrage broj: Kir-Us-91/15 od 27. veljače 2015. o odbijanju prijedloga za ukidanje mjera opreza.
Tim je rješenjem ukinuta mjera opreza iz članka 98. stavka 2. točke 6. ZKP-a, to jest mjera zabrane podnositelju obavljanja »zakonite profesionalne djelatnosti gradonačelnika Grada Zagreba«.
3) »Proširenje« istrage
11. Istog dana, 9. ožujka 2015., USKOK je donio rješenje broj: K-US-165/14, K-PO-US-8/14, IS-US-52/14 o »provođenju i proširenju« istrage protiv podnositelja zbog postojanja osnovane sumnje da bi:
»1) u vremenu od 8. prosinca 2014. do 27. veljače 2015. u Zagrebu, I okrivljeni Milan Bandić zajedno sa za sada nepoznatom odvjetnicom iz Odvjetničkog društva Hanžeković i partneri d.o.o., u nakani da znatno otežaju dokazivanje u kaznenom predmetu Ureda za suzbijanje korupcije i organiziranog kriminaliteta broj K-US-165/14, KPO-US-8/14, IS-US-52/14 najprije od svjedokinje Vide Demarin koja je 8. prosinca 2014. ispitana pred Uredom za suzbijanje korupcije i organiziranog kriminaliteta u predmetu broj K-US-165/14, KPO-US– 8/14, IS-US-52/14 u kojemu je doneseno pravomoćno rješenje o pokretanju istrage protiv I okrivljenog Milana Bandića i dr. zbog sumnje na učin kaznenih djela iz članka 291. stavak 1. i 2. i dr. Kaznenog zakona/11, zatražili da promijeni iskaz u svezi vlasništva nad umjetninama koje su prilikom provođenja dokaznih radnji pretraga doma i drugih prostorija temeljem naloga suca istrage Županijskog suda u Zagrebu broj Kir-Us-382/14 od 19. listopada 2014. i Kir-Us-386/14 od 20. listopada 2014. provedenih 22. listopada 2014. pronađene na adresama u Zagrebu, Vilima Korajca 15, te u Samoboru, Slava Gora, Slavagorska 53, a u odnosu na koje je Županijski sud u Zagrebu pod brojem Kir-Us-580/14 donio rješenje o određivanju privremene mjere osiguranja oduzimanja imovinske koristi zabranom I okrivljenom Milanu Bandiću ili trećoj osobi po njegovom ovlaštenju ili nalogu otuđenja ili opterećenja pokretnina– umjetničkih slika i skulptura te oduzimanjem istih, i to na način da ih kao predsjednica upravnog odbora Zagrebačke zaklade za pomoć osobama oboljelima od cerebrovaskulamih bolesti prikaže kao vlasništvo iste zaklade, iako znajući da navedene umjetnine nisu vlasništvo spomenute zaklade, nego I okrivljenog Milana Bandića, u koju svrhu su joj na potpis predali dokument naziva 'Potvrda' kojim se potvrđuje da su ukupno 33 umjetnine vlasništvo navedene zaklade, koji dokument je tom prilikom u uredu Vide