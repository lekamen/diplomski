 međunarodnim ugovorom, zakonodavstvom Unije, ovim Zakonom ili drugim zakonom nije drukčije određeno.
Carinsko tijelo u Republici Hrvatskoj
Članak 4.
Carinsko tijelo u Republici Hrvatskoj nadležno za primjenu odredbi carinskog zakonodavstva donesenog na razini Unije, odredbi zakonodavstva Unije o carinskoj provedbi prava intelektualnog vlasništva i ovoga Zakona je Ministarstvo financija, Carinska uprava (u daljnjem tekstu: Carinska uprava).
Druga javna davanja koja se naplaćuju za robu koja se uvozi ili izvozi
Članak 5.
Odredbe ovoga Zakona odgovarajuće se primjenjuju i na druga javna davanja koja sukladno posebnim propisima Carinska uprava naplaćuje za robu koja se uvozi u carinsko područje Unije ili izvozi iz carinskog područja Unije (u daljnjem tekstu: druga javna davanja).
Pojmovna određenja
Članak 6.
(1) Ako ovim Zakonom nije propisano drukčije, pojmovi uporabljeni u ovom Zakonu imaju značenje pojmova definiranih Uredbom (EU) br. 952/2013 i odredbama koje ga dopunjuju ili provode, donesenim na razini Unije te zakonodavstvom Unije o carinskoj provedbi prava intelektualnog vlasništva.
(2) U smislu ovoga Zakona pojedini pojmovi imaju sljedeća značenja:
1. roba su sve stvari koje se mogu razvrstati u Carinsku tarifu, uključujući i sve pokretne stvari koje se mogu klasificirati sukladno posebnim propisima
2. carinski ured je ustrojstvena jedinica Carinske uprave koja je sukladno posebnim propisima kojima se uređuje unutarnja organizacija i ustrojstvo Carinske uprave nadležna za primjenu carinskog zakonodavstva. Pojam carinskog ureda obuhvaća i Središnji ured Carinske uprave.
(3) Izrazi koji se koriste u ovom Zakonu, a imaju rodno značenje odnose se jednako na muški i ženski rod.
Granični prijelazi
Članak 7.
(1) Unos robe u carinsko područje Unije i iznošenje robe iz carinskog područja Unije dopušten je samo preko graničnih prijelaza:
1. koji su sukladno posebnim propisima određeni kao granični prijelazi preko kojih se obavlja robni ili putnički promet u skladu s carinskim ili drugim propisima i
2. u vrijeme kada su otvoreni za promet.
(2) Ako je zbog sigurnosti, javnog reda ili zaštite zdravlja ljudi i životinja ili opće sigurnosti unos ili iznošenje robe ograničen propisima kojima se određuju zabrane i ograničenja, Vlada Republike Hrvatske može odrediti da se unos ili iznošenje robe obavlja samo preko određenih graničnih prijelaza.
(3) Unos i iznošenje robe za koju je obvezan zdravstveno-sanitarni, veterinarski, fitosanitarni te drugi inspekcijski ili posebni nadzor dozvoljen je samo preko onih graničnih prijelaza koji su posebnim propisima određeni za unos i iznošenje takve robe.
(4) Iznimno od stavka 1. ovoga članka, u skladu s međunarodnim ugovorima ili na temelju posebnih zakona može se dozvoliti unos i iznošenje robe i izvan graničnih prijelaza.
Službeno mjesto
Članak 8.
(1) Prostor službenog mjesta za pojedine radnje, odnosno carinske formalnosti je prostor carinskog ureda određen kao prostor za podnošenje robe i provedbu carinskog nadzora te primjenu carinskih i drugih propisa iz nadležnosti Carinske uprave (u daljnjem tekstu: službeno mjesto).
(2) Kao službeno mjesto mogu se odobriti poslovne prostorije, prostori i objekti u zračnoj, pomorskoj i riječnoj luci, poštanskom uredu, željezničkom kolodvoru, čvorištima i instalacijama, prostor slobodne zone ili drugo mjesto ako se na njima obavlja promet robom koja podliježe primjeni carinskog zakonodavstva i drugih propisa iz nadležnosti Carinske uprave, odnosno promet putnika između Unije i zemalja ili teritorija izvan carinskog područja Unije.
(3) U smislu stavka 1. ovoga članka službenim mjestom smatra se prijevozno sredstvo dok se u njemu provode carinske provjere tijekom prijevoza u skladu s međunarodnim sporazumom.
Odobrenje o ispunjavanju uvjeta za službeno mjesto
Članak 9.
(1) Za službeno mjesto iz članka 8. stavka 2. ovoga Zakona carinski ured izdaje odobrenje o ispunjavanju uvjeta za službeno mjesto.
(2) Pri izdavanju odobrenja iz stavka 1. ovoga članka carinski