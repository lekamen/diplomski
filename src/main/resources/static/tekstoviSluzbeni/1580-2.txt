 ovome Pravilniku podnositelj Zahtjeva ili korisnik može uložiti prigovor Povjerenstvu za odlučivanje o prigovorima (u daljnjem tekstu: Povjerenstvo) u roku od petnaest dana od dana primitka Odluke, putem Uprave ribarstva.
(3) Ministar će rješenjem imenovati Povjerenstvo koje donosi odluke o potpunom ili djelomičnom prihvaćanju ili odbijanju prigovora.
(4) Odluke po prigovorima su konačne.
(5) U roku od dvadeset radnih dana po donošenju Odluke o potpunom ili djelomičnom prihvaćanju prigovora, Zahtjev na temelju kojeg je uložen prigovor obradit će se ponovo te će se donijeti nova Odluka o dodjeli novčanih sredstava za održavanje eko sustava šaranskih ribnjaka.
(6) Ukoliko Povjerenstvo utvrdi da je prigovor neopravdan, donijet će Odluku o odbijanju prigovora te Odluka o odbijanju Zahtjeva ili Odluka o dodjeli novčanih sredstava ostaje na snazi.
Povrat sredstava
Članak 12.
(1) Ministarstvo može zahtijevati povrat isplaćenih novčanih sredstava na temelju Odluke o povratu isplaćenih sredstava, i to u slučaju administrativne pogreške i pogrešne isplate te nepoštivanja odredbi Ugovora iz članka 8. stavka 5. ovog Pravilnika.
(2) Odluka o povratu iz stavka 1. ovog članka je konačna.
(3) Na temelju Odluke o povratu isplaćenih sredstava korisnik je dužan izvršiti povrat sredstava u roku od trideset kalendarskih dana od dana primitka Odluke na žiro-račun koji je sastavni dio Odluke.
(4) Ukoliko korisnik ne izvrši povrat sredstava u roku iz stavka 3. ovoga članka, na iznos koji podliježe povratu se nakon isteka roka obračunava zakonska zatezna kamata.
(5) U slučaju neizvršavanja povrata sredstava sukladno odredbama ovoga članka Ministarstvo će zatražiti zaštitu svojih prava putem nadležnog suda.
V. ZAVRŠNE ODREDBE
Objava korisnika potpore
Članak 13.
(1) Uprava ribarstva vodi evidenciju svih zaprimljenih, odobrenih, isplaćenih i odbijenih Zahtjeva.
(2) Korisnici kojima su isplaćena novčana sredstva za održavanje eko sustava šaranskih ribnjaka bit će objavljeni pod nazivom tvrtke/obrta s pripadajućim isplaćenim iznosom na temelju ovog Pravilnika, na službenim internetskim stranicama Uprave ribarstva.
Stupanje na snagu
Članak 14.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-01/13
Urbroj: 525-13/0823-15-1
Zagreb, 16. srpnja 2015.
Ministar Tihomir Jakovina, v. r.
PRILOG
Obrazac I
MINISTARSTVO POLJOPRIVREDE UPRAVA RIBARSTVA Planinska 2a, 10 000 Zagreb ZAHTJEV ZA DODJELU NOVČANIH SREDSTAVA ZA ODRŽAVANJE EKO SUSTAVA ŠARANSKIH RIBNJAKA U 2015. GODINI
1. PODACI O PODNOSITELJU ZAHTJEVA
Osnovni podaci o podnositelju Zahtjeva 1. Naziv podnositelja: 2. OIB podnositelja: 3. MBO/MB/MIBPG podnositelja*: *(navesti matični broj obrta ili matični broj poduzeća ili matični broj gospodarstva) 4. Ime i prezime odgovorne osobe: 5. OIB odgovorne osobe: 6. Broj povlastice: Sjedište podnositelja i kontakt podaci 7. Mjesto i poštanski broj: Ulica i broj: Općina: Županija: 8. Telefon: Telefaks: Mobitel: E-mail adresa: Kontakt osoba (tel., e-mail): Podaci o žiro-računu na koji će se uplatiti novčana sredstva 9. Naziv banke: 10. Broj žiro-računa (IBAN): H R
Napomena:
Na Zahtjev se plaća Upravna pristojba u iznosu od 20,00 HRK sukladno posebnom propisu.
Potpisom jamčim da:
1. sam upoznat s odredbama Zakona o slatkovodnom ribarstvu (»Narodne novine« br. 106/2001, 7/2003, 174/2004, 10/2005 – ispravak, 49/2005 – pročišćeni tekst i 14/2014) te podzakonskim propisima donesenim na temelju istih te odredbama Pravilnika o dodjeli novčanih sredstava za održavanje eko sustava šaranskih ribnjaka u 2015. godini,
2. su podaci navedeni u obrascu istiniti,
3. ću omogućiti objavu podataka sukladno odredbama Pravilnika o dodjeli novčanih sredstava za održavanje eko sustava šaranskih ribnjaka u 2015. godini.
U ______________ dana ____________ 201___
______________________________
        (Podnositelj Zahtjeva)
