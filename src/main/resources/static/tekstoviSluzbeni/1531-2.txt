 smjese vrsta drveća sastojine se dijele na:
1. čiste – u kojima je jedna vrsta drveća zastupljena s više od 90 % drvne zalihe prema ukupnoj drvnoj zalihi, odnosno u prvom dobnom razredu prema broju stabala;
2. mješovite – u kojima su, uz glavne vrste, zastupljene i druge vrste drveća s udjelom većim od 10 % od ukupne drvne zalihe, odnosno u prvom dobnom razredu prema broju stabala.
(2) Vrste drveća iskazuju se prema popisu vrsta koji je tiskan u Prilogu 3 ovoga Pravilnika i njegov je sastavni dio.
Članak 12.
(1) Prema načinu gospodarenja sastojine su:
1. jednodobne – u kojima su stabla glavne vrste drveća u sastojini podjednake starosti, a gospodarenje je sastojinsko;
2. preborne – sastojine jele s ostalim vrstama drveća u kojima nalazimo raspoređena stabla različitih visina i prsnih promjera, a gospodarenje je stablimično ili grupimično;
3. raznodobne – u kojima su raspoređene skupine stabala različitih dobi i razvojnih stadija gdje su stabla unutar skupina podjednake dobi i razvojnog stadija, a gospodarenje je skupinasto.
(2) Gospodarenje sastojinama iz stavka 1. točke 3. ovoga članka može se provoditi u šumama na kršu, šumama šumoposjednika, šumama posebne namjene, zaštitnim šumama i u šumama koje imaju značajnu zaštitnu funkciju.
Članak 13.
Prema uzgojnom obliku sastojine su:
1. visokog uzgojnog oblika (sjemenjače) – nastale od stabala iz sjemena ili sadnica ;
2. niskog uzgojnog oblika (panjače) – nastale od stabala iz panja i korjenovih žila;
3. degradirane sastojine:
a. šikare – degradacijski oblici sastojina u kojima, osim drveća, u istom sloju sudjeluje i grmlje;
b. šibljaci – degradacijski oblici sastojina koje čini grmlje uglavnom šibljasta oblika;
c. makije – degradacijski oblici crnikovih šuma u kojima osim drveća u istom sloju sudjeluje i grmlje;
d. garizi –degradacijski oblici sastojina koje čine otporne grmolike zimzelene vrste;
4. šumske plantaže – umjetno podignute sastojine uz primjenu agrotehničkih mjera;
5. šumske kulture – umjetno podignute sastojine bez primjene agrotehničkih mjera.
Članak 14.
Prema dobi i stadiju razvitka jednodobne sastojine visokog i niskog uzgojnog oblika razvrstavaju se na:
1. mlade sastojine starosti do polovice ophodnje u stadiju razvitka:
– ponik – biljke starosti do jedne godine;
– pomladak – biljke starije od jedne godine do dobi kada se oblikuje debalce i krošnja;
– mladik – stabalca koja imaju oblikovano deblo i krošnju;
– koljik – stabalca prosječnoga prsnog promjera od 5 do 7 cm;
– letvik – stabalca prosječnoga prsnog promjera od 7 do 15 cm;
– stadij odraslih stabala – stabla prosječnoga prsnog promjera većeg od 15 cm do polovice ophodnje,
2. srednjodobne sastojine starosti iznad polovice do dvije trećine ophodnje;
3. starije sastojine starosti od dvije trećine ophodnje do zadnjeg dobnog razreda;
4. stare sastojine starosti zadnjeg dobnog razreda i više.
Članak 15.
Raspored stabala u sastojini može biti:
1. stablimičan – raspored stabala različitih prsnih promjera i različitih visina u prebornim sastojinama, odnosno različitih vrsta drveća u jednodobnim sastojinama;
2. grupimičan – raspored stabala podjednakih prsnih promjera i podjednakih visina u prebornim, odnosno iste vrste drveća u jednodobnim sastojinama na površini manjoj od 0,2 ha;
3. skupinast – raspored stabala iste vrste drveća u jednodobnim sastojinama na površini većoj od 0,2 ha do 1,0 ha, odnosno skupine stabala iste dobi i razvojnih stadija u raznodobnim sastojinama na površini većoj od 0,2 ha do 2,0 ha.
Utvrđivanje elemenata strukture sastojine
Članak 16.
Starost jednodobnih sastojina određuje se na temelju evidencije o godini osnutka, podataka iz prethodnih šumskogospodarskih planova, odnosno brojenjem godova na panju triju srednje plošnih stabala glavne vrste drveća.
Članak 17.
(1) Sklop sastojine je stupanj zastiranja tla krošnjama.
(2) Sklop sastojine se u jednodobnim i raznodobnim sastojinama visokog i niskog uzgojnog oblika iskazuje kao:
1. potpun sklop – kad su krošnje pravilno raspoređene i međusobno