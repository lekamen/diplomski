 ALADIN/ALARO).
U razvojnom dijelu, DHMZ će nastaviti rad na prilagodbi i poboljšanju postojećih te razvoju i primjeni novih metoda izračunavanja indeksa opasnosti od nastanka požara na otvorenom prostoru. Posebno će Sektor za vremenske analize i prognoze DHMZ raditi na razvoju i verifikaciji novih meteoroloških indeksa, a na osnovu kojih je moguće poboljšanje procjene meteorološkog indeksa opasnosti za širenje, te potencijalno neočekivano ponašanje požara raslinja.
Krajem 2016. godine, DHMZ će izraditi stručnu studiju »Procjena opasnosti od požara raslinja u Hrvatskoj za 2016. godinu« – prostorna razdioba mjesečne (MSR) i sezonske žestine (SSR) na području Hrvatske te usporedbe s višegodišnjim prosjecima kao i analiza uzastopnih sušnih dana i razdoblja ovisno o vrsti gorivog materijala za vrijeme sezone požara 2016. godine.
Izvršitelj zadatka: Državni hidrometeorološki zavod Rok: 1. travnja 2016. godine i dalje
30. Ministarstvo pomorstva, prometa i infrastrukture će u suradnji s Državnom upravom za zaštitu i spašavanje utvrditi uvjete i način korištenja plovnih objekata u akcijama gašenja požara i spašavanja ljudi i dobara na moru, uz obalu i na otocima te ažurirati Plan prevoženja u slučaju požara na moru ili pomorskom dobru (s priloženim popisom plovnih objekata) Navedeno će se dostaviti Državnoj upravi za zaštitu i spašavanje – Sektoru za vatrogastvo. Izvršitelj i sudjelovatelji će osigurati mogućnost žurne uspostave veza između pružatelja usluga i korisnika.
Izvršitelj zadatka: Ministarstvo pomorstva, prometa i infrastrukture Sudjelovatelji: Državna uprava za zaštitu i spašavanje Vatrogasne zajednice županija Rok: 15. svibnja 2016. godine
31. Hrvatski zavod za hitnu medicinu kao izvršitelj osigurat će kroz redovnu djelatnost hitne medicinske službe, hitnu medicinsku intervenciju na mjestu velikog požara ili nesreće u slučaju ozljeđivanja osoba. Izvršitelj i sudjelovatelji će osigurati mogućnost žurne uspostave veza između nadležnih vatrogasnih zapovjedništava i medicinsko prijavno-dojavne jedinice.
Izvršitelj zadatka: Hrvatski zavod za hitnu medicinu Sudjelovatelji: Državna uprava za zaštitu i spašavanje Vatrogasne zajednice županija Rok: 15. svibnja 2016. godine
32. Ministarstvo obrane, u suradnji s Državnom upravom za zaštitu i spašavanje – Sektor za vatrogastvo, utvrdit će uvjete i način angažiranja Oružanih snaga Republike Hrvatske u gašenju šumskih požara.
Na temelju utvrđenih potreba, Ministarstvo obrane donijet će Operativni plan korištenja i pomoć Oružanih snaga Republike Hrvatske u PP zaštiti kod požara otvorenog prostora. Izvod iz Operativnog plana dostavit će Državnoj upravi za zaštitu i spašavanje – Sektoru za vatrogastvo, a koji postaje sastavni dio Državnog plana angažiranja vatrogasnih snaga koje sudjeluju u gašenju požara.
Oružane snage Republike Hrvatske djeluju na temelju Operativnog plana korištenja i pomoći Oružanih snaga Republike Hrvatske u PP zaštiti kod požara otvorenog prostora i zapovijedi nadređenih prema utvrđenoj shemi zapovijedanja, izvješćivanja i koordinacije, sukladno zakonskim i podzakonskim propisima iz područja obrane, usklađeno s Vatrogasnim zapovjedništvom Republike Hrvatske.
Spremnost Oružanih snaga Republike Hrvatske koje će biti angažirane u gašenju šumskih požara tijekom protupožarne sezone, osigurati će se od 1. lipnja do 30. rujna 2016. godine.
Izvršitelji zadatka: Ministarstvo obrane Državna uprava za zaštitu i spašavanje Rok izrade Operativnog plana: 1. travnja 2016. godine
33. Zadužuju se jedinice lokalne i područne (regionalne) samouprave da, sukladno Planu motriteljsko-dojavne službe, u svim gradovima odnosno općinama na jadranskom području prije i tijekom turističke sezone te na žitorodnim područjima pred žetvenu sezonu i ostalim ugroženim područjima, ustroje i opreme potrebnom opremom izviđačko-preventivne ophodnje, koje će na licu mjesta poduzimati mjere za uklanjanje potencijalnih izvora opasnosti, pravovremeno otkrivanje, javljanje i gašenje požara u samom začetku. U