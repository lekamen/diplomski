 pisanu predstavku u roku u kojem može ostvariti uvid u ispit.
(3) Komisija će navode iz predstavke razmotriti i prema potrebi korigirati svoje nalaze te u svakom slučaju odgovoriti na pisanu i potpisanu predstavku kandidata najkasnije u roku od 8 dana od dana primitka predstavke.
(4) Nakon isteka roka za rješavanje predstavki, Agencija će na svojoj internetskoj stranici objaviti konačnu listu kandidata koji su položili ispit, objavom šifre kandidata navedene u zahtjevu za pristupanje ispitu.
Članak 12.
(1) Osobi koja položi ispit, Agencija će izdati Uvjerenje o položenom ispitu i to najkasnije u roku od 30 dana od dana polaganja ispita.
(2) Za svaki ispit iz članka 1. ovoga Pravilnika, izdaje se posebno Uvjerenje o položenom ispitu.
PRIJELAZNE I ZAVRŠNE ODREDBE
Članak 13.
(1) Iznimno od odredbe članka 7. stavka 1., ispit za stjecanje zvanja ovlaštenog upravitelja mirovinskih fondova iz članka 1. točke 1. ovoga Pravilnika obuhvaća:
1. kolegije iz članka 7. stavka 1. točaka 1.a), 2.a) i 3. ovoga Pravilnika, za osobu koja je uvjerenje o položenom ispitu za brokera stekla nakon 1. siječnja 2009.,
2. kolegije iz članka 7. stavka 1. točaka 1.a) i 3. ovoga Pravilnika, za osobu koja je uvjerenje o položenom ispitu za investicijskog savjetnika stekla nakon 1. siječnja 2009.,
3. kolegije iz članka 7. stavka 1. točke 1.a) i 3. ovoga Pravilnika, za osobu koja je položila ispit za stjecanje licence za upravljanje mirovinskim osiguravajućim društvom na temelju Zakona o mirovinskim osiguravajućim društvima i isplati mirovina na temelju individualne kapitalizirane štednje (»Narodne novine«, broj 106/99, 63/00, 140/05, 107/07), a nije ishodila licencu prije stupanja na snagu Zakona o mirovinskim osiguravajućim društvima (dalje u tekstu: ZMOD) i za osobu koja nije obnavljala licencu za upravitelja mirovinskog osiguravajućeg društva,
4. kolegije iz članka 7. stavka 1. točke 3. ovoga Pravilnika, za osobu koja je položila ispit za stjecanje licence za upravljanje mirovinskim osiguravajućim društvom i koja je ishodila licencu za upravitelja mirovinskim osiguravajućim društvom te istu obnavljala u skladu s odredbama Zakona o mirovinskim osiguravajućim društvima i isplati mirovina na temelju individualne kapitalizirane štednje (»Narodne novine«, broj 106/99, 63/00, 140/05, 107/07 i 114/14) i za osobu koja je stekla uvjerenje o položenom ispitu za ovlaštenog upravitelja mirovinskog osiguravajućeg društva na temelju ZMOD-a.
(2) Iznimno od odredbe članka 7. stavka 2., ispit za stjecanje zvanja ovlaštenog upravitelja mirovinskog osiguravajućeg društva iz članka 1. točke 2. ovoga Pravilnika obuhvaća:
1. kolegije iz članka 7. stavka 2. točaka 1.a), 2.a) i 3. ovoga Pravilnika, za osobu koja je uvjerenje o položenom ispitu za brokera stekla nakon 1. siječnja 2009.,
2. kolegije iz članka 7. stavka 2. točaka 1.a) i 3. ovoga Pravilnika, za osobu koja je uvjerenje o položenom ispitu za investicijskog savjetnika stekla nakon 1. siječnja 2009.,
3. kolegije iz članka 7. stavka 2. točke 3. ovoga Pravilnika, za osobu koja je stekla uvjerenje o položenom ispitu za ovlaštenog upravitelja mirovinskih fondova,
4. kolegije iz članka 7. stavka 2. točke 1.a) ovoga Pravilnika za osobu koja je položila ispit za stjecanje licence za upravljanje mirovinskim osiguravajućim društvom na temelju Zakona o mirovinskim osiguravajućim društvima i isplati mirovina na temelju individualne kapitalizirane štednje (»Narodne novine«, broj 106/99, 63/00, 140/05, 107/07), a nije ishodila licencu prije stupanja na snagu ZMOD-a i za osobu koje nije obnavljala licencu za upravitelja mirovinskog osiguravajućeg društva.
(3) Iznimno od odredbe članka 7. stavka 3., ispit za brokera iz članka 1. točke 3. ovoga Pravilnika obuhvaća kolegije iz članka 7. stavka 3. točke 3. ovoga Pravilnika za:
– osobu koja je stekla uvjerenje o položenom ispitu za ovlaštenog upravitelja mirovinskih fondova,
– osobu koja je stekla uvjerenje o položenom ispitu za ovlaštenog upravitelja mirovinskog osiguravajućeg društva