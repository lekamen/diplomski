 prekinula radni odnos te kako zbog toga nakladnik ima problema u realizaciji programa. Isto tako, nakladnik se očitovao kako očekuje skoru realizaciju kredita što bi mu omogućilo financijsku konsolidaciju i da ponovno započne s normalnim radom. Nakladnik je predao snimke programa za razdoblje od 20. do 26. srpnja 2015.
Na temelju snimaka koje je nakladnik predao prilikom provedbe neposrednog nadzora, izvršena je analiza programa za razdoblje od 20. do 26. srpnja 2015. Analizom je utvrđeno kako program odstupa od programske osnove za više od 10% sadržaja. Ujedno je utvrđen i nedostatak vlastite proizvodnje u smislu članka 37. ZEM-a te nedostatan udio lokalnih informacija, sukladno čl. 36. st.6 ZEM-a.
Na temelju gornje analize od nakladnika je dopisom od 9. listopada 2015. zatraženo očitovanje o uočenim kršenjima odredbi ZEM-a. Nakladniku je dostava navedenog dopisa pokušana više puta na sjedište društva, ali se svaki put dostava vratila kao neuručena.
Dopisom od 14. prosinca 2015. od nakladnika je ponovno zatražena dostava snimaka kako bi se provjerilo udovoljava li program nakladnika programskoj osnovi. Isto je ponovno zatraženo požurnicom od 27. siječnja 2016.
Budući da nakladnik nije postupio sukladno gore traženom, Agencija je zatražila pomoć HAKOM-a, na način da HAKOM snimi emitirani program. HAKOM je postupio po molbi Agencije te je snimio kraće isječke programa nakladnika emitiranog u digitalnoj regiji D6 te D7. Snimke koje je dostavio HAKOM potvrđuju da nakladnik emitira program na području digitalne regije D6. Snimke programa za D7 u istom razdoblju nisu bile dostupne, ali se na temelju viđene koncepcije i uočenih emisija, kao i iz obilježja nakladnika u gornjem lijevom kutu (logotip s prepoznatljivim simbolom grada Zadra), može zaključiti kako je riječ o identičnom programu koji se emitira i u regiji D7. Navedeno znači da nakladnik ni u regiji D6 ne emitira program u skladu s programskom osnovom, budući da su programske osnove iste za obje regije, iako je riječ o dvjema koncesijama. Ranija analiza programa u regiji D7 iz ljeta 2015. pokazala je odstupanje za više od 90%, a to je potvrdila i odgovorna osoba nakladnika u zapisniku sastavljenom tijekom neposrednog nadzora u srpnju 2015.
Zbog svega naprijed navedenog, a isto tako kako bi steklo neposredan uvid u činjenično stanje stvari, Vijeće je ponovno donijelo odluku o provođenju neposrednog nadzora te je isti obavljen 15. ožujka 2016. Tijekom provođenja neposrednog nadzora, u sjedištu nakladnika na adresi Zadar, Ulica Bregdetti 23, zatečen je zaključani poslovni prostor nakladnike te nije zatečena ni jedna osoba.
Slijedom navedenog Vijeće je 22. travnja 2016. donijelo odluku o privremenom oduzimanju koncesije na rok od 30 dana, klasa: 612-12/11-02/0031, urbroj: 567-06-16-25 kojom se nalaže nakladniku da u roku od trideset (30) dana od dana objave odluke u »Narodnim novinama« uskladi emitiranje programa s programskom osnovom za koju ima suglasnost Vijeća za elektroničke medije. Istom odlukom naloženo je nakladniku da po isteku roka dostavi Vijeću dokaze o ispunjenju naloga – snimke programa i očevidnike objavljenog programa za 7 dana (5 radnih dana i 2 dana vikenda) te očitovanje na koji je način usklađeno emitiranje programa s programskom osnovom za koju ima suglasnost Vijeća. Zaključno, naloženo je nakladniku da u roku od trideset (30) dana od dana objave ove odluke u »Narodnim novinama« izvrši uplatu dugovanja s osnova neplaćene naknade za koncesiju, koje dugovanje na dan 22. travnja 2016. iznosi ukupno 18.774,74 kuna.
Gornja odluka o privremenom oduzimanju koncesije objavljena je u »Narodnim novinama« broj 42 od 4. svibnja 2016. Odluka je dostavljena i nakladniku putem oglasne ploče 19. svibnja 2016.
U roku određenom odlukom od 22. travnja 2016. nakladnik nije uskladio emitiranje programa s programskom osnovom za koju ima suglasnost Vijeća, tj. nije nije dostavio dokaze o ispunjenju naloga – snimke programa i očevidnike niti očitovanje. Također, uvidom u Registar