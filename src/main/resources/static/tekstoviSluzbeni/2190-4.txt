 jedinice lokalne samouprave ili umetanjem privitaka uz odgovarajući set metapodataka.
(3) Elektronički zapis grafičkog dijela elaborata prostornog plana iz članka 12. stavka 1. podstavka 2. ove Uredbe može se učiniti dostupnim i putem internetskih servisa za razmjenu podataka.
DIO TREĆI VOĐENJE I UPRAVLJANJE INFORMACIJSKOG SUSTAVA PROSTORNOG UREĐENJA
Subjekti ISPU-a
Članak 14.
(1) Subjekti ISPU-a su:
− Ministarstvo graditeljstva i prostornoga uređenja (u daljnjem tekstu: Ministarstvo)
− Hrvatski zavod za prostorni razvoj
− zavod
− stručna upravna tijela županije i jedinice lokalne samouprave, nadležna za obavljanje stručnih poslova prostornog uređenja (u daljnjem tekstu: stručno upravno tijelo)
− upravna tijela županije, Grada Zagreba i velikog grada, nadležna za obavljanje upravnih poslova prostornog uređenja i graditeljstva (u daljnjem tekstu: upravno tijelo)
− upravna tijela velikog grada, Grada Zagreba i županije, nadležna za obavljanje stručnih i tehničkih poslova procjene vrijednosti nekretnina (u daljnjem tekstu: upravno tijelo za procjenu vrijednosti nekretnina)
− Ministarstvo financija, Porezna uprava
− stručni izrađivači i
− javnopravna tijela određena posebnim propisima koja davanjem zahtjeva i mišljenja u postupku izrade i donošenja prostornih planova i/ili utvrđivanjem posebnih uvjeta, odnosno potvrđivanjem idejnog projekta sudjeluju u sustavu prostornog uređenja (u daljnjem tekstu: javnopravno tijelo određeno posebnim propisom).
(2) Subjekti ISPU-a osiguravaju nesmetan tijek i pristup podacima i informacijama i odgovorni su za ažurnost, točnost i vjerodostojnost podataka i informacija prema svojoj nadležnosti.
Ovlašteni korisnici ISPU-a
Članak 15.
(1) Ovlašteni korisnici ISPU-a su zaposlenici subjekata ISPU-a koji imaju ovlasti za preuzimanje, unos, povlačenje i/ili verifikaciju podataka u modulima iz članka 5. stavka 2. ove Uredbe.
(2) Ovlasti iz stavka 1. ovoga članka, ovisno o djelokrugu rada ovlaštenika po pisanom zahtjevu subjekta ISPU-a daje Ministarstvo, ako ovom Uredbom nije propisano drukčije.
(3) Ovlasti iz stavka 1. ovoga članka za module eKatalog i ePlanovi, osim ovlasti službenicima Ministarstva i Hrvatskog zavoda za prostorni razvoj, ovisno o djelokrugu rada ovlaštenika po pisanom zahtjevu subjekta ISPU-a, daje Hrvatski zavod za prostorni razvoj.
Ministarstvo
Članak 16.
(1) Ministarstvo uspostavlja, razvija i vodi ISPU te njime upravlja u suradnji s Hrvatskim zavodom za prostorni razvoj i zavodom.
(2) Ministarstvo u vođenju i upravljanju ISPU-om obavlja sljedeće poslove:
− unosi, održava i verificira podatke u modulima eDozvola, eArhiv, eInspekcija i eNekretnine
− održava zajedničke šifrarnike za module eDozvola, eArhiv, eInspekcija i eNekretnine
− administrira korisničke račune za module eDozvola, eArhiv, eInspekcija i eNekretnine
− daje objašnjenja za vođenje i upravljanje ISPU-om drugim subjektima ISPU-a i za korištenje ovlaštenim korisnicima i
− obavlja stručne i administrativno-tehničke poslova za potrebe visokog procjeniteljskog povjerenstva prema posebnom propisu.
Hrvatski zavod za prostorni razvoj
Članak 17.
(1) Hrvatski zavod za prostorni razvoj u vođenju i upravljanju ISPU-om obavlja sljedeće poslove:
− unosi, održava i verificira prostorno-planske podatke i metapodatke o prostornim planovima državne razine u modulima ePlanovi i eKatalog
− određuje razinu dostupnosti podacima i informacijama u sustavu
− održava zajedničke šifrarnike za module eKatalog i ePlanovi
− administrira korisničke račune za module eKatalog i ePlanovi
− koordinira rad subjekata ISPU-a i
− daje objašnjenja za korištenje ovlaštenim korisnicima ISPU-a za module ePlanovi i eKatalog.
(2) Ako je Hrvatski zavod za prostorni razvoj stručni izrađivač prostornog plana, na njega se na odgovarajući način primjenjuju i odredbe članka 22. ove Uredbe.
(3) Ako je Hrvatski zavod za prostorni razvoj koordinator izrade prostornog plana, na njega se na odgovarajući način primjenjuju i odredbe članka 19. ove Uredbe.
Zavod
Članak 18.
(1)