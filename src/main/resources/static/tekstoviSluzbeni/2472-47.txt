 dana u tekućem mjesecu po proteku obračunskog razdoblja dostaviti carinskom uredu nadležnom prema svome sjedištu, odnosno prebivalištu mjesečni obračun trošarine na električnu energiju na Obrascu MI-EL koji je tiskan u Prilogu 54 ovoga Pravilnika i njegov je sastavni dio.
XX. PRIRODNI PLIN I OSTALI PLINOVI
Prijava djelatnosti i registracija trošarinskih obveznika iz članka 96. stavka 1. Zakona
Članak 131.
(1) Trošarinski obveznici iz članka 96. stavka 1. Zakona obvezni su uporabom sustava elektroničke razmjene podataka podnijeti prijavu za upis u registar trošarinskih obveznika prema članku 58. ovoga Pravilnika carinskom uredu nadležnom prema svome sjedištu, odnosno prebivalištu, koristeći elektronički Obrazac PUR.
(2) Uz prijavu iz stavka 1. ovoga članka prilaže se samo propisana dozvola za obavljanje energetske djelatnosti izdana sukladno posebnim propisima.
(3) Prijava za upis u registar trošarinskih obveznika verificirana elektroničkim putem od strane ovlaštenog službenika nadležnog carinskog ureda, smatrati će se odobrenjem za rad osobama iz stavka 1. ovoga članka.
(4) Trošarinski obveznici iz stavka 1. ovoga članka obvezni su nadležnom carinskom uredu prijaviti svaku izmjenu podataka navedenu prilikom prijave za upis u registar trošarinskih obveznika, kao i prestanak djelatnosti zbog koje su upisani u registar trošarinskih obveznika u roku od 8 dana od dana nastanka promjene, odnosno od dana saznanja za izvršenu promjenu.
(5) Nadležni carinski ured briše trošarinskog obveznika iz registra trošarinskih obveznika na zahtjev trošarinskog obveznika ili po službenoj dužnosti. O opravdanosti brisanja odlučuje nadležni carinski ured vodeći računa da trošarinski obveznik nema nepodmirenih trošarinskih dugova s osnova obavljanja djelatnosti radi koje je upisan u registar trošarinskih obveznika.
Oslobođenje od plaćanja trošarine na prirodni plin za namjene iz članka 101. stavka 1. Zakona
Članak 132.
(1) Pravna ili fizička osoba koja želi nabavljati prirodni plin i ostale plinove iz tarifnih oznaka KN 2711 11 00, 2711 21 00 i 2711 29 00 (u daljem tekstu: prirodni plin) uz oslobođenje od plaćanja trošarine za namjene iz članka 101. stavka 1. Zakona kao oslobođeni korisnik mora se prijaviti u registar trošarinskih obveznika i podnijeti zahtjev za izdavanje odobrenja za oslobođenog korisnika carinskom uredu nadležnom prema sjedištu, odnosno prebivalištu podnositelja zahtjeva.
(2) Iznimno od stavka 1. ovoga članka, prijava u registar trošarinskih obveznika i zahtjev za izdavanje odobrenja za oslobođenog korisnika ne podnosi se za namjene korištenja prirodnog plina propisane člankom 101. stavkom 1. točkom 8. Zakona.
(3) Zahtjev za izdavanje odobrenja za oslobođenog korisnika podnosi se nadležnom carinskom uredu i mora sadržavati, uz podatke iz članka 55. ovoga Pravilnika, i sljedeće:
1. količinu procijenjenog prirodnog plina za potrošnju po vrsti, trgovačkom nazivu i prema tarifnim oznakama Kombinirane nomenklature carinske tarife, za razdoblje ne dulje od 12 mjeseci
2. podatke o planiranoj količini proizvoda za koje koristi prirodni plin, za razdoblje ne dulje od 12 mjeseci
3. podatke o dokumentima iz kojih su razvidni normativi korištenja pojedinih vrsta prirodnog plina za obavljanje djelatnosti oslobođenog korisnika, ako je to primjenjivo i
4. podatke o opremi potrebnoj za obavljanje djelatnosti oslobođenog korisnika u pogledu utvrđivanja količina te korištenja prirodnog plina, kao i serijski broj mjernog uređaja namijenjenog preuzimanju prirodnog plina.
(4) Uz zahtjev iz stavka 3. ovoga članka podnositelj prilaže:
1. izjavu da nad tvrtkom podnositelja zahtjeva nije započet stečajni postupak
2. potvrdu nadležnog tijela o zadovoljavanju minimalno tehničko-tehnoloških uvjeta za obavljanje djelatnosti podnositelja zahtjeva sukladno posebnim propisima i
3. shemu koja prikazuje plinsku opremu za preuzimanje prirodnog plina.
(5) Na zahtjev nadležnog carinskog ureda podnositelj zahtjeva obvezan je dostaviti i druge potrebne podatke.
(6)