 sucima koji su imenovani po propisima koji su bili na snazi nakon 31. prosinca 2012 godine. (...) Na navedeni način suci koji su imenovani do 31. prosinca 2012 godine postaju osobe čiji je status zauvijek zamrznut na postojećem radnom mjestu (valjda do njihove smrti) i osobe kojima je napredovanje u sustavu na druge sudove apriori onemogućeno jer im se ne dopušta niti biti kandidatom u navedenim natječajima.
U slučaju podnositelja ustavne tužbe situacija je još i gora s obzirom da je prethodno predmetnom natječaju i upravo zbog predmetnog ispražnjenog sudačkog mjesta na Trgovačkom sudu u Zadru, dopisom predsjednice Trgovačkog suda u Zadru posl. br. Su-32/14 od 15. siječnja 2014 godine zatraženo od DSV da predmetno slobodno mjesto na tom sudu popuni trajnim premještajem i to po mogućnosti premještajem upravo podnositelja: 'iz razloga što je isti bio vježbenik i potom sudski savjetnik ovoga suda, te je na postdiplomskom studiju trgovačkog prava i prava društava na Pravnom fakultetu u Zagrebu, slijedom čega je opravdano za očekivati da bi mogao odmah po imenovanju raditi na svim vrstama predmeta bez uobičajenih početničkih poteškoća,' ostavljajući pritom mogućnost DSV-u da navedeni premještaj napravi direktno (kao što je to isti DSV radio na svojim 29., 36., 42., 53. i dr. sjednicama) ili putem prethodnog raspisivanja obavijesti o potrebi za trajni premještaj sudaca (kao što je to isti DSV učinio na svojoj 94 i dr. sjednicama). DSV je međutim navedeni prijedlog odbio (šutnja administracije od 6 mjeseci, telefonski pružena informacija da se radi o spisu DSV posl. br. Ou-6/14) i suprotno svojoj dotadašnjoj praksi arbitrarno odlučio navedeno slobodno prazno mjesto umjesto trajnim premještajem popuniti predmetnim natječajem, kojom prilikom navedenu odluku ničim nije obrazložio s obzirom da je time promijenio svoju praksu jer je u istovjetnim slučajevima u navedeno vrijeme masovno vršio trajne premještaje sudaca (sa i bez oglasa o premještaju) kako unutar iste vrste sudova tako i na sudove različite vrste (sa općinskih na općinske sudove, sa općinskih na radne sudove, sa općinskih na upravne sudove) čime se dakle u slučaju podnositelja postavio arbitrarno i samovoljno. (...)
Predmetnim postupanjem DSV je u potpunosti ignorirao prijavu podnositelja kao kandidata u predmetnom natječaju za izbor suca, onemogućio mu sudjelovanje u istom a time i imenovanje smatrajući da isti ne udovoljava uvjetima za postati sudac, čime su nesporno povrijeđena prava podnositelja iz čl 14 st. 2 Ustava RH kojim se jamči opća jednakost svakog čovjeka i građanina i jednakost svih pred zakonom (članak 14. stavak 2. Ustava), te ustavnog prava svakog građanina Republike Hrvatske da podjednakim uvjetima sudjeluje u obavljanju javnih poslova i bude primljen u javne službe (članak 54. Ustava).«
Stoga podnositelj (pozvavši se i na odluku Ustavnog suda broj: U-III-761/1996 od 8. ožujka 2000., te na obrazloženje Vlade Republike Hrvatske uz predloženu izmjenu članka 56.b iz Konačnog prijedloga Zakona o izmjenama i dopunama Zakona o Državnom sudbenom vijeću – P.Z. broj 211/2013) predlaže da se njegova ustavna tužba usvoji i da se pobijana odluka ukine i predmet vrati na ponovni postupak.
V. PRIBAVLJENA OČITOVANJA
6.3. Tijekom ustavnosudskog postupka pribavljen je spis DSV-a i zatraženo očitovanje DSV-a na ustavnu tužbu. DSV je dostavio traženo očitovanje aktom broj: OU-14/15 od 7. ožujka 2015. u kojem ostaje kod stajališta iznesenih u osporenoj odluci u odnosu na podnositelja:
»Dakle, Državno sudbeno vijeće smatra da opisanim tumačenjem i primjenom odredaba članka 51. stavak 1. i 56. b Zakona o Državnom sudbenom vijeću nije postupilo suprotno pravilnom shvaćanju tih propisa jer u konkretnom slučaju stalnost sudačke dužnosti predmetnom odlukom podnositelju Ustavne tužbe nije ugroženo, a nije se radilo o postupku napredovanja suca.«
6.4. Navedeno očitovanje DSV-a dostavljeno je na odgovor podnositelju, koji u svom odgovoru od 4. svibnja 2015., ponovio navode iz ustavne