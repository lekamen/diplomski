 ovom predmetu izvjesno da se spor odnosi na obveze koje proizlaze iz Zakona o elektroničkim komunikacijama, konkretno spor se odnosi na regulatorne obveze HT kao operatora sa značajnom tržišnom snagom, a koje regulatorne obveze su HT-u određene sukladno članku 56. citiranog Zakona o elektroničkim komunikacijama. Ugovori o reguliranim veleprodajnim uslugama koje su HT i H1 sklopili ne mogu se razdvojiti od regulatornih obveza HT i tretirati kao običan dužničko-vjerovnički odnos. Takvo tumačenje bilo bi suprotno i cilju i svrsi ZEK-a te određivanje regulatornih obveza nije samo sebi svrha, a njihova svrha je ispunjavanje provođenjem u praksi čime se osigurava djelotvorno i pravilno tržišno natjecanje. Pri tome tuženik smatra da je pravno neodrživ stav tužitelja, u kome implicira da je nadležnost HAKOM-a za rješavanje spora dobrovoljna i da se bilo koja od stranaka u sporu može odreći te nadležnosti ako zbog iste stvari pokrene sudski postupak. To bi značilo da nadležnost HAKOM-a postoji samo dok po njoj traje sporazum stranaka. Međutim, članak 20. Zakona o elektroničkim komunikacijama, izričito propisuje da HAKOM mora na zahtjev bilo koje od strana u sporu donijeti odluku o rješenju spora. Riječi na zahtjev bilo koje od stranaka u sporu jasno upućuju da između stranaka ne treba postojati sporazum o nadležnosti nego je bilo koja stranka ovlaštena pokrenuti postupak a druga strana je obveza u njemu sudjelovati i podvrgnuti se konačnoj odluci HAKOM-a. Dakle nadležnost HAKOM-a za rješavanje sporova iz članka 20. citiranog Zakona nije dobrovoljna i jednom kada je iniciran spor pred HAKOM-om druga strana nema mogućnosti odreći se te nadležnosti.
Nadalje tužitelj potpuno neosnovano prigovara da se na naknade za kašnjenje u isporuci ili otklonu kvarova reguliranih veleprodajnih usluga primjenjuju odredbe Zakona o obveznim odnosima o ugovornoj kazni, odnosno da je HAKOM-om trebao primijeniti odredbu članka 353. stavak 5. Zakona o obveznim odnosima, i utvrditi da je H1 izgubio prava na ugovornu kaznu jer nije po primitku veleprodajne usluge bez odgode obavijestio HT da zadržava pravo na naknadu.
Pri tome tuženik ističe da je ispravno primijenio materijalne odredbe Zakona o elektroničkim komunikacijama koje govore o regulatornoj odredbi nediskriminacije te općem načelu zabrane diskriminacije. Imajući u vidu navedeno tuženik predlaže da se tužbeni zahtjev tužitelja odbije.
Zainteresirana osoba u ovom upravnom sporu H1 Telekom u odgovoru na tužbu ističe da u cijelosti poriče navode koje je u tužbi istakao tužitelj. Naime, 22. siječnja 2013. zainteresirana osoba podnijela je tuženiku protiv tužitelja zahtjev za pokretanjem regulatornog spora i donošenja privremenog rješenja. Navedeni postupak zainteresirana osoba podnijela je, s obzirom da je tužitelj aktivirao instrumente osiguranja plaćanja koje ima na temelju svojih standardnih ponuda, te izvršio nezakonitu blokadu računa zainteresirane osobe, iako se radilo isključivo o potraživanju za koje nije protekao rok od 60 dana od primitka pisane opomene od strane tužitelja prema zainteresiranoj osobi, a nakon kojeg proteka roka bi se mogla izvršiti aktivacija instrumenata osiguranja plaćanja. Zainteresirana osoba navodi da je neupitno da se u konkretnom slučaju radi o naknadi za kašnjenje koje je propisao tuženik, a nikako o ugovornoj kazni i mogućnosti primjene odredbe članka 353. stavak 5. Zakona o obveznim odnosima. Tužitelj nije prema bilo kojem drugom operatoru istakao prigovor zakašnjelosti zahtjeva za naknadom u smislu članka 353. stavak 5. ZOO-a, čime je direktno krši načelo nediskriminacije. Slijedom navedenog, evidentno je da naknada za kašnjenje nije slobodno ugovorena već proizlazi iz regulatornih obveza određenih tužitelja odlukama tuženika donesenim u postupcima analize mjerodavnih tržišta a na temelju odredbi Zakona o elektroničkim komunikacijama Glava VIII. »Tržišno natjecanje«. Tužitelj se ne može pozivati na odredbe članka 353. ZOO-a zbog toga što predmetna odredba nije