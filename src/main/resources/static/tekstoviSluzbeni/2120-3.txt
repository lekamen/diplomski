članka žalba nije dopuštena, ali se može pokrenuti upravni spor tužbom pred nadležnim upravnim sudom.
Članak 18.
(1) Ministarstvo nadležno za poslove kulture vodi očevidnik muzeja i galerija te muzeja, galerija i zbirki unutar pravnih osoba, kao i drugih pravnih i fizičkih osoba koje obavljaju muzejsku djelatnost u skladu s ovim Zakonom.
(2) Pravne i fizičke osobe iz stavka 1. ovoga članka dužne su dostaviti podatke za upis u očevidnik sukladno pravilniku iz stavka 3. ovoga članka u roku od osam dana od pravomoćnosti rješenja o upisu muzeja i galerije, odnosno muzejske djelatnosti pravne ili fizičke osobe, u sudski ili drugi odgovarajući registar. Podatci se dostavljaju ministarstvu nadležnom za poslove kulture elektroničkim putem, neposrednim uručenjem obavijesti o podatcima, slanjem obavijesti putem pošte i na drugi prikladan način.
(3) Sadržaj očevidnika iz stavka 1. ovoga članka uređuje se pravilnikom što ga donosi ministar nadležan za kulturu.
Članak 19.
(1) Muzeji i galerije te muzeji, galerije i zbirke unutar pravnih osoba prestaju sukladno odredbama zakona.
(2) Odluka o prestanku i statusnim promjenama muzeja i galerija te muzeja, galerija i zbirki unutar pravnih osoba kojima su osnivači ili suosnivači županije, Grad Zagreb, gradovi i općine može se donijeti samo uz prethodnu suglasnost ministra nadležnog za kulturu, po pribavljenom mišljenju Hrvatskoga muzejskog vijeća koje je ono dužno dati u roku od 30 dana.
(3) Odluka o prestanku i statusnim promjenama muzeja i galerija te muzeja, galerija i zbirki unutar pravnih osoba mora sadržavati odredbe o zaštiti i smještaju muzejske građe i muzejske dokumentacije na temelju prethodnog mišljenja Hrvatskoga muzejskog vijeća.
IV. MATIČNA DJELATNOST
Članak 20.
(1) Matična je djelatnost organizirani oblik stručnog djelovanja unutar sustava muzeja Republike Hrvatske, a provode je matični muzeji.
(2) Matična djelatnost obuhvaća osobito poslove:
– stručno-savjetodavne pomoći muzejima i galerijama
– unaprjeđenja stručnog rada u muzejima i galerijama
– podizanja razine zaštite i očuvanja muzejske građe
– usklađivanja planova i programa rada i razvitka muzeja i galerija i koordinacije rada unutar sustava muzeja
– stručnog nadzora nad radom muzeja i galerija.
(3) Određivanje statusa matičnog muzeja unutar sustava muzeja posebno ovisi o vrsti i važnosti muzejske građe i muzejske dokumentacije kojima muzej i galerija raspolaže, stručnoj osposobljenosti te opremi muzeja i galerije.
(4) Sredstva za obavljanje matične djelatnosti osiguravaju se u državnom proračunu.
(5) Ministar nadležan za kulturu određuje pravilnikom iz članka 7. stavka 2. ovoga Zakona matične muzeje, njihove zadaće i način njihova obavljanja te tijela koordiniranja i njihove zadaće unutar sustava muzeja Republike Hrvatske.
Članak 21.
Ministarstvo nadležno za poslove kulture dužno je redovito provjeravati rad matičnih muzeja i postojanje uvjeta za obavljanje matične djelatnosti.
V. USTROJSTVO I UPRAVLJANJE
Članak 22.
Ustrojstvo i upravljanje muzejima i galerijama te muzejima, galerijama i zbirkama unutar pravnih osoba uređuje se statutima i/ili drugim općim aktima muzeja i galerija, odnosno općim aktima pravnih osoba u čijem su sastavu, a u skladu sa zakonom i aktom o osnivanju.
Članak 23.
(1) Tijela javnog muzeja i galerije su muzejsko vijeće, ravnatelj i stručno vijeće, osim ako ovim Zakonom nije drugačije određeno.
(2) Privatni muzeji i galerije imaju tijela propisana posebnim zakonom te stručno vijeće sukladno odredbama ovoga Zakona.
Članak 24.
(1) Javni muzej i galerija s više od pet zaposlenih ima muzejsko vijeće.
(2) Muzejsko vijeće ima pet ili sedam članova, od kojih većinu imenuje osnivač iz redova istaknutih kulturnih, javnih i znanstvenih djelatnika, najmanje jednog bira stručno vijeće, a ako ono nije osnovano, stručno muzejsko osoblje iz svojih redova, te jednog člana biraju svi radnici sukladno Zakonu o radu.
(3) Broj članova muzejskog vijeća, način njihova izbora, mandat, donošenje odluka i druga pitanja u