136 18.12.2015 Pravilnik o izračunu, visini i naplati naknada koje se plaćaju Hrvatskoj agenciji za nadzor financijskih usluga za 2016. godinu
HRVATSKA AGENCIJA ZA NADZOR FINANCIJSKIH USLUGA
2561
Na temelju odredbi članka 20. stavka 1. alineje 2. i stavka 3. Zakona o Hrvatskoj agenciji za nadzor financijskih usluga (»Narodne novine«, broj 140/05 i 12/12), članka 554.a. stavka 2. Zakona o tržištu kapitala (»Narodne novine«, broj 88/08, 146/08, 74/09, 54/13, 159/13, 18/15 i 110/15), članka 198. stavka 5. Zakona o obveznim mirovinskim fondovima (»Narodne novine«, broj 19/14 i 93/15), članka 275. stavka 5. Zakona o dobrovoljnim mirovinskim fondovima (»Narodne novine«, broj 19/14), članka 326. Zakona o otvorenim investicijskim fondovima s javnom ponudom (»Narodne novine«, broj 16/13 i 143/14), članka 272. Zakona o alternativnim investicijskim fondovima (»Narodne novine«, broj 16/13 i 143/14) i članka 80. Zakona o leasingu (»Narodne novine«, broj 141/13), članka 157.b Zakona o osiguranju (»Narodne novine«, broj 151/05, 87/08, 82/09, 54/13 i 94/14), članka 138. Zakona o mirovinskim osiguravajućim društvima (»Narodne novine« broj 22/14), članka 33. Zakona o doživotnoj otpremnini odnosno dokupu mirovine (»Narodne novine« broj 153/13), članka 80. Zakona o leasingu (»Narodne novine« broj 141/13), članka 74. Zakona o faktoringu (»Narodne novine« broj 94/14 i 85/15), Upravno vijeće Hrvatske agencije za nadzor financijskih usluga donijelo je na sjednici održanoj 15. prosinca 2015. godine
PRAVILNIK
O IZRAČUNU, VISINI I NAPLATI NAKNADA KOJE SE PLAĆAJU HRVATSKOJ AGENCIJI ZA NADZOR FINANCIJSKIH USLUGA ZA 2016. GODINU
Opće odredbe
Članak 1.
Ovim Pravilnikom uređuje se izračun i visina naknada te način i izvršenje naplate naknada koje naplaćuje Hrvatska agencija za nadzor financijskih usluga (u daljnjem tekstu: Agencija) za 2016. godinu.
Obveznici plaćanja
Članak 2.
(1) Obveznici plaćanja naknada su:
1. društva za osiguranje i društva za reosiguranje iz članka 2., članka 82. stavka 1. i 3., članka 86. stavka 1. i članka 88. stavka 1. Zakona o osiguranju (»Narodne novine«, broj 151/05, 87/08, 82/09, 54/13 i 94/14, u daljnjem tekstu: ZOS),
2. društva za zastupanje u osiguranju iz članka 235. ZOS-a, obrti za zastupanje u osiguranju iz članka 236. ZOS-a, društva za posredovanje u osiguranju i reosiguranju iz članka 242. ZOS-a, kreditne institucije iz članka 250. stavka 4. ZOS-a koje su dobile dozvolu Hrvatske narodne banke za obavljanje djelatnosti zastupanja u osiguranju i imaju suglasnost Agencije za obavljanje djelatnosti zastupanja u osiguranju, investicijska društva iz članka 250. stavka 4. ZOS-a koja su dobila dozvolu Agencije za obavljanje djelatnosti zastupanja u osiguranju i sve druge pravne osobe koje imaju dozvolu za obavljanje poslova zastupanja u osiguranju,
3. burze iz članka 280. Zakona o tržištu kapitala (»Narodne novine«, broj 88/08, 146/08, 74/09, 54/13, 159/13, 18/15 i 110/15, u daljnjem tekstu: ZTK),
4. središnja klirinška depozitarna društva iz članka 505. ZTK-a,
5. središnje druge ugovorne strane iz članka 501. stavka 1. točke 1. ZTK, koje dobiju odobrenje za rad od strane Agencije,
6. osobe koje su ovlaštene pružati investicijske usluge i obavljati investicijske aktivnosti sukladno članku 6. i članku 7. stavku 1. ZTK-a (kreditne institucije, investicijska društva i društva za upravljanje investicijskim fondovima),
6.a. društva za upravljanje obveznim mirovinskim fondovima iz članka 5. i članka 198. stavka 5. točke 1. Zakona o obveznim mirovinskim fondovima (»Narodne novine«, broj 19/14 i 93/15),
6.b. društva za upravljanje dobrovoljnim mirovinskim fondovima iz članka 9. i članka 275. stavka 5. točaka 1, 2. i 4. Zakona o dobrovoljnim mirovinskim fondovima (»Narodne novine«, broj 19/14),
7. subjekti nadzora Agencije iz članka 325. stavka 5. Zakona o otvorenim investicijskim fondovima s javnom ponudom (»Narodne novine« broj 16/13 i 143/14, u daljnjem tekstu: ZOIFJP),
7.a. subjekti nadzora Agencije iz članka 271. stavka 6. Zakona o