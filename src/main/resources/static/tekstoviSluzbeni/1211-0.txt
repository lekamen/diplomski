63 06.06.2015 Pravilnik o cijeni osobnih iskaznica
MINISTARSTVO UNUTARNJIH POSLOVA
1212
Na temelju članka 21. stavka 1. Zakona o osobnoj iskaznici (»Narodne novine« broj 62/2015), ministar unutarnjih poslova donosi
PRAVILNIK
O CIJENI OSOBNIH ISKAZNICA
Članak 1.
Ovim Pravilnikom propisuju se cijene osobnih iskaznica koje ovise o kategorijama hrvatskih državljana kojima se osobne iskaznice izdaju i žurnosti postupka u kojem se izdaju.
Članak 2.
Cijena osobnih iskaznica koje se izdaju djeci do navršenih 5 godina koje ne sadrže certifikate je 60,00 kuna.
Članak 3.
Cijena osobnih iskaznica koje se izdaju djeci od navršenih 5 godina i punoljetnim osobama koje sadrže jedan ili dva certifikata je 79,50 kuna.
Članak 4.
Cijena osobnih iskaznica koje se izdaju osobama s navršenih 65 godina koje ne sadrže certifikate je 49,50 kuna.
Članak 5.
Cijena osobnih iskaznica koje se osobama iz članaka 2., 3. i 4. ovoga Pravilnika izdaju u ubrzanom postupku je 195,00 kuna.
Članak 6.
Cijena osobnih iskaznica koje se osobama iz članaka 2., 3. i 4. ovoga Pravilnika izdaju u žurnom postupku je 500,00 kuna.
Članak 7.
Sredstva prikupljena prilikom izdavanja osobnih iskaznica iz članaka 2., 3., 4., 5. i 6. ovoga Pravilnika uplaćuju se u Državni proračun.
Članak 8.
Danom stupanja na snagu ovoga Pravilnika prestaje važiti Pravilnik o utvrđivanju cijene osobne iskaznice (»Narodne novine« broj 153/2002.).
Članak 9.
Ovaj Pravilnik stupa na snagu prvog dana od dana objave u »Narodnim novinama«.
Broj: 511-01-152-47810/1-2015.
Zagreb, 6. lipnja 2015.
Ministar Ranko Ostojić, v. r.
