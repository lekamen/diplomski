 iz članka 87. stavka 3. Ustava?
15. Članak 87. stavak 3. Ustava obvezuje Hrvatski sabor da raspiše referendum u skladu sa zakonom ako to zatraži deset posto od ukupnog broja birača u Republici Hrvatskoj. Stoga je u ovom ustavnosudskom postupku potrebno utvrditi i je li raspisivanje referenduma o donošenju ZOPiND-a zatražilo »deset posto od ukupnog broja birača u Republici Hrvatskoj«.
16. U izvješću Vlade s tim u vezi je navedeno:
»Vlada Republike Hrvatske je Zaključkom, od 30. listopada 2014. godine, zadužila Ministarstvo uprave i Državni zavod za statistiku za provjeru broja i vjerodostojnosti potpisa birača iz Zahtjeva za raspisivanje državnog referenduma o donošenju Zakona o obavljanju pratećih i neosnovnih djelatnosti u javnom sektoru.
Ministarstvo uprave je, 5. studenoga 2014. godine, primilo od Hrvatskog sabora 61 (šezdesetjednu) kutiju sa prikupljenim potpisima Građanske inicijative ‘Outsourcing’.
Ministarstvo uprave je organiziralo pregled dostavljenog materijala, popisalo serijske brojeve potpisnih knjiga te utvrdilo da se u 61 dostavljenoj kutiji nalazi 322 potpisne knjige sa ukupno 608 503 potpisa.
U suradnji sa državnim zavodom za statistiku utvrđen je slučajni uzorak veličine 36 308 potpisa iz 322 potpisnih knjiga iz ukupne populacije od 608 503 prikupljenih potpisa, što je dovoljna veličina kako bi se metodološki precizno procijenio ukupan broj ispravnih (vjerodostojnih) i neispravnih potpisa u ukupnoj populaciji (prikupljenih potpisa) prema rezultatima provjere slučajnog uzorka potpisnika. Provjerom potpisa u slučajnom uzorku utvrđeno je da je 33 640 potpisa ispravno dok je 2668 potpisa bilo neispravno. Provjera potpisa obavljena je na način da su se uspoređivali ime i prezime i OIB (JMBG) na potpisnom listu, pri čemu su ispravnim potpisima smatrani oni potpisi kod kojih su se ta dva podatka poklapala.
Temeljem rezultata provjere uzorka Državni zavod za statistiku ocjenjuje da u ukupnoj populaciji od 608 503 potpisa ima 563 815 vjerodostojnih potpisa s uzoračkom greškom procjene od 6151 potpisa ili 1,09 % u relativnom iznosu, što je 92,66 % ukupnog broja prikupljenih potpisa.
Isto tako, uz pouzdanost od 99% procjenjuje se da vjerodostojnih (ispravnih) potpisa (od ukupnog broja prikupljenih) ima više od 547 866 potpisa, što svakako zadovoljava potrebni kriterij od 10% od ukupnog broja birača.«
16.1. U obrazloženju prijedloga Odluke HS-a također su izneseni prethodno navedeni podaci:
»Obzirom da važećim zakonom koji uređuje pitanje referenduma u Republici Hrvatskoj nije propisano tko obavlja provjeru broja i vjerodostojnosti potpisa birača, Odbor je, imajući u vidu dosadašnju praksu većinom glasova (8 glasova ‘ZA’ i 1 glas ‘SUZDRŽAN’, predložio Hrvatskom saboru da donese Zaključak kojim na temelju članka 127. stavka 2. Poslovnika Hrvatskog sabora poziva Vladu Republike Hrvatske da provjeri broj i vjerodostojnost potpisa birača iz Zahtjeva, koji je Zaključak Hrvatski sabor usvojio na sjednici održanoj 17. listopada 2014. godine.
Vlada Republike Hrvatske je Zaključkom od 26. studenoga 2014., Klasa: 022-03/14-07/129, Urbroj: 50301-09/09-14-8, prihvatila Izvješće o provedbi provjere broja i vjerodostojnosti potpisa birača iz Zahtjeva za raspisivanje referenduma Organizacijskog odbora za izjašnjavanje birača o potrebi da se zatraži raspisivanje referenduma (dalje: Organizacijski odbor), u kojemu je navedeno kako je Državni zavod za statistiku, uz statističku grešku od 1,09 posto, utvrdio da je prikupljeno 563 815 vjerodostojnih potpisa birača, odnosno, više od 10 posto od ukupnog broja birača u Republici Hrvatskoj.«
17. Sukladno navedenom, odgovarajući na pitanje je li ispunjena pretpostavka iz članka 87. stavka 3. Ustava za raspisivanje referenduma o donošenju ZOPiND-a, Ustavni sud odgovara potvrdno.
Budući da je stručno tijelo (Državni zavod za statistiku) provelo odgovarajući postupak i utvrdilo da je uz zahtjev za raspisivanje referenduma podnesen dovoljan broj vjerodostojnih potpisa birača (563.815), a tu je