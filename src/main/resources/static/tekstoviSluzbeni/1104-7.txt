 jednakovrijednima Programu izobrazbe utvrđenim ovim Pravilnikom. Odgovarajućim programom formalnog obrazovanja smatra se Program usavršavanja ili osposobljavanja za montera fotonaponskih sustava odobren od Ministarstva znanosti, obrazovanja i sporta koji je upisan u Andragoški zajednički upisnik podataka pri Agenciji za strukovno obrazovanje i obrazovanje odraslih.
(6) Ministarstvo može na svojim službenim internetskim stranicama objaviti izvadak iz Andragoškog zajedničkog upisnika podataka pri Agenciji za strukovno obrazovanje i obrazovanje odraslih osoba sa popisom Programa usavršavanja ili osposobljavanja za montera fotonaponskih sustava koji se smatraju jednakovrijednima Programu izobrazbe utvrđenim ovim Pravilnikom.
Zahtjev za pristupanje Programu izobrazbe
Članak 27.
(1) Zahtjev za pristupanje Programu izobrazbe fizička osoba podnosi jednom od Nositelja Programa osposobljavanja koji su upisani u Registar Nositelja Programa osposobljavanja za certificirane instalatere fotonaponskih sustava.
(2) Zahtjev za pristupanje Programu izobrazbe fizička osoba obavezna je priložiti dokaze o ispunjavanju uvjeta iz članka 6. točka 1.a ili 1.b ili 1.c ovoga Pravilnika.
Dokazi
Članak 28.
Fizička osoba koja podnosi zahtjev za pristupanje Programu izobrazbe dužna je zahtjevu priložiti sljedeće isprave:
1. presliku svjedodžbe ili diplome;
2. presliku potvrde Hrvatskog zavoda za mirovinsko osiguranje o radno-pravnom statusu i stažu ili elektronski zapis o radno-pravnom statusu (elektronički zapis o podacima evidentiranim u matičnoj evidenciji HZMO) ili potvrdu poslodavca o radnom iskustvu u struci;
3. opis radnog iskustva na poslovima u struci;
4. liječničku potvrdu za sposobnost obavljanja rada na visini većoj od tri metra prema posebnom propisu.
Svrha Programa izobrazbe
Članak 29.
Certificirani instalateri nakon uspješno završenog Programa izobrazbe moraju:
– biti osposobljeni za siguran rad, koristeći potrebne alate i opremu, uz uvažavanja propisa i normi za zaštitu na radu, te prepoznavati potencijalne izvore opasnosti povezane s instalacijom FN sustava;
– prepoznavati sustav i pojedine komponente sustava, odrediti pozicije za smještaj pojedinih komponenata te fizički raspored i način povezivanja komponenti;
– odrediti potrebnu površinu za postavljanje fotonaponskog sustava, orijentaciju i nagib modula, uzimajući u obzir mogućnost pristupa, zasjenjenja, dostupnost sunčevog zračenja, nosivost krova, prikladnost sustava za primjenu na konkretnoj lokaciji i klimi;
– prepoznati različite metode postavljanja modula pogodne za konkretan krov ili odabranu površinu;
– odabrati potrebnu dodatnu opremu sustava, koja uključuje spojnu opremu, opremu za mjerenje i za zaštitu sustava;
– poznavati osnovne krovne materijale, metode izrade limenih pokrova za odvodnju oborinskih voda i brtvljenja;
– primijeniti tehničku dokumentaciju sustava (glavni ili izvedbeni projekt), uključujući određivanje strujnih opterećenja, odabir ispravnih tipova i presjeka vodiča, određivanje nazivnih veličina i lokacija dodatne opreme, odabir prikladne točke priključka.
Uvjerenje o uspješno završenom Programu izobrazbe
Članak 30.
(1) Uvjerenje o uspješno završenom Programu izobrazbe za fizičku osobu obvezno sadrži:
1. ime i prezime;
2. osobni identifikacijski broj;
3. naziv Programa izobrazbe;
4. datum pohađanja Programa izobrazbe;
5. datum polaganja provjere znanja;
6. naziv i osobni identifikacijski broj Nositelja Programa osposobljavanja koji je proveo Program izobrazbe i/ili provjeru znanja;
7. adresa sjedišta Nositelja Programa osposobljavanja;
8. ime i prezime, potpis odgovorne osobe Nositelja Programa osposobljavanja i njegov pečat;
9. naziv Pravilnika te broj i datum »Narodnih novina« u kojima je objavljen Pravilnik temeljem kojega se provodi Program izobrazbe i provjera znanja;
10. broj uvjerenja, datum i mjesto izdavanja uvjerenja.
(2) Za osobe koje su završile programe iz članaka 26. stavka 5. ovoga Pravilnika u Uvjerenje o uspješno završenom Programu izobrazbe 