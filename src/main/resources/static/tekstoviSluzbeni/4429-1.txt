 poništenju po pravu nadzora pravomoćne i konačne lokacijske dozvole;
– podnositelji su podnijeli tužbu Upravnom sudu Republike Hrvatske 1. srpnja 2010.
2.1. U obrazloženju osporene odluke istaknuto je:
»Odredbom članka 34. stavak 1. Zakona o prostornom uređenju ... propisano je da svaki zahvat u prostoru se provodi u skladu sa dokumentima prostornog uređenja, posebnim propisima i lokacijskom dozvolom. (...)
(...)
Dokument prostornog uređenja na koji se odnosi članak 34. stavak 2. citiranog Zakona, je odluka o donošenju Prostornog plana uređenja Grada Velike Gorice ...
Prema članku 49. citiranog Prostornog plana ... najmanja dimenzija građevne čestice višestambene građevine određena je širinom od 25 m i površinom od 1250 m. Iz podataka spisa predmeta proizlazi da je lokacijska dozvola izdana za građenje višestambene građevine na postojećoj građevinskoj čestici površine 11026 m2 i širine 19 m.
Odredbom članka 24. citiranog Prostornog plana ... dozvoljava se smještaj građevine i na građevnoj čestici površine manje od najmanje propisane ... međutim ostali uvjeti nisu ispunjeni, a isti se odnosi na širinu građevne čestice ... Stoga je u pravu tuženo tijelo kad navodi da je pri primjeni članka 24. citiranog Prostornog plana moguća izgradnja i na manjoj čestici, međutim širina građevne čestice na kojoj je zahtjev odobren ne zadovoljava posebni uvjet glede širine građevne čestice.«
2.2. Državna tijela postupala su kako slijedi:
– lokacijska dozvola za sporni stambeno-poslovni objekt izdana je 25. ožujka 2009., a postala je konačna u upravnom postupku 28. srpnja 2009.;
– potvrda glavnog projekta izdana je 26. listopada 2009.;
– inspekcijskim nadzorom provedenim 8. prosinca 2009. utvrđeno je da je investitor započeo s radovima u skladu s potvrdom glavnog projekta (prvi inspekcijski nadzor proveden po građevinskom inspektoru);
– viši urbanistički inspektor podnio je 18. svibnja 2010. prijedlog za poništenje lokacijske dozvole po pravu nadzora;
– Uprava za inspekcijske poslove Ministarstva zaštite okoliša, prostornog uređenja i graditeljstva je po pravu nadzora poništila lokacijsku dozvolu 24. svibnja 2010. (drugi inspekcijski nadzor).
III. PRIGOVORI PODNOSITELJA
3. Podnositelji u ustavnoj tužbi navode:
»V Tužitelji su prilikom stjecanja predmetnih nekretnina radi izgradnje stambeno-poslovnog objekta upotrijebili svu pažnju dobrog gospodarstvenika te provjerili dokumentaciju izdanu od strane Ministarstva ... pri čemu su se čak obratili i voditelju službe dotičnog Ministarstva kako bi provjerili da li je lokacijska dozvola u skladu sa propisima. Od načelnika samostalne službe Ministarstva dobili su uvjeravanja kako je lokacijska dozvola u cijelosti zakonita i u skladu sa svim propisima, te su tek nakon toga zaključili ugovor o kupnji nekretnina sa prodavateljem B.V.-Invest d.o.o. Samobor. Pri tome su uložili znatna novčana sredstva kako bi kupili predmetno zemljište, a potom ishodili kredit kod poslovne banke kako bi izgradili poslovno-stambeni objekt.
VI Tužitelji smatraju da su takvim postupanjem Ministarstva zaštite okoliša, prostornog uređenja i graditeljstva Republike Hrvatske, te pobijanom Presudom Visokog upravnog suda RH kojom se odbija njihova tužba protiv rješenja Ministarstva ... grubo povrijeđena Ustavom zajamčena prava iz čl. 14. st. 2. Ustava prema kojem su svi jednaki pred zakonom, u vezi sa čl. 48. st. 1. Ustava, a kojima se štiti pravo vlasništva, te čl. 49. st. 4. kojim se štiti poduzetništvo i prava stečena ulaganjem kapitala, sve stoga što su ovakvim postupanjem i odlukama navedenih upravnih organa i suda tužitelji dovedeni u situaciju da izgube sva uložena sredstva u izgradnju, te budu odgovorni trećima za štetu koju će isti pretrpjeti.
VII Naime, tužitelji su temeljem konačne i pravomoćne lokacijske dozvole osnovano očekivali kako će uz potrebna novčana sredstva koja će ishoditi od banaka, moći sagraditi poslovno-stambeni objekt, te isti prodati i tako ostvariti profit što je bit poduzetništva. Takav se njihov stav