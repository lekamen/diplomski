 postupku tijekom kontrole životinja, proizvoda životinjskog podrijetla i hrane za životinje te provedbe mjera iz područja zdravlja životinja.
13. Veterinarski pregled – pregled životinja i proizvoda životinjskog podrijetla te hrane za životinje u svrhu zaštite javnog zdravlja, zdravlja životinja, dobrobiti životinja i veterinarske zaštite okoliša, a može se sastojati od kliničkog, dokumentacijskog, identifikacijskog i fizičkog pregleda, od kojih je dokumentacijski pregled obvezan.
14. Službena životinja – životinja koje je na uporabi u Ministarstvu obrane i Oružanim snagama Republike Hrvatske.
II. DJELOKRUG RADA VOJNE VETERINARSKE INSPEKCIJE
Organizacija vojne veterinarske inspekcije
Članak 3.
(1) Poslovi vojne veterinarske inspekcije obavljaju se na razini ustrojstvene jedinice Ministarstva obrane nadležne za zdravstvo, na razini ustrojstvene jedinice Glavnog stožera Oružanih snaga Republike Hrvatske nadležne za zdravstvo i na razinama podređenih granskih zapovjedništava i postrojbi.
(2) Vojni veterinarski inspektor ustrojstvene jedinice Ministarstva obrane nadležne za zdravstvo obavlja inspekcijski nadzor u drugom stupnju, a vojni veterinarski inspektori ustrojstvene jedinice Glavnog stožera Oružanih snaga Republike Hrvatske nadležne za zdravstvo, granskih zapovjedništava i postrojbi obavljaju inspekcijski nadzor u prvom stupnju.
Članak 4.
(1) Inspekcijski nadzor u drugom stupnju podrazumijeva rješavanje žalbi na rješenja donesena u prvom stupnju te nadzor nad radom vojnih veterinarskih inspektora koji obavljaju inspekcijski nadzor u prvom stupnju.
(2) Inspekcijski nadzor u prvom stupnju podrazumijeva veterinarske preglede i kontrolu pošiljaka životinja, hrane životinjskog podrijetla i hrane za životinje namijenjenih Ministarstvu obrane i Oružanim snagama Republike Hrvatske te zbrinjavanje nusproizvoda životinjskog podrijetla koji nisu za prehranu ljudi u svrhu zaštite javnog zdravlja, zdravlja životinja, dobrobiti životinja i veterinarske zaštite okoliša.
(3) Inspekcijski nadzor u prvom stupnju u ustrojstvenim jedinicama Ministarstva obrane i Oružanih snaga Republike Hrvatske podrazumijeva inspekcijski nadzor/službenu kontrolu službenih životinja, hrane životinjskog podrijetla i hrane za životinje, objekata, opreme, sredstava te uvjeta za držanje i uzgoj službenih životinja, zbrinjavanja nusproizvoda životinjskog podrijetla koji nisu za prehranu ljudi, provođenja naređenih mjera za sprječavanje, otkrivanje i suzbijanje zaraznih bolesti službenih životinja, kao i svih drugih objekata, sredstava, predmeta i opreme koji mogu biti prijenosnici zaraznih bolesti životinja ili na drugi način ugrožavati njihovo zdravlje i zdravlje ljudi.
Vojni veterinarski inspektor
Članak 5.
(1) Vojni veterinarski inspektor u prvom stupnju može biti osoba koja ispunjava sljedeće uvjete:
– završen preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij veterinarske struke
– položen državni stručni ispit za veterinarskog inspektora
– najmanje četiri godina radnog iskustva na odgovarajućim poslovima.
(2) Vojni veterinarski inspektor u drugom stupnju može biti osoba koja ispunjava uvjete iz stavka 1. ovoga članka te ima najmanje osam godina radnog iskustva na odgovarajućim poslovima od čega najmanje četiri godine u poslovima inspekcijskog nadzora.
(3) Vojni veterinarski inspektori iz stavaka 1. i 2. ovoga članka obavljaju poslove vojne veterinarske inspekcije na temelju ovlasti čelnika ustrojstvene jedinice Ministarstva obrane nadležne za ljudske resurse.
Članak 6.
(1) Vojni veterinarski inspektor službenom iskaznicom dokazuje službeno svojstvo, identitet i ovlasti.
(2) Oblik i sadržaj obrasca službene iskaznice te način izdavanja i vođenja upisnika o izdanim službenim iskaznicama propisuje ustrojstvena jedinica Ministarstva obrane nadležna za ljudske resurse.
Inspekcijski nadzor
Članak 7.
Vojni veterinarski inspektor provodi inspekcijski nadzor/službenu