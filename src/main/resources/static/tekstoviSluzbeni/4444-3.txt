 stranog dobavljača da najkasnije na dan potpisivanja offset sporazuma podnese bankovno jamstvo za izvršenje offset obveza u iznosu od 20% ukupne vrijednosti offset obveza definiranih offset sporazumom.
45. Za slučaj da inozemni dobavljač ne izvrši obveze offset programa u predviđenom roku, Ministarstvo gospodarstva će offset sporazumom predvidjeti ugovornu kaznu u visini od 20% od vrijednosti neizvršenih offset obveza. Ugovaranje kazne ne isključuje druge obveze stranog dobavljača definirane offset sporazumom.
V. POSTUPAK REGISTRACIJE, PRAĆENJA I OTPISA OFFSET OBVEZA
a) Registracija Offset projekata
46. Svaki pojedini Offset projekt potrebno je registrirati. Inozemni dobavljač podnosi prijedloge Offset projekata Ministarstvu gospodarstva na propisanom obrascu iz Priloga 2. (sastavni dio ovoga Naputka – Obrazac OPP1).
47. Tvrtka primatelj offseta u Republici Hrvatskoj za prijavljeni Offset projekt mora dostaviti pismo potvrde, potpisano i ovjereno od ovlaštene osobe, kojim je opisana kronologija i karakter suradnje s inozemnim dobavljačem te kojim jasno i nedvosmisleno potvrđuje da je inozemni dobavljač presudno utjecao na ostvarenje projekta i da se bez njegovog angažmana projekt ne bi realizirao.
48. Uz prijavu na propisanom obrascu i pisma potvrde primatelja offseta, inozemni dobavljač dužan je za svaki registrirani Offset projekt dostaviti sljedeće:
a) za inozemna izravna ulaganja: pisma namjere iz razdoblja planiranja projekta; potpisane ugovore ili predugovore kojima je ugovorena realizacija projekta; ugovor o osnivanju iz kojeg je vidljiv iznos stranog ulaganja; pripadajuće račune; potvrdu HZMO-a o broju zaposlenih te ostalu dokumentaciju i knjigovodstvene isprave koje svjedoče o izvršenju investicije
b) za istraživačko razvojne projekte: pisma namjere iz razdoblja planiranja projekta; potpisane ugovore ili predugovore kojima je ugovorena realizacija projekta; ugovore iz kojih je vidljiv doprinos obveznika offseta; pripadajuće račune te ostalu dokumentaciju i knjigovodstvene isprave koje svjedoče o izvršenju projekta
c) za prijenos tehnologije: pisma namjere iz razdoblja planiranja projekta; potpisane ugovore ili predugovore kojima je ugovorena realizacija projekta; ugovore iz kojih je vidljiv doprinos obveznika offseta; pripadajuće račune te ostalu dokumentaciju i knjigovodstvene isprave koje svjedoče o izvršenju projekta
d) za otvaranje novih tržišta: pripadajuće izvozne račune, ovjerene i potpisane od strane ovlaštene osobe primatelja offseta; pripadajuća dokumentaciju iz koje su vidljivi svi elementi ostvarenog izvoznog posla; jasno i nedvosmisleno pismo potvrde primatelja offseta da se radi o novom tržištu ili kupcu s kojim do sada nije surađivao.
49. Povjerenstvo može tražiti od inozemnog dobavljača i dodatnu dokumentaciju koju smatra potrebnom u svrhu registracije offset projekata.
b) Praćenje realizacije Offset projekata
50. Po isteku godine dana od dana registracije Offset projekta, a u slučaju da inozemni dobavljač nije podnio valjani dokaz o realizaciji tog projekta ili nije podnio zahtjev za otpis offset obveza po tom Offset projektu, Ministarstvo gospodarstva ima pravo od inozemnog dobavljača zatražiti očitovanje o statusu predmetnog projekta.
51. Ukoliko inozemni dobavljač u roku od mjesec dana od dostave zahtjeva Ministarstva gospodarstva iz točke 49. ne dostavi jasan dokaz o provođenju projekta, Ministarstvo gospodarstva izvršit će brisanje predmetnog projekta s liste registriranih projekata.
c) Otpis Offset obveza
52. Zahtjev za svaki pojedini otpis offset obveza inozemni dobavljač podnosi Ministarstvu gospodarstva na propisanom obrascu iz Priloga 3. koji je sastavni dio ovoga Naputka (Obrazac OOP2).
53. Tvrtka primatelj offseta u Republici Hrvatskoj za prijavljeni otpis offset obveza dužna je dostaviti Izjavu o offsetu na propisanom obrascu iz Priloga 4. koji je sastavni dio ovoga Naputka (Obrazac OIP3), potpisanu i ovjerenu od ovlaštene osobe, kojom potvrđuje da je prijavljeni otpis offset obveza