 Ministarstva (članak 50. stavak 1.),
2. ako lovi ili uznemirava ženku dlakave divljači kada je visoko bređa ili dok vodi sitnu mladunčad ili pernatu divljač kad sjedi na jajima ili dok hrani mladunčad, za vrijeme hibernacije te uništava ili dopusti uništavanje ili prisvajanje mladunčadi, uništavanje ili oštećivanje legla, gnijezda ili jaja divljači ili ako lovi, odnosno dopusti lov divljači i njihove mladunčadi bez prethodnog dopuštenja Ministarstva (članak 52.),
3. ako primamljuje ili hvata živu divljač, osim u svrhe propisane odredbom članka 65.;
4. ako lovi divljač lovačkim oružjem ili lovačkim nabojima koji ne odgovaraju snazi ili otpornosti pojedine vrste divljači ili drugim nedopuštenim lovačkim oružjem ili zabranjenim nabojima ili lovi divljač na drugi zabranjen način (članak 66. stavak 1., 2., 3., 4., 5. i 6.),
5. ako dopusti lov osobi koja ne udovoljava propisanim uvjetima ili kod ugovaranja lovnog turizma ne postupi na propisan način te ako ne izdaje propisanu dokumentaciju (članak 68., stavak 1., 3. i 4. i 5.),
6. ako iznosi, omogući ili dopusti iznijeti trofej divljači iz lovišta ili zemlje bez propisanog trofejnog lista (članak 70. stavak 9.),
(...)«
»Članak 98.
(1) Novčanom kaznom od 20.000,00 do 50.000,00 kuna kaznit će se za prekršaj pravna osoba:
(...)
6. ako sredstva za zaštitu bilja (biološka, kemijska i tehnička) upotrijebi na način koji je štetan za divljač te na način kojim se ugrožava i onečišćava okoliš ili pali strnište, kukuruzište, tršćake ili slično bez prethodne obavijesti lovoovlaštenika u određenom roku ili ako pri obavljanju radova poljoprivrednim strojem nema u funkciji uređaj za plašenje divljači (članak 56. stavak 1., 2. i 3.),
7. ako bez odgode ne prijavi lovnom inspektoru odstrjel ranjene ili bolesne divljači uz priloženo uvjerenje nadležne veterinarske službe (članak 61. stavak 2.),
(...)
10. ako ne ocijeni trofej divljači, ne vodi propisanu evidenciju ili ako ne dostavi izvješće HLS-u u određenom roku (članak 70. stavak 1., 2. i 7.),
11. ako vrhunski trofej divljači trajno iznese u inozemstvo (članak 71. stavak 1.),
12. ako divljač ili njezine dijelove drži, prevozi ili prenosi izvan lovišta ili površina iz članka 9. stavka 2. ovoga Zakona, skladišti ili pohranjuje, prodaje ili kupuje, dorađuje ili prerađuje te izvozi ili uvozi bez potvrde o podrijetlu divljači i njezinih dijelova ili ako nije označena odgovarajućom oznakom ili ako trguje onim vrstama divljači koje se ne nalaze na dodatku III/1 i III/2 Direktive o pticama (79/409/EEZ od 2. travnja 1979.) ili ako ne izdaje propisane obrasce (članak 74. stavak 1., 2., 3., 5. i 6.),
13. ako onemogućava lovoovlašteniku da na njihovu zemljištu poduzima mjere za sprečavanje štete od divljači (članak 79. stavak 1. točka 3.),
(...)«
III. PRIGOVORI PREDLAGATELJA
7. Predlagatelj u svom prijedlogu smatra da je članak 39. stavak 2. Zakona o lovstvu nesuglasan s člankom 28. Ustava i to stoga jer se lovozakupnika unaprijed osuđuje za neki prekršaj, a da prethodno nije proveden sudski postupak i nije mu pravomoćnom sudskom odlukom utvrđena krivnja. Smatra, također, da ta odredba služi i za eliminaciju određenih lovačkih društava jer bez lovišta (koje se može na temelju te odredbe oduzeti) lovačka društva ne mogu egzistirati. »Uskraćivanje davanja suglasnosti za produljenje ugovora o zakupu lovišta nije ništa drugo nego prejudiciranje krivnje što je u izravnoj suprotnosti sa načelom presumpcije nevinosti sadržanom u odredbi članka 28. Ustava.« Ističe i postojanje velike mogućnosti zlouporabe kod podnošenja optužnih prijedloga jer postoji mogućnost da ovlašteni tužitelj podnese optužni prijedlog zlonamjerno ili na temelju »pogrešno interpretiranog činjeničnog stanja", a neovisno o tome dolazi do gubitka »prava na produljenje ugovora o zakupu lovišta« odnosno ugovora o koncesiji državnog lovišta.
7.1. Predlagatelj smatra da su člankom 39. stavkom 2. Zakona o lovstvu povrijeđena i jamstva slobode poduzetništva i jednakog pravnog položaja na tržištu iz