17 13.02.2015 Odluka o usvajanju "Programa poticanja ulaganja u vlasnički kapital inovativnih subjekata malog gospodarstva" Hrvatske agencije za malo gospodarstvo, inovacije i investicije
VLADA REPUBLIKE HRVATSKE
328
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014) i članka 9. stavka 1. Zakona o poticanju razvoja malog gospodarstva (»Narodne novine«, br. 29/2002, 63/2007, 53/2012 i 56/2013), Vlada Republike Hrvatske je na sjednici održanoj 11. veljače 2015. godine donijela
ODLUKU
O USVAJANJU »PROGRAMA POTICANJA ULAGANJA U VLASNIČKI KAPITAL INOVATIVNIH SUBJEKATA MALOG GOSPODARSTVA« HRVATSKE AGENCIJE ZA MALO GOSPODARSTVO, INOVACIJE I INVESTICIJE
I.
Usvaja se »Program poticanja ulaganja u vlasnički kapital inovativnih subjekata malog gospodarstva« Hrvatske agencije za malo gospodarstvo, inovacije i investicije.
Program iz stavka 1. ove točke sastavni je dio ove Odluke.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/50
Urbroj: 50301-05/18-15-2
Zagreb, 11. veljače 2015.
Predsjednik Zoran Milanović, v. r.
PROGRAM POTICANJA ULAGANJA U VLASNIČKI KAPITAL INOVATIVNIH SUBJEKATA MALOG GOSPODARSTVA
1. Opće odredbe
Hrvatska agencija za malo gospodarstvo, inovacije i investicije (u daljnjem tekstu: HAMAG-BICRO) u okviru programa poticanja ulaganja u vlasnički kapital inovativnih subjekata malog gospodarstva (u daljnjem tekstu: Program) od strane prihvatljivih ulagača, a radi daljnjeg razvoja i/ili komercijalizacije inovativnog proizvoda ili usluge, potiče takva ulaganja odobravanjem dodatnih sredstava u obliku bespovratne potpore.
2. Korisnici Programa
Korisnici Programa (u daljnjem tekstu: Korisnici) su inovativni subjekti malog gospodarstva kojima se ulaganjem novčanih sredstava od strane prihvatljivih ulagača povećava vlasnički kapital.
Korisnici moraju zadovoljavati sljedeće uvjete:
Opći uvjeti
• Imaju sjedište na području Republike Hrvatske,
• imaju ekonomski opravdano ulaganje,
• ispunjavaju uvjete iz Zakona o poticanju razvoja malog gospodarstva (»Narodne novine« 29/02, 63/07, 53/12 i 56/13) i Preporuke Europske komisije 2003/361/EC
• registrirani su unutar perioda od 5 godina od datuma podnošenja prijave i nisu isplaćivali dobit vlasnicima,
• njima ili njihovim pojedinačnim vlasnicima nije izrečena pravomoćna osuđujuća presuda za jedno ili više sljedećih kaznenih djela: udruživanje za počinjenje kaznenih djela, primanje mita u gospodarskom poslovanju, davanje mita u gospodarskom poslovanju, zlouporaba položaja i ovlasti, zlouporaba obavljanja dužnosti državne vlasti, protuzakonito posredovanje, primanje mita, davanje mita, prijevara, računalna prijevara, prijevara u gospodarskom poslovanju i prikrivanje protuzakonito dobivenog novca,
Državne potpore
• nisu tijekom razdoblja od tri fiskalne godine (uključujući tekuću godinu) primili potpore male vrijednosti u iznosu većem od 200.000,00 EUR, odnosno u iznosu većem od 100.000,00 EUR u slučaju poduzetnika koji obavlja djelatnost cestovnog prijevozu (u skladu s propisima o potporama male vrijednosti – Uredba Komisije (EU) br. 1407/2013),
• imaju u cijelosti opravdane i namjenski iskorištene dodijeljene potpore male vrijednosti ukoliko su iste dobili,
• njihovi pojedinačni vlasnici i vlasnički i upravljački povezane osobe imaju u cijelosti opravdane i namjenski iskorištene dodijeljene potpore male vrijednosti ukoliko su iste dobili,
Financijski uvjeti
• imaju podmirene obveze prema državi,
• njihovi pojedinačni vlasnici i vlasnički i upravljački povezane osobe imaju podmirene obveze prema državi,
• nisu u postupku predstečajne nagodbe, stečaja ili likvidacije,
• njihovi pojedinačni vlasnici nisu u postupku predstečajne nagodbe, stečaja ili likvidacije i
• žiro račun im nije neprekidno blokiran dulje od 30 dana u posljednjih 6 mjeseci.
Navedeno se dokazuje Skupnom izjavom koju daju osobe koje su po zakonu ovlaštene za zastupanje podnositelja zahtjeva.
Neće se uzeti u