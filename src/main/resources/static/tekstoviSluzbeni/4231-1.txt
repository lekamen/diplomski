 ime Zajednica, ili neopravdanim izdacima (sukladno Uredbi Komisije (EZ, Euratom) br. 2988/95 od 18. prosinca 1995. o zaštiti financijskih interesa Europskih zajednica, članak 1., stavak 2.)
10. sumnja na prijevaru znači nepravilnost koja je razlog za pokretanje upravnih ili sudskih postupaka na nacionalnoj razini kako bi se utvrdilo postojanje postupanja s namjerom, osobito prijevare, iz članka 1. stavka 1. točke a) Konvencije o zaštiti financijskih interesa Europskih zajednica koja je sastavljena na temelju članka K.3 Ugovora o Europskoj uniji (sukladno članku 2. stavak (a), delegirane Uredbe Komisije (EU) 2015/1971 od 7. srpnja 2015)
11. bagatelna nabava je nabava koju provode javni naručitelji za nabavu radova, robe i/ili usluga u slučaju kada je procijenjena vrijednost predmeta nabave ispod praga primjene propisa koji uređuju postupak javne nabave.
(2) Ostali pojmovi u smislu ovoga Pravilnika imaju jednako značenje kao pojmovi u Uredbi (EU) br. 1305/2013 i posebnim propisima koji uređuju područje javnog navodnjavanja.
Članak 4.
Sastavni dio ovoga Pravilnika su:
– Prilog I. Kriteriji odabira zahtjeva za potporu
– Prilog II. Označavanje ulaganja sufinanciranih iz proračuna Europske unije
– Prilog III. Popis grešaka u postupcima javne nabave s primjenjivom stopom ispravka.
POGLAVLJE II. KORISNICI, TROŠKOVI I POTPORA
Članak 5.
(1) Korisnici su jedinice područne (regionalne) samouprave.
(2) Korisnik mora biti upisan u Evidenciju korisnika potpora u ruralnom razvoju i ribarstvu (u daljnjem tekstu: Evidencija korisnika) najkasnije do dana izdavanja Odluke o prihvatljivosti.
(3) Upute za upis u Evidenciju korisnika i za korištenje AGRONET-a dostupne su na mrežnim stranicama Agencije za plaćanja (www.apprrr.hr).
Članak 6.
(1) Prihvatljivi materijalni troškovi za sufinanciranje u okviru tipa operacije 4.3.1. su:
1. ulaganje u gradnju cjelovitog sustava navodnjavanja u skladu s tehničkim rješenjima i građevinskom dozvolom (akumulacije, kanali, površinska i/ili podzemna drenaža kao elementi funkcionalne cjeline projekta, crpne stanice, cjevovodi, distribucijska mreža nadzorno upravljački sustav i slično)
2. radovi na priključenju sustava na električnu mrežu (kablovi, transformatorske stanice solarna elektrana i slično).
(2) Prihvatljivi nematerijalni troškovi za sufinanciranje u okviru tipa operacije 4.3.1. su:
1. nabava ili razvoj računalnog softvera
2. nabava patenata, licenci
3. ostale nematerijalne investicije vezane uz materijalne investicije.
(3) Prihvatljivi opći troškovi za sufinanciranje u okviru tipa operacije 4.3.1. su:
1. izrada projektne dokumentacije (idejni, glavni i izvedbeni projekt), uključujući i stručne tehničke revizije
2. izrada studijske dokumentacije (predinvesticijska studija izvodljivosti, studija izvodljivosti, studija utjecaja na okoliš ili elaborat zaštite okoliša, ocjena prihvatljivosti zahvata za ekološku mrežu kao i ostala izvješća/elaborati i studije koje su potrebne za izradu projektne dokumentacije
3. rješavanje imovinsko-pravnih odnosa (kupovina i/ili izvlaštenje, ostali troškovi vezani uz postupak rješavanja imovinsko-pravnih odnosa poput kupovine, troškovi javnog bilježnika, odvjetnika, sudskih vještaka, geodeta, konzultanata i slično)
4. stručni nadzor nad građenjem (arhitektonski, građevinski, geotehnički, strojarski, elektrotehnički, projektantski, geodetski, arheološki nadzor i nadzor sigurnosti na radu i ostale vrste nadzora u ovisnosti o zahtjevima javnih ili nadležnih tijela)
5. kontrola kvalitete ugrađenih materijala tijekom gradnje
6. provođenje istražnih (probnih i/ili zaštitnih) arheoloških istraživanja prije i/ili tijekom gradnje ako je primjenjivo prema dokumentima koje izdaju nadležna tijela
7. provedba mjera zaštite okoliša i prirode prije i/ili tijekom gradnje ako je primjenjivo prema dokumentima koje izdaju nadležna tijela i
8. administrativni troškovi (troškovi provođenja javne nabave roba, radova i usluga, troškovi ishođenja dozvola, troškovi postupaka vezanih uz zaštitu