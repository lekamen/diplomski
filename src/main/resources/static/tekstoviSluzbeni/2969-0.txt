13 10.02.2016 Pravilnik o sadržaju redovitih izvješća i izvješća na zahtjev Hrvatske agencije za nadzor financijskih usluga
HRVATSKA AGENCIJA ZA NADZOR FINANCIJSKIH USLUGA
318
Na temelju članka 36. stavka 4., članka 201. stavka 6. i članka 430. stavka 1. točaka 1. i 3. i stavka 2. Zakona o osiguranju (»Narodne novine«, broj 30/15), Hrvatska agencija za nadzor financijskih usluga na sjednici Upravnog vijeća održanoj 5. veljače 2016. donosi
PRAVILNIK
O SADRŽAJU REDOVITIH IZVJEŠĆA I IZVJEŠĆA NA ZAHTJEV HRVATSKE AGENCIJE ZA NADZOR FINANCIJSKIH USLUGA
Članak 1.
Ovim Pravilnikom propisuje se sadržaj redovitih izvješća i izvješća na zahtjev Hrvatske agencije za nadzor financijskih usluga (dalje u tekstu: Agencija), odnosno način i rokovi izvještavanja Agencije od strane subjekata nadzora.
Članak 2.
(1) Društvo za osiguranje odnosno društvo za reosiguranje (dalje u tekstu: Društvo), dužno je izvještavati Agenciju:
1. o upisu promjene podataka u sudskom registru za Društvo i podružnicu Društva ako je osnovana, dostavljanjem prijave s prilozima, istodobno kada se dostavljaju sudskom registru, a rješenja o upisu u sudski registar najkasnije u roku od tri radna dana od njegova primitka,
2. o sazivu Glavne skupštine, dostavljanjem poziva za Glavnu skupštinu s dnevnim redom i prijedlogom odluka u roku od tri radna dana od dana donošenja odluke o sazivanju Glavne skupštine, a nakon održane Glavne skupštine dostavljanjem zapisnika s odlukama koje su donesene na Glavnoj skupštini, s pročišćenim tekstom Statuta ako je na toj Glavnoj skupštini donesena odluka o izmjenama i dopunama Statuta, u roku od tri radna dana od dana održavanja Glavne skupštine,
3. o stjecanju odnosno izmjeni kvalificiranih udjela u Društvu, dostavljanjem osobnih podataka/tvrtke, prebivališta/sjedišta i OIB-a dioničara Društva, nominalnog iznosa dionica koje posjeduju i postotka udjela u glasačkim pravima odnosno temeljnom kapitalu Društva, uz dokaze o načinu stjecanja, bez odlaganja, te o imateljima dionica Društva najkasnije do 31. siječnja tekuće godine sa stanjem na dan 31. prosinca prethodne godine,
4. o imenovanju odnosno razrješenju člana uprave, izvršnog direktora i prokurista, dostavljanjem odluke o njihovom imenovanju odnosno razrješenju, dokaza o zasnivanju radnog odnosa na puno radno vrijeme za obavljanje funkcije člana uprave, obavijesti o primljenoj ostavci člana uprave, izvršnog direktora i prokurista dostavljanjem njegove ostavke, u roku od osam radnih dana od donošenja odluke odnosno primljene obavijesti. Članovi uprave odnosno izvršni direktori dužni su o svakom imenovanju ili prestanku svoje funkcije u nadzornom odboru ili upravnom odboru drugih pravnih osoba pisano izvijestiti Agenciju, u roku od osam radnih dana od dana imenovanja odnosno prestanka funkcije,
5. o imenovanju odnosno razrješenju imenovanog ovlaštenog aktuara, upravitelja matematičke pričuve, nositelja ključnih funkcija iz članka 93. stavka 1. Zakona o osiguranju, dostavljanjem obrazložene obavijesti o imenovanju odnosno razrješenju tih osoba, u roku od osam radnih dana od dana donošenja odluke,
6. o ulaganjima na temelju kojih je Društvo posredno ili neposredno steklo kvalificirani udjel u drugoj pravnoj osobi, kao i o svakom daljnjem ulaganju u tu pravnu osobu, dostavljanjem ugovora ili druge isprave o stjecanju, odnosno ulaganju, u roku od osam radnih dana od dana stjecanja, odnosno ulaganja,
7. o uvjetima za obvezna osiguranja u prometu i o njihovoj izmjeni, najkasnije 60 dana prije njihove primjene,
8. o pritužbama ugovaratelja osiguranja, osiguranika ili korisnika iz ugovora o osiguranju, dostavljanjem podataka u skladu sa Smjernicama EIOPA-e koje uređuju pritužbe ugovaratelja osiguranja, osiguranika i korisnika iz ugovora o osiguranju, najkasnije do kraja veljače tekuće godine za prethodnu godinu.
(2) Društvo je dužno obavještavati Agenciju o tehničkoj podlozi koju upotrebljava pri izračunu cjenika premija životnih osiguranja i osiguranja kod kojih se kumuliraju sredstva štednje