 Predsjednik Povjerenstva, za svakog polaznika vodi zapisnik o polaganju ispita u koji unosi ispitne rezultate.
(8) Ispitni rezultat se priopćuje polazniku po završetku ispita.
(9) Zapisnik o polaganju ispita uz predsjednika i članove Povjerenstva potpisuje i polaznik.
(10) Na zahtjev polaznika, uvid u ispitnu dokumentaciju omogućit će se u prostorijama Središnje harmonizacijske jedinice uz nazočnost predsjednika i jednog člana Povjerenstva, najkasnije pet dana od datuma polaganja ispita.
(11) Predsjednik i članovi Povjerenstva potpisuju Izjave o čuvanju podataka i informacija koje su im stavljene na raspolaganje tijekom rada u Povjerenstvu.
Članak 16.
(1) Polaznik je dužan, prilikom pristupanja ispitu, na zahtjev predsjednika Povjerenstva pokazati osobnu ispravu kojom se može potvrditi njegov identitet.
(2) Polaznik može iz zdravstvenih ili drugih opravdanih razloga odustati od polaganja ispita, ali o tome mora obavijestiti pisanim podneskom Središnju harmonizacijsku jedinicu do datuma određenog za održavanje ispita.
(3) Ako polaznik, bez opravdanog razloga ne pristupi ispitu, smatrat će se da ispit nije položio.
(4) Ako polaznik odustane od započetog polaganja ispita ili ga predsjednik Povjerenstva zbog neprimjerenog ponašanja, odnosno nepoštivanja pravila ispita udalji s ispita, smatrat će se da ispit nije položio.
(5) U slučajevima iz stavka 3. i 4. ovoga članka, predsjednik Povjerenstva upisuje u zapisnik o polaganju ispita razlog zbog kojeg se smatra da polaznik nije položio ispit.
(6) Ispit se može polagati ukupno tri puta. Ako polaznik nakon trećeg polaganja ne položi ispit u cijelosti, gubi pravo na pohađanje izobrazbe.
Pismeni ispit
Članak 17.
(1) Pismenom ispitu može pristupiti polaznik koji je završio teoretski dio izobrazbe sukladno odredbama ovoga Pravilnika.
(2) Za polaganje pismenog ispita polaznik je dužan Središnjoj harmonizacijskoj jedinici dostaviti pisanu prijavu na Obrascu prijavnice za polaganje pismenog ispita za stjecanje zvanja ovlaštenoga unutarnjeg revizora za javni sektor, koja je sastavni dio ovog Pravilnika kao Prilog 3.
Članak 18.
Pismeni ispit se sastoji od četiri ispitna područja:
1. Uvod u unutarnju reviziju i sustav unutarnjih kontrola u javnom sektoru
2. Metodologija rada unutarnje revizije
3. Revizorske vještine i tehnike
4. Financijsko upravljanje i računovodstvo.
Članak 19.
(1) Ispitno područje »Uvod u unutarnju reviziju i sustav unutarnjih kontrola u javnom sektoru« obuhvaća sadržaj Modula I određen Programom.
(2) Ispitno područje »Metodologija rada unutarnje revizije« obuhvaća sadržaje Modula II i Modula V određene Programom.
(3) Ispitno područje »Revizorske vještine i tehnike« obuhvaća sadržaj Modula III određen Programom.
(4) Ispitno područje »Financijsko upravljanje i računovodstvo« obuhvaća sadržaj Modula IV određen Programom.
Članak 20.
(1) Pitanja za svako ispitno područje sastavlja voditelj modula, a odabir pitanja za ispit obavlja Središnja harmonizacijska jedinica.
(2) Pismeni ispit se sastoji od ukupno sto pitanja. Za svako ispitno područje predviđeno je dvadeset pet pitanja, podijeljenih u dvije skupine pitanja:
(a) dvadeset pitanja na koja se odgovara zaokruživanjem jednog ili više ponuđenih odgovora
(b) pet pitanja na koja se odgovara rješavanjem praktičnih zadataka.
(3) Svaki točan odgovor vrednuje se jednim bodom.
Članak 21.
(1) Pismeni ispit traje maksimalno dva sata.
(2) Pismeni ispit polaznik polaže pod šifrom, čime je osigurana povjerljivost tijekom provođenja ocjenjivanja.
Članak 22.
(1) Uspjeh polaznika na pismenom ispitu ocjenjuje se s »položio« ili »popravni ispit« ili »nije položio«.
(2) Pismeni ispit je položio onaj polaznik koji postigne prag prolaznosti koji uključuje petnaest i više bodova, odnosno sedamdeset pet posto i više u prvoj skupini pitanja i tri i više bodova, odnosno šezdeset posto i više u drugoj skupini pitanja, u svakom od četiri ispitna područja.
(3) Polaznik koji nije ostvario prag prolaznosti iz najviše dva ispitna područja, upućuje se na