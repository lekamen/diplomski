 azbest koji je zbrinut postupkom D5 na posebnoj kazeti za zbrinjavanje azbesta, a koji je nastao tijekom izvođenja radova rekonstrukcije, održavanja ili uklanjanja građevine ili dijela građevine u vlasništvu fizičke osobe i kojeg je osoba iz stavka 1. ovoga članka preuzela od osobe koja je s Fondom sklopila ugovor o prijevozu građevnog otpada koji sadrži azbest.
(3) Izvješću iz stavka 1. ovoga članka, na zahtjev Fonda, prilaže se izvadak iz odgovarajućeg Očevidnika o nastanku i tijeku otpada te preslika odgovarajućeg Pratećeg lista.
(4) Osoba koja upravlja odlagalištem na koji se odlaže građevni otpad koji sadrži azbest ima pravo na naknadu od Fonda za troškove zbrinjavanja tog otpada na temelju podataka iz Izvješća iz stavka 1. ovog članka sukladno Uredbi.
Članak 26.
(1) Fond vodi očevidnik o količinama i lokacijama nastanka građevnog otpada koji sadrži azbest sukladno odredbama Zakona.
(2) Očevidnik iz stavka 1. ovoga članka sadrži podatke o:
– lokaciji građevine koja sadrži azbest i podatke o nazivu vlasnika odnosno korisnika građevine (pravna ili fizička osoba) te procjeni količine, vrste i statusa materijala koji sadrži azbest,
– datumu uklanjanja azbestnog otpada iz odgovarajuće građevine,
– iznosu u kunama kojim je Fond sufinancirao uslugu prijevoza građevnog otpada koji sadrži azbest iz odgovarajuće građevine.
(3) Uputu o načinu procjene količine, vrste i statusa materijala koji sadrži azbest objavljuje Fond na svojoj mrežnoj stranici.
DIO TREĆI OBVEZE JEDINICE LOKALNE SAMOUPRAVE I OSOBE KOJA UPRAVLJA RECIKLAŽNIM DVORIŠTEM
Obveze jedinice lokalne samouprave
Članak 27.
(1) Jedinica lokalne samouprave dužna je, sukladno Zakonu, sudjelovati u sustavu sakupljanja građevnog i azbestnog otpada.
(2) Jedinica lokalne samouprave dužna je na svom području u prostornim planovima odrediti dostatan broj lokacija odnosno najmanje jednu odgovarajuću zonu u kojoj se može izgraditi reciklažno dvorište za građevni otpad te obavljati djelatnosti sakupljanja, oporabe i zbrinjavanja građevnog otpada sukladno Zakonu.
Članak 28.
Jedinica lokalne samouprave dužna je osobi koja upravlja odgovarajućim reciklažnim dvorištem, sukladno Zakonu, u cijelosti nadoknaditi sljedeće troškove gospodarenja građevnim otpadom koji sadrži azbest koji je je nastao u kućanstvu korisnika usluge:
– troškove koji nastaju u reciklažnom dvorištu radi preuzimanja, skladištenja i pripreme za prijevoz,
– troškove prijevoza od odgovarajućeg reciklažnog dvorišta do odlagališta s posebno izgrađenom kazetom za zbrinjavanje azbesta i
– troškove zbrinjavanja građevnog otpada koji sadrži azbest na odlagalištu s posebno izgrađenom kazetom za zbrinjavanje azbesta.
Obveze osobe koja upravlja reciklažnim dvorištem
Članak 29.
(1) Osoba koja upravlja reciklažnim dvorištem dužna je, sukladno Zakonu sudjelovati u sustavu gospodarenja građevnim i azbestnim otpadom.
(2) Osoba iz stavka 1. ovoga članka sukladno posebnom propisu koji uređuje gospodarenje otpadom dužna je zaprimiti bez naknade i voditi evidenciju o zaprimljenom otpadu koji je nastao u kućanstvu korisnika usluge.
DIO ČETVRTI PRIJELAZNE I ZAVRŠNE ODREDBE
Članak 30.
(1) Jedinica lokalne samouprave dužna je uputiti poziv iz članka 18. stavka 1. ovoga Pravilnika, dopisom odnosno putem sredstava javnog priopćavanja ili na drugi odgovarajući način, vlasnicima odnosno korisnicima građevina u kojima se nalazi azbest i od njih pribaviti podatke o lokacijama na kojima se nalazi azbest na području te jedinice lokalne samouprave i dostaviti ih Fondu u roku od godinu dana od dana stupanja na snagu ovoga Pravilnika.
(2) Proizvođač građevnog proizvoda dužan je izvršiti obvezu iz članka 5. ovoga Pravilnika u roku od godinu dana od stupanja na snagu ovoga Pravilnika.
(3) Fond objavljuje na svojoj mrežnoj stranici podatke iz članka 24. stavka 4. ovoga Pravilnika u roku od mjesec dana od dana stupanja na snagu ovoga Pravilnika.
(4) Fond objavljuje na svojoj mrežnoj stranici uputu iz članka 26. stavka 3. ovoga Pravilnika u roku od šest