133 09.12.2015 Pravilnik o obrazovnom programu i ispitu za stjecanje zvanja ovlaštenog upravitelja mirovinskih fondova, ovlaštenog upravitelja mirovinskog osiguravajućeg društva, brokera i investicijskog savjetnika
HRVATSKA AGENCIJA ZA NADZOR FINANCIJSKIH USLUGA
2504
Na temelju članka 31. stavka 7. Zakona o obveznim mirovinskim fondovima (»Narodne novine« broj 19/14 i 93/15), članka 42. stavka 7. Zakona o dobrovoljnim mirovinskim fondovima (»Narodne novine« broj 19/14), članka 38. stavka 7. Zakona o mirovinskim osiguravajućim društvima (»Narodne novine« broj 22/14) i članka 24. stavaka 4. i 5. Zakona o tržištu kapitala (»Narodne novine« broj 88/08, 146/08, 74/09, 54/13 i 18/15), Hrvatska agencija za nadzor financijskih usluga na sjednici Upravnog vijeća održanoj 4. prosinca 2015. godine donosi
PRAVILNIK
O OBRAZOVNOM PROGRAMU I ISPITU ZA STJECANJE ZVANJA OVLAŠTENOG UPRAVITELJA MIROVINSKIH FONDOVA, OVLAŠTENOG UPRAVITELJA MIROVINSKOG OSIGURAVAJUĆEG DRUŠTVA, BROKERA I INVESTICIJSKOG SAVJETNIKA
UVODNE ODREDBE
Članak 1.
Ovim Pravilnikom propisuje se sadržaj i trajanje obrazovnog programa, uvjeti za pristup ispitu i sadržaj ispita za:
1. stjecanje zvanja ovlaštenog upravitelja mirovinskih fondova,
2. stjecanje zvanja ovlaštenog upravitelja mirovinskog osiguravajućeg društva,
3. brokera i
4. investicijskog savjetnika.
OBRAZOVNI PROGRAM
Članak 2.
(1) Obrazovne programe za ispite iz članka 1. ovoga Pravilnika (dalje u tekstu: Obrazovni program) organizira Hrvatska agencija za nadzor financijskih usluga (dalje u tekstu: Agencija).
(2) Predavače za Obrazovni program određuje Agencija. Predavači primaju naknadu za provedeni Obrazovni program, osim zaposlenika Agencije. Naknadu utvrđuje Agencija posebnom Odlukom, a isplaćuje se iz sredstava Agencije.
(3) Agencija na svojoj internetskoj stranici objavljuje rok za podnošenje zahtjeva za pohađanje Obrazovnog programa. Zahtjevi za pohađanje Obrazovnog programa zaprimljeni nakon proteka objavljenog roka za njihovo podnošenje neće se uzeti u razmatranje.
(4) Obrazovni program sadrži kolegije iz članka 7. ovog Pravilnika i izvodi se prema rasporedu i sadržaju predavanja koji utvrđuje Agencija.
(5) Pohađanje Obrazovnog programa nije uvjet za pristupanje ispitu.
(6) Uz prethodnu suglasnost Agencije, Obrazovni program ili dio Obrazovnog programa mogu organizirati druge institucije.
Članak 3.
(1) Obrazovnom programu može pristupiti osoba koja ispunjava uvjete iz članka 5. ovog Pravilnika i podnijela je zahtjev za pohađanje Obrazovnog programa, koji je sastavni dio ovog Pravilnika te je podmirila naknadu i administrativnu pristojbu za pohađanje Obrazovnog programa.
(2) Agencija prema pravovremeno zaprimljenim zahtjevima za pohađanje Obrazovnog programa utvrđuje listu kandidata koji zadovoljavaju uvjete iz stavka 1. ovog članka i objavljuje je na svojoj internetskoj stranici, objavom šifre kandidata navedenoj u zahtjevu za pohađanje Obrazovnog programa.
(3) Agencija na svojoj internetskoj stranici objavljuje popis predavača, raspored i sadržaj predavanja te mjesto i vrijeme održavanja predavanja.
(4) Ako se prema procjeni Agencije ne prijavi dovoljan broj kandidata za pohađanje Obrazovnog programa, Agencija neće provesti Obrazovni program te će o tome, kao i o postupku vraćanja uplaćene naknade i administrativne pristojbe, obavijestiti kandidate i druge zainteresirane osobe putem svoje internetske stranice.
NAJAVA ISPITA
Članak 4.
(1) Agencija će organizirati provođenje Ispita iz članka 1. ovoga Pravilnika najmanje jednom godišnje.
(2) Agencija na svojoj internetskoj stranici objavljuje rok za podnošenje zahtjeva za pristupanje ispitu iz članka 1. ovoga Pravilnika. Zahtjevi za pristupanje ispitu zaprimljeni nakon proteka objavljenog roka za njihovo podnošenje neće se uzeti u razmatranje.
(3) Mjesto i vrijeme polaganja ispita iz članka 1. ovoga Pravilnika, kao i druge relevantne podatke, Agencija će objaviti na svojoj internetskoj stranici.
(4) Neovisno je li Obrazovni program proveden, rok za polaganje 