 kojima se uređuje područje zaštite potrošača te propisati način i pravila za učinkovito rješavanje pritužbi i izvansudsko rješavanje sporova.
(3) Operator distribucijskog sustava dužan je ustrojiti jedan ili više korisničkih centara za pružanje informacija, rješavanje upita, zahtjeva i prigovora korisnika mreže.
Članak 112.
Opskrbljivač je dužan putem svoje internetske stranice, promocijskih materijala ili putem medija objaviti:
– uvjete opskrbljivača za opskrbu električnom energijom,
– iznose tarifnih stavki za krajnje kupce iz kategorije kućanstvo,
– praktične informacije u svezi s pravima krajnjih kupaca električne energije,
– program mjera za pružanje pomoći krajnjem kupcu u ispunjavanju dospjelih ugovornih obveza radi sprečavanja privremene obustave isporuke električne energije,
– informacije o elementima računa,
– informacije o promjeni cijene odnosno iznosa tarifnih stavki i drugih uvjeta opskrbe,
– informacije o pravu krajnjeg kupca na raskid ugovora o opskrbi krajnjeg kupca ukoliko ne prihvaća izmjenu uvjeta ugovora ili promjenu dijela cijene koja se slobodno ugovara,
– obavijesti o besplatnoj promjeni opskrbljivača te o mogućnosti i načinu promjene opskrbljivača,
– obavijesti o načinima plaćanja,
– informacije o načinu podnošenja i rješavanja prigovora,
– zbirne informacije o podnesenim i riješenim prigovorima,
– informacije u svezi sa zaštitom okoliša,
– informacije o poticanju i mjerama za poboljšanje energetske učinkovitosti u finalnoj potrošnji energijom i
– popis ovlaštenih predstavnika za sklapanje ugovora o opskrbi krajnjeg kupca.
Članak 113.
Opskrbljivač krajnjih kupaca u okviru univerzalne usluge dužan je putem svoje internetske stranice, promocijskih materijala ili putem medija, osim informacija iz članka 112. ovih Općih uvjeta, objaviti i:
– metodologiju za određivanje iznosa tarifnih stavki za opskrbu električnom energijom u okviru univerzalne usluge te iznose tarifnih stavki,
– informacije o korisničkom centru i
– način podnošenja reklamacija i rezultate rada povjerenstva za reklamacije.
Članak 114.
(1) Zajamčeni opskrbljivač dužan je putem svoje internetske stranice, promocijskih materijala ili putem medija, osim informacija iz članka 112. ovih Općih uvjeta, objaviti i metodologiju za određivanje iznosa tarifnih stavki za zajamčenu opskrbu električnom energijom te iznose tarifnih stavki.
(2) Zajamčeni opskrbljivač dužan je na svakom računu navesti obavijest krajnjem kupcu o uvjetima zajamčene opskrbe i iznosima tarifnih stavki za zajamčenu opskrbu električnom energijom te o pravu krajnjeg kupca na slobodan izbor opskrbljivača.
Članak 115.
(1) Krajnji kupac može podnijeti prigovor na račun iz članaka 68. i 69. ovih Općih uvjeta u roku od 15 dana od dana izdavanja računa.
(2) U slučaju izdavanja jedinstvenog računa krajnji kupac prigovor iz stavka 1. ovoga članka podnosi svom opskrbljivaču.
(3) U slučaju izdavanja odvojenih računa krajnji kupac podnosi svom opskrbljivaču prigovor na račun za opskrbu električnom energijom, a operatoru sustava podnosi prigovor na račun za korištenje prijenosne i/ili distribucijske mreže.
(4) Krajnji kupac iz stavka 1. ovoga članka dužan je platiti nesporni dio računa iz stavka 1. ovoga članka u roku dospijeća računa.
(5) Operator sustava odnosno opskrbljivač dužan je donijeti odluku o prigovoru u roku od 15 dana od dana zaprimanja urednog prigovora.
XVII. NADZOR
Članak 116.
Nadzor nad provedbom ovih Općih uvjeta obavlja Agencija.
XVIII. PRIJELAZNE I ZAVRŠNE ODREDBE
Članak 117.
(1) Sva prava, obveze i odgovornosti koje proizlaze iz vlasništva nad priključcima i mjernom opremom, izgrađenim do dana stupanja na snagu ovih Općih uvjeta, zadržava vlasnik građevine ili dijela građevine, sve do dana preuzimanja od strane operatora sustava.
(2) Vlasnik mjerne opreme, priključka ili dijela priključka iz stavka 1. ovoga članka dužan ih je održavati o svom trošku, sve do dana njihova preuzimanja od strane operatora sustava.
Članak 118.
(1) Ako ni operator distribucijskog sustava ni