 pravnoj osobi, odnosno nadziranog subjekta.
(4) Nadzirani subjekt dužan je inspektoru omogućiti uzimanje uzoraka.
(5) Nadzirani subjekt dužan je na zahtjev inspektora dostaviti ili pripremiti poslovnu dokumentaciju i podatke potrebne za obavljanje službene kontrole u roku koji mu inspektor odredi ako se predmetna dokumentacija ne nalazi kod nadziranog subjekta prilikom provedbe službene kontrole.
(6) Rok iz stavka 5. ovoga članka mora biti primjeren vrsti zahtjeva.
(7) Ako nadzirani subjekt ili osoba iz stavka 3. ovoga članka sprječava inspektora u obavljanju službene kontrole tako da ne dopušta ulaz na nadziranu površinu ili u objekt nadzora ili prijeti inspektoru, inspektor može zatražiti zaštitu djelatnika nadležne policijske uprave.
(8) Ako nadzirani subjekt ili osoba iz stavka 3. ovoga članka koja podliježe provedbi službene kontrole odbije da joj se utvrdi identitet, inspektor će pisanim putem, a u žurnim slučajevima i usmenim zahtjevom od nadležne policijske uprave zatražiti pomoć pri utvrđivanju njezina identiteta.
(9) Nadzirani subjekt dužan je inspektoru omogućiti pečaćenje prostora, prostorija, opreme, uređaja i robe kojima se obavlja djelatnost.
Zapisnik o službenoj kontroli
Članak 162.
(1) Inspektor o provedbi službene kontrole/inspekcijskog nadzora sastavlja zapisnik o utvrđenom činjeničnom stanju, kao i o podacima i obavijestima dobivenim tijekom obavljanja službene kontrole.
(2) Nadzirani subjekt ili osoba iz članka 161. stavka 3. ovoga Zakona koja je nazočila službenoj kontroli može staviti svoje primjedbe na sastavljeni zapisnik i zatim isti potpisuje.
(3) Ako nadzirani subjekt ili osoba iz članka 161. stavka 3. ovoga Zakona koja je nazočila nadzoru odbije potpisati zapisnik, inspektor će u zapisniku navesti razlog odbijanja potpisivanja zapisnika.
(4) Jedan primjerak zapisnika uručuje se nadziranom subjektu ili osobi iz članka 161. stavka 3. ovoga Zakona koja je nazočila nadzoru, a jedan primjerak dostavlja se Agenciji za plaćanja ako se radi o provedbi mjera poljoprivredne politike i potpora.
Uzimanje uzoraka i zapisnik o uzimanju uzoraka
Članak 163.
(1) Kada je tijekom provođenja službene kontrole potrebno uzeti uzorak radi analize, inspektor je obvezan uzeti uzorak i dostaviti ga na analizu u ovlašteni službeni ili referentni laboratorij. Ako nema ovlaštenog službenog ili referentnog laboratorija za određenu analizu, inspektor može dostaviti uzorak na analizu u akreditirani laboratorij u nekoj od država članica Europske unije i koji je odredio ministar sukladno članku 115. ovoga Zakona ili posebnom propisu.
(2) Uzorkovanje u svrhu provedbe uredbi iz članka 1. ovoga Zakona, ovoga Zakona i propisa donesenih na temelju njega obavlja se sukladno Zakonu o službenim kontrolama koje se provode sukladno propisima o hrani, hrani za životinje, o zdravlju i dobrobiti životinja (»Narodne novine«, br. 81/13. i 14/14.).
Privremeno oduzimanje i raspolaganje predmetima i dokumentacijom
Članak 164.
(1) U provedbi službenih kontrola inspektor može privremeno oduzeti, do donošenja odluke o prekršaju ili presude o kaznenom djelu, dokumentaciju koja u prekršajnom ili sudskom postupku može poslužiti kao dokaz. Nadzirani subjekt dužan je omogućiti inspektoru privremeno oduzimanje dokumentacije.
(2) O privremenom oduzimanju dokumentacije iz stavka 1. ovoga članka izdaje se potvrda.
(3) U slučaju postupanja iz stavka 1. ovoga članka optužni prijedlog ili kaznena prijava mora se podnijeti u roku od 48 sati.
(4) Privremeno oduzimanje i/ili raspolaganje predmetima koji u prekršajnom ili sudskom postupku mogu poslužiti kao dokaz inspektori provode u skladu s posebnim propisima.
(5) Ako nije moguće provesti oduzimanje predmeta iz stavka 4. ovoga članka, privremeno oduzimanje i/ili raspolaganje predmetima u smislu ovoga Zakona može se provesti pečaćenjem.
(6) Mjera pečaćenja iz stavka 5. ovoga članka donosi se usmenim rješenjem. Poljoprivredni inspektor dužan je usmeno rješenje unijeti u zapisnik o obavljenom inspekcijskom nadzor.
(7)