 provode se posebni studijski programi za potrebe Oružanih snaga u okvire kojih je ugrađen i program obuke za kadete i program osposobljavanja za časnike.
(2) Za provedbu studijskih programa za potrebe Oružanih snaga na Hrvatskom vojnom učilištu ustrojavaju se suradnička, znanstvena, nastavna i znanstveno-nastavna ustrojbena mjesta u skladu sa zakonom kojim se uređuje znanstvena djelatnost i visoko obrazovanje te odredbama ovoga Zakona.«.
Članak 22.
U članku 79. stavak 3. briše se.
Dosadašnji stavak 4. postaje stavak 3.
U dosadašnjem stavku 5., koji postaje stavak 4., riječi: »u određenom funkcionalnom području« brišu se.
Dosadašnji stavak 6. postaje stavak 5.
Iza dosadašnjeg stavka 7., koji postaje stavak 6., dodaje se novi stavak 7. koji glasi:
»(7) Način provedbe te vrste i razine vojne izobrazbe pričuvnih dočasnika i časnika propisuju se pravilnikom koji donosi ministar obrane na prijedlog načelnika Glavnog stožera.«.
Članak 23.
U članku 82. stavku 2. riječi: »navršava 36 godina života« zamjenjuju se riječima: »navršava 33 godine života«.
U stavku 3. riječi: »navršava 44 godine života« zamjenjuju se riječima: »navršava 41 godinu života«.
Članak 24.
U članku 84. na kraju stavka 3. dodaje se rečenica koja glasi: »Na treću razinu slijedno-rastuće časničke izobrazbe može se uputiti satnik/poručnik bojnog broda, najkasnije u kalendarskoj godini u kojoj navršava 45 godina života.«.
Na kraju stavka 4. dodaje se rečenica koja glasi: »Na četvrtu razinu slijedno-rastuće časničke izobrazbe može se uputiti pukovnik/kapetan fregate, najkasnije u kalendarskoj godini u kojoj navršava 47 godina života.«.
Stavak 6. mijenja se i glasi:
»(6) Časnici službi i struka u pravilu se upućuju na prvu i drugu razinu slijedno-rastuće časnike izobrazbe.«.
Članak 25.
U članku 89. stavku 3. dodaje se novi podstavak 1. koji glasi:
»– za kadete:
ČIN                           KRATICA
kadet                                k
kadet skupnik                   ks
kadet desetnik                  kd
kadet narednik                 kn.«.
Dosadašnji podstavci 1. i 2. postaju podstavci 2. i 3.
U dosadašnjem podstavku 3., koji postaje podstavak 4., iza riječi: »stožerni narednik« dodaju se riječi: »stožerni narednik vojni specijalist«.
Dosadašnji podstavak 4. postaje podstavak 5.
U dosadašnjem podstavku 5., koji postaje podstavak 6., iza riječi: »bojnik« dodaju se riječi: »bojnik vojni specijalist«, a iza riječi: »kapetan korvete« dodaju se riječi: »kapetan korvete vojni specijalist«.
Članak 26.
U članku 91. stavku 1. podstavku 3. riječi: »ako nije kažnjena za stegovni prijestup, odnosno ako je stegovna sankcija brisana iz evidencije i« zamjenjuju se riječima: »ako u zadnje tri godine nije kažnjena za stegovni prijestup, odnosno«.
Članak 27.
Iza članka 92. dodaju se naslov i članak 92.a koji glase:
»Dodjela čina kadetima
Članak 92.a
(1) Sklapanjem ugovora o kadetskoj službi osobi se dodjeljuje čin kadeta.
(2) Završetkom prve godine studija kadetu se dodjeljuje čin kadeta skupnika.
(3) Završetkom druge godine studija kadetu se dodjeljuje čin kadeta desetnika.
(4) Završetkom treće godine studija kadetu se dodjeljuje čin kadeta narednika.
(5) Načelnik Glavnog stožera ili osoba koju on ovlasti osobama iz ovoga članka dodjeljuje čin kadeta.«.
Članak 28.
U članku 97. stavak 2. briše se.
Dosadašnji stavak 3. postaje stavak 2.
Članak 29.
Iza članka 97. dodaje se članak 97.a koji glasi:
»Članak 97.a
Časnici službi i struka mogu napredovati do čina pukovnika, odnosno kapetana fregate bez završene treće razine slijedno-rastuće vojne izobrazbe.«.
Članak 30.
U članku 106. stavku 3. riječi: »te program zbrinjavanja i tranzicije osoba koje nemaju mogućnost daljnjeg profesionalnog razvoja« brišu se.
Članak 31.
U članku 124. stavku 1. riječi: »u obavljanju službe« zamjenjuju se riječima: »u obavljanju službene zadaće s opasnom stvari«, a riječi: »ili drugu pravnu« brišu se.
Stavak 4. mijenja se i glasi:
»(4) Odluku o ostvarivanju prava iz stavaka 1., 2. i 3. ovoga članka donosi ministar