 odobrenje Ministarstva.
(2) Odobrenje iz stavka 1. ovoga članka Ministarstvo izdaje uz prethodnu suglasnost središnjih tijela državne uprave nadležnih za poslove obrane, unutarnjih poslova, znanosti, zaštite okoliša i prirode, poljoprivrede, gospodarstva i kulture.
(3) Odobrenje iz stavka 1. ovoga članka Ministarstvo izdaje u roku od šest mjeseci od dana primitka zahtjeva.
(4) Istraživanja, ispitivanja, fotografiranja i/ili mjerenja mora, morskog dna i/ili morskog podzemlja iz stavka 1. ovoga članka obavljaju se u skladu s posebnim propisima uz udovoljavanje uvjetima sigurnosti plovidbe.
(5) Iznimno od odredbe stavka 2. ovoga članka, hrvatski ratni brod može obavljati istraživanja, ispitivanja, fotografiranja i/ili mjerenja iz stavka 1. ovoga članka samo uz odobrenje Ministarstva.
(6) Iznimno od odredbi stavaka 1. i 2. ovoga članka, domaće i strane pravne i fizičke osobe mogu obavljati arheološko istraživanje, fotografiranje i/ili druge oblike dokumentiranja kulturnog dobra na moru, morskom dnu i podzemlju unutarnjih morskih voda Republike Hrvatske uz odobrenje ministarstva nadležnog za poslove kulture koje se izdaje uz prethodnu suglasnost Ministarstva glede sigurnosti plovidbe i ministarstva nadležnog za poslove obrane glede interesa obrane.
(7) Tijekom istraživanja, ispitivanja, fotografiranja i/ili mjerenja iz stavka 1. ovoga članka, ako se provodi brodom koji je ujedno i ratni brod, mora biti nazočan najmanje jedan stručni pripadnik Oružanih snaga Republike Hrvatske, odnosno ministarstva nadležnog za poslove obrane.«.
Članak 7.
U članku 17. stavcima 1. i 2. riječi: »najbližu lučku kapetaniju ili lučku ispostavu« zamjenjuju se riječima: »službu nadzora i upravljanja pomorskim prometom«.
Članak 8.
U članku 21. iza stavka 3. dodaje se stavak 4. koji glasi:
»(4) U slučajevima iz stavka 3. ovoga članka strani plovni objekt dužan je odmah obavijestiti službu nadzora i upravljanja pomorskim prometom.«.
Članak 9.
Članak 31. mijenja se i glasi:
»(1) Domaće i strane pravne i fizičke osobe te hrvatski ratni brod mogu obavljati istraživanja, ispitivanja, fotografiranja i/ili mjerenja mora, morskog dna i/ili morskog podzemlja teritorijalnog mora Republike Hrvatske samo uz odobrenje Ministarstva.
(2) Odobrenje iz stavka 1. ovoga članka Ministarstvo izdaje uz prethodnu suglasnost središnjih tijela državne uprave nadležnih za poslove obrane, unutarnjih poslova, znanosti, zaštite okoliša i prirode, poljoprivrede, gospodarstva i kulture.
(3) Odobrenje iz stavka 1. ovoga članka Ministarstvo izdaje u roku od šest mjeseci od dana primitka zahtjeva.
(4) Istraživanja, ispitivanja, fotografiranja i/ili mjerenja mora, morskog dna i/ili morskog podzemlja iz stavka 1. ovoga članka obavljaju se u skladu s posebnim propisima uz udovoljavanje uvjetima sigurnosti plovidbe.
(5) Iznimno od odredbe stavka 2. ovoga članka, hrvatski ratni brod može obavljati istraživanja, ispitivanja, fotografiranja i/ili mjerenja iz stavka 1. ovoga članka samo uz odobrenje Ministarstva.
(6) Iznimno od odredbi stavaka 1. i 2. ovoga članka, domaće i strane pravne i fizičke osobe mogu obavljati arheološko istraživanje, fotografiranje i/ili druge oblike dokumentiranja kulturnog dobra na moru, morskom dnu i podzemlju teritorijalnog mora Republike Hrvatske uz odobrenje ministarstva nadležnog za poslove kulture koje se izdaje uz prethodnu suglasnost Ministarstva glede sigurnosti plovidbe i ministarstva nadležnog za poslove obrane glede interesa obrane.
(7) Tijekom istraživanja, ispitivanja, fotografiranja i/ili mjerenja iz stavka 1. ovoga članka, koje se provodi brodom koji je ujedno i ratni brod, mora biti nazočan najmanje jedan stručni pripadnik Oružanih snaga Republike Hrvatske, odnosno ministarstva nadležnog za poslove obrane.
(8) Uvjete za uplovljavanje, prolazak i boravak stranih, ratnih i znanstvenoistraživačkih brodova i drugih stranih brodova ili brodica kojima se obavlja istraživanje u unutarnjim morskim vodama i teritorijalnom moru Republike Hrvatske, kao i uvjete i