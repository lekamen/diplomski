 OPERACIJE, VRSTA POTPORE, UVJETI PRIHVATLJIVOSTI
Tipovi operacija
Članak 5.
(1) U okviru mjere 01, podmjere 1.1. potpora se dodjeljuje kroz sljedeće tipove operacija:
1. tip operacije 1.1.1. Strukovno osposobljavanje za višestruku sukladnost, paket mjera poljoprivreda, okoliš i klimatske promjene, ekološki uzgoj
2. tip operacije 1.1.2. Strukovno osposobljavanje za poljoprivrednike
(2) Potpora se ne odnosi na poduke ili obuke koje čine sastavni dio uobičajenih obrazovnih programa i koje su dio redovitog obrazovanja na srednjoškolskoj i višoj razini.
Tip operacije 1.1.1.
Članak 6.
(1) Planirane aktivnosti u okviru ovoga tipa operacije usmjerene su na pružanje osnovnog i dopunskog znanja iz područja poljoprivrede i okoliša korisnicima mjere 10 »Poljoprivreda okoliš i klimatski promjene« (u daljnjem tekstu: mjera 10) i mjere 11 »Ekološki uzgoj« (u daljnjem tekstu: mjera 11) iz Programa.
(2) Sudionici izobrazbe iz stavka 1. ovoga članka u obvezi su završiti program osposobljavanja.
(3) Ostali zainteresirani poljoprivrednici i privatni šumoposjednici mogu dobrovoljno sudjelovati na ponuđenim temama programa osposobljavanja.
(4) Popis tema programa osposobljavanja u tipu operacije 1.1.1. određuje se godišnjim provedbenim planom programa osposobljavanja sukladno potrebama korisnika mjere 10 i mjere 11.
(5) Teme programa osposobljavanja iz stavka 4. ovoga članka obuhvaćaju jedno od sljedećih područja:
1. provedba mjere 10
2. provedba mjere 11
3. obveze višestruke sukladnosti
4. utjecaj poljoprivrede na klimatske promjene i njihovo ublažavanje
5. integrirana zaštita bilja
6. održivo upravljanje tlom, vodom, gnojivima i pesticidima
7. Natura 2000 ili
8. druga područja koja su navedena u Programu.
(6) Sudioniku izobrazbe koji završi program osposobljavanja Savjetodavna služba izdaje potvrdu o završenom programu osposobljavanja.
(7) Sudionik izobrazbe može sudjelovati samo jedanput na određenoj temi programa osposobljavanja.
Tip operacije 1.1.2.
Članak 7.
(1) Planirane aktivnosti u okviru ovoga tipa operacije usmjerene su na pružanje potrebnih znanja poljoprivrednicima o održivoj i učinkovitoj poljoprivrednoj praksi, modernizaciji i tehnološkom napretku te ekonomskoj učinkovitosti gospodarstva i marketingu.
(2) Program osposobljavanja za sudionike izobrazbe utvrđen je u trajanju do 60 nastavnih sati, pri čemu se nastavnim satom smatra izvođenje nastave (predavanja) u trajanju od 45 minuta.
(3) Minimalno 30 % sadržaja predviđenog programom osposobljavanja obavezno se provodi kroz vježbe i primjere iz prakse.
(4) Popis tema programa osposobljavanja u tipu operacije 1.1.2. određuje se godišnjim provedbenim planom programa osposobljavanja, sukladno potrebama sudionika izobrazbe
(5) Teme programa osposobljavanja iz stavka 4. ovoga članka obuhvaćaju jedno od sljedećih područja:
1. bilinogojstvo (ratarstvo, voćarstvo, vinogradarstvo i vinarstvo, povrćarstvo, cvjećarstvo, začinsko i ljekovito bilje, ukrasne dendrološke vrste)
2. stočarstvo
3. mehanizacija u poljoprivredi ili
4. agroekonomika.
(6) Sudioniku izobrazbe koji završi program osposobljavanja Savjetodavna služba izdaje potvrdu o završenom programu osposobljavanja.
(7) Sudionik izobrazbe može sudjelovati samo jedanput na određenoj temi programa osposobljavanja.
Vrsta potpore
Članak 8.
(1) Potpora se dodjeljuje u obliku bespovratnih financijskih sredstava.
(2) Udio javne potpore u prihvatljivim troškovima iznosi 100 % prihvatljivih troškova.
(3) Da bi ostvario pravo na povrat sredstava korisnik mora zadovoljiti uvjet o minimalnom broju prijavljenih sudionika izobrazbe koji će biti propisan u javnom pozivu/natječaju.
(4) Odredba stavka 3. ovoga članka ne odnosi se na tip operacije 1.1.1.
Prihvatljivi korisnik
Članak 9.
Korisnik je Savjetodavna služba.
Program osposobljavanja
Članak 10.
(1) Savjetodavna služba dužna je izraditi program osposobljavanja.
(2) Program osposobljavanja odobrava Ministarstvo.
(3) Program osposobljavanja sadrži detaljno razrađenu satnicu za svaku temu, uključujući i