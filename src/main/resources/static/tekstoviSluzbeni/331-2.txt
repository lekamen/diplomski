 kojoj se obavlja doznaka sukladno Zahtjevu.
II. OBILJEŽAVANJE DRVNIH SORTIMENATA
Članak 14.
(1) Obilježavanje drvnih sortimenata obavlja se obavezno prije njihovog stavljanja u transport, režijskim čekićem propisanim ovim Pravilnikom tako da se na čelima drvnih sortimenata utisne žig.
(2) Na utisku mora biti čitljiv sadržaj žiga.
Članak 15.
(1) Drvni sortimenti ispod 25 cm srednjeg promjera obilježavaju se na jednom čelu, a iznad 25 cm na oba čela.
(2) Prostorno drvo obilježava se u složaju na 50 % cjepanica odnosno oblica s jedne strane složaja ili 30 % sa svake strane složaja.
(3) Prostorno drvo dimenzija kraćih od 1 m koje zbog dimenzije nije moguće složiti u složajeve obilježava se na jednom čelu i to na 20 % cjepanica odnosno oblica.
Članak 16.
Grane i dijelovi grana te ostali šumski proizvodi, koji se ne mogu obilježiti režijskim čekićem, ako se stavljaju u transport ne moraju biti obilježeni.
Članak 17.
Žigove za obilježavanje drvnih sortimenata, mogu posjedovati osobe koje posjeduju odgovarajuću licenciju Komore.
Članak 18.
(1) Očevidnici žigova čekića za doznaku stabala, obilježavanje drveta i istovjetnih faksimila jesu knjige koje vodi licencirani izvođač radova radi utvrđenja zaduženja te obvezne godišnje inventure.
(2) Obrazac očevidnika žigova čekića i faksimila iz stavka 1. ovoga članka tiskani su u Prilogu 3. ovoga Pravilnika i njegov je sastavni dio.
Članak 19.
(1) Posječeni i izrađeni drvni sortimenti, prije transporta, moraju se premjeriti i za njih utvrditi: vrsta drva, dužina i srednji promjer sortimenta, drvni obujam, mjesto obilježavanja i osoba koja je izvršila obilježavanje.
(2) Drvni sortimenti iz stavka 1. ovoga članka obilježavaju se identifikacijskom pločicom ili rednim brojem, izuzev prostornog drveta.
(3) Licencirani izvođači koji koriste identifikacijske pločice dužni su voditi evidencije o korištenju identifikacijskih pločica s obveznom godišnjom inventurom.
III. POPRATNICA ZA ŠUMSKE PROIZVODE
Članak 20.
(1) Popratnica za drvo i Popratnica za ostale šumske proizvode je pisana, numerirana isprava koja se izdaje prije transporta drveta i ostalih šumskih proizvoda.
(2) Izdavanje obrazaca popratnica iz stavka 1. obavlja Komora, a o izdanim obrascima popratnica dužna je obavijestiti nadležno Ministarstvo u roku najviše sedam dana od izdavanja obrazaca popratnica.
(3) Komora će internim aktom propisati način i postupak izdavanja obrazaca popratnica.
(4) Očevidnike preuzetih obrazaca popratnica s obveznom godišnjom inventurom, vode licencirani izvođači radova.
(5) Obrazac očevidnika nalazi se u Prilogu 4. ovoga Pravilnika i njegov je sastavni dio.
Članak 21.
(1) Za posječene, izrađene i propisno obilježene drvne sortimente izdaje se ispis iz baze podataka računala s tim da mora sadržavati sve podatke koje sadrže i obrasci »P-1« ili »P-2«.
(2) U slučaju nemogućnosti izdavanja popratnice ispisom iz baze podataka računala izdaje se popratnica na obrascu »P-1« ili »P-2«.
(3) Obrasci popratnica za drvo »P-1«, »P-2« i popratnice za ostale šumske proizvode »P-O« tiskani su u Prilogu 5. ovoga Pravilnika i njegov su sastavni dio.
(4) Popratnica obvezatno sadrži faksimil žiga režijskog čekića.
Članak 22.
(1) Za drvnu masu s površina u državnom vlasništvu kojima način uporabe u katastru nije šuma i šumsko zemljište, odnosno koje kao takve nisu sastavni dio šumskogospodarskih planova Zahtjev za izdavanje popratnice se podnosi Trgovačkom društvu.
(2) Za drvnu masu s površina u privatnom vlasništvu/posjedu kojima način uporabe u katastru nije šuma i šumsko zemljište odnosno koje kao takve nisu sastavni dio Programa gospodarenja šumoposjednika Zahtjev za izdavanje popratnice vlasnik/posjednik podnosi Savjetodavnoj službi.
(3) Obrazac Zahtjeva za izdavanje popratnice tiskan je u Prilogu 6. ovoga Pravilnika i njegov je sastavni dio.
Članak 23.
(1) U šumama šumoposjednika popratnicu za drvo izdaje licencirani izvođač radova na usmeni ili pisani zahtjev vlasnika šume sukladno predanom Zahtjevu za doznaku stabala i