 u vjerodostojnost isprava i dokaza iz članka 6. ovoga Pravilnika.
Članak 5.
(1) Javni poziv iz članka 3. ovoga Pravilnika obvezno sadrži:
– opis nekretnine koja se daje u najam (oznaka, adresa, kat, površina, sobnost nekretnine i sl.),
– visinu najamnine,
– kupoprodajnu cijenu nekretnine, koja vrijedi najviše 60 mjeseci od dana sklapanja ugovora o najmu, te se istekom navedenog roka ponovno utvrđuje imajući u vidu troškove financiranja izgradnje, tržišnu vrijednost nekretnine i mogućnost prodaje iste u odnosu na stanje na tržištu nekretnina,
– način i visinu uračunavanja uplaćene najamnine, u iznos kupoprodajne cijene u slučaju kupnje nekretnine koja je u najmu,
– uvjete za sudjelovanje u postupku,
– isprave koje se prilažu uz zahtjev,
– naznaku što se smatra potpunim zahtjevom,
– naznaku da se jedan zahtjev za najam može odnositi samo na jednu nekretninu, odnosno najviše 2 (dva) parkirna mjesta,
– naznaku da je javni poziv vremenski ograničen,
– naziv i adresu tijela kojemu se podnosi zahtjev.
(2) Zahtjev za najam stana podnosi se na posebnom obrascu, koji se preuzima, kao i pripadajuće izjave, neposredno u službenim prostorijama Agencije, odnosno na internetskoj stranici Agencije: www.apn.hr.
Članak 6.
(1) Podnositelj zahtjeva za najam stana obvezan je uz zahtjev priložiti:
– presliku osobne iskaznice za podnositelja zahtjeva te podatke o članovima obiteljskog domaćinstva koji će koristiti stan koji se daje u najam,
– izjavu danu pod kaznenom i materijalnom odgovornošću da podnositelj zahtjeva i članovi obiteljskog domaćinstva nemaju u vlasništvu odgovarajuću nekretninu na području gdje se nalazi nekretnina koja se daje u najam,
– potvrdu Ministarstva financija – Porezne uprave, ispostave prema mjestu stanovanja, o visini ukupnih mjesečnih prihoda ostvarenih u godini u kojoj se podnosi zahtjev za najam te godini koja prethodi tekućoj godini, za sve punoljetne članove obiteljskog domaćinstva,
– vjenčani list odnosno izvadak iz registra životnog partnerstva ili rodni list – za podnositelja zahtjeva i članove obiteljskog domaćinstva navedene u Zahtjevu,
– dokaz o statusu samohranog roditelja/posvojitelja/partnera skrbnika,
– izjavu o postojanju izvanbračne zajednice ili neformalnog životnog partnerstva, potpisane od strane podnositelja zahtjeva, izvanbračnog supružnika-ce odnosno neformalnog životnog partnera-ice i dva svjedoka, danu pod kaznenom odgovornošću,
– uvjerenje o prebivalištu odnosno boravištu – za podnositelja zahtjeva i članove obiteljskog domaćinstva navedene u zahtjevu za najam stana, koje izdaje policijska uprava (ne starije od 30 dana od dana podnošenja zahtjeva),
– dokaz o školskoj spremi (svjedodžba o završenom školovanju, radna knjižica, diploma)
– dokaz o školovanju djece – potvrda/uvjerenje škole ili visokog učilišta,
– rješenje nadležne službe Hrvatskog zavoda za mirovinsko osiguranje o utvrđenom stupnju invaliditeta – za podnositelja zahtjeva i/ili člana obiteljskog domaćinstva,
– potvrdu nadležnog tijela državne uprave o vremenu sudjelovanja u Domovinskom ratu za podnositelja zahtjeva,
– rješenje nadležnog ministarstva o utvrđenoj skupini i stupnju invaliditeta za hrvatske ratne vojne invalide iz Domovinskog rata,
– potvrdu o statusu člana obitelji poginulog, zatočenog, nestalog hrvatskog branitelja iz Domovinskog rata – za podnositelja zahtjeva.
(2) Isprave iz stavka 1. ovoga članka prilažu se kao obične preslike odnosno vlastoručno potpisane izjave, a podnositelj zahtjeva dužan je, najkasnije prije zaključenju ugovora o najmu, dostaviti na uvid izvornike isprava iz stavka 1. ovoga članka odnosno, javnobilježnički ovjeriti svoj potpis na izjavama iz stavka 1. podstavaka 2. i 6. ovoga članka.
(3) Isprave iz stavka 1. podstavaka 2., 3., 4. i 5. ovoga članka ne prilažu se uz zahtjev koji se odnosi na sklapanje ugovora o najmu isključivo ostalih prostorija u zgradi iz članka 1. ovoga Pravilnika.
Članak 7.
(1) Red prvenstva utvrđuje se na temelju bodovanja sljedećih kriterija:
– stambeni status,
– vrijeme 