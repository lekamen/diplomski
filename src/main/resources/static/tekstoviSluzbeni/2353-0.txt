124 13.11.2015 Uredba o izmjenama i dopunama Uredbe o postupku, načinu polaganja i Programu državnog stručnog ispita
VLADA REPUBLIKE HRVATSKE
2354
Na temelju članka 57. stavka 2. Zakona o državnim službenicima (»Narodne novine«, br. 92/05, 107/07, 27/08, 34/11, 49/11, 150/11, 34/12, 49/12 – pročišćeni tekst, 37/13, 38/13 i 1/15), Vlada Republike Hrvatske je na sjednici održanoj 12. studenoga 2015. godine donijela
UREDBU
O IZMJENAMA I DOPUNAMA UREDBE O POSTUPKU, NAČINU POLAGANJA I PROGRAMU DRŽAVNOG STRUČNOG ISPITA
Članak 1.
U Uredbi o postupku, načinu polaganja i Programu državnog stručnog ispita (»Narodne novine«, br. 61/06, 145/12, 1/14 i 11/15), u članku 6. stavak 3. mijenja se i glasi:
»Uz obrazac prijave prilažu se sljedeći dokazi u preslikama:
– rješenje o prijmu i rasporedu na radno mjesto odnosno ugovor o radu ili ugovor o stručnom osposobljavanju bez zasnivanja radnog odnosa
– svjedodžba ili diploma o završenom školovanju
– dokaz o promjeni osobnog imena, ako je ono mijenjano u odnosu na predočene isprave
– potvrda o radnom stažu ili druga isprava kojom se dokazuje radni staž.«.
Članak 2.
U članku 13. stavku 3. riječ: »Zaključak« zamjenjuje se riječju: »Rješenje«.
Članak 3.
U članku 25. stavku 4. riječ: »zaključak« zamjenjuje se riječju: »rješenje«.
Članak 4.
U Programu Općeg dijela državnog stručnog ispita Glava III. mijenja se i glasi:
»Osoba koja polaže državni stručni ispit za obavljanje poslova srednje stručne spreme polaže opći dio državnog stručnog ispita sukladno sljedećim pravnim izvorima i literaturi:
1. Predmet Ustavno uređenje obuhvaća sljedeće pravne izvore:
1.1. Ustav Republike Hrvatske (»Narodne novine«, br. 56/90, 135/97, 113/00, 28/01, 76/10, 85/10 – pročišćeni tekst i 5/14 – Odluka Ustavnog suda Republike Hrvatske)
1.2. Zakon o grbu, zastavi i himni Republike Hrvatske te zastavi i lenti predsjednika Republike Hrvatske (»Narodne novine«, br. 55/90, 26/93 i 29/94)
2. Predmet Sustav državne uprave obuhvaća sljedeće pravne izvore:
2.1. Zakon o sustavu državne uprave (»Narodne novine«, br. 150/11 i 12/13 – Odluka Ustavnog suda Republike Hrvatske)
2.2. Zakon o Vladi Republike Hrvatske (»Narodne novine«, br. 150/11 i 119/14)
2.3. Zakon o ustrojstvu i djelokrugu ministarstava i drugih središnjih tijela državne uprave (»Narodne novine«, br. 150/11, 22/12, 39/13, 125/13 i 148/13)
2.4. Uredba o unutarnjem ustrojstvu ureda državne uprave u županijama (»Narodne novine«, br. 40/12, 51/12 i 90/13): Glava III. »Unutarnje ustrojstvene jedinice, uvjeti za njihovo ustrojavanje i način upravljanja«, – članci 12. – 16.
2.5. Uredba o načelima za unutarnje ustrojstvo tijela državne uprave (»Narodne novine«, br. 154/11 i 17/12): Glava III. »Unutarnje ustrojstvene jedinice tijela državne uprave i stručnih službi Vlade, uvjeti za njihovo ustrojavanje i način upravljanja, točka 1) Unutarnje ustrojstvene jedinice« – članci 11. i 13., točka 2) Uvjeti za ustrojavanje unutarnjih ustrojstvenih jedinica i način upravljanja, članak 16. stavak 3., članak 17. stavak 3., članak 18. stavak 3., članak 19. stavak 3., članak 20. stavak 2., članak 22. stavci 1. i 2., članak 23. stavci 1. i 3. i članak 24.
3. Predmet Službenički odnosi obuhvaća sljedeće pravne izvore:
3.1. Zakon o državnim službenicima (»Narodne novine«, br. 92/05, 107/07, 27/08, 34/11, 49/11, 150/11, 34/12, 49/12 – pročišćeni tekst, 37/13, 38/13 i 1/15)
3.2. Zakon o državnim službenicima i namještenicima (»Narodne novine«, broj 27/01) dio koji se odnosi na plaće službenika i namještenika, – članci 108. i 112.
3.3. Kolektivni ugovor za državne službenike i namještenike (važeći u vrijeme polaganja Ispita)
3.4. Etički kodeks državnih službenika (»Narodne novine«, br. 40/11 i 13/12)
4. Predmet Sustav lokalne i područne (regionalne) samouprave obuhvaća sljedeće pravne izvore:
4.1. Zakon o lokalnoj i područnoj (regionalnoj) samoupravi (»Narodne novine«, br. 33/01, 60/01 – vjerodostojno tumačenje, 129/05, 109/07, 125/08, 36/09, 150/11, 144/12 i 19/13 – pročišćeni tekst), u dijelu