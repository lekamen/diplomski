 1307/2013 uz prijenos zemljišta prenijeti na sebe i prava na sudjelovanje u izravnim plaćanjima.
(4) Kod prijenosa prava prilikom prodaje zemlje, prodavatelj može ovlastiti kupca da u njegovo ime podnese zahtjev za dodjelu prava na plaćanja za prodanu poljoprivrednu površinu u skladu s člankom 20. Delegirane uredbe Komisije (EU) br. 639/2014 i člankom 4. Provedbene uredbe Komisije (EU) br. 641/2014. Prava na plaćanja dodjeljuju se prodavatelju i izravno prenose kupcu koji ostaje njihov trajni vlasnik.
(5) Kod prijenosa prava prilikom zakupa zemlje, zakupodavac može ovlastiti zakupca da u njegovo ime podnese zahtjev za dodjelu prava na plaćanja za poljoprivrednu površinu danu u zakup u skladu s člankom 21. Delegirane uredbe Komisije (EU) br. 639/2014 i člankom 5. Provedbene uredbe Komisije br. 641/2014. Prava na plaćanja dodjeljuju se zakupodavcu i iznajmljuju zakupcu, te se nakon isteka zakupa vraćaju zakupodavcu.
(6) Kod prijenosa prava na plaćanja iz stavaka 4. i 5. ovoga članka poljoprivrednici trebaju u kupoprodajni ugovor ili ugovor o zakupu dodati odredbu o prijenosu prava na plaćanja, te ugovore dostaviti u nadležni regionalni ured Agencije za plaćanja prilikom podnošenja jedinstvenog zahtjeva u 2015. godini.
(7) Prijenos referentne vrijednosti iz 2014. na novog korisnika moguć je i u slučajevima nasljeđivanja cijelog ili dijela gospodarstva, darovanju, promjene imena ili pravnog statusa te spajanja i razdvajanja gospodarstva. U slučaju spajanja i razdvajanja gospodarstva potrebno je dostaviti pisanu izjavu o istom Agenciji za plaćanja.
(8) Prijenos prava na plaćanja u slučaju prodaje ili zakupa cijelog ili dijela poljoprivrednog gospodarstva u smislu ovoga članka ne smatra se prijenosom bez zemljišta iz članka 26. Delegirane uredbe Komisije (EU) br. 639/2014.
Izjednačavanje vrijednosti prava na plaćanje ili konvergencija
Članak 24.
(1) Izjednačavanje vrijednosti prava na plaćanje (dalje u tekstu: konvergencija) provodi se tijekom razdoblja 2015. do 2019. i to metodom djelomične konvergencije sukladno članku 33. Zakona.
(2) Vrijednost prava na plaćanje s početnom jediničnom vrijednošću većom od prosječne nacionalne vrijednosti prava smanjuje se od 2015. do 2019. godine u pet koraka u mjeri potrebnoj za povećanje iz članka 33. stavaka 2 i 3. Zakona.
(3) Prilikom izračuna vrijednosti prava na plaćanje primjenjuje se članak 28. Uredbe (EU) br. 1307/2013 koji se odnosi na neočekivani profit korisnika.
(4) Neočekivani profit korisnika iz stavka 3. ovoga članka je porast vrijednosti prava na plaćanja u 2015. godini u slučajevima prodaje, dodjele ili isteka cjelokupnog ili dijela zakupa poljoprivrednih površina u razdoblju od 10. lipnja 2014. do 31. svibnja 2015. godine.
(5) U slučaju da je porast vrijednosti prava u 2015. godini, iz stavka 4. ovoga članka, izračunat temeljem prijavljenih prihvatljivih hektara u 2015. godini veći od 10% u odnosu na vrijednost prava na plaćanja koja bi bila izračunata da je korisnik prijavio u 2015. godini prihvatljive hektare temeljem kojih mu je isplaćena potpora za 2014. godinu, razlika se vraća u nacionalnu rezervu prava na plaćanja. Ova odredba ne primjenjuje se na zakupe koji su trajali jednu ili manje od jedne godine.
(6) Agencija za plaćanja će u skladu s člankom 25. stavkom 10. Uredbe (EU) br. 1307/2013 na AGRONET-u korisnike izravnih plaćanja obavijestiti o okvirnoj vrijednosti prava tijekom razdoblja ujednačavanja vrijednosti prava 2015. – 2019.
2.3. PRAVA NA PLAĆANJE IZ NACIONALNE REZERVE
Korištenje i dodjela prava na plaćanje iz nacionalne rezerve
Članak 25.
(1) Nacionalna rezerva prava na plaćanje koristi se u skladu s člankom 34. Zakona za dodjelu prava na plaćanje i povećanje jedinične vrijednosti postojećih prava na plaćanje korisnicima i to za namjene i na način propisan u članku 30. Uredbe (EU) br. 1307/2013.
(2) Prioritet za dodjelu prava na plaćanje u okviru nacionalne rezerve sukladno navedenom redoslijedu imaju:
– mladi poljoprivrednici definirani u članku 30. stavku 11.