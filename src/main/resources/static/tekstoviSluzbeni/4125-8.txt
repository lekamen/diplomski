 koje su se odnosile na podnositelje ustavne tužbe, ali i na druge (nove) vlasnike Josipa Galiota, Antona Kačinarija i Široke Genoveve, unesena je sljedeća zabilježba:
»Zaprimljeno 23. 03. 2010. broj Z-15279/10
Temeljem ovosudnog rješenja broj gornji zabilježuje se odbijena provedba Rješenje Grada Zagreba, Gradskog ureda za imovinsko pravne poslove i imovinu grada od 16. 03. 2010. Kl:UP/I-942-01/09-02/26 ur.br: 251-14-02/102-10-16.«
31. Sukladno navedenom, prvostupanjskim rješenjem/2010 podnositeljima ustavne tužbe više nije bilo priznato pravo na povrat spornog suvlasničkog dijela/O.Ž.
Za takav ishod ove upravne stvari bila su najvažnija tri utvrđenja nadležnog upravnog tijela.
Prvo, u prvostupanjskom rješenju/2010 utvrđeno je da je zakupac Vladimir Pačić 26. ožujka 1999. uložio žalbu zbog šutnje administracije na njegov prijedlog za obnovu postupaka, a uz žalbu je priložio »rješenje o nasljeđivanju iz pok. Olge Žerjav doneseno od strane Općinskog suda u Zagrebu Broj: XIX-O-2720/75 dana 25. 11. 1975., u kojem se kao jedini zakonski nasljednik iza pok. Olge Žerjav proglašuje na temelju zakona, brat Miroslav Rabatić«.
Drugo, u prvostupanjskom rješenju/2010 također je utvrđeno da je zakupac Pero Šola »posebnim podneskom od 15. svibnja 2000. u spis dostavio ... rodni list za Veru Žerjav iz kojeg je vidljivo da je njezina majka Margareta Žerjav rođ. Egger«.
Treće, iz rješenja o nasljeđivanju iza pok. Olge Žerjav od 25. studenoga 1975. proizlazi kako je u tom ostavinskom postupku sudjelovao i Ivan Žerjav (prijašnji vlasnik u 1/4 dijela poslovnih prostora i podnositelj zahtjeva za povrat oduzete imovine, koji je umro 27. studenoga 2000., a na njegovo su mjesto stupili supruga Senka i sin Viktor, ovdje podnositelji ustavne tužbe). On je u tom ostavinskom postupku sudjelovao radi namirenja potraživanja prema ostavinskoj masi u iznosu od 14.608,50 din. »budući da je sahranio ostaviteljicu«, ali je radi ostvarivanja tog potraživanja upućen u parnicu. Iz toga je nadležno upravno tijelo zaključilo da je Ivan Žerjav, podnoseći zahtjev za povrat oduzete imovine 1998. godine, znao da nema pravo na vlasnički dio Olge Žerjav jer nije njezin sin, odnosno nasljednik prvog nasljednog reda.
32. Posljedično, na temelju izvatka iz matice rođenih za Veru Žerjav (koji je izdao Gradski ured za opću upravu klasa: 223-02/10-T0/1 od 5. ožujka 2010.), te rodnog lista za Ivana Žerjava (koji je izdao Gradski ured za opću upravu klasa: 223-02/08-11/3 od 3. rujna 2008.), nadležno upravno tijelo riješilo je u obnovljenom upravnom postupku da je Viktor Žerjav otac Ivana Žerjava i Vere Šporiš/Štimac rođ. Žerjav, a da njihova majka nije Olga Žerjav, nego je to Margareta Žerjav rođ. Egger.
Slijedi da Olga Žerjav nije ni baka Jasni Crkvenčić Bojić i Željki Guttman, zbog čega ni one, kao ni Ivan Žerjav, ne ispunjavaju zakonske pretpostavke za priznavanje prava na povrat poslovnih prostora u spornom suvlasničkom dijelu/O.Ž. (kao nasljednice svoje pok. majke Vere Šporiš/Štimac rođ. Žerjav).
2) Osporeno drugostupanjsko rješenje (2011.)
33. Protiv dijela prvostupanjskog rješenja/2011 kojim su odbijeni sa zahtjevom za povrat spornog suvlasničkog dijela/O.Ž. podnositelji su izjavili žalbu, ali je žalba odbijena drugostupanjskim rješenjem/2011. U obrazloženju drugostupanjskog rješenja navedeno je:
»... ocjenjeno je da je prvostupanjsko tijelo pravilno postupilo kada je pobijanim rješenjem ... odbilo zahtjev predlagatelja za utvrđivanje prava na naknadu za 1/2 suvlasničkog dijela predmetne nekretnine prijašnje vlasništvo Olge Žerjav, jer je nesporno da oni nisu zakonski nasljednici prvog nasljednog reda iza smrti spomenute ... Kako se ... nasljednik iza smrti Olge Žerjav može nedvojbeno utvrditi, to prvostupanjsko tijelo nije imalo potrebe prekidati postupak sukladno članku 144. Zakona o općem upravnom postupku te uputiti stranke da to pitanje riješe pred sudom, kako to neosnovano predlažu žalitelji. ...«
3) Tužba podnositelja
34. Protiv drugostupanjskog rješenja/2011