19 02.03.2016 Rješenje Ministarstva zdravlja klasa: UP/I-510-01/14-01/22, urbroj: 534-04-1-2/7-16-14 od 19. veljače 2016.
MINISTARSTVO ZDRAVLJA
576
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj: 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te temeljem odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Odjelu za virologiju Hrvatskog zavoda za javno zdravstvo, Zagreb, dodjeljuje se naziv »Referentni centar Ministarstva zdravlja za dijagnostiku i praćenje virusnih zoonoza« na vrijeme od pet godina.
2. Odjel za virologiju Hrvatskog zavoda za javno zdravstvo, Zagreb, dužan je do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za dijagnostiku i praćenje virusnih zoonoza«.
3. »Referentni centar Ministarstva zdravlja za dijagnostiku i praćenje virusnih zoonoza« Odjela za virologiju Hrvatskog zavoda za javno zdravstvo, Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/14-01/22
Urbroj: 534-04-1-2/7-16-14
Zagreb, 19. veljače 2016.
Ministar doc. dr. sc. Dario Nakić, dr. med., v. r.
