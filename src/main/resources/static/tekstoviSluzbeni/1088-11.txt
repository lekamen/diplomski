 Komore osigurava provedbu i izvršenje odluka i drugih akata tijela Komore;
3. provodi smjernice rada predsjednika Komore;
4. organizira suradnju Komore s tijelima državne vlasti i tijelima državne uprave;
5. organizira suradnju Komore s komorama u zemlji i inozemstvu;
6. organizira suradnju Komore s međunarodnim institucijama i organizacijama;
7. rukovodi radom Ureda;
8. obavlja i druge poslove za koje ga ovlaste tijela Komore.
Članak 68.
Po ovlaštenju predsjednika Komore, Glavni tajnik Komore može zastupati Komoru pred tijelima državne i sudbene vlasti te u drugim poslovima.
Članak 69.
Glavni tajnik Komore odgovara za svoj rad predsjedniku Komore.
XIV. SURADNJA S TIJELIMA DRŽAVNE VLASTI I TIJELIMA DRŽAVNE UPRAVE TE DRUGIM ORGANIZACIJAMA
Članak 70.
Komora u svom radu surađuje u skladu sa zakonom s Hrvatskim saborom, Vladom Republike Hrvatske, tijelima državne uprave, udrugama i drugim organizacijama u provođenju zdravstvene politike te rješavanju drugih pitanja važnih za dentalnu medicinu, djelatnost dentalnih tehničara i dentalnih asistenata.
Članak 71.
Suradnja Komore s tijelima državne vlasti i tijelima državne uprave i drugim organizacijama ostvaruje se kroz:
1. predlaganje i pokretanje inicijativa za donošenje zakona te drugih propisa i mjera koje se odnose na dentalnu medicinu i djelatnost dentalnih tehničara i dentalnih asistenata;
2. razmatranje nacrta, prijedloga zakona i konačnih prijedloga zakona te drugih propisa kojima se uređuje dentalna medicina i djelatnost dentalnih tehničara te dentalnih asistenata;
3. utvrđivanje i provedbu zdravstvene politike.
Članak 72.
Komora surađuje sa znanstvenim, istraživačkim, stručnim, obrazovnim i drugim organizacijama i ustanovama radi primjene stručnih i znanstvenih dostignuća u području dentalne medicine te djelatnosti dentalnih tehničara i dentalnih asistenata.
XV. SURADNJA S KOMORAMA U ZEMLJI I INOZEMSTVU I S MEĐUNARODNIM ORGANIZACIJAMA
Članak 73.
Radi zadovoljavanja interesa svojih članova, Komora može surađivati s ostalim komorama u zemlji i inozemstvu, organizacijama, udrugama i drugim udruženjima stranih zemalja i sličnim međunarodnim organizacijama, te se aktivno u statusu članice ili promatrača pojedinih organizacija, udruga i drugih udruženja u zemlji i inozemstvu uključiti u njihov rad.
XVI. OPĆI AKTI KOMORE
Članak 74.
Opći akti Komore su Statut, pravilnici i drugi akti koje u svojem djelokrugu donose tijela Komore. Statut Komore donosi se uz suglasnost ministra nadležnog za zdravstvo.
Opće akte potpisuje predsjednik tijela koje ga je donijelo.
Članak 75.
Opći akti Komore objavljuju se na oglasnoj ploči Komore ili u »Narodnim novinama« kada je to predviđeno zakonom ili tim općim aktom.
Opći akti stupaju na snagu osmog dana od dana objave na oglasnoj ploči Komore, a kada je to opravdano može se odrediti da stupaju na snagu u kraćem ili duljem roku.
Opći akti Komore objavljuju se i u glasilu Komore.
XVII. JAVNOST RADA KOMORE
Članak 76.
Rad Komore je javan. Javnost rada Komore ostvaruje se na način određen odredbama ovog Statuta i općim aktima Komore.
Javnost rada Komore može se ostvarivati i suradnjom sa sredstvima javnog priopćavanja.
Članak 77.
Općim aktom koji donosi Upravno vijeće, određuje se koje su isprave i podaci poslovna tajna, čije bi iznošenje neovlaštenoj osobi zbog njihove naravi i značaja, bilo protivno interesima Komore i njezinih članova.
Članak 78.
Komora izdaje svoja glasila – Vjesnik dentalne medicine i druga glasila.
Glasila Komore iz stavka 1. ovog članka, dostavljaju se svim članovima Komore bez naknade.
XVIII. FOND POMOĆI »SV. APOLONIJE«
Članak 79.
Za dodjelu pomoći članovima Komore i članovima njihove uže obitelji, pri Komori je osnovan Fond pomoći »Sv. Apolonije«.
XIX. REGISTRI KOMORE
Članak 80.
Komora vodi registar doktora dentalne medicine, dentalnih tehničara, dentalnih asistenata, ordinacija, laboratorija, grupnih praksi, zdravstvenih ustanova i drugih pravnih osoba koje obavljaju djelatnost članova Komore.
Komora može prema potrebi uvesti