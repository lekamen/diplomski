 aplikativnog rješenja za elektroničko poslovanje
a4.2.5. Implementirati jedinstvena aplikativna rješenja za elektroničko poslovanje u javnopravnim tijelima te omogućiti korištenje istih rješenja u tijelima lokalne i područne (regionalne) samouprave
Pokazatelji ostvarenosti mjere:
p4.2.1. Broj institucija koje koriste istovrsna rješenja za elektroničko poslovanje
p4.2.2. Iznos sredstava ušteđenih primjenom jedinstvenih elektroničkih rješenja
Mjera 4.3. Informatizirati urede državne uprave u županijama standardnim rješenjima
Nositelji: Ministarstvo uprave, uredi državne uprave u županijama
Rok za provedbu: II. tromjesečje 2017.
Potrebna sredstva: 40.000.000 kuna
Izvor: EU fondovi, državni proračun
Provedbene aktivnosti:
a4.3.1. Pripremiti standardne funkcionalnosti i opremu (računala/pisači/čitači/mreže/aplikacije) koje trebaju podržati informatizacija ureda državne uprave u županijama
a4.3.2. Pripremiti projekt informatizacije (opreme i mreža) svih lokacija svih ureda državne uprave u županijama
a4.3.3. Provesti informatizaciju ureda državne uprave u županijama
Pokazatelji ostvarenosti mjere:
p4.3.1. Broj ureda čije su sve lokacije informatizirane sukladno standardnim funkcionalnostima i opremi
CILJ 5. PODIZANJE KVALITETE JAVNIH USLUGA
Mjera 5.1. Implementirati standarde upravljanja kvalitetom u pružanju usluga javne uprave
Nositelji: Ministarstvo uprave, Ministarstvo financija
Sunositelji: Državna škola za javnu upravu, druga javnopravna tijela
Rok za provedbu IV. tromjesečje 2016.
Potrebna sredstva: naknadno će se procijeniti
Izvor: EU fondovi
Provedbene aktivnosti:
a5.1.1. Provesti analizu stanja upravljanja kvalitetom u javnoj upravi
a5.1.2. Provesti komparativnu analizu relevantnih međunarodnih standarda upravljanja kvalitetom u javnoj upravi
a5.1.3. Izraditi smjernice za upravljanje kvalitetom u javnoj upravi s preporučenim standardima za pojedine poslovne procese i usluge vodeći računa o postojećim rješenjima i institutima, troškovima i koristima uvođenja te potrebnoj informatičkoj podršci
a5.1.4. Osigurati izobrazbu o upravljanju kvalitetom u pružanju usluga javne uprave
a5.1.5. Provoditi aktivnosti radi promicanja sustava upravljanja kvalitetom u javnoj upravi
a5.1.6. Uvesti kontinuirano mjerenje zadovoljstva korisnika kvalitetom u pružanju usluga javne uprave tijela koja su uvela sustav kvalitete
a5.1.7. Uvesti kontinuirano mjerenje trajanja rješavanja zahtjeva korisnika
Pokazatelji ostvarenosti mjere:
p5.1.1. Broj javnopravnih tijela s uspostavljenim sustavom upravljanja kvalitetom u pružanju usluga javne uprave
5. LJUDSKI POTENCIJALI U JAVNOJ UPRAVI
5.1. Analiza stanja
U javnoj upravi radnopravni odnosi zaposlenih nisu regulirani na jedinstven način. Tako su postupci zapošljavanja, prava, obveze, odgovornost te ostala pitanja od značaja za rad državnih službenika i namještenika regulirani Zakonom o državnim službenicima[20], radnopravni odnosi službenika i namještenika u lokalnoj i područnoj (regionalnoj) samoupravi Zakonom o službenicima i namještenicima u lokalnoj i područnoj (regionalnoj) samoupravi[21], dok se na namještenike te ostale zaposlene u javnoj upravi primjenjuje Zakon o radu[22].
Postojeći sustav razvoja i upravljanja ljudskim potencijalima u državnoj službi te u jedinicama lokalne i područne (regionalne) samouprave obuhvaća planiranje zapošljavanja, provedbu postupka zapošljavanja i uvođenja u službu, analizu i izradu opisa poslova radnih mjesta, kontinuiranu izobrazbu, ocjenjivanje rada i učinkovitosti, nagrađivanje i napredovanje službenika. Praćenjem provedbe sustava razvoja i upravljanja ljudskim potencijalima utvrđeno je da je sustav previše složen, opterećen nepotrebnim procesima te, u određenim slučajevima, čak i neprimjenjiv. Funkcije sustava razvoja i upravljanja ljudskim potencijalima nisu standardizirane (zapošljavanje, uvođenje u službu, izobrazba, ocjenjivanje rada i učinkovitosti, napredovanje, nagrađivanje, prestanak službe) te se ne primjenjuju u cijeloj javnoj upravi.
5.1.1.