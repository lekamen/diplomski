 tekućina, aerometar, piranometar, didaktički model solarnog sustava za pripremu tople vode i sustava za grijanje prostora.
Zahtjev za izdavanje suglasnosti
Članak 24.
(1) Zahtjev za izdavanje suglasnosti za provođenje Programa osposobljavanja podnosi se Ministarstvu na temelju javno objavljenog poziva.
(2) Zahtjevu iz stavka 1. ovoga članka prilažu se:
1. Izvadak iz sudskog registra u izvorniku ili javnobilježničku ovjerenu presliku izvoda iz sudskog registra, ne starije od 6 mjeseci;
2. preslike diploma odnosno svjedodžbi stručnih osoba koje će provoditi Program izobrazbe i stručno usavršavanje;
3. životopisi stručnih osoba koje će provoditi Program izobrazbe i stručno usavršavanje;
4. preslika potvrde Hrvatskog zavoda za mirovinsko osiguranje o radno-pravnom statusu i stažu ili elektronički zapis o radno-pravnom statusu (elektronički zapis o podacima evidentiranim u matičnoj evidenciji HZMO) stručnih osoba koje će provoditi Program izobrazbe;
5. detaljno razrađeni Program izobrazbe s planiranom satnicom prema Prilogu 1. ovoga Pravilnika;
6. sadržaj i način provođenja provjere znanja polaznika Programa osposobljavanja;
7. dokaz o vlasništvu, najmu ili pravu korištenja potrebnog prostora za provođenje Programa osposobljavanja;
8. javnobilježnički ovjerena izjava o stručnim i administrativnim osobama zaposlenim u punom radnom vremenu na neodređeno vrijeme;
9. javnobilježnički ovjerena izjava da pravna osoba raspolaže tehnički opremljenim prostorom za provođenje Programa osposobljavanja u skladu s člankom 23. stavkom 5. ovoga Pravilnika;
10. javnobilježnički ovjerena izjava da se protiv pravne osobe i odgovorne osobe u pravnoj osobi ne vodi kazneni postupak zbog kaznenog djela koje se progoni po službenoj dužnosti te da nije izrečena pravomoćna osuđujuća presuda za jedno ili više sljedećih kaznenih djela:
– udruživanje za počinjenje kaznenih djela,
– primanje mita u gospodarskom poslovanju,
– davanje mita u gospodarskom poslovanju,
– zlouporaba položaja i ovlasti,
– zlouporaba obavljanja dužnosti državne vlasti,
– protuzakonito posredovanje,
– primanje mita,
– davanje mita,
– prijevara,
– računalna prijevara;
11. Ugovore o poslovno-tehničkoj suradnji predavača na Programu osposobljavanja koji nisu zaposleni kod Nositelja Programa osposobljavanja;
12. upravnu pristojbu.
Obveze nositelja Programa osposobljavanja
Članak 25.
(1) Nositelj Programa osposobljavanja obvezan je:
1. provjeriti ispunjava li fizička osoba uvjete za pristupanje Programu izobrazbe;
2. provoditi Program izobrazbe sukladno propisanom programu iz Priloga 1. ovoga Pravilnika;
3. provjeriti identitet i prisutnost osobe koja pohađa Program izobrazbe ili seminar za stručno usavršavanje, odnosno pristupa provjeri znanja;
4. provesti provjeru znanja osoba sukladno ovom Pravilniku;
5. pravovremeno izdati Uvjerenje o uspješno završenom Programu izobrazbe;
6. voditi evidenciju osoba koje su uspješno završile Program izobrazbe;
7. pravovremeno izdavati Certifikate;
8. provoditi stručno usavršavanje;
9. voditi evidenciju o stručnom usavršavanju, slati pozive na stručno usavršavanje, izdavati potvrde o obavljenom stručnom usavršavanju;
10. na zahtjev izvještavati Ministarstvo o provedbi Programa osposobljavanja;
11. Ministarstvu dostavljati podatke iz evidencija koje se vode u okviru Programa osposobljavanja;
12. omogućiti Ministarstvu nadzor nad provedbom Programa osposobljavanja i drugim obvezama koje ima u skladu s ovim Pravilnikom te nad dokumentima na temelju kojih se vodi evidencija osoba koje pohađaju Program osposobljavanja;
13. pravovremeno upisivati potrebne podatke u Registar certificiranih instalatera sustava obnovljivih izvora energije.
(2) Nositelj Programa osposobljavanja upisuje u Registar certificiranih instalatera sustava obnovljivih izvora energije potrebne podatke o certificiranim instalaterima kojima je izdao Certifikat u roku od 15 dana od dana izdavanja Certifikata, odnosno u roku od 15 dana od dana održanog usavršavanja. Prilikom ponovnog izdavanja 