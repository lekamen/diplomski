 približavanje krajnjim korisnicima usluge širokopojasne mreže.
12. Državne potpore sektoru prometa, ako se dodjeljuju poduzetnicima u željezničkom prometu, daju se osobito za:
– postizanje interoperabilnosti, sigurnosti i razvoja visokobrzinske željeznice
– održanje konkurentnosti željezničkog prometa u odnosu s drugim oblicima prometa koji uzrokuju veća zagađenja ili znače veće vanjske troškove
– ograničenje učinka željezničkog prometa na okoliš
– poboljšanje sigurnosti željezničkog prometa
– jačanje sposobnosti željezničkog poduzetnika za samofinanciranjem i/ili financiranjem svojih potreba za ulaganjem iz prihoda od sadašnjih i budućih prijevoznih djelatnosti
– preoblikovanje prijevoza tereta iz zaštićene djelatnosti koja uživa isključiva prava u djelatnost koja je konkurentna na otvorenom tržištu
ako se dodjeljuju društvima za upravljanje brodovima, daju se osobito za:
– upravljanje posadom
– tehničko upravljanje plovilom
ako se dodjeljuju sektoru pomorskog prometa, daju se osobito za:
– sigurnost, učinkovitost, pouzdanost i ekološku prihvatljivost pomorskog prometa
– upis brodova u hrvatski upisnik brodova i povrat brodova pod hrvatsku zastavu
– konsolidaciju pomorskog prometa
– održavanje i poboljšavanje pomorskog know-how-a
– zaštitu i promicanje zaposlenosti europskih pomoraca
– promicanje novih usluga u području kratkopružnog pomorskog prijevoza
ako se dodjeljuju sektoru zračnog prometa, daju se osobito:
– zračnim lukama za ulaganja, posebno infrastrukturna
– zračnim prijevoznicima za otvaranje novih zračnih linija ili novih voznih redova s češćim letovima, čime se povećava povezivanje regije.
13. Državne potpore za prijevoz stanovnika udaljenih regija daju se za:
– troškove karata zračnog ili pomorskog prijevoza putnika udaljenih regija.
14. Državne potpore za usluge od općeg gospodarskog interesa trebale bi se, osobito, dodjeljivati za:
– osiguranje nesmetanog pružanja usluga od općeg gospodarskog interesa krajnjim korisnicima.
15. Državne potpore financijskom sektoru daju se za:
– osiguranje financijske stabilnosti tj. sprječavanje velikih negativnih učinaka prelijevanja na ostatak bankarskog sustava koji bi mogli proizaći iz propasti kreditne institucije te osiguranje kontinuiranog, odgovarajućeg kreditiranja realnog gospodarstva od strane bankarskog sustava u cjelini.
16. Državne potpore za sanaciju i restrukturiranje trebale bi se dodjeljivati samo za:
– održanje likvidnosti (potpora za sanaciju)
– ponovnu uspostavu dugoročne održivosti poduzetnika u teškoćama (potpora za restrukturiranje)
– pomoć za likvidnost radi pružanja potpore restrukturiranju poduzetnika (privremena potpora za restrukturiranje).
17. Državne potpore u slučaju određenih prirodnih katastrofa daju se za:
– troškove šteta nastalih kao izravna posljedica potresa, snježnih lavina, odrona tla, poplava tornada, uragana, erupcija vulkana i šumskih požara.
18. Državne potpore za infrastrukturu trebale bi se, osobito, dodjeljivati za:
– izgradnju ili nadogradnju istraživačke infrastrukture
– izgradnju ili nadogradnju energetske infrastrukture
– izgradnju ili nadogradnju sportske i višenamjenske rekreativne infrastrukture
– izgradnju ili nadogradnju lokalne infrastrukture.
4.4. Postupanje davatelja državnih potpora
Najvažniju ulogu u ostvarenju zadanih ciljeva i doprinosu učinkovitosti dodijeljenih državnih potpora u Republici Hrvatskoj imaju sami davatelji državnih potpora, koji su prilikom izrade prijedloga državnih potpora osobito dužni voditi računa te iskazivati u prijedlozima državnih potpora koje dostavljaju Ministarstvu financija na mišljenje, u skladu sa Zakonom o državnim potporama:
(i) usklađenost glavnih ciljeva dodjele državne potpore iz svoga programa (ili, iznimno, pojedinačne) državne potpore s ciljevima odgovarajuće kategorije državnih potpora iz ovih Smjernica
(ii) ako je moguće, detaljnu razradu ciljeva dodjele državnih potpora, s brojčanim prikazom očekivanih ostvarenja nakon dodjele državnih potpora te mjerljivim pokazateljima