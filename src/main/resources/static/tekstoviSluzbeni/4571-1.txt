 Castropola 54, zastupanog po odvjetnicima iz odvjetničkog društva [...] i odvjetnicima iz odvjetničkog društva [...] (dalje: Navela).
Naime, Agencija je u okviru svoje nadležnosti iz članka 32. točke 1. a) i b) ZZTN-a u predmetu klase: 034-08/14-01/348 provela prethodno ispitivanje stanja na tržištu distribucije rezervnih dijelova za brodske motore marke Yanmar, a povodom upita g. Petra Vrvila, člana uprave u poduzetniku Kaštela auto & yacht solutions d.o.o., sa sjedištem u Kaštel Novom, Crnoči I 1 (dalje: Kaštela auto), u kojem je navedeno kako mu je poduzetnik Navela d.o.o. uskratio narudžbu rezervnih dijelova te nije htio prodati rezervne dijelove za jedno plovilo, već je uvjetovao prosljeđivanje cjelokupnog posla određenom serviseru.
Navela se očitovala prema Agenciji u nekoliko navrata i to kako prije pokretanja postupka u predmetu klase: 034-08/14-01/348 podnescima zaprimljenim 16. veljače 2015. i 2. travnja 2015., tako i nakon pokretanja postupka u ovom predmetu, podnescima zaprimljenim u razdoblju od 21. rujna 2015. do 21. srpnja 2016.
Osnovno opravdanje Navele glede neisporuke rezervnih dijelova odnosi se na ECU jedinicu (Engine control unit). Vezano uz ECU jedinicu, Navela je navela kako nije riječ o tipičnom rezervnom dijelu koji se redovito isporučuje neovlaštenim serviserima, već o posebnom rezervnom dijelu za koji postoji poseban protokol za zamjenu propisan od Yanmara, koji se treba primjenjivati u jamstvenom i van jamstvenog roka.
Također, Navela navodi, a što potvrđuje i mišljenjem nezavisnog sudskog vještaka za strojarstvo i brodogradnju gosp. [...], kako ECU jedinica nije standardan potrošni rezervni dio motora i ne spada u redovan potrošni materijal te kako je ECU jedinica temeljna motorna elektronika čiji je program (firmware) intelektualno vlasništvo proizvođača Yanmara. Također je naveo kako dijagnostiku, zamjenu, programiranje i puštanje u rad može izvesti samo ovlašteni i educirani operater, certificiran od strane Yanmar tehničkog centra, te da se dijagnostika i programiranje vrši uz pomoć specijalizirane opreme i adekvatnog programa (firmwarea) za pojedinu seriju i vrstu Yanmarovih motora.
Također, kao opravdanje za predmetno postupanje, Navela je navela potrebu servisiranja Yanmarovih motora u ovlaštenoj mreži zbog zaštite interesa krajnjih korisnika.
Rezultati provedenog ispitivanja stanja na mjerodavnom tržištu su pokazali kako je bila riječ o jednom izoliranom slučaju neisporuke rezervnih dijelova za brodske motore marke Yanmar.
2. Prijedlog preuzimanja obveza od strane poduzetnika
Podneskom zaprimljenim 21. srpnja 2016., Navela je u smislu članka 49. ZZTN-a podnijela konačni prijedlog za preuzimanje obveze izvršenja mjera, uvjeta i rokova na način da se obvezuje da će rezervne dijelove za brodske motore marke Yanmar isporučivati svima koji to od nje zatraže, uključujući i neovlaštene servisere. U slučaju specifičnih upita kao što je ECU (Engine control unit) i ostala elektronika koja iziskuje predznanje i alate, Navela će prvenstveno svakog kupca uputiti na ovlaštenu servisnu mrežu, a ako kupac ne bude na to pristao morat će potpisati očitovanje poput sljedećeg:
»Potvrđujem da sam od strane Navele upoznat sa specifičnostima rezervnih dijelova koje tražim i upućen na podršku u ovlašteni servis, što ne prihvaćam. Osobno preuzimam odgovornost za sve posljedice koje mogu nastati uslijed nepravilne zamjene rezervnog dijela, uključujući i posljedice prema trećim osobama i njihovoj imovini.«
Također, Navela je predložila spomenutu obvezu preuzeti odmah i to u obliku izjave koju će potpisati direktorica Navele i koju će dostaviti Agenciji bez odlaganja.
Člankom 49. stavkom 5. ZZTN-a propisano je da će Agencija namjeru prihvaćanja preuzimanja izvršenja mjera i uvjeta iz članka 49. stavka 1. ZZTN-a objaviti na svojoj internetskoj stranici u obliku skraćenog opisa predmeta i sadržaja mjera i uvjeta, uz poziv svim zainteresiranim stranama za dostavljanje pisanih primjedaba, stavova i mišljenja u roku od 20 