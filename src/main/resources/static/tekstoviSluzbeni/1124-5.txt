ili Turskoj ili koji su zakonito proizvedeni u državi koja pripada Europskom udruženju slobodne trgovine, koja je ujedno strana Sporazuma o Europskom gospodarskom prostoru, a koji su proizvedeni u skladu s nacionalnim zakonodavstvom koje osigurava jednaku razinu zaštite javnog interesa, ispunjavaju zahtjeve utvrđene ovim Pravilnikom te se mogu staviti na tržište. Provedba ovog Pravilnika podložna je Uredbi (EZ) br. 764/2008 Europskog parlamenta i Vijeća od 9. srpnja 2008. o utvrđivanju postupaka koji se odnose na primjenu određenih nacionalnih tehničkih propisa na proizvode koji se zakonito stavljaju na tržište u drugoj državi članici.
V. PRIJELAZNE I ZAVRŠNE ODREDBE
Članak 23.
Prilog 1. i 2. tiskani u dodatku ovog Pravilnika čine njegov sastavni dio.
Članak 24.
(1) Postupci izdavanja dokumenata o sukladnosti ploča započeti do dana stupanja na snagu ovog Pravilnika dovršit će se prema odredbama Pravilnika o tehničkim zahtjevima za drvne ploče (»Narodne novine«, br. 24/11.).
(2) Dokumenti o sukladnosti ploča izdani u skladu s odredbama propisa iz članka 26. stavka 1. ovog Pravilnika priznaju se kao dokaz uporabljivosti ploča do datuma važenja koji je u njima određen.
Članak 25.
Danom stupanja na snagu ovog Pravilnika prestaje se primjenjivati Pravilnik o tehničkim zahtjevima za drvne ploče (»Narodne novine«, br. 24/11.).
Članak 26.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/14-01/22
Urbroj: 525-11/1002-15-8
Zagreb, 4. svibnja 2015.
Ministar poljoprivrede Tihomir Jakovina, v. r.
PRILOG 1.
1. ISPITIVANJE PLOČA
1.1. Razredba i specificirana svojstva
Tehnička svojstva ploča ovisno o vrsti (uslojene ploče, ploče vlaknatice, MDF ploče, ploče iverice, OSB ploče i ploče od masivnog drva) moraju biti usklađene s tehničkim zahtjevima za njihovu krajnju namjenu i ovisno o vrsti moraju biti specificirane prema Popisu prihvaćenih usklađenih norma iz Priloga 2. ovoga Pravilnika.
1.2. Ispitivanje
Ispitivanje svojstava ploča ovisno o vrsti, uzimanje i priprema uzoraka drvnih ploča, računske metode za pojedina mehanička svojstva provode se prema Popisu prihvaćenih usklađenih norma iz Priloga 2. ovoga Pravilnika.
1.3. Statistička obrada
Broj i učestalost uzimanja uzoraka, statistička obrada te prikaz ispitnih rezultata, nadzor nad kakvoćom u tvornici te nadzor nad pošiljkom ploča provode se prema Popisu prihvaćenih usklađenih norma iz Priloga 2. ovoga Pravilnika.
2. SADRŽAJ DOKUMENATA O SUKLADNOSTI PLOČA
2.1. Potvrda o sukladnosti
a) Potvrda o sukladnosti ploča mora biti na hrvatskom jeziku i latiničnom pismu.
b) Potvrda o sukladnosti obavezno sadrži:
– naziv i sjedište ovlaštenog tijela za ocjenjivanje sukladnosti koje je izdalo potvrdu o sukladnosti ploča,
– oznaku i datum izdavanja ovlaštenja za obavljanje poslova ocjenjivanja sukladnosti tijelu za ocjenjivanje sukladnosti koje je izdalo potvrdu o sukladnosti,
– evidencijski broj ovlaštenog tijela za ocjenjivanje sukladnosti,
– ime, registrirano trgovačko ime ili registriran trgovački znak i adresu proizvođača i ime, registrirano trgovačko ime ili registrirani trgovački znak i adresu uvoznika,
– naziv, kratki opis i namjenu ploča,
– oznaku tehničkih specifikacija koje su mjerodavne za ocjenjivanje sukladnosti ploča,
– oznaku sustava ocjenjivanja sukladnosti koji je proveden ili se provodi,
– naziv i sjedište ovlaštenih tijela za ocjenjivanje sukladnosti koja su sudjelovala u ocjeni sukladnosti, te oznaku i datum izdavanja ovlaštenja za obavljanje tih poslova,
– oznaku i datum izvještaja o ispitivanju ploča,
– oznaku i datum izdavanja potvrde o sukladnosti i rok njezinog važenja,
– ime i potpis osobe odgovorne u stručnom smislu za izdavanje potvrda o sukladnosti,
– pečat ovlaštene pravne osobe, te ime i potpis osobe odgovorne u pravnom smislu.
2.2. Izvještaj o ispitivanju ploča
Izvještaj o ispitivanju ploča obavezno sadrži:
– naziv i sjedište ovlaštenog tijela za ocjenjivanje sukladnosti koje je izdalo izvještaj o ispitivanju ploča,
– ime,