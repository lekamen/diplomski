56 22.05.2015 Zakon o provedbi Uredbe (EU) br. 258/2012 o provedbi članka 10. Protokola Ujedinjenih naroda o vatrenom oružju, utvrđivanju odobrenja za izvoz vatrenog oružja, mjera za uvoz i provoz vatrenog oružja, njegovih dijelova i komponenata i streljiva
HRVATSKI SABOR
1094
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O PROVEDBI UREDBE (EU) BR. 258/2012 O PROVEDBI ČLANKA 10. PROTOKOLA UJEDINJENIH NARODA O VATRENOM ORUŽJU, UTVRĐIVANJU ODOBRENJA ZA IZVOZ VATRENOG ORUŽJA, MJERA ZA UVOZ I PROVOZ VATRENOG ORUŽJA, NJEGOVIH DIJELOVA I KOMPONENATA I STRELJIVA
Proglašavam Zakon o provedbi Uredbe (EU) br. 258/2012 o provedbi članka 10. Protokola Ujedinjenih naroda o vatrenom oružju, utvrđivanju odobrenja za izvoz vatrenog oružja, mjera za uvoz i provoz vatrenog oružja, njegovih dijelova i komponenata i streljiva, koji je Hrvatski sabor donio na sjednici 8. svibnja 2015. godine.
Klasa: 011-01/15-01/40
Urbroj: 71-05-03/1-15-2
Zagreb, 13. svibnja 2015.
Predsjednica Republike Hrvatske Kolinda-Grabar-Kitarović, v. r.
ZAKON
O PROVEDBI UREDBE (EU) BR. 258/2012 O PROVEDBI ČLANKA 10. PROTOKOLA UJEDINJENIH NARODA O VATRENOM ORUŽJU, UTVRĐIVANJU ODOBRENJA ZA IZVOZ VATRENOG ORUŽJA, MJERA ZA UVOZ I PROVOZ VATRENOG ORUŽJA, NJEGOVIH DIJELOVA I KOMPONENATA I STRELJIVA
I. UVODNE ODREDBE
Predmet Zakona
Članak 1.
Ovim se Zakonom utvrđuje nadležno tijelo i zadaće nadležnog tijela za provedbu Uredbe (EU) br. 258/2012 Europskog parlamenta i Vijeća od 14. ožujka 2012. o provedbi članka 10. Protokola Ujedinjenih naroda protiv nezakonite proizvodnje i trgovanja vatrenim oružjem, njegovim dijelovima i komponentama te streljivom, kojim se dopunjuje Konvencija Ujedinjenih naroda protiv transnacionalnog organiziranog kriminaliteta (Protokol Ujedinjenih naroda o vatrenom oružju), utvrđivanju odobrenja za izvoz vatrenog oružja, mjera za uvoz i provoz vatrenog oružja, njegovih dijelova i komponenata i streljiva (SL L94, 30. 3. 2012. – u daljnjem tekstu Uredba (EU) br. 258/2012).
Pojmovi
Članak 2.
Pojmovi u smislu ovog Zakona imaju jednako značenje kao pojmovi uporabljeni u Uredbi u skladu s člankom 2. Uredbe (EU) br. 258/2012.
II. NADLEŽNO TIJELO I NJEGOVE NADLEŽNOSTI
Nadležno tijelo
Članak 3.
(1) Nadležno tijelo za provedbu Uredbe (EU) br. 258/2012 i ovoga Zakona je ministarstvo nadležno za gospodarstvo (u daljnjem tekstu: Ministarstvo).
(2) Pri provedbi ovoga Zakona Ministarstvo surađuje sa središnjim tijelima državne uprave nadležnima za poslove carinskog nadzora, unutarnjih poslova, vanjskih poslova i obrane.
Zadaće nadležnog tijela
Članak 4.
Ministarstvo za potrebe provedbe Uredbe (EU) br. 258/2012 obavlja sljedeće poslove:
1. izdaje odobrenja za izvoz, utvrđena u skladu s obrascem određenim u Prilogu II., Uredbe (EU) br. 258/2012, za izvoz vatrenog oružja, njegovih dijelova i bitnih komponenti te streljiva navedenog u Prilogu I. u skladu s člankom 4. stavkom 1. Uredbe (EU) br. 258/2012
2. savjetuje se bez odgađanja s nadležnim tijelima države članice ili država članica te potražuje odgovarajuće informacije ako se u zahtjevu za izvoz vatrenog oružja, njegovih dijelova i bitnih komponenti navodi da se vatreno oružje, njegovi dijelovi i bitne komponente nalaze u drugoj državi članici ili državama članicama u skladu s člankom 4. stavkom 3. Uredbe (EU) br. 258/2012
3. uzima u obzir sva odgovarajuća razmatranja prilikom odlučivanja o davanju odobrenja za izvoz vatrenog oružja, njegovih dijelova i bitnih komponenti te streljiva u skladu s člankom 10. Uredbe (EU) br. 258/2012
4. obavještava nadležna tijela ostalih država članica o odbijanju, poništavanju, privremenoj obustavi, ukidanju ili djelomičnom ukidanju već izdanog odobrenja za izvoz te dostavlja konačnu procjenu na kraju razdoblja privremene obustave odobrenja za izvoz u skladu s člankom 11. stavkom 2. Uredbe (EU) br. 258/2012
5. savjetuje se s nadležnim tijelima država članica ili država članica koje su izdale odbijenice, poništenje, izmjene ili opozive odobrenja za