tih proizvoda proizveden. Odgovarajući dokumenti stavljaju se na raspolaganje u roku od 10 dana od primanja zahtjeva od strane nadležnog inspekcijskog tijela.
(4) Dokumenti koji se odnose na postupke ocjenjivanja sukladnosti i EU izjava o sukladnosti iz članka 5. izrađuju se na hrvatskom jeziku te ukoliko je potrebno i na jednom od službenih jezika institucija Europske unije.
PRETPOSTAVKA O SUKLADNOSTI
Članak 9.
(1) Smatra se da je proizvod označen oznakom »CE« iz članka 5. ovoga Pravilnika sukladan odgovarajućim odredbama primjenjive provedbene mjere.
(2) Smatra se da je proizvod na koji su primijenjene usklađene norme, čiji su referentni brojevi objavljeni u službenom listu Europske unije, sukladan svim odgovarajućim zahtjevima primjenjive provedbene mjere na koju se takve norme odnose.
(3) Smatra se da su proizvodi kojima je dodijeljen znak zaštite okoliša Europske unije temeljem Uredbe (EZ) br. 66/2010 Europskog parlamenta i Vijeća od 25. studenoga 2009. o znaku za okoliš EU-a (SL L 27, 30. 1. 2010.) sukladni sa zahtjevima za eko-dizajn primjenjive provedbene mjere ukoliko kriteriji za dodijelu znaka zaštite okoliša EU Ecolabel za tu kategoriju proizvoda zadovoljava te zahtjeve.
USKLAĐENE NORME
Članak 10.
(1) Ministarstvo nadležno za gospodarstvo u najvećoj mogućoj mjeri, osigurava poduzimanje odgovarajućih mjera koje omogućavaju da se zainteresirane stranke savjetuju na nacionalnoj razini o postupku pripreme i nadziranja usklađenih normi.
(2) Ako ministarstvo nadležno za gospodarstvo ili Komisija smatraju da usklađene norme, za čiju se primjenu pretpostavlja da ispunjavaju posebne odredbe provedbenih mjera ne zadovoljavaju u cijelosti te odredbe, ministarstvo nadležno za gospodarstvo obavješćuje Stalni odbor koji je osnovan u skladu s člankom 5. Direktive 98/34/EZ u tu svrhu, uz navođenje razloga.
ZAHTJEVI ZA SASTAVNE DIJELOVE I SKLOPOVE
Članak 11.
Provedbene mjere mogu zahtijevati od proizvođača ili njihovih ovlaštenih zastupnika koji stavljaju sastavne dijelove i sklopove na tržište i/ili u uporabu da osiguraju proizvođaču proizvoda koji je obuhvaćen provedbenim mjerama odgovarajuće podatke o sastavu materijala i potrošnji energije, materijala i/ili resursa za sastavne dijelove ili sklopove.
ADMINISTRATIVNA SURADNJA I RAZMJENA INFORMACIJA
Članak 12.
Ministarstvo nadležno za gospodarstvo poduzet će odgovarajuće mjere za poticanje međusobne suradnje nadležnih tijela odgovornih za primjenu ovoga Pravilnika, a za Komisiju osigurava informacije kako bi pomogli u primjeni ovoga Pravilnika, a posebno pomogli u provedbi članka 7. ovoga Pravilnika. Pri administrativnoj suradnji i razmjeni informacija čim više se koriste elektronička sredstva komunikacije i potpora odgovarajućih programa Europske unije.
MALA I SREDNJA PODUZEĆA
Članak 13.
Ministarstvo nadležno za gospodarstvo, u suradnji s ministarstvom nadležnim za malo i srednje poduzetništvo, osigurava, posebno putem jačanja potpornih mreža i struktura, poticanje malih i srednjih poduzeća i vrlo malih poduzeća na prihvaćanje ekološki prihvatljivog pristupa već u fazi dizajna proizvoda i njihovu prilagodbu budućem europskom zakonodavstvu.
INFORMIRANJE POTROŠAČA
Članak 14.
U skladu s primjenjivom provedbenom mjerom, proizvođači osiguravaju potrošačima, u obliku koji smatraju prikladnim:
1. potrebne informacije o ulozi koju oni mogu imati u održivoj uporabi proizvoda;
2. kad to zahtijevaju provedbene mjere, ekološki profil proizvoda i pogodnosti ekološkog dizajna.
PROVEDBENE MJERE
Članak 15.
(1) Kada proizvod povezan s energijom zadovoljava kriterije navedene u stavku 2. ovoga članka obuhvaćen je provedbenom mjerom ili mjerom samoregulacije.
(2) Kriteriji iz stavka 1. su:
1. godišnji opseg prodaje proizvoda u Europskoj uniji i trgovanja s njim, koji predstavlja znatan opseg, treba po najnovijim raspoloživim brojkama biti okvirno veći od 200 000 jedinica;
2. proizvod mora imati, s obzirom na količine koje su stavljene na tržište i/ili u uporabu, znatan utjecaj na okoliš u Europskoj