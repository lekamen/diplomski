 podnesena u objavljenom roku, smatrat će se da lista nije niti bila podnesena.
(7) Liste kandidata objavljuju se na svim oglasnim mjestima poslodavca, a na dan glasovanja moraju na vidljivom mjestu biti objavljene u prostoriji, odnosno u prostorijama u kojima se glasuje.
Rad izbornog odbora
Članak 9.
(1) Izborni odbor provodi i nadzire glasovanje te utvrđuje rezultate izbora.
(2) Izborni se odbor brine o pravilnom provođenju izbora i objavljuje rezultate izbora, a prije objave rezultata izbora može odlučiti da se zbog utvrđenih nepravilnosti, dio ili cijeli izborni postupak ponovi.
(3) O radu izbornog odbora vodi se zapisnik, kojeg potpisuje i nakon provedenih izbora javno objavljuje predsjednik izbornog odbora.
(4) Dužnosti izbornog odbora su:
1) donijeti odluku o provođenju izbora za radničko vijeće,
2) utvrditi listu radnika koji imaju biračko pravo (u nastavku: popis birača), a ako se glasuje na dva ili više biračkih mjesta, i izvode iz toga popisa za svako od biračkih mjesta,
3) imenovati biračke odbore ako se glasuje na dva ili više biračkih mjesta,
4) pripremiti glasačke listiće,
5) pripremiti i provesti glasovanje te nadzirati pravilnost izbornog postupka,
6) davati upute i naloge biračkim odborima te im dostaviti ovjereni izvod iz popisa birača za biračko mjesto i potreban broj glasačkih listića,
7) nadzirati pravilnu provedbu izbornog postupka i odlučiti o prijavama nepravilnosti toga postupka te o prigovorima na rezultat izbora,
8) sastaviti zapisnik o prethodnim i o konačnim rezultatima izbora,
9) čuvati sve izborne materijale do konačnog utvrđivanja rezultata izbora, a zatim te materijale predati radničkom vijeću.
(5) Izborni odbor odlučuje običnom većinom glasova ukupnog broja članova izbornog odbora.
(6) Na sjednicama izbornog odbora vodi se zapisnik u koji se unose podaci o danu održavanja sjednice, o prisutnim osobama te o donesenim odlukama.
Birački odbor
Članak 10.
(1) Birački odbor, po uputama i nalozima izbornog odbora, organizira i nadzire glasovanje za izbor radničkog vijeća na biračkom mjestu kojeg je odredio izborni odbor.
(2) Na sastav biračkog odbora na odgovarajući se način primjenjuju odredbe članka 5. ovoga Pravilnika.
(3) Odluku o imenovanju predsjednika i članova biračkog odbora donosi izborni odbor i dostavlja je predsjedniku i članovima toga odbora i njihovim zamjenicima.
(4) Dužnosti biračkog odbora su:
1) pripremiti, provesti i nadzirati pravilnost glasovanja na biračkom mjestu,
2) sastaviti zapisnik o rezultatima glasovanja na biračkom mjestu,
3) idućeg radnog dana nakon dana glasovanja objaviti zapisnik o rezultatima glasovanja na oglasnom mjestu biračkog mjesta, a primjerak toga zapisnika te izvoda iz popisa birača koji su na biračkom mjestu imali biračko pravo, kao i važeće, nevažeće i neupotrebljene glasačke listiće, u vrijednosnom pismu poslati na adresu sjedišta poslodavca, s napomenom: »ne otvarati – za izborni odbor.«
Obveze poslodavca
Članak 11.
(1) Poslodavac je dužan u roku od tri radna dana od dana primitka zahtjeva predsjednika izbornog odbora, dostaviti mu odvojeno popis radnika koji su u radnom odnosu na dan izrade popisa i koji su članovi njegovih upravnih i nadzornih tijela ili su članovi njihovih obitelji ili su ovlašteni da zastupati ga u odnosu na kod njega zaposlene radnike te popis ostalih radnika koji su u radnom odnosu na dan izrade popisa.
(2) Popisi radnika iz stavka 1. ovoga članka sadrže redne brojeve, imena i prezimena radnika po abecednom redoslijedu prezimena i njihov osobni identifikacijski broj.
(3) Ako je izborni odbor odredio više biračkih mjesta, poslodavac je na način iz stavaka 1. i 2. ovoga članka, dužan predsjedniku izbornog odbora dostaviti popise radnika za svako od biračkih mjesta.
(4) Poslodavac je dužan osigurati materijalno-tehničke uvjete i omogućiti nesmetano glasovanje za izbor radničkog vijeća u vrijeme i na biračkim mjestima koje je odredio izborni odbor te je dužan odluke i obavijesti izbornog odbora objaviti na svojim oglasnim mjestima