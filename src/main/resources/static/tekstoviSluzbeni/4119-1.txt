 središnjih poslužitelja, programskih sustava i lokalna mreža u sjedištu Državne uprave te internetski pristup sustavu za korisnike ZeOS-a.
Članak 9.
(1) Unutarnja ustrojstvena jedinica Državne uprave u sjedištu zadužena za uspostavu, održavanje i nadogradnju ZeOS-a dužna je urediti korištenje ZeOS-a po pitanjima poslova vezanih uz sigurnost, ispravan rad i pouzdanost te raspoloživost ZeOS-a, osobito poslove tehničkog održavanja, sigurnosnog održavanja i administriranja, te uspostaviti organizacijsku strukturu ZeOS-a iz svoje nadležnosti za potrebe prikupljanja, čuvanja, analiziranja i prikazivanja svih informacija značajnih za sustav civilne zaštite na području Republike Hrvatske.
(2) Ostale unutarnje ustrojstvene jedinice u sjedištu i savjetnik za informacijsku sigurnost Državne uprave dužni su osigurati sigurnost aplikacija u području svoje nadležnosti.
Članak 10.
(1) Rukovodeći službenik unutarnje ustrojstvene jedinice Državne uprave u sjedištu zadužene za uspostavu, održavanje i nadogradnju ZeOS-a određuje administratora prostornih podataka i administratora administracijsko-komunikacijske infrastrukture ZeOS-a.
(2) Rukovodeći službenici ostalih unutarnjih ustrojstvenih jedinica u sjedištu Državne uprave, u području nadležnosti, određuju administratore aplikacija.
Članak 11.
Koordinaciju i nadzor nad provedbom mjera organizacije i upravljanja područjem sigurnosti informacijskog sustava »ZEOS« provodi savjetnik za informacijsku sigurnost.
Članak 12.
(1) Za pravilno funkcioniranje, održavanje, razvoj i tehničku podršku korisnicima ZeOS-a brinu se ustrojstvene cjeline unutarnje ustrojstvene jedinice Državne uprave u sjedištu zadužene za uspostavu, održavanje i nadogradnju ZeOS-a u kojima se nalaze administratori računalnih sustava i mreža kao i ZeOS administratori i ZeOS analitičari.
(2) Upravljanje u svezi pristupa datotekama operacijskog sustava provodi unutarnja ustrojstvena jedinica Državne uprave u sjedištu zadužena za uspostavu, održavanje i nadogradnju ZeOS-a sukladno tehničkim mogućnostima komunikacijsko-informacijskog sustava Državne uprave.
Članak 13.
Elektronička razmjena podataka može se odvijati putem razmjene elektroničkih poruka, slanjem datoteka od točke do točke ili razmjenom podataka na prijenosnim računalnim medijima za pohranu podataka (CD mediji, USB memorije i slično), prema pisanom naputku kojeg izrađuje i ažurira administratora sustava u suradnji sa savjetnikom za informacijsku sigurnost.
Članak 14.
Na informacijskom sustavu obvezno se vode i pohranjuju automatski dnevnički zapisi korisničkih aktivnosti, rada sustava, rada programa, rada mrežnih resursa sigurnosnih događaja te izuzetaka u radu, za što je odgovoran administrator sustava.
IV. KORIŠTENJE ZeOS-a
Članak 15.
(1) Čelnici tijela vanjskih korisnika ZeOS-a, Državnoj upravi predlažu osobe za dodjelu korisničkih računa.
(2) Prijedlogu iz stavka 1. ovog članka obvezno se prilaže obrazloženje za koji se razred zahtijeva izdavanje korisničkog računa.
(3) Korisnički račun postaje aktivan po pisanom odobrenju unutarnje ustrojstvene jedinice Državne uprave u sjedištu zadužene za uspostavu, održavanje i nadogradnju ZeOS-a.
(4) Korisniku se obavijest o otvorenom korisničkom računu, podacima o računu i uputama o korištenju dostavljaju teklićem ili preporučenom poštom.
(5) Unutarnja ustrojstvena jedinica Državne uprave u sjedištu zadužena za uspostavu, održavanje i nadogradnju ZeOS-a može odbiti zahtjev ili ograničiti razinu pristupa prostornim podacima, prostornim servisima i aplikacijama, ukoliko ocijeni da priložena obrazloženja iz stavka 2. ovog članka nisu u skladu s potrebama vanjskog korisnika koji podnosi zahtjev.
(6) Obavijest o odbijanju zahtjeva za dodjelu korisničkog računa podnositelju se dostavlja teklićem ili preporučenom poštom.
Članak 16.
(1) Korisnički račun omogućava korisniku pristup ZeOS-u.
(2) Administrator aplikacije dodjeljuje korisničke račune korisnicima aplikacije te stvara, ažurira i analizira aplikacije.
(3) Administrator