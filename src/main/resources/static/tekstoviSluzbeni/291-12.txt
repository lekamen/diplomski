 Hrvatske, ali sada u njegovo ime.
39. S aspekta zaštite ustavnih prava podnositelja, jedini prigovor kojim bi se moglo osporavati sudsko utvrđenje o nedostatku aktivne legitimacije podnositelja za pokretanje tog parničnog postupka jest onaj o nemogućnosti podnositelja da ostvari svoje pravo na pristup sudu. Takav prigovor, međutim, ne bi bio osnovan, osobito stoga što su podnositeljevu tužbu – unatoč nedostatku njegove aktivne legitimacije – nadležni sudovi razmotrili u istom opsegu kao i ustavnu tužbu podnositelja Buljevića.
Kraj pravomoćnog sudskog utvrđenja da podnositelj Ivkić nije bio aktivno legitimiran »tražiti povrat vozila niti naknadu štete zbog umanjenja imovine za vrijednost vozila kao i za nekorištenje vozila«, Ustavni sud ne smatra potrebnim posebno se baviti razlozima zbog kojih su sudovi njegov slučaj ipak meritorno razmotrili. To stoga što podnositelj, s obzirom na nedostatak aktivne legitimacije, ni u kakvim okolnostima ne može tvrditi da je žrtva povrede prava na pristup sudu, a ni bilo kojeg drugog prava u vezi s oduzetim vozilom na koje se pozvao u ustavnoj tužbi. Stoga u slučaju podnositelja Ivkića ne postoje razlozi za ukidanje osporenih presuda.
40. Slijedom navedenog, na temelju članaka 73. i 75. Ustavnog zakona, odlučeno je kao u točki II. izreke.
Objava ove odluke temelji se na članku 29. Ustavnog zakona (točka III. izreke).
Broj: U-III-36100/2009
Zagreb, 4. studenoga 2014.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
