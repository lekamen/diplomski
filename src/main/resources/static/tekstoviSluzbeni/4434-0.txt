76 24.08.2016 Presuda Upravnog suda u Rijeci broj: 2 USI-1510/13-32 od 17. ožujka 2016.
UPRAVNI SUD U RIJECI
1783
PRESUDA
Upravni sud u Rijeci, po sucu dr. sc. Alenu Rajku, uz sudjelovanje zapisničarke Sofije Germovšek, u upravnom sporu tužitelja 1. Gorana Brankovića i 2. Marine Branković, oboje iz Dramlja, Vukovarska 78, koje zastupaju opunomoćenici iz Zajedničkoga odvjetničkog ureda Miljenka Mrakovčića i Bojana Milića u Rijeci, Užarska 17a, protiv tuženika Hrvatske regulatorne agencije za mrežne djelatnosti (ranije: Hrvatske agencije za poštu i elektroničke komunikacije), Zagreb, Ulica Roberta Frangeša Mihanovića 9, kojeg zastupaju službene osobe Igor Prokurica i Marina Ljubić Karanović, uz sudjelovanje zainteresirane osobe Hrvatskog Telekoma d.d., Zagreb, Savska cesta 32, koju zastupa opunomoćenica Doris Dragičević, radi rješavanja spora između korisnika i operatora, 17. ožujka 2016.,
presudio je
Odbija se tužbeni zahtjev radi poništenja odluke Hrvatske agencije za poštu i elektroničke komunikacije, klasa: UP/I-344-08/12-01/44, urbroj: 376-05/MLJK-13-10 (DB) od 5. lipnja 2013., radi nalaganja zainteresiranoj osobi Hrvatskom Telekomu d.d. Zagreb da tužiteljima omogući zakonom određenu univerzalnu uslugu, podatkovnu komunikaciju, uz zakonom propisanu najmanju brzinu prijenosa podataka koja omogućuje djelotvorni pristup internetu, te radi nadoknade troškova ovoga upravnog spora.
Obrazloženje
Odlukom tuženika, klasa: UP/I-344-08/12-01/44, urbroj: 376-05/MLJK-13-10 (DB) od 5. lipnja 2013. odbijen je zahtjev za rješavanje spora korisnika (ovdje tužiteljâ) vezan uz prigovor na nemogućnost sklapanja pretplatničkog ugovora s ADSL uslugu s operatorom (ovdje zainteresiranom osobom). Tuženik je svoju odluku utemeljio, u bitnome, na sljedećim utvrđenjima. Tužitelji u svojem zahtjevu navode da su zainteresiranoj osobi 23. srpnja 2008. podnijeli zahtjev za pristup fiksnoj telefonskoj mreži s mogućnošću korištenja interneta i da im je dostavljen ugovor o pristupu mreži, opisuju svoju komunikaciju s operatorom, te dodaju da je njihov zahtjev definitivno odbijen odgovorom iz prosinca 2011., pri čemu im operator pokušava nametnuti FGSM uslugu, što tužitelji odbijaju jer nije u skladu s ugovorom. Zainteresirana osoba u svojem očitovanju opisuje tehničke teškoće vezane uz realizaciju zatražene usluge na predmetnoj lokaciji (Vrbnik, Garca bb), pri čemu bi kvaliteta realizacije bila upitna, te smatra da je FGSM i mobilni internet jedino razumno rješenje za tužitelje, koje im je zainteresirana osoba i ponudila kao zamjensku uslugu u odnosu na ADSL, istaknuvši da zainteresirana osoba može raskinuti pretplatnički ugovor ako naknadno utvrdi da na lokaciji priključenja ne postoje standardni tehnički uvjeti za priključenje na njezinu mrežu, a pretplatnik ne prihvati odgovarajuće zamjensko tehničko rješenje. Tuženik je, nadalje, utvrdio da usluga koju tužitelji kao korisnici zahtijevaju (pristup internetu uz brzinu prijenosa veću od 144 kbit/s) ne predstavlja univerzalnu uslugu sukladno Zakonu o elektroničkim komunikacijama (»Narodne novine«, broj 73/08, 90/11 i 133/12, u nastavku teksta: ZEK), već je riječ o usluzi koju operator pruža na tržišnoj osnovi. Prema članku 3. stavku 2. Općih uvjeta poslovanja T-Com-a za usluge priključenja, pristupa i javne govorne usluge u nepokretnoj komunikacijskoj mreži za krajnje korisnike, koji su vrijedili u vrijeme potpisivanja zahtjeva za zasnivanje pretplatničkog odnosa (u nastavku teksta: Opći uvjeti), T-Com će u roku od 30 dana od primitka zahtjeva za zasnivanje pretplatničkog odnosa u pisanom obliku obavijestiti podnositelja zahtjeva o prihvaćanju odnosno odbijanju zahtjeva, a u roku od 30 dana od dana prihvaćanja zahtjeva priključiti terminalnu opremu u mrežu T-Com-a te korisniku omogućiti korištenje usluge. U članku 20. stavku 1. Općih uvjeta određeno je da se pretplatnički ugovor može raskinuti i ukoliko T-Com naknadno utvrdi postojanje bilo kojeg razloga za odbijanje zahtjeva za zasnivanje pretplatničkog