 u postupku javnog natječaja iz članka 2. ovog članka može biti samo pravna ili fizička osoba koja je dobila koncesiju za obavljanje djelatnosti pružanja medijske usluge televizije i/ili radija, ili koja ima dopuštenje Vijeća za elektroničke medije za obavljanje djelatnosti pružanja audio i/ili audiovizualnih djelatnosti medijskih usluga na zahtjev, ili koja ima dopuštenje Vijeća za elektroničke medije za satelitski, internetski, kabelski prijenos i druge dopuštene oblike prijenosa audiovizualnog i/ili radijskog programa.
(2) Ponuditelj se pri izradi ponude mora pridržavati objavljenih uvjeta iz javnog natječaja.
(3) Podnositelj je uz ponudu obvezan priložiti:
– izvadak iz sudskog registra ili drugog propisanog registra u Republici Hrvatskoj,
– potvrdu nadležnog trgovačkog suda da nad njime nije otvoren stečajni postupak, predstečajni postupak odnosno prethodni postupak za utvrđivanje uvjeta za otvaranje predstečajnog postupka,
– potvrdu nadležnog trgovačkog suda da nad njime nije pokrenut prethodni postupak radi utvrđivanja uvjeta za otvaranje stečajnog postupka i/ili postupka likvidacije po službenoj dužnosti,
– potvrdu nadležnog trgovačkog suda da nad njime nije pokrenut postupak likvidacije,
– druge dokumente propisane javnim natječajem u skladu sa Zakonom o javnoj nabavi.
Članak 8.
(1) Ponuda se podnosi u pisanom obliku (strojno ili na računalu), u izvorniku, u jednom primjerku, označenih stranica, neposredno ili putem pošte, u zapečaćenoj omotnici s punim nazivom i adrestom ponuditelja te s napomenom »za javni natječaj broj:____«, na adresu i do roka označenim u javnom natječaju.
(2) Ponude se evidentiraju prema redoslijedu zaprimanja na taj način da se na omotnici zaprimljene ponude naznačuje: redni broj, datum i vrijeme primitka, te se po istom redoslijedu upisuju u odgovarajući upisnik zaprimanja ponuda.
(3) Ponuda pristigla nakon isteka roka za dostavu ponuda obilježava se kao ponuda pristigla izvan roka dostave i ta ponuda se ne otvara.
(4) Do otvaranja, ponude se pohranjuju tako da nisu dostupne neovlaštenim osobama.
Članak 9.
(1) Pravodobne ponude otvaraju najmanje tri ovlaštena predstavnika Hrvatske radiotelevizije.
(2) Nepravodobne ponude se neotvorene vraćaju ponuditelju u roku od tri dana od dana javnog otvaranja.
(3) O otvaranju ponuda se sastavlja zapisnik kojeg potpisuju predstavnici iz stavka 1. ovog članka i nazočni ovlašteni predstavnici ponuditelja.
Članak 10.
(1) Hrvatska radiotelevizija na osnovi rezultata pregleda i ocjene pravovaljanih ponuda donosi odluku o odabiru.
(2) Odlukom o odabiru odabire se najpovoljnija ponuda ponuditelja s kojim će se sklopiti ugovor.
(3) Odluka o odabiru temelji se na kriteriju za odabir ponude. Ako dvije ili više ponuda imaju identičnu cijenu, povoljnija je ponuda koju je Hrvatska radiotelevizija prvu zaprimila na adresi za dostavu ponuda bez obzira na način dostave.
(4) Odluka o odabiru najpovoljnije ponude dostavlja se svim ponuditeljima.
(5) Na temelju Odluke o odabiru Hrvatska radiotelevizija i odabrani ponuditelj sklapaju ugovor.
(6) Ako odabrani ponuditelj u ostavljenom roku, koji ne može biti dulji od 8 dana od dostave odluke iz stavka 4. ovoga članka, odustane od svoje ponude, ili odbije potpisati ugovor, ili ne dostavi instrument osiguranja plaćanja kako je zatraženo javnim natječajem Hrvatska radiotelevizija će, ponovo izvršiti rangiranje ponuda prema kriteriju za odabir ne uzimajući u obzir ponudu odabranog ponuditelja te donijeti odluku o odabiru nove najpovoljnije valjane ponude ili poništiti javni natječaj.
Članak 11.
(1) Hrvatska radiotelevizija obvezna je nakon isteka roka za dostavu ponuda poništiti javni natječaj ako nije pristigla nijedna ponuda ili ako nijedna pristigla ponuda nije pravaljana ponuda.
(2) Pravovaljana je ona ponuda koja je pravodobno dostavljena i koja ispunjava sve uvjete iz javnog natječaja.
(3) U slučaju iz stavka 1. ovog članka, odluku o poništenju javnog natječaja Hrvatska radiotelevizija objavljuje u »Narodnim novinama« te na