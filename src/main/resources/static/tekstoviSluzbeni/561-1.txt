se portfelj UCITS fonda sastoji od dovoljno drugih likvidnih financijskih instrumenata koji omogućavaju ispunjavanje navedenih obveza,
3. moguće ih je pouzdano vrednovati na temelju točnih, pouzdanih i redovitih tržišnih cijena, ili vrijednosti koje su dobivene metodologijom ili sustavom vrednovanja neovisnim od izdavatelja, a na temelju informacija dobivenih od strane izdavatelja vrijednosnog papira ili od mjerodavnog investicijskog istraživanja ili analize,
4. za njih su dostupne prikladne informacije u obliku redovitih, točnih i cjelovitih informacija o vrijednosnom papiru,
5. prenosivi su,
6. njihovo stjecanje je u skladu sa strategijom ulaganja i investicijskim ciljevima UCITS fonda,
7. njihovi rizici prikladno su obuhvaćeni sustavom upravljanja rizicima UCITS fonda.
(2) Prilikom ulaganja imovine UCITS fonda društvo za upravljanje dužno je voditi računa o likvidnosti prenosivih vrijednosnih papira i njihovom graničnom utjecaju na ukupnu likvidnost portfelja UCITS fonda, kao i kontinuirano voditi računa o likvidnosti portfelja UCITS fonda na način da periodično procjenjuje nalazi li se u portfelju UCITS fonda dovoljno likvidne imovine, a sve u smislu mogućnosti ispunjavanja Zakonom i/ili prospektom propisanih uvjeta i rokova isplate pri otkupu udjela.
(3) Za vrijednosne papire kojima se trguje na uređenim tržištima iz članka 249. stavka 1. točke 1. Zakona se smatra da su prenosivi i da ne ugrožavaju sposobnost UCITS fonda da ispunjava Zakonom i/ili prospektom propisane uvjete i rokove isplate pri otkupu udjela UCITS fonda, osim ako su društvu za upravljanje dostupne informacije koje upućuju na drugačiji zaključak.
(4) Kada su društvu za upravljanje dostupne informacije koje ukazuju da bi prenosivi vrijednosni papiri kojima se trguje na uređenim tržištima iz članka 249. stavka 1. točke 1. Zakona mogli ugroziti sposobnost UCITS fonda da ispunjava Zakonom i/ili prospektom propisane uvjete i rokove isplate pri otkupu udjela UCITS fonda, dužno je procijeniti i njihov rizik likvidnosti.
(5) Prilikom procjene likvidnosti prenosivih vrijednosnih papira društvo za upravljanje mora uzeti u obzir najmanje sljedeće:
1. količinu i vrijednost trgovanja prenosivim vrijednosnim papirom,
2. veličinu izdanja prenosivog vrijednosnog papira,
3. udio u izdanju prenosivog vrijednosnog papira kojeg društvo za upravljanje za račun UCITS fonda namjerava steći,
4. kada je to primjenjivo, nezavisnu analizu ponuda na kupnju i prodaju kroz određeno vremensko razdoblje s ciljem određivanja likvidnosti i utrživosti prenosivog vrijednosnog papira,
5. kada je to primjenjivo, analizu kvalitete i broja održavatelja tržišta predmetnog prenosivog vrijednosnog papira s ciljem ocjene kvalitete trgovanja na sekundarnom tržištu,
6. strukturu imatelja udjela u UCITS fondu,
7. svrhu ulaganja imatelja udjela u UCITS fondu,
8. informacije o tijeku novca UCITS fonda.
(6) Prenosivi vrijednosni papiri u smislu Zakona uključuju i sljedeće:
1. dionice zatvorenih alternativnih investicijskih fondova (AIF-ova) koje ispunjavaju sljedeće kriterije:
– ispunjavaju kriterije iz stavka 1. ovoga članka,
– na njih se primjenjuju mehanizmi korporativnog upravljanja koji se primjenjuju na ostale izdavatelje vrijednosnih papira koji minimalno podrazumijevaju pravo glasa ulagatelja zatvorenog AIF-a u procesu donošenja odluka i mogućnost utjecaja na strategiju ulaganja i investicijsku politiku zatvorenog AIF-a,
– kada poslove upravljanja imovinom u ime zatvorenog AIF-a obavlja drugi subjekt, taj subjekt mora biti obuhvaćen nacionalnim zakonodavstvom u svrhu zaštite ulagatelja, koja minimalno podrazumijeva izdvojenost imovine zatvorenog AIF-a iz stečajne odnosno likvidacijske mase depozitara i upravitelja,
2. financijski instrumenti koji zadovoljavaju sljedeće kriterije:
– ispunjavanju kriterije iz stavka 1. ovog članka,
– temelje se ili su povezani s drugom imovinom koja može biti različita od imovine iz članka 249. stavka 1. Zakona.
(7) Ako financijski instrument iz stavka 6. točke 2. 