 operator IT Jedan d.o.o. u svom očitovanju te isti predstavljaju popis svih brojeva sekundarno dodijeljenih društvu Kron d.o.o. Podaci u kolonama pod nazivom »Operator kojim je broj primarno dodijeljen«, »Datum primarne dodjele«, »Klasa« i »Urbroj« sadrže podatke koje inspektor utvrdio uvidom u evidenciji dodjele primarnih brojeva HAKOM-a. Slijedom navedenog tablica je ispravno sastavljena temeljem činjenica utvrđenih u okvirom inspekcijskog postupka.
Vezano za uporabu brojeva suprotno Planu numeriranja tuženik se poziva na obrazloženje pod točkom b) obrazloženja rješenja, iz kojeg razloga smatra da se u konkretnom slučaju putem predmetnih brojeva pružala usluga s posebnom tarifom.
Tužitelj ističe da je izrijeka rješenja u suprotnosti s navodima iz obrazloženja budući da iz obrazloženja proizlazi da su sporni brojevi dodijeljeni operatoru IT Jedan d.o.o. Navedeno prema mišljenju tuženika nije točno. Iz obrazloženja je jasno vidljivo da se radi o brojevima koji su primarno dodijelili Terrakomu d.o.o.
Vezano za dostupnost brojeva prema kojem tužitelj osporava da brojevi iz točke III. izreke nisu bili dostupni svih mreža u Republici Hrvatskoj te da se ne može utjecati na odluku korisnika brojeva da li će se na pozive javiti ili ne tuženik ističe da nije bitna činjenica da li se korisnik broja javljao na pozive ili ne već je inspektor svoju odluku donio iz razloga jer je Kronu d.o.o. SIP signalizaciju slao krivi »release« kod: »SIP: 480 Temporarely unavailable«. Time je potvrđeno da brojevi koje zvao inspektor nisu bili dostupni iz mreže u Republici Hrvatskoj iz koje su inspektorovi pozivi bili upućeni. Činjenice da su brojevi bili dostupni iz pojedinih mreža operatora, ne dokazuje tvrdnju da su brojevi bili dostupni iz svih mreža u Republici Hrvatskoj. Ponovo se ističe da je inspektor svoju odluku donio iz razloga jer je Kron u SIP signalizaciju slao pogrešan »release«. Što se tiče navoda tužitelja da nitko od drugih operatora nije prijavio možebitne smetnje valja istači da u konkretnom slučaju Optima Telekoma d.d. nije smatrao da se radi o smetnji ili kvaru već o prijevarnom postupanju stoga su navodi tužitelja o uklanjanju smetnji i kvarova potpuno promašeni. Tuženik smatra da su prigovori tužitelja da tuženik nije provjeravao navode Optime Telekoma d.d. o pozivima koji su uputili kolege iz Srbije potpuno irelevantan obzirom da predmetni navodi tuženika nisu bili temelj za donošenje odluke što je vidljivo iz obrazloženja rješenja.
Predlaže da se tužba odbije kao neosnovana.
Zainteresirana osoba Optima Telekom d.d. u odgovoru na tužbu ističe da je rješenje tuženika u cijelosti zakonito. Ističe kako je člankom 70. stavkom 3. Zakona o elektroničkim komunikacijama jasno propisano kako se adrese i brojeve koje je Agencija, ovdje tuženik, dodijelila primarnom dodjelom operatori mogu dalje dodjeljivati sekundarnom dodjelom drugim operatorima i krajnjim korisnicima usluga. Obzirom da se operator IT Jedan d.o.o. u tijeku postupka koji je prethodio donošenju pobijanog rješenja očitovao kako su sporni brojevi iznajmljeni na korištenje klijentu društvu Kron d.o.o. to je navod tužitelja da je sekundarno dodijelio brojeve operatoru IT Jedan d.o.o. neistinit. Navod tužitelja da je tuženik pogrešno utvrdio da tužitelj nije upotrebljavao brojeve iz Privitka 1. pobijanog rješenja u skladu s Planom numeriranja jer se na zemljopisnim brojevima koje je operator IT Jedan d.o.o. dao u najam društvu Kron d.o.o. nije pružala usluga sa posebnom tarifom već standardna telefonska usluga zainteresirana osoba ističe neosnovanim budući da je uvidom u odredbe ugovora o najmu geografskih brojeva broj UGO-2015-0101 zaključenog između operatora IT Jedan d.o.o. i društva Kron d.o.o. razvidno da je IT Jedan d.o.o. dao u najam zemljopisne brojeve pružatelju sadržaja društvu Kron d.o.o. radi pružanja usluga s posebnom tarifom. Uvidom u internetsku stranicu tuženika razvidno je da je društvo Kron d.o.o. operator elektroničkih komunikacijskih mreža i usluga koji je