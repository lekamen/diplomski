 koje bude doneseno u ovom postupku.
41. Točka III. izreke ove odluke temelji se na članku 31. stavcima 4. i 5. Ustavnog zakona.
Točka IV. izreke ove odluke temelji se na odgovarajućoj primjeni članka 77. Ustavnog zakona u vezi s člancima 116. stavkom 1. i 134. Ustava te na ustavnom zahtjevu da »sudovi sude na temelju ... međunarodnih ugovora ...« (članak 115. stavak 3. Ustava).
42. Podnositelj se u ustavnoj tužbi poziva i na prava zajamčena člankom 24. (jamstvo uhićenika i pritvorenika prije prvostupanjske osude) i člankom 29. Ustava (pravo na pravično suđenje).
Članak 24. Ustava nije mjerodavan u konkretnom slučaju. Što se tiče članka 29. Ustava, povreda tog prava u postupku pred sudom nije bilo. Neovisno o tome, Ustavni sud naglašava da je cjelokupni slučaj sagledavao u svjetlu jednakosti, poštovanja prava čovjeka i vladavine prava, kao najviših vrednota ustavnog poretka Republike Hrvatske utvrđenih u članku 3. Ustava. Riječ je, naime, o vrednotama koje prožimaju cijeli tekst Ustava i služe za njegovo tumačenje.
42.1. Stoga je na temelju članaka 73. i 75. Ustavnog zakona odlučeno kao u točki V. izreke ove odluke.
43. Objava odluke temelji se na članku 29. Ustavnog zakona (točka VI. izreke).
Broj: U-III-1157/2015 Zagreb, 23. ožujka 2015.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
