 i ispravnost sigurnosnih ciljeva
d) identifikaciju, ispravnost, efikasnost i provedivost sigurnosnih zahtjeva
e) prikaz konstantnog udovoljavanja sigurnosnim ciljevima i zahtjevima
f) identifikaciju sigurnosnih argumenata i dokaza koji ih podržavaju
g) vrstu prometa i operacija
h) gustoću prometa, uzimajući u obzir statističke podatke
i) meteorološke uvjete, uzimajući u obzir osnovne klimatološke karakteristike
j) aerodromske podatke
k) topografske uvjete i
l) druge čimbenike koji mogu utjecati na sigurnost i učinkovitost zračnog prometa.
Područje pružanja aerodromskih letnih informacija
Članak 7.
(1) Uslugu aerodromskih letnih informacija pruža nadležna jedinica smještena na aerodromu koja se identificira kao »AFIS unit« (u daljnjem tekstu: AFIS jedinica).
(2) AFIS jedinica pruža usluge letnih informacija i usluge uzbunjivanja za aerodromski promet.
(3) AFIS jedinica obavlja navedene usluge unutar svoje zone aerodromskog prometa (u daljnjem tekstu: ATZ) i na manevarskim površinama aerodroma. Unutar ATZ-a u kojem se pružaju aerodromske letne informacije obavezna je radiokomunikacija zemlja-zrak između radiopostaje zrakoplova i zemaljske radiopostaje.
(4) Odgovornost za održavanje razdvajanja, u skladu s odredbama propisa o letenju zrakoplova, u nadležnosti je pilota zrakoplova.
Obveze pružatelja aerodromskih letnih informacija
Članak 8.
(1) Pružatelj usluga aerodromskih letnih informacija pruža informacije potrebne za sigurno i učinkovito odvijanje aerodromskog prometa unutar ATZ-a i na manevarskim površinama aerodroma:
a) meteorološke informacije; smjer i brzina vjetra, tlak zraka i informacije o podešavanju visinomjera, vidljivost, vidljivost uzduž staze (RVR), naoblaka (podnica, vrsta i količina oblaka), temperatura zraka i točka rosišta (kada je primjenjivo), meteorološke opasnosti (grmljavinske oluje, zaleđivanje, smicanje vjetra), ostale meteorološke informacije značajne za sigurnost letenja
b) informacije o uzletno sletnoj stazi u uporabi
c) informacije o stanju zemaljskih navigacijskih sredstava, ako je primjenjivo
d) prometne informacije (promet na operativnim površinama, promet unutar ATZ-a)
e) informacije o stanju operativnih površina (uzletno sletne staze, staze za vožnju i stajanke)
f) informacije o zemaljskim uslugama
g) aktiviranje i zatvaranje plana leta
h) razmjena informacija s Centrom oblasne kontrole zračnog prometa Zagreb (COK Zagreb) u svrhu prosljeđivanja informacija o zrakoplovu u nuždi središnjem tijelu državne uprave nadležnom za zaštitu i spašavanje
i) razmjena informacija s pružateljem letnih informacija (FIS) i kontrolom zračnog prometa (ATC) i
j) ostale informacije značajne za sigurnost letenja unutar zone pružanja aerodromskih letnih informacija.
(2) Aerodrom na kojem je osigurano pružanje aerodromskih letnih informacija (u daljnjem tekstu: AFIS aerodrom) se u radiokomunikaciji identificira na sljedeći način: »ime aerodroma, aerodrome information« (npr. »Lučko Aerodrome Information«).
(3) U svrhu prosljeđivanja informacija pilotu zrakoplova AFIS osoblje koristi hrvatsku ili englesku frazeologiju propisanu ICAO Dodatkom 10 Vol. II koja je objavljena na način uobičajen u zračnom prometu.
(4) AFIS jedinica je odgovorna za uzbunjivanje službi spašavanja i vatrogasne službe u sljedećim slučajevima:
a) zrakoplovna nesreća se dogodila unutar ATZ-a ili na manevarskoj površini aerodroma
b) primljena je informacija da operacija zrakoplova koji se nalazi u ATZ-u ili na manevarskoj površini aerodroma utječe ili bi mogla utjecati na sigurnost operacija
c) na zahtjev posade zrakoplova
d) ukoliko se na bilo koji drugi način utvrdi da je to potrebno.
(5) Pružatelj aerodromskih letnih informacija dužan je čuvati sve zapise o obavljenoj radiokomunikaciji najmanje 30 dana.
Informacije za objavu
Članak 9.
(1) AFIS aerodromi za koje postoji obveza objave takvih podataka, moraju se na način uobičajen u zračnom prometu identificirati kao »AFIS aerodrom«.
(2) Informacije o dostupnosti usluge aerodromskih letnih