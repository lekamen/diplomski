 u pripremi projektne dokumentacije za korištenje sredstava europskih strukturnih i investicijskih fondova i drugih fondova Europske unije; u suradnji s Posredničkim tijelom razine 2 i Odjelom za vrednovanje projekata iz fondova Europske unije sudjeluje u izradi uputa za prijavitelje u dijelu koji se odnosi na kriterije vrednovanja (kriteriji odabira i kriteriji dodjele); sudjeluje u informativnim radionicama organiziranim u okviru natječaja i šire; sudjeluje u radu odbora za ocjenjivanje; izrađuje priručnike o internim procedurama i odgovarajućem revizijskom tragu za provedbu svojih funkcija sukladno smjernicama; čuva dokumente i evidencije o provedbi funkcija radi osiguravanja odgovarajućeg revizijskog traga; prati nacionalne i međunarodne dokumente i propise na području socijalnog uključivanja i zapošljavanja, socijalne politike, kohezijske politike, strukturnih fondova i drugih izvora financiranja; sudjeluje na stručnim skupovima i u radu relevantnih radnih tijela na nacionalnoj i međunarodnoj razini; po potrebi sudjeluje u provedbi obrazovnih aktivnosti o Fondovima za tijela državne i javne uprave, pravne osobe s javnim ovlastima, jedinice lokalne i područne (regionalne) samouprave i potencijalne prijavitelje i druge osobe; izrađuje priručnike o internim procedurama i odgovarajućem revizijskom tragu; osigurava odgovarajuće razdvajanje funkcija u slučaju kada je ujedno i korisnik u okviru Operativnog programa; priprema izvješća i planove iz svoga djelokruga rada; brine da svaki rashod bude opravdan stvarnom potrebom i potvrđen prethodnom kontrolom.«.
Članak 5.
Članak 30. mijenja se i glasi:
»Odjel za provedbu programa iz fondova Europske unije unutarnja je ustrojstvena jedinica u sklopu Službe za fondove Europske unije koja obavlja stručne poslove koji se odnose na provedbu programa iz prijelaznog instrumenta, europskih strukturnih i investicijskih fondova i drugih fondova Europske unije u području socijalnog uključivanja, pristupa zapošljavanju, razvoja ljudskih potencijala te provedbu i kontrolu operacija/projekata unutar pomoći za najpotrebitije kao i tehničke pomoći; Odjel u dijelu u kojem obavlja funkcije Posredničkog tijela razine 1 u okviru Operativnog programa »Učinkoviti ljudski potencijali« surađuje s Koordinacijskim tijelom, Upravljačkim tijelom i Posredničkim tijelom razine 2 tijekom provedbe Partnerskog sporazuma i navedenog Operativnog programa; priprema prognoze korištenja sredstava te financijskih obveza po projektima; priprema planove nabave; planira i upravlja alokacijama iz sredstava Europske unije i nacionalnih izvora te osigurava nacionalno sufinanciranje projekata; osigurava financiranje projekata iz javnih sredstava, osim kod projekata za koje financiranje osiguravaju druga, sektorski nadležna tijela; dostavlja tijelu odgovornom za plaćanje zahtjeve za isplatu javnih sredstava korisnicima te odobrava i osigurava ukupnost plaćanja istih, osim kod projekata za koje financiranje iz javnih sredstava osiguravaju druga, sektorski nadležna tijela; osigurava povrat nepravilno utrošenih sredstava od strane korisnika, vodi evidenciju o povratima te dostavlja tijelu za ovjeravanje informacije o utvrđenim i izvršenim povratima; surađuje s upravljačkim tijelom i tijelom za ovjeravanje u postupku godišnjeg poravnavanja računa i godišnjeg zatvaranja dovršenih operacija ili izdataka Operativnog programa; provodi aktivnosti prevencije, otkrivanja i ispravljanja nepravilnosti te utvrđuje mjere za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama; sukladno relevantnim sporazumima surađuje s korisničkim institucijama te ugovornim tijelom/Posredničkim tijelom razine 2; organizira mjesečne sastanke sa svim relevantnim dionicima uključenim u provedbu projekata s ciljem praćenja rokova i kvalitete provedbe; surađuje s Posredničkim tijelom razine 2 u praćenju napretka provedbe projekata; provodi kontrolu administrativnog i financijskog upravljanja i