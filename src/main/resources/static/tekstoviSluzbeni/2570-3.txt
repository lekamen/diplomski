 djelatnost uvećan za posljednji mjesec, bez obzira na broj dana obavljanja samostalne djelatnosti u posljednjem mjesecu te bez umanjenja za mjesece u kojima je djelatnost privremeno obustavljena i mjesece u kojima je korišteno pravo na privremenu nesposobnost za rad.
63. Broj mjeseci obavljanja druge djelatnosti. Na ovom rednom broju upisuje se broj mjeseci obavljanja druge djelatnosti u koji se računa svaki puni mjesec druge djelatnosti uvećan za posljednji mjesec, bez obzira na broj dana obavljanja druge djelatnosti u posljednjem mjesecu te bez umanjenja za mjesece u kojima je djelatnost privremeno obustavljena i mjesece u kojima je korišteno pravo na privremenu nesposobnost za rad.
64. Iznos dobiti od druge djelatnosti. Na ovom rednom broju upisuje se iznos dobiti (r. br. 3.) razmjeran broju mjeseci obavljanja druge djelatnosti (r. br. 63.) u odnosu na broj mjeseci obavljanja samostalne djelatnosti (r. br. 62.).
65. Iznos najviše osnovice za mjesece obavljanja druge djelatnosti. Na ovom rednom broju upisuje se dio propisane najviše godišnje osnovice za obveznika doprinosa po osnovi obavljanja druge djelatnosti od koje utvrđuje dobit za godinu za koju se obveza utvrđuje razmjerna broju mjeseci obavljanja druge djelatnosti (r. br. 63.).
66. Iznos osnovice za obračun doprinosa. Na ovom rednom broju upisuje se iznos dobiti od druge djelatnosti (r. br. 64.) ako je jednak ili manji od iznosa najviše osnovice za mjesece obavljanja druge djelatnosti (r. br. 65.), a ako je veći upisuje se iznos najviše osnovice za mjesece obavljanje druge djelatnosti (r. br. 65.).
67. Iznos doprinosa za mirovinsko osiguranje na temelju generacijske solidarnosti. Na ovom rednom broju upisuje se umnožak iznosa osnovice za obračun doprinosa (r. br. 66.) i stope za obračun doprinosa za mirovinsko osiguranje na temelju generacijske solidarnosti propisane člankom 13. Zakona o doprinosima.
68. Iznos doprinosa za mirovinsko osiguranje na temelju individualne kapitalizirane štednje. Na ovom rednom broju upisuje se umnožak iznosa osnovice za obračun doprinosa (r. br. 66.) i stope za obračun doprinosa za mirovinsko osiguranje na temelju individualne kapitalizirane štednje propisane člankom 17. Zakona o doprinosima.
69. Iznos doprinosa za zdravstveno osiguranje. Na ovom rednom broju upisuje se umnožak iznosa osnovice za obračun doprinosa (r. br. 66.) i stope za obračun doprinosa za zdravstveno osiguranje propisane člankom 14. Zakona o doprinosima.«.
Iza stavka 3. dodaje se stavak 4. koji glasi:
»(4) U Obrascu PD podatke pod rednim brojevima 60. do 69. popunjava obveznik doprinosa te obveznik obračunavanja i obveznik plaćanja doprinosa po osnovi obavljanja druge djelatnosti koji od te djelatnosti utvrđuje dobit iz članka 183. stavka 1. Zakona o doprinosima i ima iskazan iznos dobiti na rednom broju 3. Obrasca PD.«.
Članak 9.
Iza članka 47.a dodaje se podnaslov 1.2.2. i članak 47.b koji glase:
»1.2.2. Sadržaj izvješća o poslovnim događajima s povezanim osobama
Članak 47.b
(1) »Izvješće o poslovnim događajima s povezanim osobama za razdoblje od ___ do ___« – Obrazac PD-IPO iz članka 46. stavka 2. ovoga Pravilnika dostavlja se ukoliko su tijekom poreznog razdoblja u poslovnim knjigama evidentirani poslovni događaji s povezanim osobama. Za potrebe sastavljanja Obrasca PD-IPO, povezanim osobama smatraju se osobe iz članka 13. stavka 2. Zakona i članka 41. Općeg poreznog zakona.
(2) U Obrazac PD-IPO upisuju se opći podaci o poreznom obvezniku (naziv ili ime i prezime poreznog obveznika, adresa sjedišta ili prebivališta i osobni identifikacijski broj), razdoblje za koje se podnosi obrazac, ime osobe odgovorne za sastavljanje obrasca – poreznog obveznika/opunomoćenika/ovlaštenog poreznog savjetnika, nadnevak, pečat poreznog obveznika i potpis odgovorne osobe. Obrazac PD-IPO sastoji se od četiri dijela:
I.1. Obveze prema povezanim osobama po osnovi primljenih zajmova i kredita
I.2. Potraživanja od povezanih osoba po osnovi danih zajmova i kredita
II.1. Obveze prema