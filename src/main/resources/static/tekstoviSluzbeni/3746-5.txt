 IHO/HR standardom za izradu pomorskih navigacijskih publikacija, kako bi se osigurala ujednačenost publikacija iste namjene neovisno o izdavaču.
Članak 28.
Podjelu i slovo-brojčane oznake službenih pomorskih navigacijskih publikacija određuje Hrvatski hidrografski institut.
Članak 29.
(1) Izrada službenih pomorskih navigacijskih publikacija obuhvaća:
− vizualizaciju, analiziranje i obradu podataka iz odgovarajuće baze podataka službenih pomorskih navigacijskih publikacija
− definiranje i dopunjavanje sadržaja publikacije prema projektnom zadatku
− definiranje sadržaja svakog kartografskog i grafičkog prikaza
− kontrolu kvalitete
− potvrđivanje podataka
− pripremu za tisak
− tisak publikacije
− tehničko izvješće
− pohranu i održavanje publikacije.
(2) Postupci izrade službenih pomorskih navigacijskih publikacija opisani su uredničkim planom izrade i tehnološkim planom izrade službenih pomorskih navigacijskih publikacija koji se donose u skladu s aktom Hrvatskog hidrografskog instituta kojim se utvrđuje pisanje (projektiranje), izrada, tiskanje i održavanje pomorskih karata i publikacija.
(3) Izrada službene pomorske navigacijske publikacije može biti izrada nove publikacije ili novoga izdanja.
(4) Ravnatelj Hrvatskog hidrografskog instituta u skladu s godišnjim programom rada donosi rješenje za izradu službene pomorske navigacijske publikacije.
V. IZDAVANJE SLUŽBENIH POMORSKIH NAVIGACIJSKIH KARATA I SLUŽBENIH POMORSKIH NAVIGACIJSKIH PUBLIKACIJA
Članak 30.
(1) Hrvatski hidrografski institut dužan je osigurati stalnu dostupnost službenih pomorskih navigacijskih karata i službenih pomorskih navigacijskih publikacija krajnjim korisnicima kroz sustavnu izdavačku djelatnost koja obuhvaća plansko i sustavno prikupljanje, obradu i prezentaciju podataka, te njihovo kontinuirano održavanje.
(2) Sustavna izdavačka djelatnost iz stavka 1. ovoga članka osigurava se radom Hidrografsko-navigacijskog vijeća u skladu s Poslovnikom o radu Hidrografsko-navigacijskog vijeća.
(3) Sustavna izdavačka djelatnost iz stavka 1. ovoga članka obavlja se radom Izdavačkog savjeta Hrvatskog hidrografskog instituta u skladu s Poslovnikom o radu Izdavačkog savjeta Hrvatskog hidrografskog instituta.
VI. ODRŽAVANJE SLUŽBENIH POMORSKIH NAVIGACIJSKIH KARATA, SLUŽBENIH POMORSKIH NAVIGACIJSKIH PUBLIKACIJA I KARTOGRAFSKIH BAZA PODATAKA
Članak 31.
(1) Hrvatski hidrografski institut osigurava tehničke uvjete za kontinuirano održavanje hidrografskih i kartografskih baza podataka te službenih pomorskih navigacijskih karata i službenih pomorskih navigacijskih publikacija.
(2) Hrvatski hidrografski institut osigurava održavanje izdanih službenih pomorskih navigacijskih karata i službenih pomorskih navigacijskih publikacija objavom njihovih izmjena i dopuna u službenoj pomorskoj navigacijskoj publikaciji »Oglas za pomorce«.
(3) Hrvatski hidrografski institut izrađuje i provodi program provjere ispravnosti hidrografskih podataka i obnove službenih pomorskih navigacijskih karata i službenih pomorskih navigacijskih publikacija objavljivanjem novog izdanja ili nove naklade.
(4) Osim provjere ispravnosti hidrografskih podataka Hrvatski hidrografski institut obavlja i potpunu obnovu hidrografskih podataka provođenjem nove potpune ili djelomične hidrografske izmjere.
(5) Nova potpuna ili djelomična hidrografska izmjera provodi se u skladu s godišnjim programom rada Hrvatskog hidrografskog instituta, odnosno u skladu s posebnim programom rada kojega donosi Vlada Republike Hrvatske za razdoblje od pet godina.
(6) Iznimno od odredbe stavka 4. ovoga članka, nova potpuna ili djelomična hidrografska izmjera može se obavljati i češće u područjima koja su zahtjevna u pogledu osiguranja hidrografsko-navigacijske sigurnosti pomorskog prometa te u priobalnim područjima koja podliježu učestalim promjenama uslijed građenja.
(7) Detaljne postupke održavanja službenih pomorskih navigacijskih karata, službenih pomorskih navigacijskih publikacija i kartografskih baza podataka utvrđuje Hrvatski