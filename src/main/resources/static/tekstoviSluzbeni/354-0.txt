18 18.02.2015 Zakon o izmjenama i dopunama Zakona o sigurnosti i interoperabilnosti željezničkog sustava
HRVATSKI SABOR
355
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O SIGURNOSTI I INTEROPERABILNOSTI ŽELJEZNIČKOG SUSTAVA
Proglašavam Zakon o izmjenama i dopunama Zakona o sigurnosti i interoperabilnosti željezničkog sustava, koji je Hrvatski sabor donio na sjednici 6. veljače 2015. godine.
Klasa: 011-01/15-01/08
Urbroj: 71-05-03/1-15-2
Zagreb, 11. veljače 2015.
Predsjednik Republike Hrvatske Ivo Josipović, v. r.
ZAKON
O IZMJENAMA I DOPUNAMA ZAKONA O SIGURNOSTI I INTEROPERABILNOSTI ŽELJEZNIČKOG SUSTAVA
Članak 1.
U Zakonu o sigurnosti i interoperabilnosti željezničkog sustava (»Narodne novine«, br. 82/13.) u članku 2. točki a) iza podstavka 3. dodaje se podstavak 4. koji glasi:
»– Direktiva Komisije 2014/88/EU оd 9. srpnja 2014. o izmjeni Direktive 2004/49/EZ Europskog parlamenta i Vijeća u vezi sa zajedničkim sigurnosnim pokazateljima i zajedničkim metodama izračunavanja troškova nesreće (Tekst značajan za EGP) (SL L 201, 10. 7. 2014.);«.
U točki b) iza podstavka 4. dodaje se podstavak 5. koji glasi:
»– Direktiva Komisije 2014/38/EU оd 10. ožujka 2014. o izmjeni Priloga III. Direktivi 2008/57/EZ Europskog parlamenta i Vijeća u pogledu zagađenja bukom (Tekst značajan za EGP) (SL L 70, 11. 3. 2014.);«.
Članak 2.
U članku 4. stavak 4. mijenja se i glasi:
»(4) Ovaj Zakon se ne primjenjuje na:
– tramvaje i druge sustave lake željeznice,
– željezničku infrastrukturu u privatnom vlasništvu koju isključivo koristi njezin vlasnik za vlastiti prijevoz tereta i vozila koja se isključivo koriste na takvoj infrastrukturi te na strojovođe koji upravljaju tim vozilima.«.
Članak 3.
U članku 7. točki 13. riječi: »obnova infrastrukturnih pdosustava« zamjenjuju se riječima: »obnova infrastrukturnih podsustava«.
Točka 30. mijenja se i glasi:
»30. Upravitelj infrastrukture: pravna osoba odgovorna za upravljanje, građenje, obnovu i održavanje željezničke infrastrukture te za organizaciju i regulaciju željezničkog prometa, obavljanje djelatnosti upravljanja infrastrukturom na željezničkoj mreži ili dijelu željezničke mreže može se dodijeliti različitim pravnim osobama;«.
Točka 37. mijenja se i glasi
»37. Željeznički prijevoznik: pravna osoba koja ima dozvolu za obavljanje usluga u željezničkom prijevozu izdanu od nadležnog tijela i čija je glavna djelatnost obavljanje usluga željezničkog prijevoza putnika i/ili tereta te svaka druga pravna osoba čija je jedna od djelatnosti obavljanje usluga prijevoza putnika i/ili tereta željeznicom, pod uvjetom da te pravne osobe osiguravaju vuču vlakova; to također uključuje i pravnu osobu koja obavlja samo vuču vlakova;«.
Članak 4.
U članku 9. stavku 3. točki c) riječ: »posustava« zamjenjuje se riječju: »podsustava«.
Iza stavka 6. dodaje se stavak 7. koji glasi:
»(7) Upravni nadzor nad Agencijom obavlja Ministarstvo.«.
Članak 5.
U članku 14. stavku 4. iza riječi: »protiv gospodarstva,« dodaju se riječi: »protiv okoliša, protiv opće sigurnosti,«.
Članak 6.
Članak 16. mijenja se i glasi:
»(1) Stručne poslove u okviru rada i poslovanja Agencije obavljaju zaposlenici Agencije, čiji se pravni položaj, uvjeti za zasnivanje radnog odnosa, plaće i druga pitanja u vezi s radnim odnosom uređuju Statutom Agencije i drugim općim aktima Agencije u skladu s općim propisima o radu i propisima kojim se uređuju plaće u javnim službama.
(2) Na pravni status zaposlenika Agencije primjenjuju se opći propisi o radu, a na plaće zaposlenika Agencije primjenjuju se propisi o plaćama u javnim službama.
(3) Sredstva za obavljanje djelatnosti Agencije iz članka 9. ovoga Zakona osiguravaju se iz državnog proračuna.
(4) Agencija može stjecati sredstva i iz drugih izvora (donacije, fondovi i sl.) sukladno propisima, pod uvjetom da se time ne narušava njezina neovisnost u radu.
(5) Agencija vodi poslovne knjige i sastavlja financijske izvještaje, sukladno propisima za