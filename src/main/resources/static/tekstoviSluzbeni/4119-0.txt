57 21.06.2016 Pravilnik o zemljopisno-obavijesnom sustavu Državne uprave za zaštitu i spašavanje
DRŽAVNA UPRAVA ZA ZAŠTITU I SPAŠAVANJE
1468
Na temelju članka 62. stavka 4. Zakona o sustavu civilne zaštite (»Narodne novine«, broj 82/15) ravnatelj Državne uprave za zaštitu i spašavanje donosi
PRAVILNIK
O ZEMLJOPISNO-OBAVIJESNOM SUSTAVU DRŽAVNE UPRAVE ZA ZAŠTITU I SPAŠAVANJE
I. OPĆE ODREDBE
Članak 1.
Zemljopisno-obavijesni sustav Državne uprave za zaštitu i spašavanje (u daljnjem tekstu: ZeOS) označava sustav u kojem se prikupljaju, obrađuju i pohranjuju prostorni i alfanumerički podaci i dokumenti kako bi sudionicima sustava civilne zaštite na svim razinama ustrojavanja bili dostupni, te kako bi se osigurali analitički podaci potrebni za izradu scenarija koji će se koristiti za potrebe predlaganja aktivnosti civilne zaštite, planiranja (izradu procjena rizika i planova djelovanja civilne zaštite), provođenje stožernih vježbi civilne zaštite, a osobito za potrebe rada koordinativnih i zapovjednih tijela civilne zaštite na svim razinama u procesima donošenja odluka o djelovanju operativnih snaga civilne zaštite u velikim nesrećama i katastrofama u realnom vremenu.
II. KORISNICI ZeOS-a
Članak 2.
(1) Korisnici ZeOS-a svrstani su u dvije kategorije: unutarnji korisnici i vanjski korisnici.
(2) Unutarnji korisnici su unutarnje ustrojstvene jedinice Državne uprave za zaštitu i spašavanje (u daljnjem tekstu: Državna uprava) u sjedištu i područni uredi za zaštitu i spašavanje.
(3) Unutarnji korisnici, osim za potrebe obavljanja vlastite djelatnosti, ZeOS koriste i za potrebe opsluživanja operativnog rada stožera civilne zaštite na državnoj razini, razini područne (regionalne) i lokalne samouprave i vatrogasnog zapovjedništva Republike Hrvatske.
(4) Vanjski korisnici su jedinice lokalne i područne (regionalne) samouprave, stožeri civilne zaštite, vatrogasna zapovjedništva, središnja tijela državne uprave čija su područja nadležnosti od interesa za sustav civilne zaštite Republike Hrvatske, Hrvatska gorska služba spašavanja, Hrvatski Crveni križ, Hrvatska zajednica tehničke kulture, Hrvatska vatrogasna zajednica i udruge koje nemaju javne ovlasti a od interesa su za sustav civilne zaštite.
Članak 3.
(1) Korisnici ZeOS-a svrstani su u sljedeće razrede prema kojima im se dodjeljuju korisnički računi:
– korisnici koji mogu pregledavati podatke
– korisnici koji mogu unositi, mijenjati i pregledavati podatke
– ZeOS administratori
– ZeOS analitičari.
(2) Korisnici se na ZeOS, u pravilu, spajaju preko interneta koristeći web-preglednike.
Članak 4.
Korisnici koji mogu pregledavati podatke su korisnici s najmanjim ovlastima i bez mogućnosti bilo kakvih intervencija u sustavu.
Članak 5.
Korisnici koji mogu unositi, mijenjati i pregledavati podatke su korisnici kojima su omogućene kvalitativne i kvantitativne intervencije u sustavu.
Članak 6.
(1) ZeOS administrator je korisnik ZeOS-a iz Državne uprave s administratorskim ovlastima (ovlasti pristupa ZeOS-u ili jednom njegovom dijelu u svrhu upravljanja sustavom ili jednim njegovim dijelom) koji se brine o sigurnosti i pouzdanosti rada sustava u svrhu ostvarivanja i osiguravanja povjerljivosti, raspoloživosti i cjelovitosti podataka koji se na njemu nalaze.
(2) ZeOS administrator ima ovlasti pregledavanja i mijenjanja svih podataka u svrhu ispravljanja pogrešaka ili izrade servisa i aplikacija, sukladno ovlastima iz ovog Pravilnika.
(3) ZeOS administrator dužan je voditi evidenciju korisnika ZeOS-a i svih osoba iz unutarnjih i vanjskih korisnika kojima su dodijeljena ovlaštenja za pristup prostornim podacima i prostornim servisima sustava.
Članak 7.
ZeOS analitičari su zaposlenici Državne uprave koji imaju ovlasti za pristup svim podacima i analitičkim alatima u svrhu izrade analiza, scenarija, vježbovnih supozicija, procjena, planova i za operativne i druge potrebe sustava civilne zaštite.
III. ORGANIZACIJSKA STRUKTURA ZeOS-a
Članak 8.
Temeljna računalno komunikacijska struktura ZeOS-a je skup