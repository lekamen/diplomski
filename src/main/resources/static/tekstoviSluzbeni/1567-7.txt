u fondu osiguranja depozita nisu dovoljna za isplatu obeštećenja u trenutku nastanka osiguranog slučaja, Agencija može donijeti odluku o prikupljanju izvanredne premije od članica sustava osiguranja depozita, a koja ne prelazi 0,5 % osiguranih depozita svih članova po kalendarskoj godini. U iznimnim okolnostima, kao primjerice slučaj iz stavka 5. ovoga članka, i uz suglasnost Hrvatske narodne banke, Agencija može zahtijevati i veće premije za osiguranja depozita.
(5) Hrvatska narodna banka može djelomično ili u cijelosti odgoditi obvezu plaćanja izvanredne premije kreditnoj instituciji ako bi ona ugrozila njezinu likvidnost ili solventnost. Takva odluka o odgodi donosi se na zahtjev kreditne institucije i može se odobriti na rok od najdulje šest mjeseci te se iznimno može ponovno odobriti na isti rok.
(6) Obveza plaćanja premije nastupit će i prije roka iz stavka 5. ovoga članka ako njegovim plaćanjem više nije ugrožena likvidnost ili solventnost kreditne institucije.
(7) Premija za osigurane depozite iz stavka 4. ovoga članka plaća se po posebnom pozivu i u roku određenom u dostavljenom računu.
(8) Agencija obavještava EBA-u do 31. ožujka svake godine o iznosu osiguranih depozita u Republici Hrvatskoj te o iznosu raspoloživih financijskih sredstava sustava osiguranja depozita na dan 31. prosinca prethodne godine.
Upotreba sredstava fonda osiguranja depozita
Članak 15.
(1) Sredstva fonda osiguranja depozita prvenstveno su namijenjena za isplatu obeštećenja deponentima kreditne institucije u slučaju nastupa osiguranog slučaja, u skladu s ovim Zakonom.
(2) Sredstva fonda osiguranja depozita, osim za namjenu iz stavka 1. ovoga članka, koriste se i za:
1. plaćanje troškova nastalih u postupku isplate obeštećenja iz stavka 1. ovoga članka
2. plaćanje troškova nastalih u postupku ostvarenja tražbina koje je Agencija stekla na temelju odredbe članka 20. stavka 7. ovoga Zakona
3. troškove vezane uz iskup vrijednosnih papira
4. otplatu zajmova uzetih radi podmirenja obveze iz stavka 1. ovoga članka
5. plaćanje pasivnih kamata
6. financiranje mjera iz članka 16. stavka 1. ovoga Zakona
7. financiranje sanacije kreditne institucije u skladu s člankom 22. ovoga Zakona te
8. financiranja poslovnih rashoda Agencije vezanih za sustav osiguranja depozita.
(3) Raspoloživa financijska sredstva fonda osiguranja depozita ulažu se u niskorizičnu imovinu na dovoljno diverzificiran način kojemu je cilj očuvanje vrijednosti imovine te ograničenje rizika gubitaka od ulaganja.
(4) Agencija može raspoloživa financijska sredstva pozajmiti sustavima osiguranja depozita drugih država članica kada za taj sustav financiranja nastupe okolnosti iz članka 13. stavka 4. ovoga Zakona.
(5) Agencija može donijeti odluku o davanju zajma sustavu osiguranja depozita druge države članice iz fonda osiguranja depozita. Odluka se donosi temeljem zahtjeva imenovanog tijela koje upravlja sustavom osiguranja depozita druge države članice u žurnom postupku uz prethodnu suglasnost Ministarstva financija. Odluka se dostavlja EBA-i, zajedno s početnom kamatnom stopom i dogovorenim rokom vraćanja takvog zajma.
(6) Kamata na odobreni zajam ne smije biti niža od kamatne stope koju Europska središnja banka koristi za instrument »mogućnosti granične posudbe« u provođenju monetarne politike. Kamata dospijeva tek u vrijeme otplate zajma, a zajam se može otplatiti u godišnjim obrocima.
Mjere za sprječavanje nastupa osiguranog slučaja
Članak 16.
(1) Agencija može koristiti sredstva iz fonda osiguranja depozita u svrhu poduzimanja mjera za sprječavanje nastupa osiguranog slučaja, a s namjerom povećanja likvidnosti i solventnosti kreditne institucije koja posluje s poteškoćama, ako su troškovi takve mjere manji od troškova koji bi nastali za sustav osiguranja depozita nastupom osiguranog slučaja.
(2) Agencija može koristiti sredstva iz fonda osiguranja depozita u svrhu poduzimanja mjera iz stavka 1. ovoga članka uz uvjet da:
1. Agencija kao sanacijsko tijelo nije donijela odluku o otvaranju