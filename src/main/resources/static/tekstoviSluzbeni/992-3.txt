 prosječne tržišne koja je na dan 2. prosinca 2010. iznosila 1.721,14 kn po dionici INA-e.
Neposredno prije službene objave navedene Opće ponude, Agencija je na traženje tužitelja dala mišljenje kojim je izrazila stav da bi se za vrijeme trajanja ponude tužitelj trebao suzdržati od kupnje i prodaje dionice društva INA na uređenom tržištu Zagrebačke burze d.d., kako bi se izbjegla sumnja na zlouporabu tržišta kapitala i osiguralo pravično postupanje prema ulagateljima kojima je upućena primarna ponuda tužitelja. Nadalje je utvrđeno da je na temelju Opće ponude tužitelj, isplatom dana 31. siječnja 2011., stekao ukupno 10.082 dionice INA-e što čini sveukupno 0,08% temeljenog kapitala izdavatelja. U sklopu svojih nadzornih ovlasti, Agencija je utvrđivala identitet trajnih stjecatelja dionica INA-e te je u svrhu utvrđivanja identiteta krajnjeg stjecatelja, između ostalog, dana 31. ožujka i 2. svibnja 2010. upućen upit tužitelju u kojem, je zatraženo da dostavi podatke o načinu stjecanja dionica INA-e, osiguranju financijskih sredstava drugom subjektu za kupnju dionica INA-e te mogućem sklopljenom sporazumu ili ugovoru s drugim subjektom u svezi s kupnjom dionica INA-e. Međutim, utvrđeno je da tužitelj nije dostavio podatke o trećim osobama od kojih je stjecao dionice INA-e i preslike ugovora kojima je to društvo ugovornim transakcijama stjecalo dionice INE. Također, uvidom u dostavljenu dokumentaciju utvrđeno je da je tužitelj dana 31. siječnja 2011. na uređenom tržištu kupio 600 dionica INA-e po cijeni od 3.653,47 kn po dionici, potom dana 23. veljače 2011. ugovornom transakcijom kupio 18.267 dionica INA-e po cijeni od 3.650,00 kn po dionici, dana 16. ožujka 2011. ugovornom transakcijom kupio je 1.392 dionice INA-e po cijeni od 3.911,96 kn po dionici, a dana 17. ožujka 2011. na uređenom tržištu 750 dionica INA-e po cijeni od 4016,02 kn po dionici, te da su navedene dionice pohranjene na skrbničkim računima Zagrebačke banke d.d., Reifesen bank Austrija d.d., Erste & Steiemärkische Bank d.d. te Privredne banke d.d.
Imajući u vidu kontinuirano stjecanje dionica od strane tužitelja od isteka Opće ponude do dana donošenja osporenog rješenja u kojima je tužitelj stekao ukupno 21.009 dionica INA-e kao i činjenicu držanja određene količine dionica INA-e od strane tužitelja na skrbničkim računima različitima od osnovnog skrbničkog računa, otvorenog kod Zagrebačke banke, Agencija je utvrdila da stvarni cilj stjecanja dionica INA-e od strane tužitelja nije onaj koji je naveden u Općoj ponudi, te da je više puta naveden u tiskovnim konferencijama i priopćenjima javnost koja je prije i tijekom trajanja Opće ponude organizirao tužitelj.
Kako dakle, iz podataka spisa predmeta, dostavljenih Sudu uz odgovor na tužbu, nesporno proizlazi da je nakon isteka Opće ponude tužitelj stjecao dionice INA-e po cijeni koja je značajno viša od one u Općoj ponudi za koju je tužitelj tvrdio da je odlična cijena, te istodobno javno optuživao druge osobe da stječu dionice INA-e na spekulativan i manipulacijski način kada su se stjecale dionice po 10-tak% većoj cijeni od one po tužiteljevoj ponuđene u Općoj ponudi, to je prema ocjeni ovog Suda, nadležna Agencija pravilno i zakonito ocijenila da je tužitelj na opisani način, objavom Opće ponude od 15. prosinca 2010., iznio netočne informacije koje su dale lažne, odnosno obmanjujuće signale u pogledu trgovanja dionicom društva INA na uređenom tržištu, a za koje je kao informirani ulagatelj, najveći dioničar INA-e i ponuditelj u privatnoj ponudi dioničarima INA-e znao da su netočne. Naime, opisanim ponašanjem tužitelj je sukladno svemu navedenom, prekršio odredbe članka 466. stavak 1. točka 3. Zakona o tržištu kapitala, a što je izrijekom zabranjeno člankom 465. istoga Zakona prema kojem je zabranjen svaki oblik manipuliranja tržištem.
Naime prema odredbi članka 466. stavak 1. točke 3. citiranog Zakona, manipulacija tržištem znači širenje informacija putem medija, uključujući i Internet, ili bilo koji drugim načinom