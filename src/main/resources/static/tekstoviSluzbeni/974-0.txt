49 06.05.2015 Pravilnik o brodarskim knjižicama
MINISTARSTVO POMORSTVA, PROMETA I INFRASTRUKTURE
975
Na temelju članka 54. u svezi s člankom 244. stavkom 3. podstavkom 5. Zakona o plovidbi i lukama unutarnjih voda (»Narodne novine« br. 109/2007, 132/2007, 51A/2013 i 152/2014) ministar pomorstva, prometa i infrastrukture donosi
PRAVILNIK
O BRODARSKIM KNJIŽICAMA
I. OPĆE ODREDBE
Članak 1.
(1) Brodarska knjižica je neprenosiva osobna isprava koju je brodarac dužan imati kada je ukrcan kao član posade plovila, osim čamca, upisanog u Upisnik plovila Republike Hrvatske.
(2) Član posade može imati samo jednu važeću brodarsku knjižicu.
Članak 2.
(1) Brodarska knjižica može se izdati osobi koja je:
– navršila 15 godina života,
– tjelesno i duševno zdrava i sposobna za obavljanje određenih poslova na plovilu.
(2) Prije izdavanja brodarske knjižice utvrđuje se identitet osobe i državljanstvo.
(3) Brodarska knjižica strancu izdaje se temeljem isprave izdane prema posebnom propisu kojim se propisuje boravak i rad stranaca u Republici Hrvatskoj.
II. BRODARSKA KNJIŽICA
Članak 3.
Brodarska knjižica sadrži:
1. natpis »Republika Hrvatska« s utisnutim grbom Republike Hrvatske i naziv »BRODARSKA KNJIŽICA«,
2. broj pod kojim je brodarska knjižica zavedena u očevidnik brodarskih knjižica,
3. ime i prezime, datum, mjesto i država rođenja te državljanstvo vlasnika brodarske knjižice,
4. naziv isprave kojom se dokazuje identitet vlasnika brodarske knjižice,
5. brojčanu oznaku stranice,
6. adresa prebivališta/boravišta vlasnika brodarske knjižice,
7. fotografija (format 3,0 x 3,5 cm) vlasnika brodarske knjižice,
8. naziv tijela koje je izdalo brodarsku knjižicu,
9. pečat, datum izdavanja i potpis ovlaštene osobe državnog tijela koje je izdalo knjižicu,
10. podatke o prvoj i prethodno izdanoj brodarskoj knjižici (upisuje se broj knjižice, naziv tijela koje ju je izdalo i datum izdavanja),
11. podatke o stručnoj osposobljenosti u unutarnjoj plovidbi brodarca te broj i datum izdavanja isprave,
12. podatak o zdravstvenoj sposobnosti brodarca,
13. vrijeme službe na plovilu,
14. razdoblja plovidbe i linijska putovanja u godini,
15. smjernice i upute za vođenje brodarske knjižice.
Članak 4.
Brodarska knjižica tiska se na hrvatskom jeziku i u prijevodu na njemačkom i ruskom, a podaci se unose na hrvatskom jeziku i latiničnom pismu.
IV. VALJANOST BRODARSKE KNJIŽICE
Članak 5.
(1) Brodarska knjižica je valjana ako sadrži podatke o važećem liječničkom pregledu brodarca u skladu s propisima o zdravstvenom nadzoru članova posade.
(2) Brodarska knjižnica strancu izdaje se s rokom važenja isprave iz članka 2. stavka 3. ovoga Pravilnika.
(3) Brodarska knjižica postaje nevažećom kada se putovnica ili druga osobna isprava na temelju koje je izdana oduzme ili proglasi nevažećom. Brodarska knjižica izdana strancu, povrh toga, postaje nevažećom kada se strancu izda zabrana boravišta, kada ga se protjera ili mu se sudski ukine boravište ili mu boravišna dozvola iz drugih razloga prestane vrijediti. U takvom slučaju se brodarska knjižica, bez odlaganja mora vratiti lučkoj kapetaniji koja ju je izdala.
V. NADLEŽNOST ZA IZDAVANJE BRODARSKE KNJIŽICE
Članak 6.
(1) Brodarsku knjižicu izdaje lučka kapetanija nadležna prema mjestu prebivališta podnositelja zahtjeva sukladno Zakonu o plovidbi i lukama unutarnjih voda.
(2) Za državljane Republike Hrvatske s prebivalištem izvan područja lučkih kapetanija iz stavka 1. ovoga članka i za hrvatske državljane s prebivalištem izvan Republike Hrvatske za izdavanje brodarskih knjižica nadležna je ona lučka kapetanija kojoj je podnesen zahtjev.
(3) Brodarsku knjižicu strancu izdaje lučka kapetanija nadležna prema mjestu sjedišta registrirane tvrtke za koju stranac radi prema potvrdi o prijavi rada.
VI. POSTUPAK IZDAVANJA BRODARSKE KNJIŽICE
Članak 7.
(1) Zahtjev za izdavanje brodarske knjižice podnosi se nadležnoj lučkoj kapetaniji.
(2) Uz zahtjev za izdavanje brodarske knjižice podnositelj zahtjeva prilaže:
1. presliku osobne iskaznice ili druge