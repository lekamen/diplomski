 navođenja spornog iznosa od 32,50 kune došlo je zbrajanjem pojedinih iznosa različitih troškova koji na temelju relevantnih zakona terete takvu vrstu usluge. AKD ističe i kako Agencija nije ocijenila očitovanja stranaka u postupku.
AKD Zaštita je predložio i dodatne dokaze u smislu saslušanja zakonskog zastupnika Nevena Martića, D.F., predsjednika Hrvatskog ceha zaštitara, i predstavnika Hrvatske gospodarske komore koji je prijedlog za utvrđivanje minimalne cijene rada zaštitara uputio nadležnom Ministarstvu unutarnjih poslova.
6.4. Očitovanje poduzetnika Klemm Sigurnost d.o.o.
Iako je Agencija u Obavijesti pozvala stranke da u roku od mjesec dana od primitka iste u pisanom obliku dostave svoje primjedbe, kao i da predlože eventualno saslušanje dodatnih svjedoka i izvođenje dodatnih dokaza, u Agenciji nije zaprimljeno pisano očitovanje na Obavijest od strane poduzetnika Klemm Sigurnost.
6.5. Očitovanje poduzetnika Bilić-Erić d.o.o.
Očitovanje poduzetnika Bilić Erić Agencija je zaprimila 26. lipnja 2014., te se u bitnome navodi, kako slijedi.
Poduzetnik Bilić Erić uvodno je istaknuo kako nije postignut nikakav dogovor o cijeni i kako cijenu od 32,50 kuna neki poduzetnici uopće nisu nudili u natječajima, dok ju je Bilić Erić ponudio samo jednom nakon održanog sastanka, a prije istog također je nudio iste ili slične cijene. Ujedno, Bilić Erić istaknuo je kako do dogovora nije došlo jer bi se u tom slučaju sve stranke dogovora bile dužne pridržavati, a što u ovom predmetu nije slučaj.
Nadalje, Bilić Erić navodi kako nije postojala volja s njegove strane da se postupa po bilo kakvom dogovoru, a što je razvidno iz oscilacije cijena koje je nudio na natječajima nakon sastanka.
Vezano uz Priopćenje, Bilić Erić navodi kako nije mogao utjecat na sadržaj istog, kako ga nije autorizirao, kao niti članak objavljen u »Novom listu«, za koji je saznao izvan roka za podnošenje demantija, zbog čega ta činjenica ne može biti odlučna u ovom postupku.
Zaključno, Bilić Erić predložio je saslušanje zakonskog zastupnika Matije Jozića, zatim saslušanje svih sudionika sastanka te je predložio uvid u dokumentaciju za postupke javne nabave prije 23. listopada 2013.
6.6. Očitovanje poduzetnika V grupa d.o.o.
Očitovanje poduzetnika V Grupa Agencija je zaprimila 26. lipnja 2014., te se u bitnome navodi, kako slijedi.
V Grupa istaknula je kako je Sastanak održan na inicijativu N.M., glavnog urednika časopisa »Zaštita«, a s ciljem iznošenja problema s kojima se sudionici sastanka suočavaju, zatim kako bi se raspravilo o stanju na mjerodavnom tržištu tjelesne zaštite, predložile izmjene i dopune Zakona o privatnoj zaštiti, iniciralo osnivanje zaštitarske komore i potrebi suzbijanja nelojalne konkurencije na mjerodavnom tržištu.
Na predmetnom sastanku, prema navodima V Grupe, nije donesen zaključak u pogledu utvrđivanja minimalne cijene pružanja zaštitarske usluge, već su sudionici sastanka utvrdili kako je trošak sata rada zaštitara minimalno 32,50 kune. Navedeno je utvrđeno, s obzirom na to da je u porastu ponuda pružanja zaštitarskih usluga za cijenu nižu od minimalnih troškova, a time se narušava tržišno natjecanje.
Stoga je na Sastanku donesen zaključak u pogledu minimalnog troška sata rada zaštitara kako bi ukazali koliki je stvarni trošak rada zaštitara.
Nadalje, sukladno očitovanju V Grupe primarni cilj Sastanka bila je rasprava o pojavi nelojalne konkurencije na mjerodavnom tržištu i inicijativa osnivanja zaštitarske komore kroz izmjene i dopune zakona o privatnoj zaštiti.
Vezano uz napise u časopisu »Novi list«, V Grupa je navela kako je dostavila svoj odgovor časopisu »Novi list« no kako isti nije autoriziran te se ne može smatrati autoriziranom izjavom.
V Grupa predložila je saslušanje dodatnih svjedoka i to: I.K., pomoćnice Ministra unutarnjih poslova, zatim H.Š., predsjednika udruge zaštitara i detektiva pri Hrvatskoj gospodarskoj komori i D.F., predsjednika Hrvatskog ceha zaštitara.
6.7. Očitovanje poduzetnika Arsenal Ivezić d.o.o.
Očitovanje