za svakog brata ili sestru.
(6) Studenti koji imaju jednog ili oba roditelja s tjelesnim oštećenjem od 100% (osim tjelesnog oštećenja iz Domovinskoga rata koje je obuhvaćeno člankom 13.) – 200 bodova po roditelju.
(7) Studenti s invaliditetom od 6. do 10. kategorije invalidnosti prema sljedećoj raspodjeli:
– 6. kategorija (50% tjelesnog oštećenja) – 400 bodova;
– 7. kategorija (40% tjelesnog oštećenja) – 320 bodova;
– 8. kategorija (30% tjelesnog oštećenja) – 250 bodova;
– 9. kategorija (20% tjelesnog oštećenja) – 200 bodova;
– 10. kategorija (10% tjelesnog oštećenja) – 150 bodova.
(8) Studenti čije zajedničko kućanstvo koristi zajamčenu minimalnu naknadu (stalnu pomoć za uzdržavanje prema propisima o socijalnoj skrbi, dokazuje se rješenjem i/ili potvrdom nadležne ustanove za socijalnu skrb) – 750 bodova. Ako student ostvari bodove po ovom stavku, ne može ostvariti bodove po stavku 10. ovoga članka.
(9) Studentici majci ili studentu ocu koji imaju malodobno dijete – 300 bodova za svako dijete.
(10) Studenti čiji ukupni mjesečni prihod po članu zajedničkog kućanstva (svi članovi koji su prijavljeni na istoj adresi) u prethodnoj kalendarskoj godini iznosi:
– do 500 kn – 750 bodova;
– od 500,01 do 700,00 kn – 600 bodova;
– od 700,01 do 900,00 kn – 525 bodova;
– od 900,01 do 1.100,00 kn – 450 bodova;
– od 1.100,01 do 1.300,00 kn – 375 bodova;
– od 1.300,01 do 1.500,00 kn – 300 bodova;
– od 1.500,01 do 1.700,00 kn – 225 bodova;
– od 1.700,01 do 1.900,00 kn – 150 bodova;
– od 1.900,01 do 65% proračunske osnovice – 75 bodova.
(11) Studenti koji se prijavljuju na prebivalištu bez članova kućanstva dužni su dostaviti OIB i presliku osobne iskaznice oba roditelja.
(12) U prihod sukladno stavku 10. ovog članka ulaze ukupni dohodak i neoporezivi primici koji se nalaze na popisu u Prilogu 1 koji je sastavni dio ovog Pravilnika.
Bodovi za studente hrvatske branitelje i studente djecu hrvatskih branitelja koji ne ostvaruju pravo na izravan smještaj u domu
Članak 13.
(1) Studenti, hrvatski branitelji iz Domovinskoga rata koji su bili u zarobljeništvu, studenti koji su ranjeni kao hrvatski branitelji i studenti HRVI iz Domovinskoga rata, studenti hrvatski branitelji iz Domovinskoga rata, djeca smrtno stradaloga branitelja iz Domovinskoga rata, djeca HRVI iz Domovinskoga rata te studenti, djeca hrvatskih branitelja – 200 bodova.
(2) Studenti djeca smrtno stradaloga branitelja, HRVI iz Domovinskoga rata te djeca hrvatskih branitelja ostvaruju 200 bodova za svakog od roditelja koji imaju reguliran status iz Domovinskoga rata.
DISCIPLINSKI PREKRŠAJ, ODUZIMANJE BODOVA I ZLOUPORABA OSTVARENOG PRAVA NA SMJEŠTAJ
Članak 14.
(1) Studenti kojima je izrečena disciplinska mjera opomene, sukladno općim aktima studentskoga centra, pred gubitak prava na smještaj, oduzima se 200 bodova od ukupnog broja bodova, odnosno gubi pravo na izravan smještaj kod iduće prijave na natječaj.
(2) Studenti koji počine teški prekršaj zlouporabe dodijeljenog smještaja, sukladno općim aktima studentskoga centra, u studentskome domu bit će sankcionirani oduzimanjem prava na smještaj za cijelo vrijeme studiranja.
(3) Studenti koji stječu pravo na smještaj u studentskome domu, ali su za vrijeme prethodnoga stanovanja učinili teži disciplinski prijestup (uništavanje inventara doma, tučnjava, konzumacija alkohola i droga i ostala neprimjerena ponašanja studenata navedena u kućnome redu studentskoga doma), na temelju čega im je izrečena disciplinska mjera opomene za teži prekršaj, utvrđena općim aktima studentskoga centra, gube pravo na smještaj u studentskome domu za cijelo vrijeme studiranja.
STUDENTI KOJI NEMAJU PRAVO NA SMJEŠTAJ
Članak 15.
Pravo na smještaj nemaju:
1. Studenti koji nisu upisani u statusu redovitoga studenta u akademsku godinu za koju se raspisuje natječaj nemaju pravo na smještaj bez obzira na ostvareno pravo u natječaju.
2. Pravo na smještaj nemaju studenti koji mijenjaju studij (bez završetka studija) i na drugome studiju ponovno upisuju prvu godinu, ako se