 otpadom,
– prilagođavanje zahvata u prostoru, a posebno arhitekture tradicijskim značajkama, te afirmiranje tradicijskih vrijednosti,
– posebna skrb o pojedinim lokalitetima od značaja za prirodni i kulturni identitet, tradiciju i turističku aktivnost,
– usklađivanje korištenja prirodnih dobara (šume, poljoprivredno zemljište, vode, mineralne sirovine) sa zahtjevima zaštite prirode i okoliša, krajobrazne i biološke raznolikosti,
– komunikacija, edukacija i interpretacija.
Programska polazišta određena planom šireg područja – Prostornim planom Parka prirode Medvednica:
– predložiti lokaciju gornje stanice žičare ovisno o tehničkim i prirodnim ograničenjima, te osigurati uklapanje i povezanost s mrežom planinarskih putova i rekreativnih površina u i izvan obuhvata Plana,
– istražiti mogućnost povezivanja žičarom s bistranskim i stubičkim prostorom,
– prenamjena, preispitivanje i preraspodjela postojećih sadržaja ovisno o lokaciji gornje stanice žičare i vrijednostima prostora,
– rekonstrukcija građevina uz uvažavanje mjera energetske učinkovitosti,
– predvidjeti uklanjanje privremenih građevina,
– istražiti mogućnost smještaja za potrebe Gorske službe spašavanja, Javne ustanove Parka i sportskih klubova,
– osigurati ujednačen način korištenja prostora,
– prilikom planiranja svih zahvata u prostoru potrebno je voditi računa o zaštiti vizualnog identiteta prostora,
– postojeću šumsku cestu kao i servisne prilaze pojedinim građevinama moguće je sanirati ili rekonstruirati kao kolno-pješačke površine uz mogućnost zamjene asfalta primjerenim materijalom (betonski opločnik, tucanik i dr.) uz poštivanje propisa za prilaz vatrogasnih vozila i kvalitetno rješenje odvodnje oborinskih voda,
– kroz cijelo vršno područje od Grafičara do Puntijarke moguće je uređenje postojeće glavne uzdužne pješačke komunikacije kao šetnice i staze za osobe s invaliditetom i smanjenom pokretljivošću koristeći pri tome po nagibu i trasi pogodne dijelove postojećih putova,
– preispitivanje infrastrukturne opremljenosti, posebice rješenja odvodnje građevina, vodoopskrbe, elektroničke komunikacijske infrastrukture i mogućnosti korištenja sunčeve energije,
– planirati zbrinjavanje i odvoz otpada putem komunalnog poduzeća izvan Parka.
Programska polazišta određena ovom Odlukom:
– istražiti prostorne mogućnosti smještaja novih građevina poput gornje stanice žičare u odnosu na tehnološke zahtjeve i prihvatne kapacitete sadržaja i potrebnih površina za očekivani broj posjetitelja,
– ujednačiti stupanj oblikovanja i uređenosti objekata i vanjskih prostora unutar pojedinih funkcionalnih cjelina,
– obnoviti postojeću i planirati novu infrastrukturu prometa, prometa u mirovanju, elektroopskrbe, javne rasvjete, vodoopskrbe i odvodnje te energetskih rješenja u skladu s potrebama i suvremenim tehnološkim mogućnostima i zahtjevima,
– u najvećoj mogućoj mjeri sačuvati zelene površine, posebno livadske površine i visoko raslinje, šumske ekosustave, opremiti staze vrtno tehničkim sadržajima, klupama, koševima u skladu sa smjernicama oblikovanja unutar Parka,
– stručni izrađivač Plana u toku izrade Plana predložit će rješenja proizašla iz istraživanja, rasprava, prijedloga, primjedbi, stručnih podloga i zahtjeva,
– cilj i način gospodarenja šumama posebne namjene utvrđuje se u skladu s ekološkim prilikama i uvjetima zaštite prirode u postupku izrade i donošenja šumskogospodarskih planova
Popis sektorskih strategija, planova, studija i drugih dokumenata propisanih posebnim zakonima kojima, odnosno u skladu s kojima se utvrđuju zahtjevi za izradu Plana
VII.
Za područje Parka izrađeni su dokumenti, studije, radovi:
– Klimatske prilike centralnog vršnog područja Medvednice (Republički hidrometeorološki zavod SR Hrvatske, Centar za meteorološka istraživanja, Zagreb – Grič 3, Zagreb, 1979.),
– Vršna zona Medvednice – stanje, problemi i smjernice za zaštitu i uređenje, (Kamenarović M., Rukavina M., Republički zavod za zaštitu prirode, Zagreb, 1979.),
– Geološka građa Medvednice