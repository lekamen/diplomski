 vidljiva već i na razini izričaja, budući predmetna Pravila govore o 'oglasu političke promidžbe', a ZOEM, ZHRT i Direktiva o 'oglašavanju'.
2.3. Predmetna Pravila donijeta su u sklopu obveze Hrvatskog sabora, koja proizlazi iz odredbi članka 30. Zakona o izborima zastupnika u Hrvatski sabor (...)
Dakle, predmetna Pravila donijeta su u skladu s odredbama relevantnog zakona ... koji je Hrvatskom saboru izrijekom propisao što se njima mora urediti na način da se predmetnim Pravilima, u kontekstu onog što je predmet preispitivanja u ovom postupku, uređuju: 'oblici i vrijeme praćenja izborne promidžbe političkih stranaka' i 'utvrditi ukupno vrijeme svih emisija (telopi, spotovi, snimke sa skupova, posebne emisije i slično) koje putem elektronskih medija s nacionalnom koncesijom u Republici Hrvatskoj u jednakom trajanju mogu zakupiti većinska politička stranka i koalicija i oporbene političke stranke ili koalicije, vodeći računa da će se jednako vrijeme obračunavati po pojedinačnoj listi koja sudjeluje na izborima'.
(...)
Donoseći predmetna Pravila, Hrvatski sabor je, sukladno odredbama Zakona o izborima zastupnika, jasno propisao pod kojim se uvjetima provodi plaćena predizborna promidžba ('pod jednakim uvjetima'), da takva promidžba mora biti 'jasno odvojena od preostalog programa tako da javnost može razlučiti kako je riječ o plaćenim oglasima izborne promidžbe' te je određeno vrijeme trajanja takve promidžbe na način da 'Oglašavanje u smislu ovih Pravila ne ubraja se u trajanje spotova za oglašavanje sukladno odredbi članka 32. stavka 1. Zakona o elektroničkim medijima ... te odredbama članaka 4. i 37. stavcima 1. i 2. Zakona o Hrvatskoj radioteleviziji ...'
Ratio ovakvog rješenja leži u činjenici da se medijsko oglašavanje planira mjesecima unaprijed i da mediji često imaju unaprijed rezervirane termine za medijsko oglašavanje. S obzirom da se vrijeme kada će se odvijati kampanja unaprijed ne zna, da je kampanja strogo (zakonom) vremenski određena te da njen cilj nije prodaja proizvoda već, prije svega upoznavanje građana s kandidatima na izborima i njihovim programima te da nitko ne može očekivati da će mediji (pogotovo komercijalni) kampanju u dovoljnoj mjeri prihvatiti besplatno, kroz svoj informativni program, bilo je nužno omogućiti sudionicima u kampanji i medijsko oglašavanje. Kako trajanje tog oglašavanja ne bi bilo nepotrebno ograničeno kroz činjenicu da su najbolji termini uglavnom zakupljeni mjesecima unaprijed, pokazalo se nužnim omogućiti nakladnicima i sudionicima kampanje oglašavanje izvan termina propisanih ZOEM-om i ZHRT-om (već je istaknuto da se ne radi o dosegu prava Europske unije, već o pravu koje države članice samostalno uređuju).
(...)
Ovaj Odbor smatra da je apsolutni interes javnosti tijekom kampanje upoznati kandidate te dobiti potpunu informaciju o tome za što se oni zalažu. U tom se kontekstu predmetnim Pravilima ne derogiraju odredbe ZOEM-a i ZHRT-a, već se za točno određeno, ograničeno vremensko razdoblje utvrđuju posebna pravila za poseban vid plaćene promidžbe, što nije u suprotnosti niti s jednom odredbom citiranih propisa – odredbe koje se tiču televizijskog oglašavanja iz članka 1. stavka 1. točke i) Direktive se ni na koji način ne mijenjaju niti vrijeđaju predmetnom odredbom točke 5. Pravila.
2.4. U pogledu prigovora koji se odnosi na neravnopravan položaj nakladnika s nacionalnom i lokalnom koncesijom, Odbor ukazuje da takva razlika suštinski proizlazi iz odgovarajući odredbi Zakona o izborima zastupnika i to članka 30. stavka 1. koji propisuje da će 'Sabor ... donijeti u roku od 15 dana od stupanja na snagu ovog Zakona pravila o postupanju elektronskim medija s nacionalnom koncesijom u Republici Hrvatskoj tijekom izborne promidžbe.' Dakle, a kao što je već iznijeto, upravo su odredbe Zakona o izborima zastupnika, koje su temelj za donošenje ovih Pravila, utvrdile i njihov doseg, a to su elektronički mediji s nacionalnom koncesijom pa se ovim Pravilima upravo medijima s nacionalnom