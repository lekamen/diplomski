 nesreće, koji je ugrozio ili bi, ako se ne poduzmu odgovarajuće radnje za sprječavanje ili ublažavanje neželjenih posljedica, mogao ugroziti sigurnost broda, osoba na brodu ili bilo koje druge osobe ili pomorski okoliš.
12. Sigurnosna istraga je istražni postupak koji provodi Agencija ili nadležno istražno tijelo druge države, tijekom kojeg se prikupljaju i analiziraju podaci, utvrđuju uzroci i uzročni čimbenici pomorskih nesreća i nezgoda te prema potrebi izrađuju sigurnosne preporuke radi sprječavanja pomorskih nesreća i nezgoda u budućnosti te s tim u vezi unaprjeđenja sigurnosti plovidbe i smanjenja opasnosti od onečišćenja s brodova.
13. Ciljevi sigurnosne istrage su sprječavanje pomorskih nesreća i nezgoda u budućnosti, unaprjeđenje sigurnosti plovidbe i smanjenje opasnosti od onečišćenja s brodova.
14. Sigurnosna preporuka je svaki prijedlog, pa i onaj radi registracije i nadzora plovnih objekata, koji daje:
a) istražno tijelo države koja vodi sigurnosnu istragu, na temelju podataka dobivenih iz te istrage ili ako je potrebno
b) Europska komisija na temelju dokumentirane analize podataka i rezultata obavljenih sigurnosnih istraga.
15. Metodologija ili zajednička metodologija označava primjenu zajedničkih standarda u pokretanju i vođenju sigurnosnih istraga utvrđenih Uredbom Komisije (EU) br. 1286/2011 od 9. prosinca 2011. o donošenju opće metodologije za istraživanje pomorskih nesreća i nezgoda, razvijene u skladu s člankom 5. stavkom 4. Direktive 2009/18/EZ Europskog parlamenta i Vijeća (SL L 328, 10. 12. 2011., str. 36.).
16. Glavni istražitelj je osoba koja je imenovana za glavnog istražitelja pomorskih nesreća sukladno odredbama Zakona o osnivanju Agencije za istraživanje nesreća u zračnom, pomorskom i željezničkom prometu (»Narodne novine«, broj 54/13) i koja je odgovorna za organizaciju, provedbu i nadzor sigurnosnih istraga pomorskih nesreća i nezgoda.
17. Odgovorni istražitelj je osoba koja po ovlaštenju glavnog istražitelja vodi pojedinu sigurnosnu istragu pomorske nesreće ili nezgode i aktivno istražuje uzroke pomorske nesreće ili nezgode.
18. Istražitelj je osoba koja po ovlaštenju glavnog ili odgovornog istražitelja obavlja pojedine istražne radnje i sudjeluje u sigurnosnoj istrazi pomorske nesreće ili nezgode.
19. Ovlašteni predstavnik je osoba koju je, na temelju njenih stručnih kvalifikacija, imenovala bitno zainteresirana država kako bi sudjelovala u sigurnosnoj istrazi koju vodi Agencija na području primjene ove Uredbe ili sudjelovala u postizanju dogovora o preuzimanju vođenja sigurnosne istrage.
20. Savjetnik je osoba koju je, na temelju njenih stručnih kvalifikacija, imenovala bitno zainteresirana država, da pomogne svom ovlaštenom predstavniku i/ili glavnom istražitelju, u istrazi koju vodi Agencija na području primjene ove Uredbe.
21. Službena iskaznica je identifikacijska iskaznica glavnog istražitelja, odnosno identifikacijska iskaznica istražitelja koji sudjeluju u sigurnosnim istragama, izdana od strane Agencije.
22. Istražno tijelo druge države označava nadležno tijelo druge države koja vodi sigurnosnu istragu ili nadležno tijelo bitno zainteresirane države koja je preuzela vođenje sigurnosne istrage.
23. MRCC je engleska kratica za Nacionalnu središnjicu za usklađivanje traganja i spašavanja na moru (Maritime Rescue Coordination Center) koja obavlja i poslove Pomorske službe za podršku (Maritime Assistance Service – MAS) sukladno rezoluciji A.950(23) Skupštine Međunarodne pomorske organizacije.
24. Država koja vodi sigurnosnu istragu je država koja je preuzela odgovornost za vođenje sigurnosne istrage, kako je dogovoreno između bitno zainteresiranih država.
25. Bitno zainteresirana država je država:
a) čiju zastavu vije brod uključen u pomorsku nesreću ili nezgodu, ili
b) u čijem se teritorijalnom moru ili unutarnjim morskim vodama dogodila pomorska nesreća ili nezgoda, ili
c) čiji je okoliš ozbiljno oštećen posljedicama pomorske nesreće (uključujući i okoliš njenog teritorija priznatog