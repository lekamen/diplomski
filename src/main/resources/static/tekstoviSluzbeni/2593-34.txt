 obale, a posebno ukoliko prelazi od jedne obale prema drugoj, osloboditi plovni put u najvećoj mogućoj mjeri i što je brže moguće.
(2) Skele koje ne plove uz pomoć radara moraju umjesto znaka propisanog u stavku 1. ovoga članka kao znak za maglu davati jedan dugi zvučni znak i četiri kratka zvučna znaka. Ovi znakovi moraju se ponavljati u intervalima koji nisu dulji od jedne minute.
POGLAVLJE VII POSEBNA PRAVILA
Članak 6.34 – Posebna prednost prolaza
(1) Pri susretanju ili presijecanju pravaca plovidbe s plovilom koje pokazuje oznake iz članka 3.34 ili iz članka 3.35 ovoga Pravilnika, druga plovila im moraju osloboditi put.
(2) Kad plovilo iz kategorije navedene u članku 3.34 ovoga Pravilnika susretne ili presijeca pravac plovidbe, plovila kategorije navedene u članku 3.35 ovoga Pravilnika, plovilo iz članka 3.35 ovoga Pravilnika mora osloboditi put plovilu iz članka 3.34 ovoga Pravilnika.
(3) Najmanja udaljenost plovidbe iza plovila koja pokazuju znakove iz članka 3.37 ovoga Pravilnika je 1000 m.
Članak 6.35 – Skijanje na vodi i slične aktivnosti
(1) Skijanje na vodi i slične aktivnosti dozvoljene su samo danju i pri dobroj vidljivosti. Lučka kapetanija može označiti sektore na kojima su ove aktivnosti dozvoljene ili zabranjene.
(2) Zapovjednik plovila koje obavlja vuču pri skijanju na vodi ili sličnim aktivnostima mora biti u pratnji punoljetne osobe koja je odgovorna za vuču i nadzor vuče i koja je za to sposobna.
(3) Plovilo koje obavlja vuču pri skijanju na vodi i sličnim aktivnostima i vučena osoba moraju držati razmak od najmanje 20 m od drugih plovila, kupača i obale, osim kada se plovi na plovnom putu rezerviranom isključivo za te svrhe.
(4) Vučno uže se ne smije vući ako ga ne drži vučena osoba.
(5) U Republici Hrvatskoj se primjenjuje i članak 11.13 ovoga Pravilnika.
Članak 6.36 – Postupanje ribarskih plovila i postupanje prema ribarskim plovilima
(1) Zabranjen je ribolov nekoliko plovila koja plove jedno pored drugoga.
(2) Postavljanje ribolovne opreme u plovnom putu i njegovoj blizini te na označenim mjestima za stajanje nije dozvoljeno.
(3) Svim plovilima je zabranjen prolaz blizu ribarskih plovila koja pokazuju znakove propisane člankom 3.35 ovoga Pravilnika.
Članak 6.37 – Postupanje ronilaca i postupanje prema roniocima
(1) Ronjenje bez posebne dozvole zabranjeno je na područjima gdje može ometati plovidbu, a posebno:
a) na pravcu plovidbe plovila koja pokazuju oznake iz članka 3.16 ovoga Pravilnika,
b) ulazu u skloništa i u skloništima,
c) na mjestima za stajanje ili u njihovoj blizini,
d) na u područjima određenim za skijanje na vodi ili slične aktivnosti,
e) na plovnom putu,
f) u lukama i pristaništima.
(2) Sva plovila trebaju držati dovoljnu udaljenost od plovila koja pokazuju oznake iz članka 3.36 ovoga Pravilnika.
(3) U Republici Hrvatskoj se primjenjuje i članak 11.14 ovoga Pravilnika.
Glava 7 PRAVILA STAJANJA
Članak 7.01 – Opća pravila stajanja
(1) Bez povrede drugih odredbi ovoga Pravilnika, plovila i plutajuća tijela trebaju izabrati svoje mjesto za stajanje, što je moguće bliže obali ovisno o gazu i lokalnim uvjetima. U svakom slučaju ne smiju ometati plovidbu.
(2) Ne dovodeći u pitanje posebne dozvole koje izdaju nadležna tijela, plutajući objekti moraju se postaviti tako da oslobode plovni put za plovidbu.
(3) Plovila, skup plovila, plutajuća tijela i plutajući objekti moraju prilikom stajanja biti usidreni ili privezani na način da ne mogu promijeniti poziciju, uzimajući osobito u obzir vjetar, promjenu vodostaja, povlačenje vode i valove i tako prouzročiti opasnost ili prepreku za druga plovila.
(4) U Republici Hrvatskoj se primjenjuju i članci 11.15 i 11.16 ovoga Pravilnika.
Članak 7.02 – Stajanje
(1) Plovila, plutajuća tijela ili plutajući objekti ne smiju stajati:
a) na dijelovima vodnog puta gdje je stajanje općenito zabranjeno,
b) na dijelovima određenim od strane nadležnih tijela,
c) na dijelovima označenim znakom A.5 iz Priloga 7 ovoga Pravilnika. Zabrana se odnosi na stranu vodnog puta