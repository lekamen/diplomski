 može biti manji od visine iznosa dara za djecu za djelatnike u javnim službama.
n) Božićnica
Članak 93.
Djelatnicima Državne ergele pripada pravo na isplatu godišnje nagrade za božićne blagdane u jednakom iznosu (božićnica).
Božićnica iznosi najmanje onoliko koliko je bila zadnja isplata božićnice i ne može biti manja od iznosa božićnice za djelatnike u javnim službama.
Božićnica se neće isplaćivati za vrijeme važenja temeljnog kolektivnog ugovora, osim ako ne dođe do promjena u tom pogledu u temeljnom kolektivnom ugovoru.
o) Naknade po osnovi izuma i tehničkog unapređenja
Članak 94.
Djelatniku pripada pravo na naknadu za izum i tehničko unapređenje.
Naknada iz stavka 1. ovoga članka može biti određena u obliku apsolutnog iznosa ili u obliku udjela od ostvarenog učinka izuma i tehničkog unapređenja.
Naknada mora biti razmjerna učinku koji poslodavac ima od izuma ili tehničkog unaprjeđenja, odnosno učinku koji se stvarno može očekivati, s time da mora iznositi najmanje 10% vrijednosti ostvarenog ili očekivanog učinka.
O naknadi iz prethodnih stavaka ovoga članka djelatnik i poslodavac zaključit će poseban ugovor.
p) Osiguranje
Članak 95.
Poslodavac je dužan osigurati djelatnike od posljedica nesretnog slučaja za vrijeme obavljanja rada kao i u slobodnom vremenu tijekom 24 sata.
r) Sistematski pregledi
Članak 96.
Svi djelatnici do 50 godina starosti svake 3 godine, a zaposleni iznad 50 godina starosti svake 2 godine imaju pravo na sistematski pregled u vrijednosti od 500 kuna, po cijenama zdravstvenih usluga iz obveznog zdravstvenog osiguranja, organizirano putem ministarstva nadležnog za zdravstvo, a koje će se obavljati u zdravstvenim ustanovama iz mreže javne zdravstvene službe, u pravilu prema mjestu rada.
s) Naknada za odvojeni život
Članak 97.
Ako u skladu sa zakonom, ovim Ugovorom ili ugovorom o radu radnik bude premješten na rad izvan sjedišta poslodavca ili mjesta stanovanja preko 50 km, a obitelj mu trajno boravi u mjestu sjedišta poslodavca, odnosno radnikovom trajnom mjestu boravka, pripada mu pravo na naknadu za odvojeni život od obitelji.
Naknada za odvojeni život od obitelji ostvaruje se do visine koje je kao neoporeziva utvrđena Pravilnikom o porezu na dohodak.
Naknada za odvojeni život isključuje terenski dodatak.
VII. ZAŠTITA NA RADU
Članak 98.
Poslodavac je dužan primjenjivati propise iz područja zaštite na radu i raditi na unapređivanju zaštite na radu.
Poslodavac je obvezan poduzimati mjere za sigurnost i zdravlje radnika, uključujući mjere za sprječavanje rizika na radu, pružanja informacija i osposobljavanja radnika za rad na siguran način, kao i brinuti se za potrebnu organizaciju i sredstva zaštite na radu.
Članak 99.
Prije raspoređivanja na radno mjesto radnik ima pravo i obvezu upoznati se sa propisima, mjerama i normativima zaštite na radu i općim aktima Poslodavca.
Članak 100.
U slučaju da na mjestu rada nisu primijenjena propisana pravila zaštite na radu i pri tome su izravno ugroženi život ili zdravlje radnika, radnik ima pravo odbiti rad, ali o tome mora obavijesti poslodavca ili ovlaštenika i povjerenika zaštite na radu.
Članak 101.
Troškove liječničkog pregleda za radna mjesta s posebnim uvjetima rada, temeljem pozitivnih propisa, snosi HZZO.
Članak 102.
Sukladno odredbama Zakona o zaštiti na radu Poslodavac, odnosno njegove ovlaštene službe, će svaka tri mjeseca sastaviti izvještaj o ozljedama na radu, te ga sa drugim podacima dostavlti Radničkom vijeću i povjerenike zaštite na radu.
Radničko vijeće i povjerenici zaštite na radu imaju pravo uvida u provedbu mjera zaštite na radu te o uočenim nepravilnostima upozoriti Poslodavca, a u slučaju da Poslodavac ne otkloni ove nepravilnosti obavijestiti nadležna tijela.
Članak 103.
U slučaju ekstremno nepovoljnih vremenskih uvjeta, kao npr. ekstremno visoke ili niske temperature (-15 °C i +35 °C u hladu), oluje, poplave i sl.), stručne službe Poslodavca iz oblasti zaštite na radu i Radničko vijeće će zajednički i suglasno utvrditi da se radi o takvim 