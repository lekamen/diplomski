 pristaje i naknadno trajno da joj se nad sinom produži roditeljska skrb nakon punoljetnosti, ukoliko nadležni Sud imenovanog djelomično ili u potpunosti liši poslovne sposobnosti.«
3.1. Prvostupanjski sud obavijestio je 23. studenoga 2012. CSS S. da je na njihov prijedlog pokrenuo postupak za lišavanje poslovne sposobnosti podnositelja u predmetu broj: R1-74/12-2, stoga je za podnositelja po službenoj dužnosti imenovana posebna skrbnica u osobi njegove majke D. K., koja ima osobna svojstva i sposobnosti za obavljanje dužnosti skrbnika, što je svojom izjavom i prihvatila.
3.2. Prvostupanjski sud zakazao je 7. siječnja 2013. ročište u izvanparničnom postupku lišavanja poslovne sposobnosti na koje je pristupio podnositelj kao protustranka, uz posebnu skrbnicu i predlagatelj kojeg je zastupao zakonski zastupnik, ravnatelj Centra za socijalnu skrb. Posebna skrbnica podnositelja u svom iskazu na ročištu protivila se prijedlogu smatrajući kako je podnositelj uglavnom sposoban brinuti sam o sebi. Nakon posebnog skrbnika saslušan je i podnositelj.
Istog dana prvostupanjski sud donosi rješenje broj: R1-74/12-5 kojim nalaže psihijatrijsko vještačenje po sudskom vještaku, koji je dužan pregledati podnositelja, izvršiti uvid u medicinsku dokumentaciju koja prileži spisu te se očitovati na okolnosti: ima li podnositelj mentalno oštećenje ili psihičke bolesti, je li se sposoban brinuti o osobnim potrebama, o svojim pravima i interesima, odnosno da li ugrožava prava i interese drugih osoba.
3.3. 5. veljače 2013. prvostupanjskom sudu dostavljen je psihijatrijski nalaz i mišljenje o duševnom stanju i okolnostima za podnositelja. Nalaz je utemeljen na uvidu u spis prvostupanjskog suda, medicinskoj dokumentaciji i osobnom pregledu podnositelja. Sudski vještak, specijalist psihijatrije i psihoterapeut, donio je 28. siječnja 2013. sljedeći zaključak:
»(...)
Iz svega gore navedenog zaključujem da je D. K., r. 1988. g. iz S. (u životnoj dobi od 25 godini), osoba u trajnom stanju lakše (do umjerene) mentalne retardacije uz trajno tjelesno oštećenje, spastičnu hemiparezu desne ruke i noge koja je nastala kao posljedica cerebralne paralize.
1. On je izgubljene sposobnosti za potpuno adekvatno rasuđivanje, tj. za shvaćanje i razumijevanje, tako da ne može u potpunosti shvatiti niti sagledati značenje svojih djela, niti može u potpunosti upravljati svojim postupcima.
2. U tom kontekstu nije sposoban za samostalni rad i privređivanje kao niti za samozbrinjavanje, tj. ne može u potpunosti brinuti o svojim osobnim potrebama, pravima, interesima i dužnostima, a koje bi eventualno mogao i ugroziti.
3. On ne može u potpunosti samostalno skrbiti o svojim fiziološkim potrebama, hraniti se, oblačiti i održavati higijenu i u svim situacijama treba pomoć i poticanje. Treba svakodnevnu potporu za život, skrb i nadzor odgovorne osobe, radi nadzora i organizacije svakodnevnih aktivnosti a posebno zbog nadzora nad rehabilitacijom i eventualnim liječenjem, koje će biti potrebno trajno.
4. Njegove intelektualne i voljne funkcije nisu dostatne za donošenje relevantnih odluka u vezi imovinsko pravnih pitanja kao i zaštite svojih prava i interesa, te po tim pitanjima treba adekvatno zastupanje.
5. On nije sposoban samostalno poduzimati određene radnje i poslove, kao što su npr. raspolagati i upravljati svojom imovinom ili stalnim novčanim primanjima, odlučivati o zapošljavanju, davati izjave i poduzimati radnje koje se odnose na brak, roditeljsku skrb i druga osobna stanja.
6. Zato smatram da bi u svrhu prije svega njegove zaštite svakako bilo primjereno lišenje poslovne sposobnosti u potpunosti i postavljanje skrbnika koji će u budućnosti trajno štiti njegova prava i interese, primarno u imovinsko pravnim pitanjima i nadzoru nad adekvatnosti i redovitosti liječenja.
7. Ispitanik nije sposoban u potpunosti shvatiti svrhu i prirodu sudskog procesa, odgovarati adekvatno na pitanja suda, davati savjete odvjetniku i slično, tj. on nije raspravno sposoban. Eventualno pristupanje