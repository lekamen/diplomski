 zapovjednik zapovijeda: Pozdrav nade –SNO! ili Po – ZDRAV! i pozdravlja rukom.
Članak 84.
Pozdravljana osoba pozdravlja desetinu: Gospodo vojnici i dočasnici (časnici), pozdrav DOMOVINI!
Vojnici jednoglasno odzdravljaju: POZDRAV!
Nakon toga zapovjednik desetine zapovijeda: Po – ZOR!
Članak 85.
Za pozdrav u kretanju, kada se desetina približi pozdravljanoj osobi na deset koraka, zapovjednik desetine zapovijeda, ovisno o tome s koje je strane osoba koja se pozdravlja: Pozdrav nade – SNO! ili Pozdrav nalije – VO!
Na tu zapovijed, ako se desetina kreće običnim korakom, vojne osobe prelaze u vježbovni korak i istodobno okreću glave s pogledom upravljenim prema pozdravljanoj osobi, osim čelnoga koji je na označenoj strani. Zapovjednik desetine pozdravlja kao pojedinac i kreće se vježbovnim korakom.
Kada vojne osobe na začelju stroja prođu pozdravljanu osobu dva do tri koraka, zapovjednik desetine zapovijeda: Po – ZOR!
Na tu zapovijed vojne osobe okreću glavu u smjeru kretanja i nastavljaju kretanje onim korakom kojim su se kretale prije pozdrava.
Ako je zapovjednik desetine pozdravljao rukom, prije zapovijedi: Po – ZOR! zauzima osnovni stav.
Članak 86.
Za otpust desetini zapovjednik desetine zapovijeda: OTPUST!, a u kretanju: Ot –PUST!
Na tu zapovijed vojne osobe pozdravljaju osnovnim stavom, zapovjednik desetine odzdravlja.
3. PRESTROJAVANJE U MJESTU
Članak 87.
Za prestrojavanje iz dvovrsnoga stroja u kolonu po dva i iz jednovrsnoga stroja u kolonu po jedan zapovjednik desetine zapovijeda: Nade – SNO!
Na tu se zapovijed desetina okreće, a zapovjednik desetine zatim zapovijeda: U ZATILJAK!
Na tu zapovijed vojne osobe zauzimaju propisani razmak i odmak. Za prestrojavanje desetine iz kolone po dva (kolone po jedan) u dvovrsni (jednovrsni) stroj zapovjednik desetine zapovijeda: Nalije – VO!
Na tu se zapovijed desetina okreće, zatim zapovjednik desetine zapovijeda: Nadesno (nalijevo) ravnaj SE!
Na tu se zapovijed vojne osobe ravnaju i zauzimaju propisani odmak i razmak.
Članak 88.
Za prestrojavanje iz dvovrsnoga stroja u jednovrsni zapovjednik desetine zapovijeda: U vrstu prestroji SE!
Na tu zapovijed usmjernik (srednji vojnik) ostaje na mjestu, ostale se vojne osobe prve vrste razmiču brzo desno i lijevo na jedan korak odmaka, a vojnici druge vrste iskoračuju naprijed lijevo od vojnika kojima su bili u zatiljku.
Članak 89.
Prije izdavanja zapovijedi za prestrojavanje iz jednovrsnog stroja u dvovrsni stroj zapovjednik desetine zapovijeda: Na parove razbroji SE!
Na tu zapovijed prvi desnokrilni izgovara: PRVI!, sljedeći: DRUGI!, sljedeći: PRVI!, sljedeći: DRUGI!, i tako redom dok se cijela desetina ne razbroji.
Za prestrojavanje iz jednovrsnoga u dvovrsni stroj zapovjednik desetine zapovijeda: U dvije vrste prestroji SE!
Na tu zapovijed vojne osobe druge vrste stanu iza svojih parnjaka, zatim se brzo primiču prema usmjerniku (koji stoji na mjestu) na propisani odmak.
Za prestrojavanje iz kolone po dva u kolonu po jedan zapovjednik desetine zapovijeda: U kolonu po jedan prestroji SE!
Na tu zapovijed vojne osobe lijevoga reda ostaju na mjestu. Vojne osobe desnoga reda rade dijagonalno korak lijevom nogom unazad i dolaze u zatiljak onima kojima su do tada stajali sa njihove desne strane.
Prije izdavanja zapovijedi za prestrojavanje iz kolone po jedan u kolonu po dva zapovjednik desetine zapovijeda: Na parove razbroji SE!
Na tu zapovijed prvi čelni izgovara: PRVI!, sljedeći: DRUGI!, sljedeći: PRVI!, sljedeći: DRUGI!, i tako redom dok se cijela desetina ne razbroji.
Za prestrojavanje iz kolone po jedan u kolonu po dva zapovjednik desetine zapovijeda: U kolonu po dva prestroji SE!
Na tu zapovijed vojne osobe lijevoga reda (PRVI) ostaju na mjestu. Vojne osobe desnoga reda (DRUGI) rade dijagonalno korak desnom nogom naprijed i staju pored osobe kojoj su do tada bili u zatiljku, sa njihove desne strane.
Članak 90.
Odmak vojnika u jednovrsnome ili u dvovrsnome stroju zapovjednik desetine zapovijeda: Od sredine odmakni SE! Nalijevo (nadesno)