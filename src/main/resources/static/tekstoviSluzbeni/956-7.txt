te imovine; u suradnji sa Službama – regionalnim uredima prikuplja dokaze o nezakonitom korištenju stambenih jedinica te ih dostavlja nadležnoj ustrojstvenoj jedinici Ureda radi pokretanja propisanih postupaka; vodi evidenciju prihoda s osnove najma i prodaje stambenih jedinica; priprema suglasnosti jedinicama lokalne i područne (regionalne) samouprave na Godišnji plan utroška sredstava od prodaje stambenih jedinica na Područjima posebne državne skrbi te prati utrošak sredstava; u suradnji sa Službama – regionalnim uredima kontrolira i evidentira ugovore o opskrbi električnom i toplinskom energijom te vodom pojedinačnih stambenih jedinica u državnom vlasništvu namijenjenih stambenom zbrinjavanju kao i ugovore o prijenosu ugovora o opskrbi električnom i toplinskom energijom na korisnike stambenog zbrinjavanja; sudjeluje u pripremi i kontroli ugovora o upravljanju zgradama i međuvlasničkih ugovora, vodi evidenciju o navedenim ugovorima, te obavlja i druge poslove iz svoje nadležnosti; utvrđuje pravo na prodaju stambenih jedinica u državnom vlasništvu korisnicima stambenog zbrinjavanja te pravo na darovanje stambenih jedinica i građevinskog zemljišta u državnom vlasništvu; priprema i izrađuje ugovore o darovanju stambenih jedinica i građevinskog zemljišta, ugovore o stjecanju vlasništva; priprema i izrađuje ugovore o kupoprodaji, vodi evidencije o podnesenim i riješenim zahtjevima, priprema potrebnu statistiku i izvještaje o ugovorima o darovanju, ugovorima o kupoprodaji i ugovorima o stjecanju vlasništva; vodi evidencije izdanih suglasnosti i rješenja o pravu na stambeno zbrinjavanje davanjem u najam stanova i kuća u državnom vlasništvu i sklopljenih ugovora iz svoje nadležnosti te prema njima izrađuje i predlaže plan kupnje, gradnje i obnove stambenih jedinica; izrađuje prijedloge dodjele stambenih jedinica prema izdanim suglasnostima i rješenjima odnosno utvrđenim pravima; vodi i sve druge poslove i evidencije vezane za upravljanje državnom imovinom u nadležnosti Državnog ureda.
U Službi, ustrojavaju se:
3.5.1. Odjel za najam, pričuvu i praćenje prihoda od prodaje stambenih jedinica
3.5.2. Odjel za evidenciju rješenja, kupnju, dodjelu i upravljanje stambenim jedinicama
3.5.3. Odjel za prodaju i darovanje stambenih jedinica i darovanje građevinskog zemljišta.
3.5.1. Odjel za najam, pričuvu i praćenje prihoda od prodaje stambenih jedinica
Članak 17.
Odjel za najam, pričuvu i praćenje prihoda od prodaje stambenih jedinica izdaje ugovore o najmu i kontrolira ispunjenje ugovornih obveza najma stambenih jedinica; dostavlja dokaze nadležnoj ustrojstvenoj jedinici radi raskida ugovora o najmu u slučajevima neizvršavanja obveza koje proizlaze iz potpisanih ugovora a na temelju dokaza pribavljenih vođenjem evidencije o uplatama; priprema Suglasnosti jedinicama lokalne i područne (regionalne) samouprave na njihov Godišnji plan utroška sredstava od prodaje stanova i kuća na Područjima posebne državne skrbi te vodi kontrolu utroška predmetnih sredstava; obavlja stručne i administrativne poslove koji se odnose na pripremu za potpisivanje ugovora o upravljanju zgradama te međuvlasničkih ugovora; kontrolira ispunjenja ugovornih obveza plaćanja pričuve; surađuje s upraviteljima zgrada u kojima je Republika Hrvatska suvlasnik; pokreće i vodi postupke raskida ugovora iz svoje nadležnosti; vodi evidenciju o ugovorima iz svoje nadležnosti, odgovara na zamolbe i upite stranaka, tijela državne uprave i drugih tijela, iz svoje nadležnosti te obavlja druge poslove iz svoje nadležnosti.
3.5.2. Odjel za evidenciju rješenja, kupnju, dodjelu i upravljanje stambenim jedinicama
Članak 18.
Odjel za kupnju, dodjelu i upravljanje stambenim jedinicama vodi evidenciju suglasnosti i rješenja o utvrđenom pravu na stambeno zbrinjavanje davanjem u najam obiteljske kuće ili stana u državnom vlasništvu te prema navedenoj evidenciji utvrđuje plan potreba za obnovu, izgradnju kao i kupnju stambenih jedinica radi stambenog zbrinjavanja koji prosljeđuje ga Agenciji za