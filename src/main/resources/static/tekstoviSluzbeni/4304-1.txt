 OBAVJEŠĆIVANJE STANOVNIŠTVA
Članak 6.
(1) Uzbunjivanje stanovništva obavlja se jedinstvenim znakovima za uzbunjivanje koji su propisani Uredbom o jedinstvenim znakovima za uzbunjivanje.
(2) Uz znakove za uzbunjivanje stanovništva u slučaju nadolazeće i neposredne opasnosti putem nadležnog centra 112 daje se priopćenje za stanovništvo o vrsti opasnosti i mjerama koje je neophodno poduzeti.
(3) Priopćenja za stanovništvo emitiraju se neposredno nakon danog znaka za uzbunjivanje putem sirena, razglasnih uređaja, elektroničkih medija te SMS poruka.
(4) Uzbunjivanje vatrogasnih i drugih postrojbi civilne zaštite obavlja se putem telekomunikacijskih sredstava, a kada to nije moguće znakom »vatrogasna uzbuna«.
Članak 7.
(1) Standardnim operativnim postupcima koje donosi čelnik Državne uprave uređuju se postupak i ovlasti za donošenje odluke o uzbunjivanju te sastavljanju priopćenja za stanovništvo koja su sastavni dijelovi znakova za uzbunjivanje.
(2) Iznimno od stavka 1. ovog članka, za opasnosti koje nisu uređene standardnim operativnim postupcima, odluku o uzbunjivanju i sastavljanju priopćenja za stanovništvo donosi načelnik stožera civilne zaštite.
Članak 8.
(1) U slučaju neposredne opasnosti od vojnih borbenih djelovanja Glavni stožer Oružanih snaga Republike Hrvatske daje centrima 112 nalog za uzbunjivanje i priopćenje za stanovništvo.
(2) Način suradnje centara 112 s Glavnim stožerom Oružanih snaga Republike Hrvatske uredit će se standardnim operativnim postupkom koji donosi čelnik Državne uprave.
Članak 9.
(1) U slučaju opasnosti od terorističkog djelovanja, centar 112 će uzbuniti stanovništvo po nalogu operativno-komunikacijskog centra Ministarstva unutarnjih poslova ili operativno komunikacijskog centra nadležne policijske uprave i objaviti sadržaj njihovog priopćenja za stanovništvo.
(2) Način suradnje centara 112 s operativnim komunikacijskim centrima Ministarstva unutarnjih poslova uredit će se standardnim operativnim postupkom koji donosi čelnik Državne uprave.
Članak 10.
(1) Pravne osobe iz članka 3. točke 1. ovog Pravilnika dužne su u slučaju neposredne opasnosti koja može biti uzrokovana njihovom djelatnosti, putem vlastitog sustava za uzbunjivanje neodložno dati znak neposredne opasnosti i priopćenje za stanovništvo o vrsti opasnosti i mjerama zaštite koje je potrebno poduzeti.
(2) Pravne osobe iz prethodnog stavka dužne su o navedenim okolnostima neodložno obavijestiti centar 112, koji će putem elektroničkih medija te putem SMS poruka, dati priopćenje za stanovništvo o vrsti opasnosti i mjerama zaštite koje je potrebno poduzeti.
Članak 11.
(1) Vatrogasne postrojbe samostalno daju znak »vatrogasna uzbuna« putem vlastitih sredstava za uzbunjivanje i o tome su dužne odmah obavijestiti centar 112.
(2) Znak za uzbunjivanje »vatrogasna uzbuna« može dati i centar 112 po prijemu poziva na broj 112 kojim se traži djelovanje vatrogasaca te na zahtjev nadležnog vatrogasnog zapovjednika u slučaju da vatrogasna postrojba nema svoju sirenu.
Članak 12.
Centar 112 i pravne osobe iz članka 3. točke 1. ovog Pravilnika dužni su, nakon uzbunjivanja stanovništva po prestanku svih opasnosti za stanovništvo, dati znak »prestanak opasnosti«.
Članak 13.
(1) Centri 112 i pravne osobe iz članka 3. ovog Pravilnika dužni su redovno provoditi ispitivanje ispravnosti sirena i sustava za uzbunjivanje svake prve subote u mjesecu u 12 sati korištenjem znaka »prestanak opasnosti«, osim ako je taj dan blagdan u Republici Hrvatskoj.
(2) Pravne osobe iz članka 3. ovog Pravilnika dužne su izvijestiti centar 112 o rezultatima ispitivanja ispravnosti sirena i sustava za uzbunjivanje.
(3) Osim za redovno ispitivanje ispravnosti sustava za uzbunjivanje, sirene se mogu uključivati i koristiti i u slučajevima izvanrednog ispitivanja za potrebe razvoja i rekonstrukcije sustava za uzbunjivanje, održavanja vježbi i obilježavanja događaja značajnih za Republiku Hrvatsku uz prethodno pribavljenu pisanu suglasnost Državne uprave.
(4) Priopćenja za stanovništvo o 