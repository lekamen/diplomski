 Hrvatskoj u prethodnoj godini. Žalba na rješenje o novčanoj kazni ne odgađa izvršenje rješenja.
Stavkom 3. istog članka je propisano da će se u slučaju daljnjeg neispunjavanja obveze, izreći druga, veća novčana kazna unutar utvrđenog raspona. Ako je potrebno, novčana kazna može se izreći i više puta.
Stavkom 4. istog članka je propisano da se novčane kazne izvršavaju sukladno odredbama ovoga Zakona o izvršenju novčanih obveza.
Ocjenjujući zakonitost osporavanog rješenja tuženog tijela u konkretnom slučaju nije povrijeđen Zakon na štetu tužitelja već je na pravilno utvrđeno činjenično stanje pravilno primijenjeno materijalno pravo.
Ovo stoga što je naprijed citiranim zakonskim odredbama Zakona o elektroničkim komunikacijama propisana ovlast inspektora za obavljanje poslova inspekcijskog nadzora nad primjenom ZEK-a i propisa donesenih temeljem tog Zakona te inspektor elektroničkih komunikacija u konkretnom slučaju nije prekoračio ovlasti donošenjem prilsilnog rješenja o izvršenju, kako to neosnovano tvrdi tužitelj već mu navedena ovlast nesporno pripada na temelju odredbe članka 112. st. 1. toč. 22. i stavka 6. Zakona o elektroničkim komunikacijama.
Pogrešno tužitelj smatra da je inspektor morao primijeniti odredbu čl. 112. st. 1. toč. 21. ZEK-a kojom je propisano da je inspektor ovlašten predlagati Agenciji podnošenje optužnog prijedloga radi pokretanja prekršajnog postupka pred nadležnim sudom u skladu s odredbama Prekršajnog zakona, jer ista odredba nije obligatorna, što proizlazi i iz odredbe stavka 7. istog članka, kojom je propisano da inspektor može predložiti Agenciji podnošenje optužnog prijedloga radi pokretanja prekršajnog postupka ili izdati prekršajni nalog u skladu s odredbama Prekršajnog zakona, kojim može izreći novčane kazne i zaštitne mjere propisane odredbama članka 118., 119., 120. i 121. ovoga Zakona.
Dakle, slijedom naprijed navedenog, po ocjeni ovog suda inspektor je bio ovlašten upravnom mjerom u vidu novčane kazne propisanom ZUP-om, a u skladu s naprijed citiranim zakonskim odredbama kojima je propisano izvršenje nenovčanih obveza, donijeti prisilno rješenje o izvršenju kojem je cilj prisiliti izvršenika na ispunjenje naloženih mu obveza, a sve na temelju odredbe čl. 142. ZUP-a.
Neosnovan je i tužbeni navod tužitelja kojim osporava da bi bio odgovorna osoba izvršenika Grada Dubrovnika, jer upravo navedeno kao nesporno proizlazi iz Zakona o lokalnoj i područnoj (regionalnoj) samoupravi (»Narodne novine«, broj 33/01, 60/01, 129/05, 109/07, 36/09, 125/08, 36/09, 150/11, 144/12) te odredaba Statuta Grada Dubrovnika, a kako je to valjano, argumentirano i na Zakonu osnovano obrazložilo tuženo tijelo u svom odgovoru na tužbu, koje navode i obrazloženje istih u cijelosti prihvaća i ovaj sud.
Nije osnovan ni tužbeni navod u pogledu visine izrečene novčane kazne, kao ni u djelu koji se odnosi na zapriječenu novu novčanu kaznu u slučaju ne postupanja u ostavljenom roku po nalogu iz rješenja o prisilnom izvršenju, budući je prisilno rješenje o izvršenju u cijelosti utemeljeno na naprijed citiranim zakonskim odredbama članka 142. st. 2. i. st. 3. ZUP-a, te se kao takovo u cijelosti ukazuje kao osnovano i zakonito.
Pored svega naprijed navedenog, valja istaći da u postupku prisilnog izvršenja nije moguće ispitivati zakonitost rješenja koje je predmet izvršenja (izvršnog naslova), a kako tužitelj predmetnom tužbom ne osporava vrijeme, mjesto ni način izvršenja, a iz kojih razloga se rješenje o izvršenju eventualno može osporavati, ostali tužbeni navodi tužitelja nisu osnovani niti su od utjecaja na drugačije rješenje predmetne upravne stvari.
Slijedom naprijed navedenih utvrđenja, ocjenjujući zakonitost osporavanog rješenja, po ocjeni ovog suda u konkretnom slučaju nije povrijeđen zakon na štetu tužitelja već je na pravilno utvrđeno činjenično stanje pravilno primijenjeno materijalno pravo.
Nisu ostvareni ni razlozi ništavosti pojedinačne odluke iz članka 128. stavka 1. Zakona o općem upravnom postupku (»Narodne