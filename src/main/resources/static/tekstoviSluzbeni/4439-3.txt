 stavka 2. Zakona o lokalnoj i područnoj (regionalnoj) samoupravi, općine i gradovi (veliki gradovi) u svom samoupravnom djelokrugu obavljaju poslove lokalnog značaja kojima se neposredno ostvaruju potrebe građana, a osobito uređenje naselja i stanovanje, prostorno i urbanističko planiranje, komunalno gospodarstvo te ostale poslove sukladno posebnim zakonima.
S obzirom na navedeno, po ocjeni ovog Suda, upravo iz citiranih odredaba Zakona o komunalnom gospodarstvu i Zakona o lokalnoj i područnoj (regionalnoj) samoupravi proizlazi ovlast jedinice lokalne samouprave za propisivanje zabrane postavljanja reklama na konkretno određenim mjestima u gradu (uz cestu, na prometnim objektima, na pročeljima zgrada), jer su tako postavljene reklame od utjecaja na vanjski izgled grada, a o kojem je, kroz odluku o komunalnom redu, ovlaštena brinuti upravo jedinica lokalne samouprave. Navedeno proizlazi osobito iz odredbe članka 16. stavka 2. Zakona o komunalnom gospodarstvu, prema kojoj se odlukom o komunalnom redu propisuju naročito odredbe o uređenju naselja te mjere za provođenje komunalnog reda, iz kojeg razloga Sud nalazi da osporena odredba članka 81. stavka 3. Odluke nije nesuglasna za zakonom.
Na kraju, Sud nalazi potrebnim napomenuti da nije razmatrao podnositeljeve tvrdnje o neustavnosti osporenih odredaba Odluke, budući da je, sukladno članku 3. stavku 2. Zakona o upravnim sporovima (»Narodne novine«, broj: 20/10., 143/12. i 152/14.), predmet objektivnog upravnog spora samo ocjena zakonitosti općeg akta, a ne i ocjena njegove ustavnosti.
Trebalo je stoga, temeljem odredbe članka 86. stavka 3. Zakona o upravnim sporovima, ukinuti osporenu odredbu članka 10. stavka 1. Odluke, a u preostalom dijelu, koji se odnosi na odredbu članka 81. stavka 3. Odluke, zahtjev podnositelja odbiti, odgovarajućom primjenom odredbe članka 57. stavka 1. istog Zakona.
Sukladno odredbi članka 86. stavka 4. citiranog Zakona, ukinuta odredba općeg akta prestaje važiti danom objave presude u »Narodnim novinama«.
Poslovni broj: Usoz-39/2016-5
Zagreb, 13. lipnja 2016.
Predsjednica vijeća Evelina Čolović Tomić, v. r.
