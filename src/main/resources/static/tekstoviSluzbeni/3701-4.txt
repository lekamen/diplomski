 prvog dobavljača uz korekciju financijskog iznosa za već isporučeno voće i povrće.
Učestalost isporuke
Članak 12.
(1) Isporuka voća i povrća u okviru Sheme školskog voća i povrća odvijat će se najmanje jednom tjedno u nastavne dane u skladu sa školskim kalendarom tijekom cijele školske godine.
(2) Dobavljač će započeti isporuku voća i povrća nakon izdavanja privremene odluke iz članka 10. stavka 4. podstavka 1. ovoga Pravilnika.
(3) Raspodjela voća i povrća u okviru Sheme školskog voća i povrća odvijat će se istoga dana kada i isporuka voća i povrća ili najkasnije u roku od 24 h od isporuke.
(4) Dobavljač će izdati školi otpremnicu za isporučeno voće i povrće na kojoj će stajati napomena: »Troškove za voće i povrće isporučeno u školu po ovoj otpremnici podmirit će Ministarstvo poljoprivrede.«
(5) Škola je dužna potpisati otpremnicu, uzeti jedan primjerak otpremnice te voditi posebnu evidenciju preuzetih količina voća i povrća u okviru Sheme školskog voća i povrća.
Prateće mjere
Članak 13.
(1) Shema školskog voća i povrća zahtijeva provedbu pratećih mjera među učenicima osnovne i srednje škole.
(2) U okviru Sheme školskog voća i povrća provodit će se jedna ili više sljedećih pratećih mjera:
– organiziranje satova kušanja voća i povrća
– održavanje nastave u vrtu
– posjet poljoprivrednim gospodarstvima koja se bave proizvodnjom voća i povrća i slične aktivnosti usmjerene na povezivanje djece s poljoprivredom i
– edukacija djece o poljoprivredi, zdravim prehrambenim navikama i zaštiti okoliša u vezi sa proizvodnjom, distribucijom i potrošnjom voća i povrća.
(3) Ministarstvo nadležno za poljoprivredu, ministarstvo nadležno za obrazovanje i ministarstvo nadležno za zdravlje provodit će mjere iz stavaka 1. i 2. ovoga članka u okviru svojih nadležnosti.
(4) Škole i dobavljači sukladno ugovoru zajedno sa tijelom odobrenim za prateće mjere, organizirat će provedbu pratećih mjera iz stavaka 1. i 2. ovoga članka u okviru Sheme školskog voća i povrća.
(5) Tijelo odobreno za prateće mjere napravit će godišnje izvješće o provedbi pratećih mjera u okviru Sheme školskog voća i povrća s podacima o:
– vrsti prateće mjere
– mjestu provedbe
– datumu održavanja
– broju sudionika i
– samoj aktivnosti.
(6) Izvješće iz stavka 5. ovoga članka tijelo odobreno za prateće mjere dostavit će ministarstvu nadležnom za poljoprivredu do 31. srpnja za prethodnu školsku godinu.
Praćenje i ocjenjivanje
Članak 14.
(1) Tijelo iz članka 10. stavka 1. ovoga Pravilnika obavlja praćenje utjecaja Sheme školskog voća i povrća na godišnjoj razini te ocjenjuje njenu učinkovitost na prehrambene navike i zdravlje školske djece u skladu s člankom 8. Delegirane Uredbe Komisije (EU) 2016/247.
(2) Ministarstvo nadležno za poljoprivredu obavlja praćenje provedbe Sheme školskog voća i povrća i dostavlja Europskoj komisiji izvješće o ocjenjivanju u skladu s člankom 6. Provedbene Uredbe Komisije (EU) 2016/248.
Suspenzija i povlačenje odobrenja
Članak 15.
Ako se utvrdi da podnositelj Zahtjeva za potporu ne poštuje obveze propisane Delegiranom Uredbom Komisije (EU) 2016/247, u skladu s člankom 7. Delegirane Uredbe Komisije (EU) 2016/247 nadležno tijelo iz članka 10. suspendira, povlači odobrenje ili ponovno odobrava podnositelja Zahtjeva za potporu.
Uvjeti za odobravanje potpore
Članak 16.
(1) Podnositelji Zahtjeva za potporu Shemi školskog voća i povrća podnosi Zahtjev za potporu Agenciji za plaćanja.
(2) Podnositelj Zahtjeva za potporu za isporuku voća i povrća u skladu s obrascem iz Priloga IV ovoga Pravilnika vodi tabličnu evidenciju u elektroničkom obliku s podacima o:
– nazivu i adresi škole kojoj je isporučio voće i povrće
– broju učenika u školi koji sudjeluju u Shemi školskog voća i povrća
– datumu, vrsti i količini isporučenog voća i povrća i
– cijeni isporučenog voća i povrća.
(3) Podnositelj Zahtjeva za potporu za praćenje i ocjenjivanje, podnositelj Zahtjeva za potporu za promociju i podnositelj Zahtjeva za potporu za prateće mjere u skladu s obrascem iz Priloga V ovoga