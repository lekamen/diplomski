 medicine;
24. obavlja i druge poslove u skladu sa zakonima i odredbama ovog Statuta.
Članak 8.
Prava članova Komore jesu:
1. pravo biranja tijela Komore i pravo da u njih budu birani,
2. pravo na savjetodavno-pravnu pomoć iz staleške i strukovne problematike,
3. pravo na stručno-medicinski savjet i podršku,
4. pravo korištenja svih povlastica koje Komora ugovori s drugim pravnim i fizičkim osobama,
5. pravo na novčanu pomoć članu Komore ili njegovoj obitelji prema posebnom aktu Komore,
6. pravo na besplatno primanje glasila Komore,
7. druga prava koja proizlaze iz ovoga Statuta i drugih akata Komore.
Članak 9.
Obveze članova Komore jesu:
1. poštivanje i pridržavanje svih propisa koje donose tijela Komore, a posebice Kodeksa medicinske etike i deontologije Komore,
2. poštivanje svih tijela Komore,
3. prijavljivanje svih promjena podataka vezanih uz zaposlenje, školovanje, stručno, znanstveno i nastavno napredovanje kao i promjenu osobnih podataka sukladno posebnom aktu Komore kojim je uređeno izdavanje, obnavljanje i oduzimanje odobrenja za samostalan rad (licence),
4. uredno odgovaranje na sve upite koje zatraži Komora,
5. suradnja u provođenju postupka stručnog nadzora sukladno posebnom aktu Komore,
6. redovno plaćanje članarine.
II. USTROJSTVO HRVATSKE LIJEČNIČKE KOMORE
Članak 10.
Tijela Komore jesu:
1. Skupština Komore,
2. Vijeće Komore,
3. Izvršni odbor Komore,
4. Stalna povjerenstva Izvršnog odbora Komore,
5. Predsjednik Komore,
6. Prvi dopredsjednik Komore,
7. Rizničar
8. Nadzorni odbor Komore,
9. Sud Komore – Časni i Visoki časni sud Komore,
10. Županijska povjerenstva Komore.
Članak 11.
Tijela Komore neovisna su u obavljanju poslova iz svojeg djelokruga.
Kolegijalna tijela Komore donose odluke javnim glasovanjem, osim ako drugim aktima Komore nije drugačije određeno.
Pravilnikom o izboru tijela Komore pobliže se uređuje način izbora članova za tijela Komore.
Izborne jedinice u pravilu su bazirane na teritorijalnom principu, tj. po županijama. Iznimno, za pojedine interesne grupacije koje su specifičnog karaktera (npr. liječnici koji rade u Ministarstvu obrane Republike Hrvatske – MORH-u, Hrvatskom zavodu za zdravstveno osiguranje – HZZO-u), Skupština može odrediti da budu zasebne izborne jedinice.
Članak 12.
Mandat delegata Skupštine i članova tijela Komore traje četiri godine.
Isti članovi Komore mogu biti ponovno birani za delegate Skupštine ili članove istih tijela Komore.
Ako se ne provedu izbori za delegate Skupštine ili za druga tijela Komore, dosadašnji delegati Skupštine, odnosno članovi tijela Komore, nastavljaju obavljati svoje funkcije do izbora novih delegata odnosno članova.
1. Skupština
Članak 13.
Skupština je najviše tijelo Komore.
Broj delegata Skupštine utvrđuje se po izbornim jedinicama i to tako da jedan delegat dolazi na svaki započeti broj od 150 (sto pedeset) liječnika – članova Komore.
Delegate Skupštine biraju članovi Komore u izbornim jedinicama na neposrednim izborima sukladno odredbama Pravilnika o izboru tijela Komore.
Predsjednika i zamjenika predsjednika Skupštine bira se između delegata Skupštine na konstituirajućoj sjednici Skupštine sukladno odredbama Pravilnika o izboru tijela Komore.
Članak 14.
Skupština obavlja sljedeće poslove:
1. donosi Statut Komore,
2. donosi Kodeks medicinske etike i deontologije,
3. donosi Pravilnik o stručnom nadzoru,
4. donosi Pravilnik o disciplinskom postupku,
5. donosi Pravilnik o izboru tijela Komore,
6. donosi Pravilnik o dodjeli novčane pomoći,
7. donosi Poslovnik o radu Skupštine,
8. donosi financijski plan i zaključni račun Komore,
9. bira i razrješava predsjednika, prvog dopredsjednika, rizničara te predsjednike stalnih povjerenstava,
10. bira predsjednika i zamjenika predsjednika Skupštine,
11. bira i razrješava članove Nadzornog odbora,
12. bira i imenuje revizorsko društvo ili samostalnog revizora,
13. odlučuje o izvješćima svih tijela Komore,
14. donosi programe i planove rada tijela Komore,
15. donosi strateške odluke važne za rad Komore,
16.