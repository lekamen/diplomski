Agencija za plaćanja će istekom roka smatrati da je korisnik zaprimio Obavijest.
(7) Agencija za plaćanja donošenjem Odluke o dodjeli sredstava nositelju odabranog projekta ne smije dodijeliti veći iznos od rezerviranog iznosa sredstava navedenog u Obavijesti o potvrdi projekta i rezervaciji sredstava.
Podnošenje Zahtjeva za potporu nositelja projekta Agenciji za plaćanja
Članak 36.
(1) Nakon raspisivanja LAG natječaja za pojedini tip operacije, Agencija za plaćanja raspisuje natječaj na temelju provedbenog propisa koji regulira tip operacije za koji je LAG raspisao natječaj sukladno članku 31. stavku 1. ovoga Pravilnika.
(2) Natječaj iz stavka 1. ovoga članka je namijenjen samo nositeljima odabranih projekta koji su zaprimili Obavijest o potvrdi projekta i rezervaciji sredstava.
(3) Nositelj odabranog projekta je obvezan putem AGRONET-a podnijeti Zahtjev za potporu na natječaj iz stavka 1. ovoga članka u roku od 30 dana od dana zaprimanja Obavijesti o potvrdi projekta i rezervaciji sredstava.
(4) Za sve nepravovremene Zahtjeve za potporu iz stavka 3. ovoga članka Agencija za plaćanja donosi Odluku o odbijanju.
(5) Natječaj iz stavka 1. ovoga članka raspisuje se za svaki tip operacije i primjenjiv je za svaki odabrani projekt na LAG razini, neovisno o tome koji ga je odabrani LAG odobrio.
Opći uvjeti
Članak 37.
(1) Aktivnost provedbe projekata u skladu sa LRS iz članka 7. ovoga Pravilnika mogu započeti nakon sklapanja Ugovora.
(2) Prilikom provedbe Podmjere 19.2. »Provedba operacije putem CLLD strategije«, na odabrani LAG, nositelje projekta, odabrane projekte i Agenciju za plaćanja primjenjuju se odredbe važećih Pravilnika u trenutku objave LAG natječaja kojima se uređuje pojedina mjera, podmjera i tip operacije za koju se dodjeljuju sredstva isključujući:
− kriterije odabira ukoliko je LAG u LRS odabrao druge kriterije odabira u odnosu na Program i važeći provedbeni propis za provedbu pojedine mjere, podmjere, tipa operacije
− visinu javne potpore i projekta, koja je određena u članku 30., stavku 6. ovoga Pravilnika
− intenzitet javne potpore ukoliko je LAG u LRS naznačio i opisao drugi intenzitet javne potpore u odnosu na Program i važeći provedbeni propis za provedbu pojedine mjere, podmjere, tipa operacije
− rangiranje Zahtjeva za potporu i donošenje odluka u slučaju nedovoljno raspoloživih sredstava.
(3) Pored navedenog u stavku 2. ovoga članka, odabrani LAG, nositelj projekta, odabrani projekt i Agencija za plaćanja moraju poštivati sve odredbe ovoga Pravilnika, kao i pripadajuća tumačenja za pojedinu mjeru, podmjeru i tip operacije posljednje objavljenog nacionalnoga natječaja.
(4) Nositelj projekta od trenutka podnošenja prijave projekta na LAG natječaj, ne smije isti prijaviti na nacionalni natječaj.
(5) Ukoliko je korisnik prijavio projekt na nacionalni natječaj, isti ne smije prijaviti na LAG natječaj.
(6) Navedena ograničenja iz stavaka 4. i 5. ovoga članka prestaju u slučaju odbijanja projekta na LAG natječaju/natječaju iz članka 36. stavka 1. ovoga Pravilnika/nacionalnom natječaju.
(7) Ukoliko se tijekom administrativne kontrole Zahtjeva za potporu odabranog projekta utvrdi da je u trenutku odabira projekta na LAG razini postojao sukob interesa, Agencija za plaćanja će za nositelja projekta donijeti Odluku o odbijanju.
Državne potpore
Članak 38.
(1) Obveza je korisnika da vodi računa da je potpora dodijeljena u okviru provedbe tipa operacije 19.2.1. u skladu s pravilima o državnoj potpori određenim na razini Programa i provedbenim propisima za pojedine mjere, podmjere, tipa operacije.
(2) Pravila vezana uz državne potpore primjenjiva su samo na poduzetnike koji provode gospodarsku djelatnost odnosno koji nude proizvode i usluge na tržištu. Utjecaj na trgovinu između država članica u smislu članka 107. stavka 1. Ugovora o funkcioniranju Europske unije mora biti utvrđen od slučaja do slučaja.
Poglavlje C. Podmjera 19.3. Priprema i provedba aktivnosti suradnje LAG-a
Vrsta javne potpore
Članak 39.
(1) U okviru