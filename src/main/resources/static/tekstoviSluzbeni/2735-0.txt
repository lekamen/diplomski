6 20.01.2016 Odluka o prestanku dužnosti suca Ustavnog suda Republike Hrvatske dr. sc. Ivanu Matiji
USTAVNI SUD REPUBLIKE HRVATSKE
84
Na temelju članka 11. točke 12. Poslovnika Ustavnog suda Republike Hrvatske (»Narodne novine«, broj 181/03., 16/06., 30/08., 123/09., 63/10., 121/10., 19/13., 37/14., 84/14. – pročišćeni tekst i 2/15.) u vezi s člankom 12. stavkom 1. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst) i točke III. Odluke o ispunjenju uvjeta i postojanju razloga za razrješenje dr. sc. Ivana Matije dužnosti suca Ustavnog suda Republike Hrvatske zbog odlaska u starosnu mirovinu prema općim propisima o mirovinskom osiguranju broj: SuT-K-31/2015 od 14. listopada 2015., Ustavni sud Republike Hrvatske u sastavu Jasna Omejec, predsjednica, te suci Mato Arlović, Marko Babić, Snježana Bagić, Slavica Banić, Mario Jelušić, Antun Palarić, Aldo Radolović, Duška Šarin i Miroslav Šeparović, na sjednici održanoj 11. siječnja 2016. donio je
ODLUKU
O PRESTANKU DUŽNOSTI SUCA USTAVNOG SUDA REPUBLIKE HRVATSKE DR. SC. IVANU MATIJI
I.
Utvrđuje se da je dr. sc. Ivanu Matiji prestala dužnost suca Ustavnog suda Republike Hrvatske 6. siječnja 2016. u 24.00 sata.
Prestanak dužnosti iz točke I. ove odluke nastupio je po sili članka 11. stavka 1. alineje 1. u vezi s člankom 12. stavkom 1. Ustavnog zakona o Ustavnom sudu Republike Hrvatske, istekom roka od tri mjeseca od dana podnošenja zahtjeva za razrješenje.
II.
Ova odluka objavit će se u »Narodnim novinama«.
Obrazloženje
Hrvatski sabor izabrao je na sjednici održanoj 23. srpnja 2007. Ivana Matiju za suca Ustavnog suda Republike Hrvatske (Odluka o izboru sudaca Ustavnog suda Republike Hrvatske, »Narodne novine« broj 76/07.). Svečanu prisegu pred predsjednikom Republike Hrvatske Ivan Matija položio je 28. studenoga 2007., a stupio je na dužnost 7. prosinca 2007. u skladu s člankom 9. stavkom 1. Ustavnog zakona o Ustavnom sudu Republike Hrvatske (»Narodne novine«, broj 99/99., 29/02. i 49/02. – pročišćeni tekst), kada mu je započeo teći mandat suca.
Članak 122. stavak 1. (druga rečenica) Ustava Republike Hrvatske (»Narodne novine« broj 56/90., 135/97., 113/00., 28/01., 55/01., 76/10. i 5/14.) glasi:
»Članak 12.
Mandat suca Ustavnog suda traje osam godina, a produžuje se do stupanja na dužnost novog suca u slučaju da do njegova isteka novi sudac nije izabran ili nije stupio na dužnost, a iznimno najdulje do šest mjeseci.«
Dr. sc. Ivan Matija podnio je 6. listopada 2015. pisani zahtjev za razrješenje dužnosti suca Ustavnog suda Republike Hrvatske prije prestanka mandata radi odlaska u mirovinu prema općim propisima o mirovinskom osiguranju. Mjerodavni dijelovi članaka 11. i 12. Ustavnog zakona o Ustavnom sudu Republike Hrvatske glase:
»Članak 11.
(1) Sudac Ustavnog suda može biti razriješen dužnosti prije isteka vremena na koje je izabran:
– ako to sam zatraži,
(...)
(2) Postojanje razloga za razrješenje suca Ustavnog suda prije isteka mandata utvrđuje Ustavni sud i o tome izvješćuje predsjednika Hrvatskoga sabora.
Članak 12.
(1) Ako sudac Ustavnog suda zatraži da bude razriješen dužnosti, a Hrvatski sabor ne donese odluku o tom zahtjevu u roku od tri mjeseca od dana podnošenja zahtjeva, sucu Ustavnog suda dužnost prestaje po sili Ustavnog zakona istekom roka od tri mjeseca od dana podnošenja zahtjeva.
(...)«
Sukladno članku 11. stavku 2. Ustavnog zakona o Ustavnom sudu Republike Hrvatske, Ustavni sud Republike Hrvatske je na sjednici održanoj 14. listopada 2015. donio Odluku o ispunjenju uvjeta i postojanju razloga za razrješenje dr. sc. IVANA MATIJE dužnosti suca Ustavnog suda Republike Hrvatske zbog odlaska u starosnu mirovinu prema općim propisima o mirovinskom osiguranju, broj: SuT-K-31/2015 od 14. listopada 2015., i dostavio je predsjedniku Hrvatskog sabora. Točka III. navedene odluke glasi:
»U slučaju da Hrvatski sabor ne donese odluku o zahtjevu dr. sc. Ivana Matije za razrješenje dužnosti suca Ustavnog suda Republike