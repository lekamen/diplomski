 osobnim imenima prisutnih korisnika,
3. brojno stanje/popis s osobnim imenima odsutnih korisnika, vrijeme odsutnosti (odlazak i povratak), razlog (i opravdanost) odsutnosti (odlazak u školu, na vikend, blagdane, mjesto gdje će boraviti i kod koga, liječnički pregled, bolničko liječenje i druga opravdana izbivanja, neopravdana odsutnost, samovoljno napuštanje prostora te ako se nije korisnik sam vratio, navesti osobno ime i svojstvo osobe koja je korisnika dopratila u obiteljski dom – roditelj, stručni radnik centra za socijalnu skrb ili druge ustanove socijalne skrbi, policija),
4. sva važnija zapažanja i informacije o dnevnom životu, provedenim aktivnostima i važnijim događanjima,
5. za svako dijete koje prima terapiju nužno je upisati bilješku o podjeli terapije, a ovisno o stanju i vrsti bolesti i podatak o mjerenju tjelesne temperature.
Članak 11.
Evidencija o smještaju djece bez pratnje – stranih državljana u Republici Hrvatskoj sadrži sljedeće podatke:
1. redni broj,
2. osobno ime korisnika,
3. država podrijetla,
4. nadležni centar za socijalnu skrb,
5. osobno ime posebnog skrbnika,
6. datum smještaja,
7. datum provedenog inicijalnog zdravstvenog pregleda.
Članak 12.
Evidencija zaprimljenih zahtjeva za pružanje usluge sadrži sljedeće podatke:
1. redni broj,
2. osobno ime korisnika,
3. datum primitka zahtjeva,
4. nadležni centar za socijalnu skrb,
5. vrsta usluge,
6. datum početka pružanja usluge,
7. napomena o promjenama od podnošenja zahtjeva.
Sadržaj dokumentacije – usluge smještaja, organiziranog stanovanja i boravka
Članak 13.
Pružatelj usluga smještaja, organiziranog stanovanja i boravka dužan je voditi sljedeću dokumentaciju o korisnicima i vrstama usluga:
1. dosje korisnika,
2. planovi i programi rada (osim smještaja u obiteljskom domu),
3. izvješća,
4. zapisnici (osim smještaja u obiteljskom domu).
Članak 14.
(1) Dosje korisnika sastoji se od osobnog lista korisnika iz članka 8. ovog Pravilnika, dokumentacije koju pružatelju usluge dostavlja centar za socijalnu skrb prije početka pružanja usluge i dokumentacije koju vodi pružatelj usluge.
(2) Dokumentacija koju centar za socijalnu skrb dostavlja pružatelju usluge prije početka pružanja usluge:
1. rodni list,
2. zahtjev centra za socijalnu skrb za prijam korisnika,
3. socijalna anamneza,
4. dostupna zdravstvena dokumentacija, a za djecu bez pratnje potvrda o provedenom inicijalnom zdravstvenom pregledu,
5. nalaz i mišljenje tijela vještačenja (ako postoji),
6. rješenje centra za socijalnu skrb o priznavanju prava na uslugu i plaćanju troškova usluge,
7. preslika rješenja nadležnog županijskog ureda o primjerenom obliku odgoja i obrazovanja,
8. školska dokumentacija, svjedodžba zadnjeg razreda, izvješće škole o učeniku s prijedlogom za daljnji rad,
9. preslika rješenja centra za socijalnu skrb o skrbništvu,
10. rješenje suda ako je isto temelj priznavanja usluge,
11. informacija centra za socijalnu skrb o načinu ostvarivanja kontakata djeteta s roditeljima,
12. nalaz tima za dijagnostiku, nalaz vještačenja (ako postoji).
(3) Dokumentaciju i evidenciju koju vodi pružatelj usluge:
1. individualni plan i program rada,
2. zapažanja o promjenama u svakodnevnom životu (obrazovanju, zdravlju, ponašanju, interesima, navikama, slobodnom vremenu, odnosu prema sebi, obitelji, vršnjacima i sl.),
3. evidencija odjeće i obuće (osobno ime, vrstu i količinu zaprimljene odjeće i obuće, potpis odgovorne osobe koja je činjenicu evidentirala i osobe koja je dopratila korisnika na smještaj),
4. evidencija novčanih primanja i izdataka (osobno ime, iznos primljenih odnosno izdanih novčanih sredstava, potpis odgovorne osobe koja je činjenicu evidentirala),
5. evidencija o kontaktima s roditeljima, školom, centrom za socijalnu skrb, sudom, ili drugom osobom (osobno ime stručnog radnika centra, suda ili škole, osobno ime te srodstvo osobe s djetetom, datum, vrijeme i mjesto kontakta, način ostvarivanja kontakta, ponašanje korisnika nakon kontakta, zapažanja stručnog radnika i njegov