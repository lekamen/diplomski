izjavi o provjeri
Podnositelj zahtjeva priprema popratnu tehničku dokumentaciju koja se prilaže »EZ« izjavi o provjeri i koja sadržava:
(a) tehničke značajke projekta podsustava, uključujući opće i detaljne nacrte za izvedbu, električne i hidraulične sheme, sheme upravljačkih sklopova, opis sustava za obradu podataka i automatiku s dovoljno detalja za dokumentiranje provedene provjere sukladnosti, dokumentaciju za uporabu i održavanje itd.;
(b) popis interoperabilnih sastavnih dijelova ugrađenih u podsustav sukladno TSI-jevima;
(c) tehničku dokumentaciju koju sastavlja svako prijavljeno tijelo uključeno u provjeru podsustava, a koja sadržava:
– preslike »EZ« izjava o sukladnosti i, ako je primjenjivo, »EZ« izjave o prikladnosti za uporabu interoperabilnih sastavnih dijelova sukladno TSI-jevima, po potrebi zajedno s pripadajućim izračunima i primjerkom zapisnika o ispitivanjima i pregledima koje su izvršila prijavljena tijela na temelju zajedničkih tehničkih specifikacija,
– ako postoji, ISV koji se prilaže potvrdi o provjeri, uključujući i rezultat provjere valjanosti ISV-a koju je provelo prijavljeno tijelo,
– potvrdu o provjeri zajedno s pripadajućim izračunima koju je ovjerilo prijavljeno tijelo odgovorno za provjeru, a kojom se potvrđuje sukladnost podsustava sa zahtjevima mjerodavnih TSI-jeva i u kojoj su navedena moguća utvrđena ograničenja koja nisu povučena; potvrdi o »EZ« provjeri moraju se priložiti i izvješća o ispitivanju i inspekcijskim pregledima koja je sastavilo isto tijelo u okviru svojih zadataka, kako je određeno u točkama 2.5.2. i 2.5.3. ovoga Priloga;
(d) potvrde o provjeri izdane u skladu s ostalim primjenjivim propisima koji proizlaze iz Ugovora o funkcioniranju Europske unije;
(e) u slučaju potrebne potvrde sigurne integracije u skladu s člankom 46. stavkom 4. i člankom 48. stavkom 1. ovoga Zakona, tehnička dokumentacija uključuje izvješća ocjenjivača o zajedničkim sigurnosnim metodama (CSM) za procjenu rizika kako je propisano ovim Zakonom.
2.5. Nadzor koji provodi prijavljeno tijelo
2.5.1. Prijavljeno tijelo koje je odgovorno za provjeru proizvodnje mora imati stalan pristup gradilištima, proizvodnim radionicama, skladišnim prostorima i prema potrebi postrojenjima za montažu i ispitivanje te općenito svim prostorima koje smatra potrebnima za ispunjavanje svojih zadataka. Prijavljeno tijelo od podnositelja zahtjeva mora dobiti sve relevantne dokumente, a naročito izvedbene nacrte i tehničku dokumentaciju za podsustav.
2.5.2. Prijavljeno tijelo koje je odgovorno za provjeru izvedbe mora povremeno obavljati inspekcijske preglede kako bi potvrdilo sukladnost s odgovarajućim TSI-jevima. Izvješće o inspekcijskom pregledu dostavlja odgovornima za izvedbu. Njegova nazočnost može biti potrebna tijekom određenih faza izgradnje.
2.5.3. Pored toga, prijavljeno tijelo može nenajavljeno posjetiti gradilišta ili proizvodne radionice. Tijekom takvih posjeta prijavljeno tijelo može provesti cjelokupne ili djelomične inspekcijske preglede. Izvješće o ispitivanju i, prema potrebi, izvješće o inspekcijskom pregledu mora dostaviti odgovornima za izvedbu.
2.5.4. Prijavljeno tijelo može pratiti podsustav u koji je ugrađen interoperabilni sastavni dio kako bi, kada se to zahtijeva u odgovarajućem TSI-ju, procijenilo njegovu prikladnost za uporabu u predviđenom željezničkom okruženju.
2.6. Podnošenje zahtjeva
Podnositelj zahtjeva mora čuvati kopiju tehničke dokumentacije priložene izjavi o »EZ« provjeri tijekom životnog vijeka podsustava. Dokumentacija se mora poslati svim državama članicama koje to zatraže.
Dokumentacija koja se podnosi za zahtjev za odobrenje za puštanje u uporabu podnosi se nacionalnom tijelu nadležnom za sigurnost u onoj državi članici u kojoj se traži odobrenje. Nacionalno tijelo nadležno za sigurnost može zahtijevati da se dio/dijelovi dokumenata podnesenih zajedno s odobrenjem prevedu na službeni jezik te države članice.
2.7. Objavljivanje
Svako prijavljeno tijelo mora redovito objavljivati bitne