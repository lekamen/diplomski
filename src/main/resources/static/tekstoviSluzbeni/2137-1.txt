 Zapovjedništva specijalnih snaga, čelnika ustrojstvene jedinice Glavnog stožera Oružanih snaga i zapovjednika pristožerne postrojbe.
Članak 11.
(1) Pomoćnik ministra obrane pohvaljuje djelatne vojne osobe u Ministarstvu obrane iz svojega djelokruga rada.
(2) Pomoćnik ministra obrane dodjeljuje pohvalu na osobni poticaj ili na prijedlog čelnika ustrojstvene jedinice iz svojega djelokruga rada.
Članak 12.
(1) Glavni inspektor obrane pohvaljuje pripadnike Oružanih snaga i djelatne vojne osobe u Ministarstvu obrane iz svojega djelokruga rada.
(2) Glavni inspektor obrane dodjeljuje pohvalu na osobni poticaj.
Članak 13.
(1) Zamjenik načelnika Glavnog stožera Oružanih snaga i direktor Glavnog stožera Oružanih snaga pohvaljuju ustrojstvene jedinice Oružanih snaga i pripadnike Oružanih snaga iz svojega djelokruga rada.
(2) Osobe iz stavka 1. ovoga članka dodjeljuju pohvalu na osobni poticaj ili na prijedlog čelnika nadležne ustrojstvene jedinice.
Članak 14.
(1) Zapovjednik grane Oružanih snaga, zapovjednik Hrvatskog vojnog učilišta, zapovjednik Zapovjedništva za potporu, zapovjednik Zapovjedništva specijalnih snaga i zapovjednik pristožerne postrojbe pohvaljuju ustrojstvene jedinice Oružanih snaga te pripadnike Oružanih snaga iz svoga djelokruga rada.
(2) Zapovjednici iz stavka 1. ovoga članka dodjeljuju pohvalu na osobni poticaj ili na prijedlog zapovjednika postrojbe razine brigade.
Članak 15.
(1) Čelnik ustrojstvene jedinice Glavnog stožera Oružanih snaga, načelnik sektora Ministarstva obrane te čelnik samostalne ustrojstvene jedinice Ministarstva obrane pohvaljuju pripadnike Oružanih snaga odnosno djelatne vojne osobe u Ministarstvu obrane u svojim ustrojstvenim jedinicama.
(2) Osobe iz stavka 1. ovoga članka dodjeljuju pohvalu na osobni poticaj ili na prijedlog čelnika podređenih ustrojstvenih jedinica.
Članak 16.
Zapovjednici postrojba razine samostalne bojne, njoj ravne ili više razine na osobni poticaj ili na prijedlog podređenih zapovjednika dodjeljuju pohvale pripadnicima Oružanih snaga u ustrojstvenim jedinicama kojima zapovijedaju.
III. NAGRADE
Članak 17.
Nagrade su vojna priznanja koja se dodjeljuju pripadnicima Oružanih snaga i djelatnim vojnim osobama u Ministarstvu obrane za osobito uspješno obavljene zadaće te ostvarene natprosječne rezultate u izvršavanju postavljenih zadaća.
Članak 18.
Nagrade su:
1. samokres s posvetom
2. ručni sat s posvetom
3. dalekozor
4. knjiga
5. novčana nagrada
6. nagradni dopust.
1. Samokres s posvetom
Članak 19.
(1) Samokres s posvetom je nagrada koja se dodjeljuje za osobit doprinos u vođenju i zapovijedanju te jačanju borbene spremnosti, uspješnu provedbu borbenih i drugih zadaća, iznimne rezultate u razvijanju borbene obuke, uzorno obnašanje službe i iznadprosječne rezultate ostvarene u obavljanju postavljenih zadaća, besprijekorno čuvanje i održavanje naoružanja i materijalnih sredstava te ostvarene sportske ili druge promidžbene uspjehe.
(2) Samokres s posvetom može dodijeliti:
– ministar obrane (pet komada godišnje)
– načelnik Glavnog stožera Oružanih snaga (pet komada godišnje)
– zapovjednik grane Oružanih snaga (dva komada godišnje).
(3) Ograničenje iz stavka 2. podstavka 1. ovoga članka ne primjenjuje se kada se samokres s posvetom dodjeljuje za uspješnu provedbu izvanrednih borbenih i drugih zadaća.
(4) Osobe iz stavka 2. ovoga članka dodjeljuju samokres s posvetom na osobni poticaj ili na prijedlog osoba nadležnih za predlaganje pohvala u skladu s ovim Pravilnikom.
2. Ručni sat s posvetom
Članak 20.
(1) Ručni sat s posvetom je nagrada koja se dodjeljuje za osobit doprinos u vođenju i zapovijedanju, jačanju borbene spremnosti, osobit doprinos izvršavanju misija ili zadaća Oružanih snaga i Ministarstva obrane kroz uspješno obavljene zadaće i ostvarene natprosječne rezultate, uzorno obavljanje službe te uspješnu provedbu borbenih zadaća i obuke.
(2) Ručni sat s posvetom može dodijeliti:
– ministar obrane – u vrijednosti do 4.000,00 kuna (10 komada godišnje)
– načelnik Glavnog