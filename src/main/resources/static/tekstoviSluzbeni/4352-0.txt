71 03.08.2016 Odluka o imenovanju sudaca Visokog trgovačkog suda Republike Hrvatske
DRŽAVNO SUDBENO VIJEĆE
1701
Na temelju članka 55. stavak 2. i 3. Zakona o Državnom sudbenom vijeću (»Narodne novine« broj 116/10, 57/11, 130/11, 13/13 – Odluka Ustavnog suda Republike Hrvatske broj U-I-5991/2012 i 28/13 – dalje u tekstu ZDSV) Državno sudbeno vijeće (dalje u tekstu Vijeće), sastavljeno od Željka Šarića, predsjednika Vijeća te Nediljka Bobana, Nevena Cambja, Sabine Dugonjić, Mije Galiota, prof. dr. sc. Igora Glihe, Damira Kontreca, prof. dr. sc. Eduarda Kunšteka, mr. sc. Orsata Miljenića i Ivice Veselića, članova Vijeća, na 52. sjednici, održanoj 1. srpnja 2016., donijelo je
ODLUKU
O IMENOVANJU SUDACA
Za sutkinje Visokog trgovačkog suda Republike Hrvatske imenuju se
1. RUŽICA OMAZIĆ, sutkinja Trgovačkog suda u Zagrebu i
2. BOŽENA ZAJEC, sutkinja Trgovačkog suda u Zagrebu.
Imenovane kandidatkinje stupit će na dužnost 1. rujna 2016.
Broj: IS-1/15-14
Zagreb, 1. srpnja 2016.
Predsjednik Državnog sudbenog vijeća Željko Šarić, v. r.
