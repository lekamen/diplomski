 članka 8. stavka 2. ovoga Pravilnika;
16. subjekti koji posluju u objektima iz članka 10. točke 16. ovoga Pravilnika moraju imati dokumentaciju i evidencije o sljedivosti hrane te evidencije o provedbi plana pranja, čišćenja i dezinfekcije aparata/automata/prodajnih vozila/rashladnih uređaja u kojima se prodaje nezapakirana hrana. Ukoliko se prodaje hrana koja zahtijeva temperaturne uvjete čuvanja potrebno je imati i evidencije o održavanju i kontroli hladnog lanca;
17. subjekti koji posluju u objektima iz članka 10. točke 17. moraju imati evidencije o sljedivosti hrane, evidencije o provedbi pranja, čišćenja i dezinfekcije te kao dokaz verifikacije moraju imati analize briseva, evidencije o kontroli štetnika, dokumentaciju i evidencije o kontroli vode te dokumentaciju i evidencije o zbrinjavanju nusproizvoda.
(2) Zahtjevi iz stavka 1. točke 14. ovoga članka primjenjuju se i za organizatore prodaje na malo izvan prostorija u okviru sajmova, izložbi i sličnih manifestacija.
(3) Dokumentacija i evidencije iz stavka 1. ovoga članka moraju se čuvati najmanje šest mjeseci.
V. VODIČI ZA DOBRU HIGIJENSKU PRAKSU I PRIMJENU NAČELA HACCP SUSTAVA
Opća pravila
Članak 12.
(1) Vodiče za dobru higijensku praksu i primjenu načela HACCP sustava za subjekte u poslovanju s hranom izrađuju i distribuiraju sektori u lancu hrane u skladu s člankom 7. i 8. Uredbe (EZ) br. 852/2004 i člankom 5. Zakona o higijeni hrane i mikrobiološkim kriterijima za hranu.
(2) Vodiči iz stavka 1. ovoga članka moraju obuhvatiti i navesti sve potencijalne, značajne opasnosti u poslovanju s hranom i jasno definirati postupke i metode kontrole tih opasnosti te korektivne mjere koje treba poduzeti u slučaju nesukladnosti.
(3) Vodiči iz stavka 1. ovoga članka postaju nacionalnim vodičima za uspostavu sustava i postupaka temeljenih na načelima HACCP sustava kada ih nadležno tijelo pozitivno ocijeni na temelju članka 5. stavka 2. Zakona o higijeni hrane i mikrobiološkim kriterijima za hranu.
(4) Nadležna tijela prilikom provedbe službenih kontrola provode kontrolu nad provedbom vodiča iz stavka 3. ovoga članka, ako je subjekt uz poslovanju s hranom na temelju pozitivno ocijenjenog vodiča uspostavio sustav i postupke temeljene na načelima HACCP sustava.
(5) Sektori iz stavka 1. ovoga članka dužni su pozitivno ocijenjene vodiče objaviti na svojim web-stranicama.
Sadržaj vodiča
Članak 13.
Vodiči iz članka 12. ovoga Pravilnika moraju uključivati najmanje:
1. smjernice za praktičnu provedbu preduvjetnih programa;
2. zahtjeve za sirovine;
3. analizu opasnosti;
4. unaprijed određene KKT i KT u svim fazama pripreme, proizvodnje, prerade, pakiranja, skladištenja, prijevoza i distribucije hrane, ako je analizom opasnosti tako utvrđeno;
5. preventivne mjere koje treba poduzeti;
6. smjernice za rukovanje s hranom za osjetljive skupine potrošača, ako je primjenjivo;
7. primjere dokumentacije i evidencija, uključujući planove;
8. postupke za validaciju roka trajanja hrane.
VI. USPOSTAVA SUSTAVA I POSTUPAKA SAMOKONTROLE TEMELJENIH NA NAČELIMA HACCP SUSTAVA PUTEM VODIČA
Primjena vodiča
Članak 14.
(1) Za sektore za koje postoje pozitivno ocijenjeni vodiči iz članka 12. ovoga Pravilnika subjekt u poslovanju s hranom može koristiti iste za uspostavu sustava i postupaka temeljenih na načelima HACCP sustava u skladu s člankom 5. stavkom 1. točkama 2. i 4. ovoga Pravilnika i člankom 7. stavkom 3. Zakona o higijeni hrane i mikrobiološkim kriterijima za hranu.
(2) Vodiči iz stavka 1. ovoga članka mogu se izraditi i primjenjivati u svim sektorima u lancu hrane.
(3) Vodiči su osobito prikladni za sektore u kojima se posluje s hranom u skladu s dobro poznatim postupcima kao što su:
1. sektor pekarstva i slastičarstva;
2. restorani, catering objekti i ostali ugostiteljski objekti s pripremom hrane;
3. maloprodajne trgovine;
4. vrtići i institucionalne kuhinje;
5. poslovanje s hranom životinjskog podrijetla na gospodarstvu podrijetla osim primarnih proizvoda.
(4) Subjekt u poslovanju s hranom koji je u