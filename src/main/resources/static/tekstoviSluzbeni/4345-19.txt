 slučajevima:
– kada korisnik prekrši odredbe ovoga Pravilnika ili Natječaja
– ukoliko korisnik ne dostavi Zahtjev za isplatu/ Zahtjev za isplatu predujma u za to propisanom roku.
V. SKLAPANJE UGOVORA O FINANCIRANJU
Sklapanje Ugovora
Članak 36.
(1) Nakon donošenja odluke o prihvatljivosti Agencija za plaćanja će s korisnikom sklopiti Ugovor o financiranju.
(2) Korisnik je obvezan vratiti jedan potpisan primjerak Ugovora o financiranju iz stavka 1. ovoga članka u roku od sedam radnih dana od dana zaprimanja Ugovora o financiranju u Agenciji za plaćanja.
(3) Ukoliko korisnik ne postupi u skladu sa stavkom 2. ovoga članka smatrat će se da je odustao od ulaganja te će se korisniku izdati Odluka o poništenju.
(4) Korisnik je, sukladno članku 33. ovoga Pravilnika, obvezan obavijestiti Agenciju za plaćanja o manjim izmjenama odmah nakon što su iste nastale.
(5) Manje izmjene iz stavka 4. ovoga članka su izmjene podataka koje Agencija za plaćanja vodi o korisniku u Evidenciji korisnika.
(6) Manje izmjene iz stavka 5. ovoga članka ne zahtijevaju izradu Aneksa Ugovora o financiranju.
(7) Agencija za plaćanja je ovlaštena u bilo kojem trenutku, ako za istim postoji potreba, izraditi aneks Ugovora o financiranju koji se odnosi na administrativne pogreške učinjene omaškom prilikom izrade Ugovora o financiranju i /ili bilo kojeg akta Agencije za plaćanja koji je u izravnoj i/ili neizravnoj vezi s Ugovorom o financiranju.
(8) U slučaju potrebe za aneksom Ugovora o financiranju, a koja nije obuhvaćena stavkom 4. ovoga članka ugovorne strane se obvezuju pisanim putem obavijestiti suprotnu stranu o potrebi izmjene ugovora o financiranju odnosno sklapanja aneksa Ugovora o financiranju.
(9) Agencija za plaćanja ne snosi odgovornost, neposrednu ili posrednu, za štete proizašle iz bilo koje aktivnosti korisnika u provedbi ugovorenog ulaganja.
Obveze korisnika
Članak 37.
Obveze korisnika s kojim je Agencija za plaćanja sklopila Ugovor o financiranju su sljedeće:
1. čuvanje dokumentacije koja se odnosi na dodjelu sredstava iz EPFRR-a pet godina od datuma konačne isplate potpore
2. vođenje građevinske knjige i sličnih dokumenata koji dokazuju količinu i vrstu ugrađenih materijala i opreme te izvršenih radova
3. stavljanje ulaganja u funkciju/uporabu ili spremnost za uporabu prije konačne isplate,
4. zabrana promjene vlasništva nad ulaganjem, davanja u zakup, najam predmeta ulaganja ili premještanja sufinancirane aktivnosti tijekom sljedećih pet godina od datuma konačne isplate potpore, osim u slučaju kada je isto zakonska obveza
5. zabrana promjene namjene i vrste ulaganja za koju se korisniku odobravaju sredstva sljedećih pet godina od datuma konačne isplate potpore
6. informiranje javnosti o potpori sukladno EU zakonodavstvu
7. dokumentacija koja se odnosi na plaćanje prihvatljivih troškova odobrenog projekta mora biti datirana nakon datuma podnošenja Zahtjeva za potporu, osim računa za nastale opće troškove
8. u svakom trenutku osigurati nesmetani pristup i kontrolu na terenu nad predmetom ulaganja te dati na uvid cjelokupnu dokumentaciju vezanu za sufinancirane troškove predstavnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije Europskog revizorskog suda i Europskog ureda za borbu protiv prijevara (u daljnjem tekstu: OLAF)
9. zabrana prekoračenja najvećeg dozvoljenog iznosa javne potpore
10. Korisnik je obvezan poduzeti sve mjere u svrhu izbjegavanja sukoba interesa pri korištenju sredstava potpore iz Ugovora o financiranju i bez odgode će obavijestiti Agenciju za plaćanja financijskih sredstava o svim situacijama koje predstavljaju ili bi mogle dovesti do takvog sukoba te izvještavanje Agencije za plaćanja u pisanom obliku o bilo kojoj situaciji postojanja sukoba interesa između korisnika s jedne strane i ponuditelja s druge strane u razdoblju od dana stupanja na snagu Odluke o dodjeli sredstava i tijekom sljedećih pet godina od datuma konačne