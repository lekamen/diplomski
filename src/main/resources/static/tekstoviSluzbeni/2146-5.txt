 akumulatoru, koju stavlja na tržište, označiti kapacitet te baterije ili akumulatora sukladno Uredbi Komisije (EU) br. 1103/2010 od 29. studenoga 2010. o utvrđivanju, u skladu s Direktivom 2006/66/EZ Europskog parlamenta i Vijeća, pravila o označivanju kapaciteta prijenosnih sekundarnih (koje se mogu puniti) i automobilskih baterija i akumulatora (Tekst značajan za EGP) (SL L 313, 30. 11. 2010.).
(8) Simboli propisani ovim člankom moraju biti postavljeni na bateriju ili akumulator na način da su vidljivi, čitljivi i neizbrisivi.
Zabrana stavljanja određenih baterija i akumulatora na tržište
Članak 15.
(1) Zabranjeno je stavljanje na tržište baterije ili akumulatora čiji je maseni udio žive veći od 0,0005%, bez obzira na to da li je baterija ili akumulator ugrađena u uređaj ili je zasebni proizvod.
(2) Iznimno od stavka 1. ovoga članka u slučaju gumbaste baterije čiji maseni udio žive nije veći od 2% zabrana iz stavka 1. ovoga članka stupa na snagu 1. listopada 2015. godine.
(3) Zabranjeno je stavljanje na tržište prijenosne baterije ili akumulatora, koja je ugrađena u uređaj ili je zasebni proizvod, a čiji maseni udio kadmija je veći od 0,002% osim prijenosne baterije ili akumulatora koja je specifično namijenjena samo za korištenje u sigurnosnom odnosno alarmnom sustavu uključujući i sigurnosnu rasvjetu te u medicinskoj opremi i bežičnom električnom alatu.
(4) Iznimka propisana stavkom 3. ovoga članka u slučaju bežičnog električnog alata primjenjuje se do 31. prosinca 2016. godine.
(5) Zabrane iz stavaka 1. i 3. ovoga članka ne primjenjuju se na baterije i akumulatore koji su stavljeni na tržište, u skladu sa važećim propisima, prije stupanja na snagu ove zabrane, te se isti mogu prodavati do isteka zaliha.
Obvezno postupanje posjednika otpadnih baterija ili akumulatora
Članak 16.
(1) Zabranjeno je otpadnu bateriju ili akumulator:
– odbaciti u miješani komunalni otpad,
– odbaciti niti miješati s drugom vrstom otpada i
– miješati s drugim tvarima ili materijalima koji nisu otpad.
(2) Posjednik uređaja koji sadrži otpadnu bateriju ili akumulator, a u slučaju kada dizajn tog uređaja omogućuje jednostavno izdvajanje sadržane otpadne baterije ili akumulatora, dužan je istu izdvojiti iz uređaja i predati ju odvojeno od uređaja, sukladno stavku 1. ovoga članka i člancima 17. i 18. ovoga Pravilnika.
(3) Stručna osoba koja posjeduje uređaj koji sadrži otpadnu bateriju ili akumulator, dužna je otpadnu bateriju ili akumulator izdvojiti iz uređaja i predati ju odvojeno od uređaja, sukladno članku 18. ovoga Pravilnika.
(4) Serviser vozila i osoba koja posjeduje odgovarajuću dozvolu za gospodarenje otpadom koja uključuje obradu otpadnih vozila, dužna je otpadnu bateriju i akumulator izdvojiti iz vozila i predati ju odvojeno od vozila sukladno članku 18. ovoga Pravilnika.
Članak 17.
(1) Posjednik iz kućanstva dužan je otpadnu prijenosnu bateriju ili akumulator predati prodavatelju, serviseru prilikom održavanja uređaja koji sadrži prijenosnu bateriju i akumulator, osobi koja upravlja reciklažnim dvorištem ili ugovornom sakupljaču.
(2) Posjednik iz kućanstva dužan je otpadnu bateriju ili akumulator, osim otpadne prijenosne baterije ili akumulatora, predati proizvođaču, prodavatelju, serviseru, osobi koja upravlja reciklažnim dvorištem ili osobi koja posjeduje odgovarajuću dozvolu za gospodarenje tom vrstom otpada.
Članak 18.
(1) Pravna ili fizička osoba – obrtnik, koja se smatra krajnjim korisnikom prijenosne baterije ili akumulatora, dužna je predati otpadnu prijenosnu bateriju ili akumulator ugovornom sakupljaču.
(2) Pravna ili fizička osoba – obrtnik, koja se smatra krajnjim korisnikom industrijske baterije ili akumulatora, dužna je predati otpadnu industrijsku bateriju ili akumulator osobi koja posjeduje odgovarajuću dozvolu za gospodarenje tom vrstom otpada.
(3) Pravna ili fizička osoba – obrtnik, koja se smatra krajnjim korisnikom automobilskih baterija i akumulatora, dužna je predati otpadnu automobilsku bateriju ili akumulator osobi