 od 01. veljače 1999. g. gdje se i trebao potpisati.«
11.2. Prvostupanjski sud u nastavku je dao svoje viđenje inkriminiranog postupanja podnositelja (str. 7. – 8. presude), zaključujući da su »sve to okolnosti koje učvršćuju uvjerenje ovog suda, da je okrivljenika kao direktora banke, tj. filijale, pa podružnice 'Croatia banke' d.d. Zagreb, u Metkoviću, odnosno da je kao takav odgovorna osoba, s ciljem da sebi pribavi znatnu imovinsku korist od = 281.894,89 kuna, iskoristivši svoj položaj i ovlasti, time tako i pribavio znatnu imovinsku korist u tom iznosu«. Pri tome, »ni svjedoci, ni isprave, ni okrivljenik ne govori da je taj novac vraćen banci«. Dalje navodi:
»Međutim, prije toga sud je odbio dokazne prijedloge obrane, smatrajući ih nepotrebnim i suvišnim za donošenje odluke u ovom predmetu, a da ista bude pravedne i utemeljena na zakonu.
Svi predloženi dokazi, usmjereni su samo na odugovlačenje ovog kaznenog postupka i nemaju nikakvog uporišta, čak ni u samoj obrani okrivljenika, pa je stoga sud i odbio te dokazne prijedloge.
Kazneni spis ovog suda o suđenju ovdašnjoj svjedokinji M. V. u tom postupku okrivljenoj (i osuđenoj presudom ovog suda br. K.1/04, potvrđenoj po presude Vrhovnog suda RH br. I Kž-452/06-3 od 16. svibnja 2007. g.), nepotrebna je po uvjerenju ovog suda, jer su svi sudionici ovog kaznenog postupka, i okrivljenik i svjedoci izjavili da je M. V. bila samo jedan kreditni referent koji je izvršavao naredbe i naloge direktora Ivice Peza, a pozivati za svjedoke bivše čelnike 'Croatia banke' d.d., T., K. i V., nepotrebno je, jer i sam okrivljenik govori da je mogao donijeti odluku koju je donio u visini od =100.000 DEM-a, a što piše i u pravilniku banke, a u ostalom i da su znali što direktor u Metkoviću radi, ne znači da su oni ti koji mogu sve te njegove radnje pravno legalizirati ili reći da neko djelo nije ili jest kazneno djelo. Također, mora se primijetiti da je moguće da su čelnici te banke bili upoznati s dodjelom kredita financijski posrnulom tada prijatelju D. V., međutim u skladu sa pravilima banke ne da su znali da se kredit diže preko imena trećih osoba, koje osobe uopće nisu komitenti banke, te da se za taj kredit uopće ne traži pribavljanje nikakvih isprava s kojim bi mogao osigurati vraćanje istog.
Ni financijsko vještvo, po ovom sudu, nije potrebno, jer u ovom kaznenom spisu ima dovoljno dokaza za utvrđenje pravilnog i potpuno činjeničnog stanja.«
12. Kad je riječ o djelu iz 1999. godine, odbijena je optužba protiv podnositelja da je:
»... dana 31. siječnja 1999. u Metkoviću, kao direktor 'Croatia banke' d.d. Podružnica Metković, s ciljem da teret otplate obveze povrata kreditnih sredstava isplaćenih dana 22. prosinca 1995. na ime J. J., kao u prethodnom opisu kaznenog djela iz ove izreke, prenese na drugu osobu, koristio se svojim ovlaštenjima da može odobravati bankarske kredite i naredbodavnim položajem u odnosu na druge zaposlenike Poslovnice i tako naložio knjiženje uplate i zatvaranja obveza kreditnog zaduženja na ime J. J. prijenosa sredstava iz kredita na ime D. V., u iznosu od =262.901,00 kuna, iskoristivši pri tome obrasce za kredit prethodno bjanko potpisane od strane D. V. i njegovo povjerenje, čime su i zatvorene kreditne obveze sa imena J. J., iako je znao da D. V. u to vrijeme nisu odobrena niti isplaćena nikakva sredstva od strane Podružnice ove banke, a čime je D. V. doveden u obvezu podmirenja navedenog iznosa prema 'Croatia banci' d.d. Podružnica Metković.«
U obrazloženju prvostupanjske presude navedeni su razlozi zbog kojih je nadležni sud odbio optužbu da je podnositelj 31. siječnja 1999. počinio prethodno opisano kazneno djelo koje mu se stavlja na teret:
»U točki II. ove presude sud je odbio optužbu, da bi okrivljenik počinio kazneno djelo činjenično i pravno opisano po odredbi čl. 337. st. 1. i 2. KZ-a, i to temeljem čl. 353. toč.3. ZKP-a, pošto je zastupnik javne optužbe, zamjenik ŽDO-a u Dubrovniku odustao od kaznenog progona za to kazneno djelo (poleđina spisa 181).«