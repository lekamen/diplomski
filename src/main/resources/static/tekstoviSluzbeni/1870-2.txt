 surađivao po pitanju otklona odnosno rješavanja kvara ili smetnje s tužiteljem već naprotiv ističe kako je upravo tužitelj nemalo puta iskoristio situaciju te prijavljivao otklon kvara ili smetnje, dok u stvarnosti do toga nije došlo.
Slijedom iznesenog predlaže Sudu da odbije tužbu tužitelja kao neosnovanu.
Tužbeni zahtjev nije osnovan.
Ocjenjujući zakonitost osporenog rješenja na osnovi spisa predmeta dostavljenog ovom Sudu uz tužbu i odgovore na tužbu Sud nalazi da tim rješenjem nije povrijeđen tužitelju na štetu.
Naime, Sud ne nalazi osnovanim prigovor nenadležnosti tuženog tijela za odlučivanje o predmetnoj stvari s obzirom na odredbu članka 20. ZEK-a. Naime, navedenom odredbom je tuženo tijelo određeno mjerodavnim za rješavanje sporova između operatora, pa tako prema stavku 1., u slučaju spora između dva ili više operatora elektroničkih komunikacijskih mreža i/ili usluga u vezi s obvezama iz ovog Zakona, ili spora između tih operatora i drugih pravnih osoba koje se koriste uslugama pristupa i/ili međupovezivanja na temelju ovog Zakona, Agencija mora na zahtjev bilo koje od stranaka u sporu, donijeti odluku o rješenju spora u najkraćem mogućem roku, a najkasnije u roku od četiri mjeseca od dana pokretanja postupka s tim što se rok može produljiti samo u iznimnim okolnostima.
Prema stavku 3. članka 20. ZEK-a, u postupku rješavanja spora Agencija donosi odluke kojima se osiguravaju regulatorna načela i ciljevi iz članka 5. toga Zakona te se svaka obveza koju Agencija određuje operatoru mora temeljiti na odredbama iz ovog Zakona. Prema stavku 5. istoga članka Zakona postupak rješavanja spora ne isključuje pravo bilo koje stranke u sporu na pokretanje sudskog postupka pred nadležnim sudom.
Odredbom članka 5. ZEK-a na koji upućuje članak 20. stavak 3. ZEK-a propisana su načela i regulatorni ciljevi za koje je osnovana Agencija, među ostalim, obavljanje regulatornih poslova osigurava se kroz poduzimanje mjera, primjenjujući načelo objektivnosti, transparentnosti, nediskriminacije i razmjernosti i to osobito promicanjem regulatorne predvidljivosti, osiguranjem dosljednog regulatornog pristupa kroz odgovarajuća razdoblja provjere, sprječavanjem diskriminacije u postupanju prema operatorima elektroničkih komunikacijskih mreža i usluga u sličnim okolnostima i zaštitom tržišnog natjecanja na dobrobit krajnjih korisnika usluga.
U predmetnom sporu operator korisnik – zainteresirana osoba, potraživala je naknade zbog povrede utvrđenih regulatornih obveza tužitelja radi kašnjenja u isporuci reguliranih veleprodajnih usluga te zakašnjenja u otklonu kvarova i smetnji kod tih usluga, a što obuhvaća veleprodajne usluge i međupovezivanja najma korisničke linije veleprodajnog širokopojasnog pristupa te pristupa izdvojenoj lokalnoj petlji. Navedene obveze proizlaze iz regulatornih obveza pristupa i korištenja posebnih dijelova mreže prema članku 61. ZEK-a koja obveza je određena tužitelju na tržištima veleprodajnog širokopojasnog pristupa, tržištu veleprodajnog fizičkog pristupa mrežnoj infrastrukturi, na fiksnoj lokaciji i tržištu pristupa javnoj komunikacijskoj mreži, na fiksnoj lokaciji za privatne i poslovne korisnike. Regulatorna obveza pristupa utvrđena je nakon provedene analize mjerodavnih tržišta kao dokumenta u kojem su određene regulatorne obveze i definiran njihov sadržaj. Navedenom obvezom propisani su rokovi i uvjeti realizacije veleprodajnih usluga te zabranjeno svako postupanje koje bi moglo uskraćivati, odugovlačiti, otežavati ili neopravdano uvjetovati drugim operatorima realizaciju svojih veleprodajnih usluga. Zakašnjenje povlači za sobom obvezu plaćanja naknada u iznosima i pod uvjetima koje je HAKOM propisao HT-u. Stoga je spor o naknadama koje su sadržane u Standardnim ponudama HT-a neposredno vezan uz ZEK jer naknade proizlaze iz samog Zakona, što otklanja tužiteljev prigovor nenadležnosti.
Rješenja koja je tužitelj priložio uz tužbu nisu mjerodavna u predmetnoj upravnoj stvari iz razloga što iz dikcije odredbe članka