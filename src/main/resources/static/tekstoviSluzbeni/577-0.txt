27 11.03.2015 Pravilnik o Upisniku dobavljača božićnih drvaca
MINISTARSTVO POLJOPRIVREDE
578
Na temelju članka 25. stavka 4. Zakona o šumskom reprodukcijskom materijalu (»Narodne novine«, broj: 75/2009., 61/2011., 56/2013. i 14/2014.), ministar poljoprivrede donosi
PRAVILNIK
O UPISNIKU DOBAVLJAČA BOŽIĆNIH DRVACA
OPĆE ODREDBE
Članak 1.
(1) Ovim se Pravilnikom propisuju način i uvjeti upisa i promjene u Upisniku dobavljača božićnih drvaca (u daljnjem tekstu: Upisnik) te oblik i sadržaj obrasca zahtjeva za upis/promjenu podataka.
(2) Božićnim drvcem smatra se stabalce crnogorice, s korijenom ili bez korijena, koje nije za upotrebu u šumarstvu i stavlja se na tržište u vremenskom razdoblju od 1. studenoga do 7. siječnja.
(3) Dobavljač božićnih drvaca (u daljnjem tekstu: dobavljač) je svaka pravna ili fizička osoba koja se bavi najmanje jednom od sljedećih djelatnosti: proizvodnja, stavljanje na tržište ili uvoz božićnih drvaca.
(4) Proizvodnja božićnih drvaca je proizvodnja stabalaca koja se stavljaju na tržište u vremenskom razdoblju od 1. studenoga do 7. siječnja.
(5) Stavljanje na tržište božićnih drvaca je izlaganje božićnih drvaca s ciljem prodaje, ponuda božićnih drvaca za prodaju, te njihova prodaja ili isporuka drugoj osobi, uključujući isporuku na temelju ugovora o pružanju usluga.
(6) Proizvodnjom, stavljanjem na tržište i uvozom božićnih drvaca mogu se baviti pravne ili fizičke osobe upisane u Upisnik dobavljača božićnih drvaca.
(7) Pravo na upis u Upisnik imaju fizičke i pravne osobe s prebivalištem/sjedištem na teritoriju EU čije se zemljište nalazi na području Republike Hrvatske.
UPIS U UPISNIK I PRIJAVA PROMJENA TE BRISANJE IZ UPISNIKA
Članak 2.
(1) Upisnik ustanovljavaju i vode uredi državne uprave u županijama, odnosno upravno tijelo Grada Zagreba nadležno za poslove šumarstva (u daljnjem tekstu: nadležna tijela).
(2) Dobavljači se upisuju u nadležnim tijelima gdje je sjedište pravne ili prebivalište fizičke osobe, neovisno o mjestu obavljanja djelatnosti.
(3) Osobe iz članka 1. stavka 7. ovoga Pravilnika upisuju se u Upisnik prema mjestu proizvodnje božićnih drvaca u Republici Hrvatskoj.
(4) Dobavljači se upisuju u Upisnik tijekom cijele godine.
Članak 3.
(1) Zahtjev za upis u Upisnik ili promjenu, podnosi se nadležnom tijelu na propisanom obrascu (BD-1) koji se nalazi u Prilogu 1 i sastavni je dio ovoga Pravilnika.
(2) Uz zahtjev za upis i prijavu promjena u iz stavka 1. ovog članka prilažu se i pripadajuće isprave:
– preslika osobne iskaznice za fizičke osobe
– preslika obrtnice
– preslika izvatka iz sudskog registra za pravne osobe
– izvornik izvatka zemljišno-knjižnog odjela na ime podnositelja zahtjeva, ne stariji od 6 mjeseci, s popisom katastarskih čestica koje se prijavljuju za proizvodnju ili preslika ugovora o zakupu ili koncesiji (izvornik na uvid) ili izjava vlasnika o davanju zemljišta na korištenje bez naknade s priloženim izvornim izvatkom zemljišno-knjižnog odjela, ne starijim od 6 mjeseci, za katastarske čestice koje se prijavljuju za proizvodnju.
(3) Dobavljači upisani u Upisnik dužni su prijaviti promjene u roku od 60 dana od nastanka promjene.
(4) Pod promjenama se podrazumijeva:
– prestanak obavljanja djelatnosti
– promjena organizacijskog oblika dobavljača
– promjena nadležnog ureda državne uprave/ispostave
– za zemljište: promjena katastarske općine, broja katastarske čestice i površine.
Članak 4.
(1) O upisu u Upisnik, odnosno upisu promjena u Upisniku nadležno tijelo donosi rješenje i dodjeljuje upisni broj.
(2) Promjene površine i broja božićnih drvaca upisuju se samo u evidencije te se za iste ne donosi rješenje.
(3) Dobavljači su prilikom prodaje božićnih drvaca na tržištu dužni predočiti zakonom ovlaštenoj osobi prilikom nadzora rješenje o upisu u Upisnik.
Članak 5.
Nadležno tijelo će brisati dobavljača iz Upisnika:
– na zahtjev dobavljača,
– na prijedlog nadležne inspekcije,
– ako ne prijavljuje promjene te ne dostavlja podatke iz članka 3. ovoga Pravilnika,
– ako je prestao