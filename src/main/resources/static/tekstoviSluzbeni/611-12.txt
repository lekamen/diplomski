 ili je već osnovao poljoprivredno gospodarstvo unatrag pet godina prije podnošenja prvog zahtjeva za program izravnih plaćanja.
(2) Plaćanje za mlade poljoprivrednike dodjeljuje se korisniku za najviše 25 prihvatljivih hektara sukladno članku 50. stavku 9. Uredbe (EU) br. 1307/2013.
(3) Iznos plaćanja za mlade poljoprivrednike izračunava se sukladno članku 50. stavku 6. podstavku b) Uredbe (EU) br. 1307/2013.
(4) Uz uvjete iz stavka 1. ovoga članka korisnik plaćanja za mlade poljoprivrednike dužan je završiti minimalno srednjoškolsko obrazovanje poljoprivrednoga, prehrambenog ili veterinarskog usmjerenja ili stručnu edukaciju koju će ministar propisati pravilnikom.
(5) Maksimalni udio plaćanja za mlade poljoprivrednike propisan je člankom 51. Uredbe (EU) br. 1307/2013 i u Dodatku 1. ovoga Zakona, a godišnje raspoložive iznose propisat će Vlada uredbom iz članka 18. stavka 7. ovoga Zakona.
Proizvodno vezana potpora
Članak 44.
(1) Proizvodno vezana potpora dodjeljuje se korisnicima sukladno članku 52. stavku 2. Uredbe (EU) br. 1307/2013 za sljedeće sektore:
– krave u proizvodnji mlijeka
– tov junadi
– krave dojilje
– ovce i koze
– povrće
– voće
– šećernu repu
– krmne proteinske usjeve.
(2) Za financiranje proizvodno vezane potpore Republika Hrvatska koristit će do 15 % godišnje nacionalne gornje granice za izravna plaćanja sukladno članku 52. stavku 2. Uredbe (EU) br. 1307/2013. Od toga 2 % godišnje nacionalne gornje granice za izravna plaćanja odnosi se na proizvodno vezanu potporu za proizvodnju krmnih proteinskih usjeva.
(3) Način provedbe i kriterije prihvatljivosti za proizvodno vezanu potporu propisat će ministar pravilnikom.
(4) Godišnji iznos nacionalne omotnice za proizvodno vezane potpore, čiji je maksimalni iznos utvrđen člankom 51. Uredbe (EU) br. 1307/2013, propisat će Vlada uredbom iz članka 18. stavka 7. ovoga Zakona.
Program za male poljoprivrednike
Članak 45.
(1) Korisnik programa izravnih plaćanja, koji u 2015. godini posjeduje prava na plaćanje u vlasništvu ili zakupu i ispunjava minimalne zahtjeve iz članka 29. ovoga Zakona, može se odlučiti za plaćanje u okviru Programa za male poljoprivrednike sukladno članku 61. Uredbe (EU) br. 1307/2013.
(2) Ukupna vrijednost plaćanja utvrđivat će se sukladno članku 63. stavku 2. podstavku b) Uredbe (EU) br. 1307/2013, prema stvarnom izračunu ukupnih izravnih plaćanja za 2015. godinu bez daljnje konvergencije, uzimajući u obzir promjene nacionalne omotnice iz Priloga II. Uredbe (EU) br. 1307/2013. Izračun uključuje osnovno i zeleno plaćanje, preraspodijeljeno plaćanje, proizvodno vezane potpore i plaćanje u okviru Programa za mlade poljoprivrednike.
(3) Plaćanje u okviru Programa za male poljoprivrednike može se dodijeliti korisniku programa izravnih plaćanja čiji je ukupan iznos potpore prema obračunu iz stavka 2. ovoga članka jednak ili manji od 657 eura u kunskoj protuvrijednosti prema zadnjem tečaju Europske središnje banke prije 1. listopada godine za koju se podnosi zahtjev za potporu.
(4) Korisnici programa izravnih plaćanja, čija ukupna vrijednost plaćanja ne prelazi iznos iz stavka 3. ovoga članka, bit će automatski uključeni u Program za male poljoprivrednike pri čemu će imati mogućnost izići iz programa do 15. listopada svake godine podnošenja zahtjeva, u skladu s člankom 62. stavkom 2. Uredbe (EU) br. 1307/2013.
(5) Godišnji iznos nacionalne omotnice za Program za male poljoprivrednike, čiji je maksimalni iznos propisan člankom 65. Uredbe (EU) br. 1307/2013, propisat će Vlada uredbom iz članka 18. stavka 7. ovoga Zakona.
Poglavlje C. Plaćanja u iznimno osjetljivim sektorima
Korisnik
Članak 46.
Korisnik plaćanja u iznimno osjetljivim sektorima je poljoprivrednik koji obavlja poljoprivrednu djelatnost na poljoprivrednom gospodarstvu i upisan je u Upisnik poljoprivrednika sukladno članku 121. ovoga Zakona.
Vrste plaćanja
Članak 47.
(1) Plaćanja u iznimno osjetljivim sektorima obuhvaćaju godišnja plaćanja za:
– ekstra djevičansko i djevičansko maslinovo ulje, po 