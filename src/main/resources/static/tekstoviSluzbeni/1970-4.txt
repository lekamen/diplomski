diskontirati na temelju diskontnih stopa primjenjivih u raznim trenucima kad porezne pogodnosti stupe na snagu. Ovaj Zakon predviđa gornju vrijednost potpore u obliku poreznih pogodnosti, koja osigurava da ne dođe do prekoračenja primjenjivog praga.
c) Za izračun intenziteta potpore i prihvatljivih troškova svi iznosi koji se upotrebljavaju su iznosi prije odbitka poreza ili drugih naknada. »Intenzitet potpore« znači bruto iznos potpore izražen kao postotak prihvatljivih troškova, prije odbitka poreza ili drugih naknada.
12. Potpora za početno ulaganje utvrđuje se na temelju prihvatljivih troškova ulaganja, odnosno na temelju prihvatljivih troškova ulaganja u materijalnu i nematerijalnu imovinu ili na temelju prihvatljivih troškova otvaranja novih radnih mjesta povezanih s ulaganjem.
a) Ako se potpora ulaganja, izračunana na osnovi troškova ulaganja, kombinira s regionalnom potporom ulaganja izračunanom na osnovi troškova plaća, ukupna potpora ne smije prelaziti najviši iznos potpore koji je rezultat svakog izračuna do maksimalno dopuštene potpore za određeno područje.
Potpore za ulaganja mogu se dodijeliti istodobno prema nekoliko programa potpora ili zajedno s ad hoc potporama, pod uvjetom da ukupna potpora iz svih izvora ne prelazi maksimalno dopušten intenzitet potpore po projektu kojeg mora unaprijed izračunati prvi davatelj potpore.
»Ad hoc potpora« znači potporu koja nije dodijeljena na temelju programa.
Pri određivanju poštuju li se pragovi za prijavu Europskoj komisiji i maksimalni intenziteti potpore iz ovoga Zakona, u obzir se uzima ukupni iznos državnih potpora za djelatnost, projekt ili poduzetnika kojima je potpora dodijeljena.
b) Ako se financiranje Europske unije, kojim centralno upravljaju institucije, agencije, zajednička poduzeća ili druga tijela Europske unije, koja nisu pod izravnom ili neizravnom kontrolom države članice, kombinira s državnim potporama, za potrebe određivanja poštuju li se pragovi za prijavu i maksimalni intenziteti potpore ili maksimalni iznosi potpore, u obzir se uzimaju samo državne potpore, pod uvjetom da ukupan iznos javnog financiranja dodijeljen u odnosu na iste prihvatljive troškove ne premašuje najpovoljniju stopu financiranja utvrđenu u primjenjivim propisima zakonodavstva Europske unije.
c) Potpora čije je troškove moguće utvrditi, a koja se dodjeljuje na temelju ovoga Zakona, može se zbrajati s bilo kojom drugom državnom potporom, pod uvjetom da se dotične mjere odnose na različite prihvatljive troškove koje je moguće utvrditi, ili s bilo kojom drugom državnom potporom, koja se odnosi na iste prihvatljive troškove, bilo da se oni djelomično bilo potpuno preklapaju, isključivo ako to zbrajanje ne dovodi do prekoračenja najvišeg intenziteta potpore ili iznosa potpore koji je primjenjiv na tu potporu na temelju ovoga Zakona.
d) Državne potpore iz ovoga Zakona ne zbrajaju se s potporama de minimis u odnosu na iste prihvatljive troškove ako bi njihovo zbrajanje dovelo do toga da određeni intenzitet potpore premaši intenzitete potpore utvrđene ovim Zakonom.
e) Potpora, čiji troškovi nisu prihvatljivi troškovi koje je moguće utvrditi, a koji se izuzimaju na temelju članaka 21. – 23. Uredbe Komisije (EU) br. 651/2014 od 17. lipnja 2014., može se zbrajati s državnom potporom s prihvatljivim troškovima, koje je moguće utvrditi, dodijeljenom temeljem ovoga Zakona. Potpore u korist radnika s invaliditetom, kako je utvrđeno u člancima 33. i 34. Uredbe Komisije (EU) br. 651/2014 od 17. lipnja 2014., mogu se zbrajati s potporama iz ovoga Zakona u odnosu na iste prihvatljive troškove iznad najvišeg primjenjivog praga, pod uvjetom da to zbrajanje ne dovede do intenziteta potpore koji premašuje 100 % mjerodavnih troškova u svakom razdoblju tijekom kojeg su dotični radnici zaposleni.
13. Maksimalni intenzitet i iznos regionalne potpore
a) Maksimalni intenzitet potpore znači brutoiznos potpore izražen kao postotak prihvatljivih troškova, prije odbitka poreza ili drugih naknada za velike