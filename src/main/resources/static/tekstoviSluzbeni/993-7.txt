 komasacijskog područja i iskaz površina komasiranih katastarskih čestica.
(2) Osim poslova iz stavka 1. ovoga članka, izvođač stručnih geodetskih poslova izvodi i poslove nove katastarske izmjere na dijelu područja navedenog u članku 7. stavku 3. ovoga Zakona.
(3) Poslovi iz stavka 2. ovoga članka obavljaju se u skladu s posebnim zakonom kojim se uređuje državna izmjera i katastar nekretnina.
Članak 43.
(1) Osim poslova iz članka 42. ovoga Zakona, izvođač stručnih geodetskih poslova obavlja i sljedeće poslove:
− usklađuje katastarsko i zemljišnoknjižno stanje sa stvarnim stanjem
− sudjeluje u procjeni zemljišta i rezultate procjene unosi u tehnički elaborat
− sastavlja iskaze zemljišta o stanju prije komasacije i sudjeluje u njihovu izlaganju i rješavanju prigovora na iskaz zemljišta
− izrađuje prijedlog diobe komasacijske gromade
− sudjeluje u javnoj raspravi za dodjelu zemljišta i uvođenju sudionika komasacije u posjed dodijeljenog zemljišta
− sastavlja iskaze zemljišta o stanju nakon komasacije i sudjeluje u njihovu izlaganju i rješavanju prigovora protiv tih iskaza
− sastavlja nacrt rješenja o komasaciji prema zaključcima donesenim na raspravi za dodjelu zemljišta i zaključka o podnesenim prigovorima
− sastavlja tehnički elaborat o komasaciji (popis komasiranih čestica, abecedni popis sudionika komasacije, nacrt izreke rješenja o komasaciji, planove za procjenu i tehnički izvještaj s preglednim kartama o stanju prije i nakon komasacije)
− daje podatke u upravnim i sudskim postupcima i sporovima, kada je na to pozvan.
(2) Stručni nadzor nad izvođenjem stručnih geodetskih poslova u postupku komasacije obavljaju osobe ovlaštene za obavljanje stručnih geodetskih poslova u skladu s posebnim zakonom, a stručni nadzor nad izvođenjem radova na vodnim građevinama za melioracije pravna osoba nadležna za upravljanje vodama.
(3) Obavljanje poslova iz članka 42. ovoga Zakona i stavka 1. ovoga članka pravilnikom propisuje ravnatelj središnjeg tijela državne uprave nadležnog za geodetske poslove.
Članak 44.
(1) Izvođenje stručnih geodetskih poslova, radova na vodnim građevinama za melioracije te izgradnja ostalih građevina obavlja se na temelju ugovora koje sklapa Agencija s ovlaštenim izvođačima, nakon raspisanog javnog natječaja.
(2) Ugovor s ovlaštenim izvođačima sklapa jedinica lokalne samouprave, odnosno jedinica područne (regionalne) samouprave ako snosi troškove izvođenja radova iz stavka 1. ovoga članka.
Članak 45.
Nakon zaključenja ugovora iz članka 44. ovoga Zakona provodi se postupak iz članaka 11. i 13. ovoga Zakona, obavlja procjena zemljišta, sastavlja iskaz zemljišta o stanju prije komasacije te izrađuje pregledni plan položaja putne i kanalske mreže.
Članak 46.
(1) Postupak iz članaka 11. i 13. ovoga Zakona provodi posebno povjerenstvo koje čini pet članova, a imenuje ga županijsko komasacijsko povjerenstvo. Predsjednik posebnog povjerenstva je predsjednik županijskog komasacijskog povjerenstva ili njegov zamjenik, a članovi su osoba ovlaštena za obavljanje stručnih geodetskih poslova iz reda djelatnika izvođača stručnih geodetskih poslova, zemljišnoknjižni referent nadležnoga općinskog suda i dva predstavnika Agencije.
(2) Ako se u smislu članka 13. ovoga Zakona odlučuje o imovinskopravnim odnosima iz nadležnosti tijela državne uprave, u postupku će sudjelovati i predstavnik ureda državne uprave u jedinici područne (regionalne) samouprave, odnosno upravnog tijela Grada Zagreba nadležnog za imovinskopravne poslove.
Članak 47.
(1) U postupku iz članaka 11. i 13. ovoga Zakona obavljaju se tehnički radovi na identifikaciji zemljišta, usklađivanje katastarskoga i zemljišnoknjižnog stanja sa stvarnim stanjem i na raspravi provjeravaju i ustanovljuju stvarna prava na zemljištu.
(2) Na raspravu u postupku iz članaka 11. i 13. ovoga Zakona pozivaju se svi vlasnici i posjednici zemljišta te nositelji drugih stvarnih prava na zemljištu. Ako se radi o zemljištu u vlasništvu Republike Hrvatske, poziv će se uputiti i nadležnom