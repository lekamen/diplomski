 poslodavca i dostavlja sindikatima koji imaju svoje članove kod poslodavca te poslodavcu.
(2) Odluka iz stavka 1. ovoga članka sadrži i obavijest da je svaki predlagatelj liste kandidata iz članka 8. stavak 1. koji će podnijeti listu kandidata za članove radničkog vijeća, dužan u roku od pet radnih dana od dana objavljivanja, odnosno od dana dostavljanja odluke, predložiti u pisanom obliku svog člana i zamjenika u izborni odbor.
(3) Radničko vijeće imenuje izborni odbor najkasnije četiri tjedna prije isteka svog izbornog razdoblja.
(4) Odluka radničkog vijeća o imenovanju izbornog odbora dostavlja se članovima toga odbora i njihovim zamjenicima.
(5) Ako radničko vijeće ne donese odluku o raspisivanju redovitih izbora u roku iz stavka 1. ovoga članka, na postupak izbora za radničko vijeće na odgovarajući se način primjenjuju odredbe članka 2. ovoga Pravilnika.
Raspisivanje izvanrednih izbora za radničko vijeće
Članak 4.
(1) Izvanredni izbori za radničko vijeće mogu se raspisati:
1) ako zbog prestanka radnog odnosa, ostavke ili isključenja članova radničkog vijeća ili zamjenika članova radničkog vijeća utvrđenih zapisnikom o konačnim rezultatima izbora, radničko vijeće više nema broj članova niti njihovih zamjenika potreban za odlučivanje na način predviđen poslovnikom o radu radničkog vijeća,
2) ako su pravomoćnom sudskom odlukom poništeni izbori za radničko vijeće,
3) ako je pravomoćnom sudskom odlukom raspušteno radničko vijeće,
4) ako je u sporu radi poništenja izbora za radničko vijeće privremenom mjerom suda zabranjeno djelovanje radničkog vijeća do pravomoćnog okončanja spora.
(2) Odluku o raspisivanju izvanrednih izbora zbog razloga iz stavka 1. podstavka 1. ovoga članka ovlašten je donijeti predsjednik radničkog vijeća najkasnije u roku od trideset dana od dana nastanka razloga.
(3) Ako nije donesena odluka iz stavka 2. ovoga članka, ili nastupi neki od razloga iz stavka 1. podstavka 2., 3. i 4. ovoga članka na postupak izbora za radničko vijeće, na odgovarajući se način primjenjuju odredbe članka 2. ovoga Pravilnika.
(4) Na sadržaj te način objavljivanja i dostavljanja odluke iz stavka 2. ovoga članka primjenjuju se odredbe članka 3. ovoga Pravilnika.
(5) Na izvanrednim izborima za radničko vijeće provedenim zbog razloga iz stavka 1. podstavka 1. ovoga članka, članovi radničkog vijeća i zamjenici članova radničkog vijeća, biraju se na vrijeme do isteka izbornog razdoblja ostalih članova toga vijeća, a zbog razloga iz stavka 1. podstavka 4. ovoga članka, biraju se na vrijeme do pravomoćnog okončanja spora pred sudom, odnosno na rok od četiri godine od dana objavljivanja rezultata izvanrednih izbora ako je sud pravomoćnom odlukom poništio prethodno provedene izbore.
Izborni odbor
Članak 5.
(1) Za provođenje izbora imenuje se izborni odbor.
(2) Izborni odbor ima neparni broj članova s najmanje tri člana.
(3) Ako bi izborni odbor imao parni broj članova, dodatnog člana i zamjenika dodatnog člana, imenovat će skupina radnika koja okuplja najveći broj radnika, a ako u postupku izbora za radničko vijeće ne sudjeluje skupina radnika, dodatnog člana i zamjenika dodatnog člana, imenovat će sindikat s najvećim brojem članova.
(4) Član izbornog odbora može biti radnik zaposlen kod poslodavca odnosno u organizacijskoj jedinici poslodavca i koji nije kandidat za člana radničkog vijeća.
(5) Članovi izbornog odbora između sebe biraju predsjednika običnom većinom glasova od ukupnog broja članova izbornog odbora.
Odluka o provođenju izbora za radničko vijeće
Članak 6.
(1) Odluku o provođenju izbora za radničko vijeće donosi izborni odbor u roku od pet radnih dana od dana dostave odluke o imenovanju izbornog odbora članovima toga odbora i njihovim zamjenicima.
(2) Odlukom o provođenju izbora za radničko vijeće:
1) određuje se zakonom predviđeni broj članova radničkog vijeća u skladu s člankom 142. Zakona o radu,
2) odlučuje se o vremenu i mjestu, odnosno mjestima glasovanja (dan, sat, adresa, naziv prostorije i slično),
3) određuje se