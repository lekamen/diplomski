 postupku odabira kandidata putem javnog natječaja i u postupku odabira kandidata posredstvom specijalizirane agencije, osim uvjeta propisanih Zakonom o trgovačkim društvima, odnosno uvjetima propisanim posebnim propisima za pojedine djelatnosti, mora ispunjavati sljedeće opće uvjete:
– završen najmanje diplomski sveučilišni studij ili specijalistički diplomski stručni studij odgovarajuće struke
– najmanje 5 godina radnog iskustva stečenog na rukovodećim položajima za trgovačka društva od strateškog i posebnog interesa za Republiku Hrvatsku u kojima Republika Hrvatska ima većinski udio i čiji konsolidirani prihod u prethodnoj poslovnoj godini iznosi manje od 750.000.000,00 kuna, te za pravne osobe od strateškog i posebnog interesa za Republiku Hrvatsku, odnosno 10 godina radnog iskustva stečenog na rukovodećim položajima za trgovačka društva od strateškog i posebnog interesa za Republiku Hrvatsku u kojima Republika Hrvatska ima većinski udio i čiji konsolidirani prihod u prethodnoj poslovnoj godini iznosi više od 750.000.000,00 kuna
– radno iskustvo u organiziranju rada i vođenju poslova
– poznavanje korporativnog upravljanja, odnosno neprofitnog upravljanja ili poznavanje financija i računovodstva
– nepostojanje sukoba interesa u skladu s propisima koji uređuju sprečavanje sukoba interesa između privatnog i javnog interesa u obnašanju javnih dužnosti i pravilima Kodeksa korporativnog upravljanja trgovačkim društvima u kojima Republika Hrvatska ima dionice ili udjele
– znanje najmanje jednog svjetskog jezika razine B2 po Zajedničkom europskom referentnom okviru.
Članak 5.
(1) Kandidat je dužan uz prijavu dostaviti:
– životopis u kojem će u skladu s dostavljenim dokazima obrazložiti ispunjavanje uvjeta iz članka 4. ove Uredbe
– dokaz o odgovarajućem stupnju obrazovanja u skladu sa člankom 4. stavkom 1. podstavkom 1. ove Uredbe, odnosno izvornik ili presliku diplome, a kandidat koji nije državljanin Republike Hrvatske dužan je dostaviti izvornik diplome zajedno s prijevodom ovlaštenog sudskog tumača za predmetni jezik i potvrdu o priznatoj visokoškolskoj kvalifikaciji od nadležnog tijela ili agencije Republike Hrvatske
– potvrdu poslodavca iz koje je razvidno da je na rukovodećim položajima, u djelatnosti trgovačkog društva ili pravne osobe za koju se provodi postupak, do sada imao najmanje 5 godina iskustva ili izvadak iz sudskog registra trgovačkog suda iz kojeg je razvidno da je bio najmanje 5 godina osoba ovlaštena za zastupanje određenog trgovačkog društva ili pravne osobe u djelatnosti trgovačkog društva ili pravne osobe za koju se provodi postupak
– kandidat koji nije državljanin Republike Hrvatske dužan je dostaviti potvrdu, zajedno s prijevodom ovlaštenog sudskog tumača za predmetni strani jezik, iz koje je razvidno da na rukovodećim položajima, u djelatnosti trgovačkog društva ili pravne osobe za koju se provodi postupak, ima najmanje 5 godina radnog iskustva, a kojom se takva činjenica dokazuje u državi u kojoj je radio na rukovodećim položajima
– uvjerenje nadležnog suda, koje ne smije biti starije od 6 mjeseci od dana podnošenja prijave, da protiv kandidata nije doneseno pravomoćno rješenje o provođenju istrage, da ne postoji potvrđena optužnica, da nije donijeta presuda o izdavanju kaznenog naloga, te da nije donijeta nepravomoćna presuda
– izjavu kandidata ovjerenu kod javnog bilježnika, pod kaznenom i materijalnom odgovornošću, o nepostojanju okolnosti iz članka 239. stavka 2. Zakona o trgovačkim društvima i nepostojanju okolnosti iz članka 4. stavka 1. podstavka 5. ove Uredbe, koja ne smije biti starija od 45 dana od dana podnošenja prijave
– potvrdu sveučilišne ustanove ili ovlaštene škole ili centra za strane jezike o poznavanju najmanje jednog svjetskog jezika razine B2 po Zajedničkom europskom referentnom okviru
– kandidatov plan poslovanja trgovačkog društva ili pravne osobe za mjesto za koje se natječe za mandatno razdoblje za koje se bira.
(2) U slučaju dvojbe da li bi imenovanje kandidata bilo u skladu s