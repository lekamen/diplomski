 godine.
(2) Naknadu za rad članova i zamjenika članova Stručnih povjerenstava snose umjetničke strukovne udruge koje su ih imenovale.
(3) Članovi i zamjenici članova Stručnih povjerenstava mogu biti opozvani tijekom mandata zbog nesavjesnog i neurednog obavljanja dužnosti.
(4) Članu i zamjeniku člana Stručnog povjerenstva mandat može prestati na osobni zahtjev te iz drugih opravdanih razloga.
(5) Umjetničke strukovne udruge i ministarstvo nadležno za poslove kulture obavješćuju HZSU, u roku od 30 dana od nastanka okolnosti, o imenovanju, prestanku i opozivu mandata članu i zamjeniku člana Stručnog povjerenstva.
Stručna povjerenstva prema područjima umjetničkog stvaralaštva
Članak 13.
U skladu s umjetničkim brojčanim kriterijima iz IV. dijela Pravilnika, utvrđuje se da odredbe Pravilnika provode Stručna povjerenstva prema područjima umjetničkog stvaralaštva, kako slijedi:
1. Književno i književnoprijevodno stvaralaštvo
(uključuje umjetničke djelatnosti iz članaka 16. i 17. Pravilnika)
2. Kazališno stvaralaštvo
(uključuje umjetničke djelatnosti iz članka 18. Pravilnika)
3. Filmsko stvaralaštvo
(uključuje umjetničke djelatnosti iz članka 19. Pravilnika)
4. Glazbeno stvaralaštvo
(uključuje umjetničke djelatnosti iz članka 20. Pravilnika)
5. Baletno-plesno stvaralaštvo
(uključuje umjetničke djelatnosti iz članka 21. Pravilnika)
6. Likovno i multimedijalno stvaralaštvo
(uključuje umjetničke djelatnosti iz članka 22. Pravilnika)
7. Primijenjeno likovno stvaralaštvo
(uključuje umjetničke djelatnosti iz članka 23. Pravilnika)
8. Arhitektura
(uključuje umjetničke djelatnosti iz članka 24. Pravilnika)
9. Dizajn
(uključuje umjetničke djelatnosti iz članka 25. Pravilnika).
Rad Stručnog povjerenstva
Članak 14.
(1) Stručna povjerenstva rade kao kolegijalna tijela na sjednicama u propisanom sastavu iz članka 10. Pravilnika.
(2) Sjednice Stručnih povjerenstava saziva HZSU.
(3) Članovi Stručnog povjerenstva na svakoj sjednici biraju između sebe predsjedatelja i zamjenika predsjedatelja.
(4) Za predsjedatelja Stručnog povjerenstva bira se predstavnik umjetničke strukovne udruge.
(5) Do izbora predsjedatelja Stručnog povjerenstva sjednici predsjeda predstavnik HZSU-a.
(6) Stručno povjerenstvo odlučuje uz nazočnost pet članova.
(7) Iznimno, Stručno povjerenstvo može odlučivati uz nazočnost četiri člana, uz naknadno pisano očitovanje odsutnog člana Stručnog povjerenstva.
(8) Stručno povjerenstvo donosi odluku javnim glasanjem.
(9) Odluka je donesena ako su najmanje četiri člana Stručnog povjerenstva suglasna.
(10) O radu sjednice Stručnog povjerenstva vodi se zapisnik.
Rješenje
Članak 15.
(1) Rješenje u postupku priznavanja prava samostalnom umjetniku na uplatu doprinosa te u postupku revizije priznatih prava samostalnom umjetniku na uplatu doprinosa donosi Stručno povjerenstvo na način i prema uvjetima propisanim Pravilnikom.
(2) Rješenje potpisuje predsjedatelj sjednice Stručnog povjerenstva. Iznimno, zbog odsutnosti predsjedatelja, rješenje potpisuje zamjenik predsjedatelja.
(3) Ministar nadležan za kulturu naknadno odobrava rješenje Stručnog povjerenstva.
(4) Ministar nadležan za kulturu je obvezan naknadno odobrenje izdati, odnosno odbiti njegovo izdavanje uz obrazloženje, u roku od 30 dana od dana dostave rješenja Stručnog povjerenstva ministarstvu nadležnom za poslove kulture.
(5) Rješenje se donosi na temelju zajedničke odluke Stručnog povjerenstva i ministarstva nadležnog za poslove kulture, a smatra se donesenim nakon što ga ministar nadležan za kulturu odobri.
(6) Protiv rješenja Stručnog povjerenstva žalba nije dopuštena, ali se može pokrenuti upravni spor tužbom pred nadležnim upravnim sudom.
DIO ČETVRTI UMJETNIČKI BROJČANI KRITERIJI ZA PRIZNAVANJE PRAVA I REVIZIJU PRIZNATIH PRAVA SAMOSTALNOM UMJETNIKU NA UPLATU DOPRINOSA
Književno stvaralaštvo
Članak 16.
(1) Književnik
a) 2 objavljene knjige
b) 1 objavljena knjiga i 40 radova bilo kojeg književnog roda, vrste i žanra objavljenih u uglednim književnim medijima, revijama ili listovima
