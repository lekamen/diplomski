82 24.07.2015 Zakon o izmjenama i dopunama Zakona o Pravosudnoj akademiji
HRVATSKI SABOR
1576
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O PRAVOSUDNOJ AKADEMIJI
Proglašavam Zakon o izmjenama i dopunama Zakona o Pravosudnoj akademiji, koji je Hrvatski sabor donio na sjednici 10. srpnja 2015. godine.
Klasa: 011-01/15-01/78
Urbroj: 71-05-03/1-15-2
Zagreb, 15. srpnja 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O PRAVOSUDNOJ AKADEMIJI
Članak 1.
U Zakonu o Pravosudnoj akademiji (»Narodne novine«, br. 153/09. i 127/10.) članak 1. mijenja se i glasi:
»Ovim se Zakonom osniva Pravosudna akademija (u daljnjem tekstu: Akademija) i uređuje njezino ustrojstvo, tijela upravljanja, djelatnost, sredstva za rad, kao i način, vrste i trajanje stručnog usavršavanja vježbenika i savjetnika u pravosudnim tijelima te drugih službenika iz područja pravosuđa, kandidata za pravosudne dužnosnike i pravosudnih dužnosnika.«.
Članak 2.
U članku 2. stavku 1. iza riječi: »vježbenika« stavlja se zarez, a riječi: »i sudskih savjetnika« zamjenjuju se riječima: »savjetnika u pravosudnim tijelima i drugih službenika iz područja pravosuđa«.
U stavku 2. riječi: »surađuje s pravnim fakultetima« zamjenjuju se riječima: »može surađivati s pravosudnim i drugim tijelima i institucijama«.
U stavku 3. riječi: »pravnih fakulteta« zamjenjuju se riječima: »tijela te institucija iz stavka 2. ovog članka«.
Članak 3.
U članku 7. stavku 1. podstavku 2. iza riječi: »tijelima« dodaju se riječi: »te drugih službenika iz područja pravosuđa«.
U stavku 2. iza riječi: »vježbenika« briše se zarez i dodaje riječ: »i«, a iza riječi: »savjetnika« dodaju se riječi: »u pravosudnim tijelima te drugih službenika iz područja pravosuđa«.
Članak 4.
U članku 9. stavku 1. broj: »11« zamjenjuje se riječju: »devet«, a riječi: »šest ih je imenovano« zamjenjuju se riječima: »četiri se imenuju«.
U stavku 3. riječi: »Šest članova Upravnog vijeća koji« zamjenjuju se riječima: »Četiri člana Upravnog vijeća koja«.
U podstavku 3. riječi: »dva predstavnika« zamjenjuju se riječima: »jedan predstavnik«.
U podstavku 4. riječi: »dva predstavnika« zamjenjuju se riječima: »jedan predstavnik«.
Članak 5.
U članku 10. riječi: »zamjenika Glavnog državnog odvjetnika« zamjenjuju se riječima: »Državnog odvjetništva«, a riječ: »dva« briše se.
Članak 6.
U članku 13. podstavci 3., 4., 5. i 6. mijenjaju se i glase:
»– donosi pravilnik o načinu rada Povjerenstva za provedbu natječaja za upis u Državnu školu za pravosudne dužnosnike,
− donosi pravilnik o sadržaju, načinu provedbe i ocjenjivanju na pismenoj provjeri znanja i sposobnosti te na razgovoru u postupku upisa u Državnu školu za pravosudne dužnosnike,
− donosi pravilnik o načinu rada mentora polaznika Državne škole za pravosudne dužnosnike,
− donosi pravilnik o načinu rada Povjerenstva za polaganje završnog ispita u Državnoj školi za pravosudne dužnosnike,«.
Iza podstavka 6. dodaje se novi podstavak 7. koji glasi:
»− donosi pravilnik o sadržaju, vremenu i načinu polaganja završnog ispita te sadržaju potvrde o završnom ispitu u Državnoj školi za pravosudne dužnosnike,«.
Dosadašnji podstavci 7., 8. i 9. postaju podstavci 8., 9. i 10.
Iza podstavka 10. dodaju se novi podstavci 11. i 12. koji glase:
»− imenuje i razrješava članove Povjerenstva za provedbu natječaja za upis u Državnu školu za pravosudne dužnosnike,
− imenuje i razrješava članove Povjerenstva za polaganje završnog ispita u Državnoj školi za pravosudne dužnosnike,«.
Dosadašnji podstavci 10. i 11. postaju podstavci 13. i 14.
U dosadašnjem podstavku 12., koji postaje podstavak 15., riječi: »stalne i povremene« brišu se.
Dosadašnji podstavak 13. postaje podstavak 16.
Članak 7.
U članku 15. stavku 4. iza riječi: »vježbenika« briše se zarez i dodaje riječ: »i«, a iza riječi: »savjetnika« dodaju se riječi: »u pravosudnim tijelima te drugih službenika iz područja pravosuđa«.
Članak 8.
