 prijevoza na obradu;
18. Sprječavanje je skup mjera koje se poduzimaju u cilju smanjenja količine i štetnih učinaka na okoliš otpadnih vozila i u njih ugrađenih materijala i tvari;
19. Stroj za usitnjavanje (»šreder«) je svaki stroj koji se koristi za rezanje, usitnjavanje ili drobljenje otpadnih vozila odnosno dijelova i materijala vozila na komade ili dijelove;
20. Stavljanje na tržište je uvoz novih ili rabljenih vozila na teritorij Republike Hrvatske, odnosno prvo omogućavanje dostupnosti na tržištu vozila proizvedenih u Republici Hrvatskoj;
21. Uredba je Uredba o gospodarenju otpadnim vozilima;
22. Vozilo je svako vozilo iz članka 3. stavka 1. ovoga Pravilnika;
23. Zakon je Zakon o održivom gospodarenju otpadom;
24. Zbrinjavanje je svaki postupak zbrinjavanja u skladu sa Zakonom, koji je prikladan i primjenjiv za zbrinjavanje otpadnih vozila, uključujući i ostatke od obrade otpadnih vozila.
II. CILJEVI U GOSPODARENJU OTPADNIM VOZILIMA
Nacionalni ciljevi ponovne uporabe i oporabe
Članak 5.
(1) U gospodarenju otpadnim vozilima mora se osigurati da:
– stopa ponovne uporabe i oporabe za sva otpadna vozila predana na obradu tijekom godine iznosi najmanje 95% prosječne mase na obradu predanog otpadnog vozila, odnosno
– stopa ponovne uporabe i recikliranja za sva otpadna vozila predana na obradu tijekom godine iznosi najmanje 85% prosječne mase na obradu predanog otpadnog vozila.
(2) Ispunjavanje ciljeva iz prethodnog stavka ovoga članka izračunava se u skladu s Odlukom 2005/293/EZ.
Ispunjavanje ciljeva proizvođača
Članak 6.
Proizvođač je obvezan ispuniti ciljeve iz članka 5. ovog Pravilnika razmjerno količini vozila koje je stavio na tržište uplatom naknade gospodarenja na račun Fonda, na način propisan Uredbom.
III. OBVEZE PROIZVOĐAČA VOZILA
Dizajn i proizvodnja vozila
Članak 7.
(1) Proizvođač je obvezan osigurati da su vozila koja stavlja na tržište dizajnirana i proizvedena na način da:
– je uporaba opasnih tvari u vozilima smanjena na najmanju moguću mjeru, uz poštivanje ograničenja uporabe određenih opasnih tvari u vozilima koja su unutar Europske unije propisana posebnim propisom;
– je moguće rastavljanje i oporaba otpadnih vozila i njihovih sastavnih dijelova, a posebno da njihova ponovna uporaba i recikliranje njihovih komponenata i materijala odgovaraju zahtjevima međunarodnih normi za njihovo obilježavanje iz Priloga II. ovoga Pravilnika;
– su vozila, sukladno posebnom propisu, u skladu s tehničkim zahtjevima za eko-dizajn proizvoda koji olakšavaju ponovnu uporabu i obradu otpadnih vozila,
– su u proizvodnji vozila u najvećoj mogućoj mjeri uporabljeni reciklirani materijali,
– vozila koja su postala otpadnim vozilima, ne predstavljaju opasnost ni štetu po ljudsko zdravlje i okoliš, kao ni zapreku ili poteškoću pri gospodarenju tim otpadnim vozilima.
(2) Proizvođač ne smije kroz poseban dizajn vozila ili proizvodne postupke sprječavati ponovnu uporabu dijelova vozila, osim ako takav dizajn ili postupci predstavljaju osobite prednosti u pogledu zaštite okoliša i/ili sigurnosnih zahtjeva kod uporabe vozila.
Članak 8.
(1) Zabranjuje se proizvodnja te stavljanje na tržište (uvoz) motornih vozila iz članka 3. stavka 1. ovoga Pravilnika kao i zamjenskih dijelova za njihovo održavanje čiji materijali i sastavni dijelovi sadrže olovo, živu, kadmij i šesterovalentni krom.
(2) Iznimno, materijali i sastavni dijelovi mogu sadržavati opasne tvari iz stavka 1. ovoga članka u slučajevima i unutar vremenskih razdoblja određenih u Prilogu I. ovoga Pravilnika.
(3) Materijali i sastavni dijelovi iz stavka 2. ovoga članka moraju biti označeni jasnim oznakama iz kojih je vidljivo da sadrže opasne tvari koje se moraju izdvojiti prije obrade.
Informiranja krajnjih korisnika i obrađivača
Članak 9.
(1) Proizvođači, a posebice proizvođači materijala i opreme za vozila, dužni su osigurati da sastavni dijelovi i materijali pogodni za ponovnu uporabu i oporabu odgovaraju zahtjevu međunarodnih normi za njihovo obilježavanje iz Priloga II. ovoga