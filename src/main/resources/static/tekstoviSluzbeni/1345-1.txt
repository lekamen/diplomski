 poljoprivrednika u FADN-u, jedan član
– Agronomskog fakulteta Sveučilišta u Zagrebu, jedan član
– Poljoprivrednog fakulteta Sveučilišta Josipa Jurja Strossmayera u Osijeku, jedan član.
(2) Ministar nadležan za poljoprivredu donosi rješenje kojim se imenuju predsjednik i članovi FADN odbora.
(3) Uz dužnosti propisane člankom 6. stavkom 2. Uredbe Vijeća (EZ) br. 1217/2009, FADN odbor izvještava Ministarstvo o nepravilnostima i razmatra druga pitanja vezana uz provedbu FADN-a.
(4) FADN odbor donosi Poslovnik o svom radu.
Članak 6.
(1) FADN istraživanje provodi se svake godine na reprezentativnom uzorku poljoprivrednika sukladno planu organizacije i provedbe FADN istraživanja.
(2) Poljoprivrednik u FADN-u je fizička ili pravna osoba koja obavlja poljoprivrednu djelatnost na poljoprivrednom gospodarstvu, ostvaruje dohodak od poljoprivrednih i ostalih dohodovnih aktivnosti, dobrovoljno sudjeluje i daje podatke koji se prikupljaju FADN istraživanjem.
(3) FADN istraživanjem prikupljaju se strukturni, proizvodni, ekonomski i financijski podaci poljoprivrednika. Sadržaj FADN istraživanja definiran je člankom 9. Provedbene uredbe Komisije (EU) br. 2015/220.
(4) Podaci iz stavka 3. ovoga članka odnose se na računovodstvenu godinu koja obuhvaća razdoblje od 1. siječnja do 31. prosinca godine za koju se provodi FADN istraživanje.
(5) FADN istraživanje provodi se na dvije područne FADN jedinice koje odgovaraju statističkim regijama: Kontinentalna i Jadranska Hrvatska.
Članak 7.
(1) Poljoprivrednik u FADN-u potpisuje izjavu o sudjelovanju u FADN istraživanju, kojom se obvezuje na davanje točnih podataka i poštivanje rokova dostave podataka.
(2) Za ispunjavanje obveza iz stavka 1. ovog članka Savjetodavna služba može poljoprivrednicima u FADN-u dodijeliti naknadu za sudjelovanje u FADN istraživanju sukladno sredstvima osiguranim u državnom proračunu Republike Hrvatske.
Članak 8.
(1) Javni znanstveni instituti, visoka učilišta i njihove sastavnice mogu zatražiti anonimizirane individualne rezultate FADN istraživanja.
(2) Anonimizirani individualni rezultati FADN istraživanja ustupaju se isključivo u svrhe izrade znanstvenih i statističkih studija koje moraju osigurati statističku povjerljivost podataka.
(3) Anonimizirani individualni rezultati FADN istraživanja ne smiju se ustupiti za potrebe oporezivanja i zabranjeno je širenje bilo kojeg pojedinačnoga anonimiziranoga individualnog rezultata FADN istraživanja.
Članak 9.
Stupanjem na snagu ovoga Pravilnika prestaje važiti Pravilnik o sustavu poljoprivrednih knjigovodstvenih podataka (»Narodne novine«, br. 70/13.).
Članak 10.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/41 Urbroj: 525-07/0703-15-3 Zagreb, 17. lipnja 2015.
Ministar poljoprivrede Tihomir Jakovina, v. r.
