 12.
(1) Osobe koje se angažiraju za provedbu praktičnog dijela izobrazbe su mentori o odabiru kojih odlučuje i za čiji izbor odgovara rukovoditelj unutarnje revizije.
(2) Mentor mora ispunjavati sljedeće uvjete:
a) imati stručno ovlaštenje ministra financija za obavljanje poslova unutarnje revizije u javnom sektoru
b) imati obavljeno najmanje pet unutarnjih revizija, nakon što je stekao stručno ovlaštenje
c) imati istaknute rezultate u radu sukladno posebnim propisima kojima se uređuju postupak i kriteriji ocjenjivanja zaposlenika, odnosno potvrđene od strane odgovorne osobe institucije
d) nije kažnjavan za povrede službene dužnosti i/ili povredu obveza iz radnog odnosa, nakon što je stekao stručno ovlaštenje.
(3) Mentor, sukladno Uputi o provođenju praktične izobrazbe u sklopu Programa izobrazbe za stjecanje zvanja ovlaštenoga unutarnjeg revizora za javni sektor (u daljnjem tekstu: Uputa), koju izrađuje Središnja harmonizacijska jedinica, neposredno daje polazniku zaduženja, smjernice i objašnjenja u vezi s poslovima unutarnje revizije koje je dužan obaviti. O uspjehu polaznika u obavljanju praktičnog dijela izobrazbe odlučuje mentor te izvješćuje polaznika o uspjehu izdavanjem potvrde.
(4) Mentor je dužan najaviti rukovoditelju unutarnje revizije svoju odsutnost s radnog mjesta u trajanju duljem od trideset dana. U tom slučaju će rukovoditelj unutarnje revizije polazniku odrediti novog mentora, do povratka odsutnog mentora te o tome obavijestiti Središnju harmonizacijsku jedinicu.
(5) Rukovoditelj unutarnje revizije može u svakom trenutku razriješiti mentora te dužnosti kada utvrdi da na zadovoljavajući način ne obavlja svoje obveze, ako mu prestane radni odnos u instituciji ili na zahtjev mentora.
Praćenje i ocjena kvalitete sadržaja i provedbe izobrazbe
Članak 13.
Zaposlenici Središnje harmonizacijske jedinice nadležni za provjeru kvalitete prate i ocjenjuju kvalitetu sadržaja izobrazbe i njene provedbe na temelju ocjena od strane polaznika i povremenom izravnom prisutnošću za vrijeme provođenja izobrazbe.
V. UVJETI I NAČIN POLAGANJA ISPITA
Članak 14.
(1) Za stjecanje zvanja ovlaštenoga unutarnjeg revizora za javni sektor polaže se pismeni i usmeni ispit (u daljnjem tekstu: ispiti) sukladno odredbama ovoga Pravilnika.
(2) Središnja harmonizacijska jedinica temeljem zaprimljene dokumentacije za pristupanje ispitu utvrđuje ispunjava li polaznik uvjete za polaganje ispita.
(3) Polaznike koji ispunjavaju uvjete za polaganje ispita Središnja harmonizacijska jedinica obavještava o datumu, vremenu i mjestu održavanja ispita, najkasnije dvadeset dana prije datuma održavanja ispita.
Članak 15.
(1) Za provođenje ispita imenuje se Ispitno povjerenstvo (u daljnjem tekstu: Povjerenstvo) koje ima predsjednika i tri člana.
(2) Predsjednik i članovi Povjerenstva su u pravilu zaposlenici Središnje harmonizacijske jedinice i/ili ovlašteni unutarnji revizori za javni sektor koji se angažiraju za provedbu teoretskog dijela izobrazbe.
(3) Predsjednika i članove Povjerenstva imenuje rukovoditelj Središnje harmonizacijske jedinice, a radi osiguranja nazočnosti na datum održavanja ispita isti su dužni prilagoditi poslove, odnosno poduzeti druge potrebne radnje da osiguraju provođenje ispita.
(4) U slučaju objektivnih razloga, rukovoditelj Središnje harmonizacijske jedinice može imenovati zamjenu za odsutnog predsjednika ili člana Povjerenstva.
(5) Predsjednik Povjerenstva dužan je upoznati polaznika s pravilima polaganja ispita, njegovim pravima i obvezama i dati mu potrebna objašnjenja vezana uz polaganje ispita, nadzirati regularnost provođenja ispita tijekom cijelog ispitnog postupka, zbog neprimjerenog ponašanja, odnosno nepoštivanja pravila ispita udaljiti polaznika s ispita, odobriti i priopćiti ispitne rezultate polazniku te obavljati administrativne i tehničke poslove za Povjerenstvo.
(6) Članovi Povjerenstva provode ispite, utvrđuju ispitne rezultate i odlučuju o uspjehu polaznika na ispitu, u skladu s odredbama ovog Pravilnika.
(7)