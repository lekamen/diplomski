 stavka 2. ovoga članka nalaz, mišljenje i ocjenu donijeti što prije, a najkasnije u roku od 15 dana od zaprimanja predmeta drugostupanjskog upravnog postupka.
Više liječničko povjerenstvo Direkcije Zavoda
Članak 21.
(1) Više liječničko povjerenstvo Direkcije Zavoda obavlja stručno-medicinsko vještačenje te donosi nalaz, mišljenje i ocjenu o pravima osiguranih osoba iz obveznog zdravstvenog osiguranja u drugostupanjskom upravnom postupku u slučajevima kada su u prvostupanjskom upravnom postupku stručno-medicinsko vještačenje obavljala liječnička povjerenstva Direkcije Zavoda iz članka 19. i 20. ovoga Pravilnika.
(2) Više liječničko povjerenstvo Direkcije Zavoda nalaz, mišljenje i ocjenu daje na osnovi medicinske dokumentacije ugovorne zdravstvene ustanove, odnosno ugovornog zdravstvenog radnika privatne prakse te druge relevantne dokumentacije, a na tiskanici koju posebnom odlukom propisuje ravnatelj Zavoda.
(3) Više liječničko povjerenstvo Direkcije Zavoda obvezno je u slučaju iz stavka 1. ovoga članka nalaz, mišljenje i ocjenu donijeti što prije, a najkasnije u roku od 15 dana od zaprimanja predmeta drugostupanjskog upravnog postupka.
Pružanje stručne pomoći
Članak 22.
Liječnička povjerenstva Direkcije Zavoda iz članka 19. do 21. ovoga Pravilnika obvezna su pružati stručnu pomoć liječničkim povjerenstvima regionalnih ureda Zavoda zbog jedinstvenog postupanja u obavljanju poslova stručno-medicinskog vještačenja i donošenja nalaza, mišljenja i ocjene.
V. ZAVRŠNE ODREDBE
Članak 23.
Ravnatelj Zavoda donijet će akt iz članka 4. stavka 2. ovoga Pravilnika u roku od 30 dana od dana stupanja na snagu ovog Pravilnika.
Članak 24.
Danom stupanja na snagu ovoga Pravilnika prestaje važiti Pravilnik o ovlastima i načinu rada ovlaštenih doktora i liječničkih povjerenstava Hrvatskog zavoda za zdravstveno osiguranje (»Narodne novine«, broj 113/09., 126/09., 04/10., 88/10., 1/11., 50/11., 87/11., 77/13. i 103/13.).
Članak 25.
Odredbe članka 17. stavka 1. točke 6. i 7. i stavka 3. ovoga Pravilnika prestaju važiti 1. siječnja 2015. godine, odnosno početkom rada jedinstvenog tijela vještačenja u skladu sa zakonom o jedinstvenom tijelu vještačenja (»Narodne novine«, broj 85/14.).
Članak 26.
Ovaj Pravilnik stupa na snagu osmog dana od dana objave u »Narodnim novinama«.
Klasa: 025-04/14-01/287
Urbroj: 338-01-01-14-1
Zagreb, 27. studenoga 2014.
Predsjednik Upravnog vijeća Hrvatskog zavoda za zdravstveno osiguranje prof. dr. sc. Marko Duvnjak, dr. med., v. r.

UPUTNICA LIJEČNIČKOM POVJERENSTVU
