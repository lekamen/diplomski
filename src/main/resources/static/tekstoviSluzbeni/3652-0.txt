37 22.04.2016 Rješenje o određivanju područja stalnog graničnog prijelaza za međunarodni promet putnika i roba u pomorskom prometu Zadar
POLICIJSKA UPRAVA ZADARSKA
1001
Na temelju članka 12. stavka 2. Zakona o nadzoru državne granice (»Narodne novine«, broj 83/13 i 27/16), a u svezi s člankom 7. Pravilnika o uvjetima i načinu određivanja područja graničnog prijelaza (»Narodne novine« broj 150/04), Policijska uprava zadarska donosi
RJEŠENJE
O ODREĐIVANJU PODRUČJA STALNOG GRANIČNOG PRIJELAZA ZA MEĐUNARODNI PROMET PUTNIKA I ROBA U POMORSKOM PROMETU ZADAR
Članak 1.
Područje stalnog graničnog prijelaza za međunarodni promet putnika i roba u pomorskom prometu Zadar nalazi su u luci Gaženica koja se nalazi 3,5 km južno od od stare gradske jezgre grada Zadra.
Članak 2.
Ukupna površina stalnog graničnog prijelaza za međunarodni promet putnika i roba u pomorskom prometu Zadar iznosi 52 169 m².
Članak 3.
Područje graničnog prijelaza za međunarodni promet putnika i roba u pomorskom prometu Zadar podijeljeno je na dva dijela i nalazi se na dvije lokacije u Gaženici, i to u međunarodnom dijelu trajektno-putničke luke Gaženica i teretnom dijelu luke Gaženica.
Područje dijela stalnog graničnog prijelaza za međunarodni promet putnika i roba u pomorskom prometu Zadar u putničkoj luci Gaženica obuhvaća dio katastarske čestice 10806/6 k.o Zadar a područje dijela graničnog prijelaza za međunarodni promet putnika i roba u pomorskom prometu Zadar u djelu teretne luke Gaženica obuhvaća katastarsku česticu 9387/20 i dijelove katastarskih čestica 9387/3 i 9387/19, k.o. Zadar.
Područje graničnog prijelaza u trajektno-putničkoj luci Gaženica obuhvaća dio obale u dužini od 1400 m uključujući i kopneni prostor ukupne površine od 42 249 m ², gat broj 3 s pripadajućim vezovima broj 8 i 9 za prihvat putničkih brodova u međunarodnom prometu i gat broj 4 s pripadajućim vezovima broj 10, 11 i 12 za prihvat brodova u međunarodnom prometu.
Sastavnim dijelom kopnenoga područja graničnog prijelaza smatraju se ulazno-izlazne rampe, 2 kontrolne kućice za graničnu kontrolu, 4 prometne trake za ulaz i izlaz vozila, nadstrešnica površine od 15 m² te policijsko-carinski paviljon ukupne neto površine od 127,24 m ² u kojem se nalaze sljedeće prostorije namijenjene za rad granične policije i carine:
– prostorije za rad policijskih i carinskih službenika površine 40,74 m²,
– hodnik površine od 6,18 m²,
– prostorija za pregled osoba (druga linija granične kontrole) površine od 10,14m²,
– sanitarni čvor – muški površine od 5,56 m²,
– sanitarni čvor – ženski površine od 3,96 m²,
– prostorija voditelja smjene graničnoga prijelaza površine od 6,25 m²,
– prostorija za zadržavanje površine od 6,25 m²,
– trijem površine od 48,16 m².
Sastavnim dijelom područja graničnog prijelaza za međunarodni promet putnika i roba u pomorskom prometu Zadar smatraju se i dva međunarodna sidrišta dok se na istima na sidru nalaze brodovi u međunarodnom prometu.
1. Sidrište za brodove s opasnim teretom je prostor unutar spojnica sljedećih pozicija:
a) 44º08.4'N – 15º09.6'E
b) 44º07.8'N – 15º10.4'E
c) 44º07.2'N – 15º09.4'E
d) 44º07.7'N – 15º08.6'E.
2. Sidrište za ostale brodove je prostor unutar spojnica sljedećih pozicija:
a) 44º06.6'N – 15º10.9'E
b) 44º07.4'N – 15º12.2'E
c) 44º06.9'N – 15º13.0'E
d) 44º06.0'N – 15º12.0'E.
U putničko-teretnoj luci Gaženica, koja se nalazi 3,5 km južno od stare gradske jezgre grada Zadra, područje graničnog prijelaza obuhvaća dio ograđenog gata ukupne površine od 9920 m² kopnenog prostora te pripadajući akvatorij s bokobranima i bitvama za privez brodova. Na samom graničnom prijelazu nalaze se i dva kontejnera namijenjena za rad službenika granične policije i carine, te jedna ulazno-izlazna rampa. Sastavnim dijelom graničnog prijelaza smatraju se i sljedeći objekti: pneumatski terminal za ukrcaj i iskrcaj rasutog tereta s pripadajućom transportnom trakom te dva željeznička kolosijeka.
Članak 4.
Stupanjem na snagu ovog Rješenja prestaje važiti Rješenje o određivanju