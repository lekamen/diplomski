 pravne osobe, uvjeti za ostvarenje prava na plaćanje za mlade poljoprivrednike primjenjuju se na svaku fizičku osobu koja ima kontrolu nad tom drugom pravnom osobom.
(6) U slučaju iz stavka 5. ovoga članka korisnik uz jedinstveni zahtjev obavezno prilaže izjavu s podacima o drugoj pravnoj osobi na Obrascu 2. iz Priloga 3. koji je sastavni dio ovoga Pravilnika.
(7) Dva ili više poljoprivrednih gospodarstva ne mogu ostvariti plaćanja za mlade poljoprivrednike na temelju istog nositelja.
(8) Nositelj poljoprivrednog gospodarstva koji ostvaruje uvjete za plaćanje za mlade poljoprivrednike dužan je imati:
1. minimalno završeno srednjoškolsko obrazovanje poljoprivrednog, prehrambenog ili veterinarskog usmjerenja, ili
2. završen ili u tijeku diplomski ili preddiplomski studij iz područja biotehničkih znanosti – polja poljoprivrede ili prehrambene tehnologije, ili biomedicine i zdravstva – polja veterinarske medicine, ili
3. završen jedan od stručnih poljoprivredno-prehrambenih programa obrazovanja verificiran od strane Ministarstva znanosti, obrazovanja i sporta, ili
4. završen program edukacije u okviru Mjere 1 Programa ruralnog razvoja.
(9) Korisnik iz stavka 1. ovoga članka, koji je podnio zahtjev za plaćanje za mladog poljoprivrednika prvi put u 2015. ili u 2016. godini, dužan je do 31. prosinca 2017. dostaviti regionalnom uredu Agencije za plaćanja kopiju dokumenta o obrazovanju iz stavka 8. ovoga članka uz predočenje originala na uvid. Podatke o završenom obrazovanju poljoprivrednika regionalni ured Agencije za plaćanja upisuje u Upisnik poljoprivrednika.
(10) Neispunjavanje obveze iz stavka 9. ovoga članka ima za posljedicu obvezu povrata isplaćenih sredstava za plaćanje za mladog poljoprivrednika.
(11) Mladi poljoprivrednik u pravnoj osobi može biti odgovorna osoba u pravnoj osobi iz Upisnika poljoprivrednika, a koja je prema Sudskom registru Trgovačkog suda ovlaštena bez ograničenja zastupati pravnu osobu.
2.6. PROIZVODNO VEZANA POTPORA
Članak 35.
(1) Proizvodno vezana potpora dodjeljuje se korisnicima sukladno članku 44. Zakona i to za:
– krave u proizvodnji mlijeka,
– tov junadi,
– krave dojilje,
– ovce i koze,
– povrće,
– voće,
– šećernu repu,
– krmne proteinske usjeve.
(2) Ukupne godišnje omotnice za razdoblje 2015. – 2019. godine za mjere proizvodno vezane potpore u razdoblju od 2015. do 2019. godine prikazane su u Tablici 10. iz Priloga 1. koji je sastavni dio ovoga Pravilnika.
(3) Jedinični iznosi potpore za svaku mjeru proizvodno vezane potpore iz stavka 1. ovoga članka utvrđuje se za 2016. godinu uzimajući u omjer ukupnu godišnju omotnicu za tu mjeru iz stavka 2. ovoga članka i prihvatljivi broj hektara ili grla stoke prijavljenih u jedinstvenom zahtjevu za 2016.
(4) Sukladno članku 52. stavku 4. Uredbe (EU) br. 1307/2013 pravo na proizvodno vezanu potporu iz stavka 1. podstavaka 1. do 4. ovoga članka može se dodijeliti i onim korisnicima koji na dan 31. prosinca 2014. godine imaju posebna prava na plaćanja za korisnike bez zemlje dodijeljena 2013. godine kao i onim korisnicima koji ne raspolažu prihvatljivim hektarima za aktiviranje prava na osnovno plaćanje u okviru programa izravnih plaćanja iz članka 25. Zakona.
(5) Kod proizvodno vezanih potpora iz stavka 1. podstavaka 1. do 3. ovoga članka jedno grlo može ostvariti samo jednu vrstu proizvodno vezane potpore.
Proizvodno vezana potpora za krave u proizvodnji mlijeka
Članak 36.
(1) Proizvodno vezana potpora za krave u proizvodnji mlijeka dodjeljuje se korisnicima koji se bave proizvodnjom mlijeka i godišnje isporučuju otkupljivačima najmanje 3.860 litara mlijeka po grlu.
(2) Potpora iz stavka 1. ovoga članka dodjeljuje se i korisnicima koji imaju izravnu prodaju mlijeka i mliječnih proizvoda i registrirani su za poslovanje s hranom životinjskog podrijetla radi isporuke mlijeka i mliječnih proizvoda s gospodarstva najkasnije do 11. lipnja 2016. godine. Podatke iz registra Agencija za plaćanja razmjenjuje s Ministarstvom, a ključ za razmjenu podataka je MIBPG.
(3)