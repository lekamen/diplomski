 karcinogenima i/ili mutagenima, prema spoznajama i doktrinama medicine rada.
(4) Poslodavac mora radnike, prije raspoređivanja na poslove s karcinogenima i/ili mutagenima, podrobno upoznati s uređajima za preradu, doradu, obradu, miješanje, transport i sl. karcinogena i/ili mutagena kao i sa spremnicima, posudama i instalacijama koje su u bilo kakvoj vezi sa spomenutim uređajima.
(5) Poslodavac mora osigurati da uređaji i instalacije budu jasno i čitljivo označeni znakovima sigurnosti (znakovima upozorenja i znakovima za opasnost).
Obavijesti za radnike
Članak 15.
Poslodavac mora poduzeti odgovarajuće mjere kako bi se osiguralo da:
1) radnici i/ili povjerenici radnika za zaštitu na radu mogu provjeriti primjenjuje li se ovaj Pravilnik, odnosno mogu li biti uključeni u njegovu provedbu posebice obzirom na:
– posljedice odabira, nošenja i uporabe zaštitne opreme po zdravlje i sigurnost radnika, ne dovodeći u pitanje odgovornost poslodavca da utvrdi djelotvornost zaštitne opreme,
– mjere koje utvrđuje poslodavac iz stavka 1. članka 11. ovoga Pravilnika, ne dovode u pitanje njegovu odgovornost za utvrđivanje takvih mjera.
2) radnici i/ili povjerenici radnika za zaštitu na radu budu što je brže moguće obaviješteni o nepredviđenim izloženostima, uključujući i one iz članka 11. ovoga Pravilnika, o njihovim uzrocima te o mjerama koje su poduzete ili ih treba poduzeti radi popravljanja stanja,
3) ima izrađen ažuran popis radnika koji obavljaju poslove za koje nalazi procjene rizika ukazuju na opasnost po zdravlje i sigurnost radnika, a koji navodi rizik kojem su radnici izloženi,
4) specijalist medicine rada i/ili središnje tijelo državne uprave nadležno za poslove inspekcije rada te sve druge osobe odgovorne za zdravlje i sigurnost na radu imaju uvid u popis iz podstavka 3. ovoga članka,
5) svaki radnik ima uvid u podatke s popisa koji se na njega osobno odnose,
6) radnici i/ili povjerenici radnika za zaštitu na radu imaju uvid u anonimne skupne podatke.
Savjetovanje i sudjelovanje radnika
Članak 16.
Poslodavac mora osigurati savjetovanje s radnicima i/ili njihovim predstavnicima kao i njihovo sudjelovanje u svim pitanjima koja uređuje ovaj Pravilnik i njegovi prilozi, u opsegu i na način određen Zakonom o zaštiti na radu i podzakonskim propisima.
III. OSTALE ODREDBE
Zdravstveni nadzor
Članak 17.
(1) Poslodavac mora osigurati zdravstveni nadzor radnika te prema preporukama specijaliste medicine rada i zdravstvene preglede za radnike koje rade s karcinogenima i/ili mutagenim.
(2) Prije početka rada s karcinogenima i/ili mutagenima specijalist medicine rada obavještava radnike o mogućim oštećenjima zdravlja izazvanim karcinogenima i/ili mutagenima te za vrijeme obavljanja posla na tom mjestu rada.
(3) Prethodne zdravstvene preglede poslodavci moraju radnicima osigurati prije početka rada.
(4) Radnicima, koji obavljaju poslove pri kojima su izloženi karcinogenima i/ili mutagenima, poslodavci moraju prema preporuci specijaliste medicine rada osigurati usmjerene povremene ili ciljane preventivne zdravstvene preglede.
(5) Zdravlje radnika je potrebno pratiti u skladu s doktrinom i praksom medicine rada.
(6) Usmjereni periodički zdravstveni pregledi obavljaju se u rokovima koje odredi specijalist medicine rada, ovisno o razini rizika i mogućim poteškoćama radnika.
(7) U slučaju sumnje na akcidentalni slučaj, potrebno je radnika uputiti na izvanredni zdravstveni pregled. Na temelju stručne procjene specijaliste medicine rada poslodavac mora prije određenog roka uputiti radnika na usmjereni povremeni ili ciljani pregled.
(8) Radnik ima pravo na pregled prije određenog roka ukoliko se može opravdano pretpostaviti da su nastale zdravstvene tegobe u svezi s poslovima koje obavlja.
(9) Mjere zdravstvenog nadzora i zdravstvenog pregleda trebaju omogućiti zaštitu zdravlja radnika te poboljšanje zaštite na radu na poslovima na kojima su radnici izloženi karcinogenima i/ili mutagenima.
(10) Poslodavac na zahtjev specijalista medicine rada, tijela