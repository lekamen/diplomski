 sredstva za pružanje prve pomoći.
(8) Komunalni i ostali otpad mora se redovito odstranjivati.
3.2. HORIZONTALNE I VERTIKALNE KOMUNIKACIJE, VISINE PROSTORIJA
Članak 6.
Objekt mora imati ulaz, horizontalne i vertikalne komunikacije.
Članak 7.
Visina prostorija u objektu (visina od poda do stropa) mora omogućiti nesmetano, sigurno i udobno kretanje gosta.
3.3. INSTALACIJE
Članak 8.
(1) Objekt mora imati:
1. tekuću hladnu i toplu vodu s odvodnjom (osobna higijena gosta, priprema i usluživanje hrane, pića i napitaka, pranje rublja, čišćenje),
2. električnu energiju s osvjetljenjem koje osigurava dobru vidljivost u svim prostorijama,
3. grijanje najmanje 20 °C u svim prostorijama u kojima borave gosti, osim u objektu u kojem se usluge pružaju ljeti,
4. prirodno ili umjetno prozračivanje svih prostorija,
5. fiksnu ili mobilnu telefonsku vezu.
(2) OPG koji uslužuje jela, pića i napitke na prostoru na otvorenom i/ili tradicijskim objektima i/ili pruža uslugu smještaja u tradicijskim objektima u funkciji poljoprivredne proizvodnje ne mora ispuniti uvjete iz stavka 1. ovog članka već iste ispunjava prema lokalnim mogućnostima.
3.4. USLUGE SMJEŠTAJA U TRADICIJSKIM OBJEKTIMA
Članak 9.
(1) OPG koji pruža usluge smještaja u vrstama sukladno ovom Pravilniku može iste pružati i u tradicijskim objektima u funkciji poljoprivredne proizvodnje (klijet, pastirska koliba, katun, kažun, ribarska koliba, štagalj i slično).
(2) Tradicijski objekti iz stavka 1. ovog članka mogu se nalaziti na OPG-u ili u ruralnom okruženju izvan OPG-a.
3.5. SANITARNI ČVOR ZA GOSTE
3.5.1. Na OPG-u
Članak 10.
(1) Objekt koji uslužuje samo jela, pića i napitke (Vinotočje/Kušaonica, Izletište) mora imati sanitarni čvor za goste u blizini prostorija za usluživanje.
(2) Sanitarni čvor je:
1. zahod za žene koji ima; prostoriju sa zahodskom školjkom (zahodska kabina) i predprostoriju s umivaonikom,
2. zahod za muškarce koji ima; prostoriju sa zahodskom školjkom (zahodska kabina), predprostoriju s umivaonikom i pisoarom.
(3) Svi zahodi moraju imati visoku zahodsku školjku (školjku sa sjedalom) na ispiranje.
(4) Pisoar je na ispiranje ili bezvodni pisoar postavljen ili ograđen da se ne vidi izvan predprostorije.
(5) OPG koji u vrsti Vinotočje/Kušaonica uslužuje hranu, pića i napitke samo na izdvojenom prostoru na otvorenom i/ili izdvojenim tradicijskim objektima, ne mora imati sanitarni čvor za goste na OPG-u.
(6) Iznimno od stavka 2. ovog članka, objekt koji uslužuje jela, pića i napitke do deset gostiju (Vinotočje/Kušaonica, Izletište) može imati jedan zajednički sanitarni čvor za žene i muškarce u blizini prostorija za usluživanje. Sanitarni čvor može biti zasebno ili onaj koji koristi domaćinstvo za svoje potrebe. Sanitarni čvor mora imati zahodsku školjku i umivaonik koji mogu biti u jednoj prostoriji ili zahodska školjka u zahodskoj kabini, a umivaonik u pretprostoru.
3.5.2. Izvan OPG-a
Članak 11.
(1) OPG koji uslužuje jela, pića i napitke na izdvojenom prostoru na otvorenom (trava, kamen, terasa i slično) i/ili izdvojenim tradicijskim objektima u funkciji poljoprivredne proizvodnje (klijet, pastirska koliba, katun, kažun, ribarska koliba, štagalj i slično), mora, uz te sadržaje, imati jedan kemijski zahod ili zahod (zahodska školjka, umivaonik).
(2) Iznimno od stavka 1. ovog članka OPG može omogućiti, na temelju ugovora, upotrebu sanitarnog čvora u drugom dostupnom objektu u blizini.
3.6. PRIPREMA I USLUŽIVANJE JELA, PIĆA I NAPITAKA
3.6.1. Obiteljsko poljoprivredno gospodarstvo
Članak 12.
(1) OPG mora pripremati i usluživati jela, pića i napitke, na zahtjev gosta.
(2) Za pripremu i usluživanje jela, pića i napitaka objekt mora imati prostoriju za pripremu i blagovaonicu.
(3) Prostorija za pripremu i blagovaonica mogu biti zasebne ili iste koje koristi domaćinstvo za sebe.
(4) Objekt koji uslužuje ljeti umjesto blagovaonice može imati prostor za usluživanje na otvorenom.
(5) OPG može na otvorenom ili zatvorenom prostoru pripremati hranu na tradicionalan način (ražanj,