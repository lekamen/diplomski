 upisuju se stvarna prava kojima je čamac ili njegov dio opterećen te prava stečena na tim pravima, zakup čamca, pravo prvokupa te druga ograničenja raspolaganja čamcem kojima je podvrgnut vlasnik, zabrane otuđivanja i opterećivanja te sve zabilježbe za koje nije izričito određeno da se upisuju u drugi list uloška.
Članak 23.
Zbirka isprava sadrži isprave na temelju kojih je obavljen upis čamca u upisnik, a naročito dokaz o vlasništvu, EU Izjavu o sukladnosti ili Svjedodžbu o gradnji čamca, Zapisnike o tehničkim pregledima, Svjedodžbu o baždarenju, isprave u vezi s porivnim strojevima i druge isprave u vezi s čamcem.
Članak 24.
Imenik vlasnika čamaca sadrži prezime, ime i prebivalište, odnosno naziv i sjedište vlasnika i oznaku čamca, a vodi se po abecednom redu.
Članak 25.
(1) Postupak upisa čamaca, upis promjena, odnosno brisanja čamca iz upisnika čamaca je upravni postupak.
(2) Upis čamca, upis promjena, odnosno brisanje čamca iz upisnika čamaca obavlja se na temelju rješenja lučke kapetanije/ispostave koja vodi upisnik čamaca.
(3) Promjenom se smatra svaka promjena podataka upisanih u list A, B i C uloška knjige čamaca.
(4) Upis u list C uloška Knjige čamaca obavlja se na temelju rješenja nadležne lučke kapetanije.
Članak 26.
Zahtjev za prvi upis čamca u Upisnik čamaca te upis promjene podataka u listu B i C uloška Knjige čamaca može podnijeti osoba koja je stjecatelj prava vlasništva ili ovlaštenik drugog prava čiji se upis zahtjeva.
Članak 27.
(1) Zahtjevu za prvi upis čamca u upisnik čamaca mora se priložiti:
1. Isprava kojom se dokazuje vlasništvo čamca i porivnog stroja (račun, kupoprodajni ugovor, ugovor o darovanju, rješenje o nasljeđivanju, izjava o samogradnji, odluka suda i sl.);
2. EU Izjava o sukladnosti izdana sukladno Direktivi ili Svjedodžba o gradnji čamca izdana od nadležnog tijela;
3. Dokaz o obavljenom tehničkom pregledu čamca;
4. Svjedodžba o baždarenju čamca;
5. Polica obveznog osiguranja od odgovornosti vlasnika čamca za nematerijalne štete ukoliko snaga porivnog stroja čamca prelazi 15 kW;
6. Isprava kojom se dokazuje da je čamac brisan iz stranog upisnika čamaca, ukoliko je čamac bio upisan u strani upisnik čamaca;
7. Isprava kojom se dokazuje bruto tonaža i nosivost čamca za čamce za gospodarske namjene;
8. Dokaz o registraciji za obavljanje gospodarske djelatnosti za čamce za gospodarske namjene;
9. Polica o obveznom osiguranju putnika za čamce namijenjene prijevozu putnika;
10. Dokaz o podmirenim carinskim i poreznim obvezama;
11. Dokaz o uplaćenoj naknadi za upis u hrvatski upisnik čamaca;
(2) Ako čamac nema ispravu iz točke 2. stavka 1. ovoga članka, tijelo nadležno za obavljanje osnovnog tehničkog pregleda utvrdit će da li je čamac tehnički prihvatljiv za upis u hrvatski upisnik čamaca sukladno Tehničkim pravilima.
(3) Ako vlasnik čamca upisanog u Upisnik čamaca za negospodarske namjene namjerava čamac dati u zakup fizičkoj ili pravnoj osobi registriranoj za obavljanje gospodarske djelatnosti, dužan je podnijeti zahtjev za prijenos upisa čamca u Upisnik čamaca za gospodarske namjene. Uz zahtjev za prijenos upisa, pored odgovarajućih isprava iz stavka 1. ovoga članka priložiti i ovjereni ugovor o zakupu, dokaz o registraciji za obavljanje gospodarske djelatnosti tvrtke s kojom je zaključio ugovor o zakupu i dokaz o prijavi predmetnog ugovora nadležnoj poreznoj upravi.
Članak 28.
(1) U slučaju promjene nositelja prava vlasništva čamca stjecatelj je dužan, u roku 30 dana od dana stjecanja, zatražiti u upisniku čamaca promjenu podataka o vlasniku.
(2) Ukoliko stjecatelj ne postupi sukladno stavku 1. ovoga članka uknjiženi vlasnik čamca ovlašten je podnijeti zahtjev za brisanje čamca iz upisnika čamaca. Uz zahtjev dužan je priložiti dokaz o promjeni vlasništva (kupoprodajni ugovor, ugovor o darovanju i sl.).
(3) U slučaju iz stavka 2. ovoga članka, lučka kapetanija će pozvati stjecatelja da u roku od 15 dana zatraži upis prava vlasništva čamca u svoju korist pod prijetnjom brisanja čamca iz