»(1) Ugovorom o poslovnoj suradnji s osobom s invaliditetom koja se samozapošljava, ugovorom o poslovnoj suradnji sa zaštitnom radionicom i integrativnom radionicom, odnosno trgovačkim društvom, zadrugom ili udrugom u kojima više od polovine radnika čine osobe s invaliditetom te ugovorom o djelu redovitog studenta se posebno utvrđuje sljedeće:
– predmet ugovora,
– vrijednost svake vrste usluge ili proizvoda, odnosno djela ili rada, te ukupna ugovorena vrijednost, bez PDV-a,
– rok za ispunjenje ugovornih obveza i
– rok plaćanja,
te im se obvezno prilaže dokaz o invaliditetu osobe koja se samozapošljava, odnosno osobe koja ima status redovitog studenta. U svrhu utvrđivanja činjenice da trgovačko društvo, zadruga ili udruga ima više od polovine radnika osoba s invaliditetom Zavod će koristiti podatke Hrvatskog zavoda za mirovinsko osiguranje.«.
Članak 6.
U članku 11. stavak 2. mijenja se i glasi:
»(2) Obrazac izvješća uz odgovornu osobu obveznika mora potpisati i osoba s invaliditetom koja se samozapošljava, odgovorna osoba u pravnoj osobi s kojom je sklopljen ugovor radi zamjenskog ispunjenja kvote, odnosno učenik, student ili njegov pravni zastupnik.«.
Članak 7.
Članak 12. mijenja se i glasi:
»Ako obveznik koji je najavio zamjensko ispunjenje kvote, istu ne ispuni u cijelosti, dužan je za svaki mjesec za koji nije ispunio zamjensku kvotu, obračunati i uplatiti razmjerni dio novčane naknade iz članka 13. ovoga Pravilnika.«.
Članak 8.
Članak 14. mijenja se i glasi:
»O iznosu obračunate novčane naknade obveznik je dužan podnijeti izvješće putem obrasca propisanog provedbenim propisom o porezu na dohodak.«.
Članak 9.
Članak 15. mijenja se i glasi:
»Obveznicima novčane naknade, koji obvezu novčane naknade nisu utvrdili i/ili ispunili na način i u rokovima propisanim Zakonom i provedbenim propisima donesenim na temelju njega, obvezu novčane naknade utvrđuje i iznos novčane naknade zajedno s kamatama obračunava Zavod rješenjem.«.
Članak 10.
Članak 19. mijenja se i glasi:
»(1) Ispunjenje kvote za zapošljavanje osoba s invaliditetom prati Zavod.
(2) Hrvatski zavod za mirovinsko osiguranje mjesečno dostavlja Zavodu podatke iz očevidnika o osobama s invaliditetom zaposlenima kod određenog poslodavca te druge podatke potrebne za praćenje kvote, sa stanjem na zadnji dan u mjesecu za prethodni mjesec.
(3) Ministarstvo nadležno za financije mjesečno dostavlja Zavodu podatke potrebne za praćenje kvote iz obrasca propisanog provedbenim propisom o porezu na dohodak, sa stanjem na zadnji dan u mjesecu za prethodni mjesec.«.
Članak 11.
U članku 22. iza riječi: »članka 11. stavka 1.« briše se zarez i riječi »članka 14.«.
Članak 12.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/14-01/10
Urbroj: 524-04-01-01/1-14-34
Zagreb, 30. prosinca 2014.
Ministar prof. dr. sc. Mirando Mrsić, dr. med., v. r.
