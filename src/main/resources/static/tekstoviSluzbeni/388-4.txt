 preuzimaju se s obračunskih brojila koja su postavljena od strane dobavljača energenata i vode, a koja obuhvaćaju cijelu zgradu. Dodatna brojila za detaljniju raščlambu potrošnje ne postoje. Ovako definirane granice promatranog sustava daju najkvalitetnije izlazne podatke nakon provedene analize potrošnje.
Ova vrsta ETC-a u ISGE-u ima jedinstvenu ISGE šifru oblika: HR-xxxxx-yyyy-zz, primjerice HR-10000-0446-1.

Slika 1. ETC kao slobodnostojeća zgrada
ETC kao kompleks zgrada – sve zgrade koje imaju barem jedno zajedničko brojilo potrošnje; nije moguće mjerenje potrošnje za svaku pojedinu zgradu unutar kompleksa. Granice promatranog sustava obuhvaćaju više zgrada koje su spojene na zajedničku energetsku i vodovodnu mrežu. Ono što se preporučuje u ovakvim slučajevima je analiza potrošnje kompleksa promatranog kao jedinstvene cjeline. Često je takva analiza nedovoljno točna te se za slučajeve kompleksa predlaže ugradnja dodatnih kontrolnih brojila tj. razdvajanje kompleksa na više samostalnih ETC-a. Cilj je omogućiti kvalitetniju analizu potrošnje, po mogućnosti za svaku pojedinu zgradu ili čak za bitne dijelove zgrada unutar kompleksa. Za komplekse zgrada moguće je i da, uz zajedničko brojilo za jedan od energenata, za cijeli kompleks postoji i više pojedinačnih brojila za druge energente koji su razdvojeni po pojedinim zgradama. U tom slučaju, ukoliko se analizira cijeli kompleks, potrebno je za energent koji se mjeri po pojedinim zgradama sumirati na razinu kompleksa te tada započeti analizu. Pojedine zgrade unutar kompleksa također se deklariraju kao vrsta ETC-a.
ETC kao kompleks zgrada u ISGE-u ima jedinstvenu ISGE šifru oblika: HR-xxxxx-yyyy-zz, primjerice HR-44317-0002-0. Pojedine zgrade unutar kompleksa imaju ISGE šifre: HR-44317-0002-1 i HR-44317-0002-2 (ukoliko kompleks ima dvije zgrade).

Slika 2. ETC kao kompleks zgrada
ETC kao dio zgrade – granica promatranog sustava obuhvaća dio zgrade (na primjer jedan kat zgrade) koji se definira kao ETC. U praksi situacija najčešće predstavlja problem prilikom analize jer u većini slučajeva ne postoje instalirana individualna pojedinačna brojila kojim se mjeri potrošnja predmetnog ETC-a. Potrošena energija u ovakvim slučajevima najčešće se plaća paušalno, ovisno o udjelu površine promatranog ETC-a u ukupnoj površini zgrade, jer su energetski sustavi zajednički za cijelu zgradu. Podaci o utrošku energije i vode dobiveni na ovaj način najčešće ne odgovaraju stvarno potrošenim količinama te se prilikom analize dobivaju vrlo upitni rezultati. Kako bi se dobila mogućnost nadzora, kontrole i kvalitetne analize potrošnje u ovako definiranom ETC-u nužna je ugradnja dodatnih brojila kojima se izolira predmetni ETC.
ETC kao dio zgrada u ISGE-u ima jedinstvenu ISGE šifru oblika: HR-xxxxx-yyyy-zz-ww, primjerice HR-10000-0062-1-H.

Slika 3. ETC kao dio zgrade
1.3.2. Korisničke uloge ISGE sustava
Uloge u ISGE-u dodjeljuje Agencija na način kako je opisano u poglavlju 2. Aktivnosti u sustavnom gospodarenju energijom. Uloge se dodjeljuju sudionicima u SGE-u i drugim osobama kojima su potrebni podaci iz ISGE, na zahtjev.
Korisničke uloge za sudionike SGE-a:
• Administrator sustava – uloga koju obnašaju djelatnici Agencije; zaduženi za osiguravanje funkcioniranja, dodavanje novih funkcija u ISGE i dodjelu dostupnosti podataka nad objektima drugim korisnicima.
• Energetski administrator – uloga administratorskog sučelja namijenjena EE timovima Matičnih korisnika; odgovorna za unos, nadgledanje, analizu i izvještavanje s većeg broja ETC-ova, ulogu dodjeljuje AS nakon edukacije i zavodi u Registar korisnika.
• Energetski menadžer – uloga administratorskog sučelja namijenjena voditeljima EE timova ili pojedinih objekata; odgovorna za nadgledanje i izvještavanje s većeg broja ETC-ova, ulogu dodjeljuje AS nakon edukacije i zavodi u Registar korisnika.
• Korisnik – uloga korisničkog sučelja namijenjena voditeljima pojedinih ETC-ova; odgovorna za unos, nadgledanje, analizu i izvještavanje s manjeg broja