strukture aerodroma,
b) promjeni uprave operatora aerodroma,
c) promjeni operatora aerodroma,
d) promjeni granica aerodroma.
DIO ČETVRTI AERODROMSKI PRIRUČNIK, NAPUTAK O UPORABI AERODROMA, AERODROMSKI PROGRAM ZAŠTITE I PLAN ALTERNATIVNIH MJERA ZAŠTITE
Opće odredbe o aerodromskom priručniku
Članak 14.
(1) Aerodromski priručnik mora biti oblikom i formatom jednostavan za primjenu te ovjeren od odgovorne osobe operatora aerodroma.
(2) U cilju omogućavanja jednostavnog dokumentiranja i praćenja svih izmjena i dopuna aerodromskog priručnika, operator aerodroma je obvezan definirati i primijeniti sustav za utvrđivanje aktualne verzije dokumenta (upisivanje revizija).
(3) Aerodromski priručnik mora biti izrađen na način da omogući jednostavan postupak provjere u postupku odobravanja.
(4) Operator aerodroma mora osigurati da aerodromski priručnik uvijek sadržava točne informacije na način da sve promjene bez odgađanja unese u aerodromski priručnik.
(5) Operator aerodroma mora ishoditi suglasnost Agencije za sve izmjene i dopune aerodromskog priručnika, kako bi iste bile valjane.
(6) Agencija odobrava aerodromski priručnik i sve njegove izmjene i dopune ukoliko udovoljava uvjetima propisanim ovim člankom i člankom 15. ovoga Pravilnika.
(7) Operator aerodroma mora osigurati da najmanje jedna kopija aktualne verzije aerodromskog priručnika bude dostavljena:
a) svakom pružatelju zemaljskih usluga na tom aerodromu,
b) svakom korisniku usluga aerodroma koji samostalno obavlja zemaljske usluge, te
c) nadležnom pružatelju usluga u zračnoj plovidbi.
Sadržaj aerodromskog priručnika
Članak 15.
(1) Obvezni sadržaj aerodromskog priručnika je:
1. Opće odredbe,
2. Podaci o položaju aerodroma,
3. Podaci o aerodromu koji se objavljuju u Zborniku zrakoplovnih informacija (AIP)
4. Operativni postupci na aerodromu i sigurnosne mjere:
4.1 Postupak objavljivanja promjena (NOTAM) svih pokazatelja bitnih za sigurnost zračnog prometa na aerodromu,
4.2 Postupci za pristup operativnoj površini (Movement Area),
4.3 Postupci za slučaj izvanrednog događaja na aerodromu (Emergency Plan),
4.4 Postupci o radu spasilačko-vatrogasne službe na aerodromu,
4.5 Postupci kontrole operativne površine i površina s ograničenjem prepreka od strane operatora aerodroma,
4.6 Postupci za kontrolu oznaka i znakova te sustava prilaznih svjetala i sustava rasvjete operativne površine na aerodromu,
4.7 Postupci za održavanje objekata, opreme i instalacija na aerodromu,
4.8 Sigurnosni postupci tijekom izvođenja radova na i oko operativne površine,
4.9 Upravljanje postupcima na stajanci (Apron Management),
4.10 Upravljanje sigurnošću na stajanci (Apron Safety Management),
4.11 Postupci za kretanje vozila na i oko operativne površine,
4.12 Postupci zaštite zrakoplova od ptica i drugih životinja na području aerodroma te popis odgovarajuće opreme,
4.13 Karta prepreka u prostoru s obzirom na kategoriju prilaza zrakoplova aerodromu te praćenje i evidentiranje svih promjena
4.14 Načini uklanjanja onesposobljenog zrakoplova s operativne površine te popis odgovarajuće opreme,
4.15 Načini za sigurno rukovanje, skladištenje i prijevoz opasnih roba,
4.16 Postupci u slučaju smanjene vidljivosti,
4.17 Postupci za zaštitu radara i drugih navigacijskih uređaja na aerodromu,
5. Podaci o upravi aerodroma i sustavu upravljanja sigurnošću:
5.1 Uprava aerodroma (shema organizacijske strukture, popis rukovodećeg osoblja),
5.2 Sustav upravljanja sigurnošću (Safety Management System).
(2) Objašnjenja uz svaku točku aerodromskog priručnika nalaze se u Dodatku 3 ovoga Pravilnika.
Opće odredbe o naputku o uporabi aerodroma
Članak 16.
(1) Naputak o uporabi aerodroma mora biti oblikom i formatom jednostavan za primjenu te ovjeren od odgovorne osobe operatora aerodroma.
(2) U cilju omogućavanja jednostavnog dokumentiranja i praćenja svih izmjena i dopuna naputka o uporabi aerodroma, operator aerodroma je obvezan definirati i primijeniti sustav za utvrđivanje aktualne verzije dokumenta (upisivanje revizija).
(3)