 putem AGRONET sustava (u daljnjem tekstu: AGRONET). Način podnošenja zahtjeva za potporu pojašnjen je u Vodiču za korisnike potpora iz EPFRR Podmjera 19.1. »Pripremna pomoć« (u daljnjem tekstu: Vodič za korisnike), koji se nalazi na mrežnim stranicama Agencije za plaćanja (www.apprrr.hr).
(5) AGRONET je zaštićena mrežna aplikacija namijenjena korisnicima za upis u Evidenciju korisnika potpora u ruralnom razvoju i ribarstvu (u daljnjem tekstu: Evidencija korisnika), pregled uputa za korištenje AGRONET-a, pregled pravne osnove, elektronsko popunjavanje zahtjeva za potporu/promjenu/isplatu/odustajanje te za preuzimanje sljedećih dokumenata:
1. odluka o dodjeli sredstava,
2. odluka o privremenoj raspodjeli sredstava,
3. odluka o odbijanju,
4. izmjena odluke o dodjeli sredstava,
5. pismo odbijanja,
6. potvrda o odustajanju,
7. odluka o isplati,
8. odluka o odbijanju zahtjeva za isplatu.
(6) Korisnik mora biti upisan u Evidenciji korisnika kako bi mu Agencija za plaćanja dodijelila korisničko ime i zaporku kojima se prijavljuje u AGRONET.
(7) Upute za upis u Evidenciju korisnika i za korištenje AGRONET-a bit će dostupne na mrežnim stranicama Agencije za plaćanja (www.apprrr.hr).
(8) Prilikom podnošenja zahtjeva za potporu korisnici su obavezni učitati u AGRONET svu dokumentaciju propisanu Natječajem. Dokumentacija koju je obvezno dostaviti u izvorniku propisuje se Natječajem.
(9) Po završetku elektronskog popunjavanja zahtjeva za potporu u AGRONET-u, korisnik je dužan u roku propisanom Natječajem dostaviti preporučenom pošiljkom s povratnicom ili osobno, potpisanu i potvrđenu štambiljem korisnika potvrdu o podnošenju zahtjeva za potporu u papirnatom obliku.
(10) Potvrda iz stavka 9. ovoga članka dostavlja se na adresu koja će biti propisana Natječajem.
(11) Vrijeme podnošenja zahtjeva za potporu podrazumijeva dan slanja (datum, sat, minuta, sekunda) potvrde o podnošenju zahtjeva za potporu u slučaju slanja preporučenom pošiljkom s povratnicom ili dan zaprimanja u Agenciju za plaćanja ukoliko se dostavlja osobno.
Administrativna kontrola zahtjeva za potporu
Članak 12.
(1) Zahtjevi za potporu pristigli po objavljenom Natječaju iz članka 11. ovoga Pravilnika, obrađuju se po redoslijedu zaprimanja.
(2) Prilikom administrativne kontrole zahtjeva za potporu utvrđuje se pravovremenost, potpunost, udovoljavanje propisanim uvjetima i kriterijima, broj bodova sukladno kriterijima odabira te iznos potpore.
(3) Nakon administrativne kontrole zahtjeva za potporu izradit će se rang-lista na način propisan člankom 13. ovoga Pravilnika.
(4) Nepravovremeni zahtjevi za potporu ne razmatraju se te Agencija za plaćanja donosi odluku o odbijanju.
(5) Ukoliko je potrebno tražiti dodatna obrazloženja/ispravke, Agencija za plaćanja će putem elektroničke pošte od korisnika tražiti obrazloženje/ispravak. Korisnik je dužan u roku od pet radnih dana od slanja elektroničke pošte od strane Agencije za plaćanja dostaviti obrazloženje/ispravak.
(6) Ukoliko korisnik traženo obrazloženje/ispravak ne dostavi sukladno stavku 5. ovoga članka, Agencija za plaćanja donosi odluku o odbijanju.
(7) Natječajem će biti propisana dokumentacija koju je korisnik obavezan učitati uz zahtjev za potporu.
(8) Ukoliko korisnik uz zahtjev za potporu ne učita dokumentaciju propisanu Natječajem, Agencija za plaćanja će donijeti odluku o odbijanju.
Rangiranje zahtjeva za potporu
Članak 13.
(1) Nakon zaprimanja zahtjeva za potporu, zahtjevima se dodjeljuju bodovi temeljem kriterija odabira zahtjeva za potporu iz Priloga I. ovoga Pravilnika.
(2) Ukoliko korisnik prilikom podnošenja zahtjeva za potporu ne učita dokumentaciju na temelju koje se dodjeljuju bodovi sukladno kriterijima odabira, zahtjevu se neće dodijeliti bodovi za određeni kriterij odabira što će rezultirati manjim ukupnim brojem bodova.
(3) Nakon administrativne kontrole pristiglih zahtjeva za potporu, za sve potpune, pravovremene i prihvatljive zahtjeve za potporu formira se rang-lista sukladno kriterijima odabira zahtjeva 