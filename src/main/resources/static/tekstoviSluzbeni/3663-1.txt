 odgođena te je određeno da će se dopunski saslušati podnositelj i svjedok, zatim podnositelju je naloženo da specificira tužbeni zahtjev te je određeno da se ponovno zatraže određeni podaci;
– na ročištu održanom 18. listopada 2004. saslušan je podnositelj, zatim raspravnim rješenjem je dopušteno preinačenje tužbe te je sud zaključio glavnu raspravu i odlučio donijeti međupresudu;
– na ročištu održanom 28. listopada 2004. sud je objavio djelomičnu presudu kojom je odbio tužbeni zahtjev podnositelja da mu tužena isplati označeni iznos, dok je odlučeno da će se o zahtjevu za naknadu štete počinjene na obiteljskoj kući podnositelja te o naknadi štete na ime duševnih bolova zbog smanjenja životne aktivnosti i duševnih bolova zbog povrede prava ličnosti odlučiti naknadno;
– rješenjem od 3. studenoga 2004. sud je odredio provođenje vještačenja po vještaku za kućne aparate te je rješenjem od 23. studenoga 2004. isto stavljeno van snage budući da je imenovani vještak brisan s popisa vještaka, te je određeno novo vještačenje po vještaku aktuaru;
– protiv djelomične presude podnositelj je 24. studenoga 2004. izjavio žalbu;
– rješenjem od 30. studenoga 2004. stavljeno je izvan snage ranije rješenje o određivanju vještačenja te je određeno novo vještačenje po drugom vještaku;
– podneskom od 28. siječnja 2005. podnositelj je predložio nastavak parničnog postupka;
– rješenjem suda od 27. srpnja 2005. imenovani vještak pozvan je da izradi nalaz i mišljenje;
– nalaz i mišljenje vještaka sudu je dostavljeno 21. rujna 2005.;
– dopisom Ustavnog suda broj: U-IIIA-1849/00 od 11. veljače 2005. Ustavni sud dostavio je sudu odluku o povredi prava podnositelja na suđenje u razumnom roku;
– na ročištu održanom 16. prosinca 2005. sud je odredio ponovno zatražiti podatke od Ministarstva obrane, te je određeno provođenje liječničkog vještačenja po vještaku internisti;
– rješenjem suda od 18. siječnja 2006. određeno je medicinsko vještačenje;
– podneskom zaprimljenim 20. siječnja 2006. Ministarstvo obrane dostavilo je zatraženi spis;
– nalaz i mišljenje vještaka sudu je dostavljeno 9. veljače 2006.;
– podneskom od 7. veljače 2006. podnositelj je dostavio zatraženu dokumentaciju;
– rješenjem od 16. veljače 2006. sud je pozvao podnositelja na uplatu predujma za vještačenje;
– podneskom od 6. ožujka 2006. podnositelj je predložio dopunu vještačenja;
– rješenjem od 13. ožujka 2006. sud je ponovno pozvao podnositelja na plaćanje predujma;
– podneskom od 23. ožujka 2006. podnositelj je dostavio dokaz o uplati predujma;
– presudom broj: Gžn-367/05 od 7. veljače 2006. Županijski sud u Zagrebu odbio je žalbu podnositelja kao neosnovanu te je potvrdio djelomičnu presudu;
– rješenjem od 20. travnja 2006. sud je pozvao vještaka da izradi dopunski nalaz i mišljenje;
– dopunski nalaz i mišljenje vještaka sudu je dostavljen 16. svibnja 2006.;
– protiv presude Županijskog suda u Zagrebu od 7. veljače 2006. podnositelj je podnio reviziju koju je Općinski sud u Zagrebu zaprimio 25. svibnja 2006.;
– podneskom od 14. rujna 2006. podnositelj je specificirao tužbeni zahtjev;
– na ročištu održanom 14. rujna 2006. određeno je saslušanje vještaka;
– podneskom od 11. listopada 2006. podnositelj je sudu dostavio dokumentaciju;
– na ročištu održanom 19. listopada 2006. sud je saslušao vještaka i svjedoka te je glavna rasprava zaključena;
– ročište za objavu odluke suda (presuda broj: Pn-5347/03 od 3. studenoga 2006.) održano je 2. studenoga 2006.;
– protiv prvostupanjske presude tužena je 27. studenoga 2006. izjavila žalbu dok je podnositelj žalbu izjavio 29. studenoga 2006.;
– predmet je po žalbi nadležnom sudu otpremljen 8. veljače 2007.;
– presudom broj: Gžn-364/07 od 20. studenoga 2007. Županijski sud u Zagrebu djelomično je potvrdio prvostupanjsku presudu dok je rješenjem istog broja i datuma predmet vratio na ponovno suđenje prvostupanjskom sudu;
– protiv drugostupanjske presude podnositelj je podnio reviziju koju je Općinski građanski sud u Zagrebu zaprimio 29. veljače 2008.;