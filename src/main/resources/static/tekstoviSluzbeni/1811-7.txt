 inozemstvu uz prethodno odobrenje ustrojstvene jedinice Ministarstva obrane nadležne za ljudske resurse, a u skladu s odobrenim proračunskim sredstvima, potrebama službe i mogućnosti izvršavanja obveza vezanih uz izobrazbu.
Članak 48.
(1) Ministarstvo obrane će polazniku izobrazbe osigurati:
– prijevoznu kartu za odlazak na izobrazbu i povratak s izobrazbe ili naknadu troškova kupljene prijevozne karte ako se karta nije mogla pravodobno osigurati
– naknadu troškova prijevoza za odlazak na izobrazbu i povratak s izobrazbe u slučaju korištenja automobila u vlasništvu osobe koja se upućuje na izobrazbu u skladu s odredbama propisa o visini dnevnice za službeno putovanje i visini naknada za korisnike koji se financiraju iz sredstava državnog proračuna, maksimalno do iznosa najjeftinije prijevozne karte za predmetnu relaciju (uporabu automobila u vlasništvu osobe koja se upućuje na izobrazbu za potrebe odlaska i povratka odobrava Uprava za ljudske resurse)
– naknadu troškova prijevoza u mjestu izobrazbe za potrebe školovanja u visini stvarnih troškova prijevoza prema priloženoj karti ili računu
– prijevoznu kartu ili naknadu troškova prijevoza za dolazak u Republiku Hrvatsku i povratak na izobrazbu, ako izobrazba traje od šest do 12 mjeseci, a za svakih daljnjih punih šest mjeseci po jednu povratnu prijevoznu kartu
– prijevoznu kartu ili naknadu troškova prijevoza za dolazak u Republiku Hrvatsku i povratak na izobrazbu na planom i programom izobrazbe predviđen odmor u trajanju od najmanje 10 dana, ako izobrazba traje dulje od 12 mjeseci
– prijevoznu kartu ili naknadu troškova prijevoza za dolazak u Republiku Hrvatsku i povratak na izobrazbu u slučaju smrti ili teške bolesti člana uže obitelji.
– naknadu troškova dodatne prtljage ako izobrazba od strane države primateljice uvjetuje potrebu dodatne opreme.
(2) Iznimno od stavka 1. podstavka 3. ovoga članka, po obavijesti države primateljice o nepostojanju ili neodgovarajućem lokalnom prijevozu od mjesta stanovanja do mjesta održavanja izobrazbe i obratno, polazniku izobrazbe će se isplatiti akontacija od 30,000.00 kn. Akontaciju može koristiti za nabavu osobnog automobila uz troškove osiguranja koji će se pravdati predočenjem računa/ugovora o kupnji i prodaji uz naznačenu cijenu kupnje odnosno prodaje. Prodajna cijena osobnog automobila ne može iznositi manje od 80% iznosa kupovne cijene. U slučaju nabave osobnog automobila polazniku će se osigurati troškovi ishođenja vozačke dozvole u visini stvarnih troškova.
(3) Svi isplaćeni troškovi iz stavaka 1. i 2. ovoga članka pravdaju se predočenjem izvornih računa.
(4) Polaznik četvrte razine slijedno- rastuće časničke izobrazbe može ostvariti pravo na djelomično pokriće troškova boravka uže obitelji (supružnik i djeca) u mjestu izobrazbe u skladu s posebnom odlukom ministra obrane.
Članak 49.
(1) Ministarstvo obrane polazniku izobrazbe osigurava:
– plaćanje odnosno naknadu troškova školarine ili kotizacije
– naknadu troškova za knjige i udžbenike ako ih ne osigurava država primateljica
– naknadu troškova studijskih putovanja ako troškove ne snosi država primateljica
– naknadu troškova prijevoda dokumenata i stručnog priznavanja stečene inozemne visokoškolske kvalifikacije
– naknadu troškova izrade vize i naknadu troškova boravišne vize za polaznika izobrazbe ako ih ne osigurava država primateljica
– naknadu troškova smještaja prema cijeni najjeftinijeg ponuđenog smještaja ako smještaj ne organizira država primateljica
– pokriće troškova protokolarnih obveza, međunarodne večere ili završne svečanosti te promidžbe Republike Hrvatske u iznosu do 3,500.00 kn za prve tri razine slijedno-rastuće časničke izobrazbe i četiri razine slijedno-rastuće dočasničke izobrazbe, a za četvrtu razinu slijedno-rastuće časničke izobrazbe u iznosu do 11,000.00 kn.
(2) Svi isplaćeni troškovi iz stavka 1. ovoga članka pravdaju se predočenjem izvornih računa.
Članak 50.
Polaznik izobrazbe obvezan je:
– pridržavati se propisa o zaštiti tajnosti podataka, odredbi 