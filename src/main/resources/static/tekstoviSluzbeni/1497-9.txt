i unaprjeđivanju mjera za zaštitu okoliša od strane objekata nadzora te planu usavršavanja inspektora zaštite okoliša.
(4) Godišnji plan koordiniranih inspekcijskih nadzora temelji se na sustavnoj procjeni rizika koji predmetno postrojenje ili područje postrojenja predstavlja za zdravlje ljudi, materijalna dobra i okoliš. Nadzor postrojenja ili područja postrojenja koja predstavljaju najveći rizik za zdravlje ljudi, materijalna dobra i okoliš planira se jednom godišnje, a nadzor postrojenja ili područja postrojenja koja predstavljaju najmanji rizik za zdravlje ljudi, materijalna dobra i okoliš planira se jednom u tri godine.«.
Stavak 7. mijenja se i glasi:
»(7) Ministar će sporazumno s čelnicima središnjih tijela državne uprave nadležnim za more, poljoprivredu, stočarstvo, veterinarstvo, šumarstvo, vodno gospodarstvo, rudarstvo, zaštitu od požara, zaštitu na radu, zdravstvo, prostorno uređenje, gradnju, posude pod tlakom, elektroenergetsku opremu te zaštitu i spašavanje odrediti sadržaj i način suradnje u provedbi koordiniranih inspekcijskih nadzora u okviru djelokruga inspekcijskih službi koje se odnose na područje okoliša.«.
Iza stavka 8. dodaje se stavak 9. koji glasi:
»(9) Izvanredni, inspekcijski nadzori, odnosno koordinirani inspekcijski nadzor područja postrojenja u kojima su prisutne opasne tvari u količinama koje mogu uzrokovati velike nesreće provode se kako bi se što prije ispitale ozbiljne pritužbe, velike nesreće, industrijske nesreće, izbjegnute nesreće, iznenadni i drugi događaji i nesukladnosti vezane uz to područje postrojenja.«.
Članak 54.
U članku 228. stavku 2. podstavak 6. mijenja se i glasi:
»− provedbu obveza operatera u vezi s izradom i provođenjem Politike sprječavanja velikih nesreća,«.
Stavak 4. mijenja se i glasi:
»(4) Nadzor postrojenja za koje je propisana obveza pribavljanja okolišne dozvole te područja postrojenja u kojima su prisutne opasne tvari u količinama koje mogu uzrokovati velike nesreće inspektori zaštite okoliša obavljaju i u koordiniranom inspekcijskom nadzoru prema godišnjem planu koordiniranih nadzora sukladno sporazumu iz članka 227. stavka 7. ovoga Zakona.«.
Članak 55.
U članku 231. stavku 4. podstavak 5. mijenja se i glasi:
»− u slučaju velike nesreće poduzimanje mjera i postupaka u skladu s Izvješćem o sigurnosti i Politikom sprječavanja velikih nesreća te mjera za sanaciju i sprječavanje širenja onečišćenja okoliša,«.
Iza podstavka 10. dodaju se novi podstavci 11. i 12. koji glase:
»− izradu Politike sprječavanja velikih nesreća,
− dostavu propisanih informacija ili obavijesti,«.
Dosadašnji podstavci 11. i 12. postaju podstavci 13. i 14.
Dosadašnji podstavak 13., koji postaje podstavak 15., mijenja se i glasi:
»− zabranu korištenja znaka EMAS,«.
Dosadašnji podstavci 14. i 15. postaju podstavci 16. i 17.
Članak 56.
U članku 234. stavku 1. iza riječi: »sigurnosti« dodaju se riječi: »ili Politikom sprječavanja velikih nesreća«.
Članak 57.
U članku 243. stavku 1. riječ: »upotrebu« zamjenjuje se riječju: »korištenje«.
U stavku 2. riječ: »upotrebu« zamjenjuje se riječju: »korištenje«.
Stavak 3. mijenja se i glasi:
»(3) Inspektor će nadziranoj osobi rješenjem zabraniti korištenje znaka EMAS ako u nadzoru utvrdi da nadzirana osoba znak koristi suprotno odredbama Uredbe EZ br. 1221/2009.«.
U stavku 4. iza broja: »1.« stavlja se zarez i briše se riječ: »i«, a iza broja: »2.« dodaje se riječ i broj: »i 3.«.
Članak 58.
Članak 250. mijenja se i glasi:
»Protiv rješenja inspektora ne može se izjaviti žalba, ali se može pokrenuti upravni spor.«.
Članak 59.
Iza članka 258. dodaje se članak 258.a koji glasi:
»Članak 258.a
Ako se u koordiniranom inspekcijskom nadzoru utvrdi da je povrijeđen ovaj Zakon i/ili propis donesen na temelju ovoga Zakona u dijelu koji se odnosi na pojedinu sastavnicu okoliša i zaštitu od utjecaja na okoliš, inspekcijske službe nadležne za obavljanje nadzora iz članka 224. ovoga Zakona će:
– podnijeti optužni prijedlog prema Prekršajnom zakonu,
– podnijeti kaznenu prijavu 