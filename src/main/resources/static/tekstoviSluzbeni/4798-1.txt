će radi provedbe službenih radnji na traženje carinskog tijela bez odgode i bez naknade pružiti tehničku pomoć:
1. stavljanjem na raspolaganje uređaja i opreme iz stavka 1. točke 2. podtočke c) ovoga članka, što uključuje i rad osobe potreban za uporabu odnosnog uređaja ili opreme
2. osiguranjem unutarnjeg prijevoza u okviru službenog mjesta i s njime povezanim prostorima iz članka 2. točke 2. podtočke c) ovoga Pravilnika.
DIO III. POSTUPAK IZDAVANJA ODOBRENJA
Nadležni područni carinski ured
Članak 4.
(1) O zahtjevu za izdavanje odobrenja (u daljnjem tekstu: zahtjev) odlučuje područni carinski ured nadležan prema mjestu gdje se nalazi prostor za koji se podnosi zahtjev.
(2) Područni carinski ured koji je izdao odobrenje nadležan je za donošenje rješenja o izmjeni ili poništenju ili ukidanju odobrenja.
Podnošenje zahtjeva
Članak 5.
(1) Zahtjev se podnosi sukladno obrascu iz Priloga 1. ovoga Pravilnika koji je njegov sastavni dio.
(2) Zahtjev mora sadržavati sve podatke koji će područnom carinskom uredu omogućiti provjeru jesu li ispunjeni svi uvjeti za izdavanje odobrenja.
(3) Uz zahtjev se podnosi:
1. dokaz o upisu u odgovarajući registar djelatnosti koja uključuje upravljanje i organiziranje obavljanja djelatnosti u prostoru za koji se zahtijeva izdavanje odobrenja
2. opis obavljanja djelatnosti u prostoru za koji se zahtijeva izdavanje odobrenja
3. skica i tehnički opis prostora za koji se zahtijeva izdavanje odobrenja, s navođenjem svih ostalih prostora koji su funkcionalno, stvarno, poslovno ili na bilo koji drugi način s njim povezani
4. dokaz da za prostor za koji se zahtijeva izdavanje odobrenja posjeduje isprave nadležnih tijela izdane sukladno posebnim propisima kojima se zahtijevaju posebni uvjeti u odnosu na prirodna svojstva i druge karakteristike robe
5. popis:
a) uređaja i opreme za manipulaciju robom iz članka 3. stavka 1. točke 2. podtočke c) ovoga Pravilnika
b) osoba koje će imati ovlaštenje pristupa zahtijevanom službenom mjestu (ime i prezime, OIB te osnov ovlaštenja odnosno razlog ovlaštenog pristupa)
6. izjava operatera:
a) da je ovlaštenik prava raspolaganja prostorom za koji se zahtijeva izdavanje odobrenja, s dokazom o istom
b) o preuzimanju obveza iz članka 9. stavka 4. Zakona i članka 3. stavka 2. ovoga Pravilnika.
(4) Carinska uprava na svojim mrežnim stranicama omogućuje dostupnost obrasca iz stavka 1. ovoga članka.
Povjerenstvo za provjeru ispunjenosti uvjeta
Članak 6.
(1) Radi provjere uvjeta propisanih člankom 2. točkom 2. podtočkama b), c), d), e) i f) te člankom 3. stavkom 1. ovoga Pravilnika pročelnik područnog carinskog ureda imenuje povjerenstvo koje se sastoji od predsjednika i dva člana.
(2) Ako povjerenstvo daje pozitivno mišljenje o ispunjavanju uvjeta iz stavka 1. ovoga članka, kao sastavni dio zapisnika o provedenoj provjeri ovjerava skicu i tehnički opis prostora iz članka 5. stavka 3. točke 3. ovoga Pravilnika.
Sadržaj odobrenja
Članak 7.
Odobrenje minimalno sadrži:
1. identifikacijsku oznaku iz evidencije propisane člankom 8. ovoga Pravilnika (oznaka evidencije/oznaka izdavatelja odobrenja/redni broj iz evidencije)
2. podatke o operateru (naziv, sjedište i OIB)
3. adresu i ostale podatke o prostoru koji se odobrava kao službeno mjesto, prema skici i tehničkom opisu ovjerenima sukladno članku 6. stavku 2. ovoga Pravilnika
4. pojedinosti o obvezama operatera propisanim člankom 9. stavkom 4. Zakona i člankom 3. stavkom 2. ovoga Pravilnika
5. način dostave podataka sukladno članku 9. stavku 4. točki 6. Zakona
6. obvezu da bez odlaganja obavijesti izdavatelja odobrenja o svakoj promjeni stvarne i pravne naravi koja je nastala nakon izdavanja odobrenja, a od utjecaja je na važenje i sadržaj odobrenja
7. podatke o odgovornoj osobi operatera za službeno mjesto (ime i prezime, OIB, naziv i adresa radnog mjesta, telefon, elektronička adresa)
8. određenje mjesno nadležnog carinskog ureda za nadzor rada odobrenog službenog mjesta (nadzorni carinski ured).
Vođenje evidencije
Članak 8.
(1)