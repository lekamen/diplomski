 kojima AIF ima između 20% i 50% vlasništva, odnosno značajan utjecaj na poslovanje u skladu s MRS-om 28 vrednuju se metodom udjela u skladu s MRS-om 28 ili u skladu s točkom 10. podtočkom a) MRS-a 27.
(2) Ulaganja u poslovne udjele/dionice trgovačkih društava u kojima AIF ima preko 50% vlasništva, odnosno kontrolu u skladu s MRS-om 27, vrednuju se metodom troška u skladu s MRS-om 27.
(3) Iznimno od navedenog u stavcima 1. i 2. ovoga članka UAIF može vrednovati ulaganja u pridružena društva i ovisna društva AIF-a u skladu s točkom 10. podtočkom b) MRS-a 27.
Ostala imovina i obveze
Članak 15.
(1) Fer vrijednost valutne spot transakcije za dan vrednovanja, utvrđuje se izračunom razlike između ugovorenog tečaja i srednjeg tečaja Hrvatske narodne banke ili tečaja iz članka 5. stavka 18. ovoga Pravilnika za dan vrednovanja imovine AIF-a.
(2) Ostala imovina i obveze AIF-a vrednuju se po amortiziranom trošku primjenom metode efektivne kamatne stope.
Priznavanje, mjerenje i prestanak priznavanja imovine i obveza unutarnjeg UAIF-a
Članak 16.
Unutarnji UAIF je dužan u svojim računovodstvenim politikama propisati priznavanje, mjerenje i prestanak priznavanja imovine i obveza koji se odnose na obavljanje djelatnosti unutarnjeg upravitelja, a u skladu s MSFI-ima.
Obračun naknada otvorenog AIF-a s javnom ponudom
Članak 17.
(1) Naknade UAIF-u i depozitaru obračunavaju se u skladu s učestalosti vrednovanja imovine otvorenog AIF-a s javnom ponudom iz članka 2. stavka 4. ovoga Pravilnika, na osnovicu koju čini ukupna imovina otvorenog AIF-a s javnom ponudom umanjena za iznos obveza fonda s osnove ulaganja u financijske instrumente te ostala ulaganja.
(2) Naknade iz stavka 1. ovoga članka izračunavaju se na utvrđenu osnovicu primjenom propisanih stopa naknada iz prospekta otvorenog AIF-a s javnom ponudom.
(3) Naknada za upravljanje ne obračunava se na imovinu otvorenog AIF-a s javnom ponudom koja je uložena u udjele AIF-a i udjele UCITS fondova, ako otvorenim AIF-om s javnom ponudom za koji se obračunava naknada te udjelima AIF-a i UCITS fondova u koji se ulaže upravlja isti UAIF.
Način i rokovi izvještavanja
Članak 18.
(1) Depozitar je dužan na svaki dan izračuna neto vrijednosti imovine AIF-a i cijene udjela AIF-a za dan vrednovanja izvijestiti UAIF za čiji AIF obavlja poslove depozitara o provedenom postupku kontrole izračuna neto vrijednosti imovine AIF-a.
(2) Depozitar je obvezan svakog dana vrednovanja najkasnije do 15:30 sati, za otvoreni AIF-a s javnom ponudom, dostaviti Agenciji izvještaj o izračunu neto vrijednosti imovine i cijeni udjela za dan vrednovanja.
(3) Depozitar je obvezan kod izdavanja ili otkupa udjela otvorenog AIF-a s privatnom ponudom i kod povećanja ili smanjenja kapitala zatvorenog AIF-a, dostaviti Agenciji izvještaj o izračunu neto vrijednosti imovine i cijeni udjela najkasnije u roku od 30 dana od dana vrednovanja.
(4) Depozitar je obvezan za zatvoreni AIF čije su dionice uvrštene na uređenom tržištu dostaviti Agenciji izvještaj o izračunu neto vrijednosti imovine i cijeni udjela najkasnije u roku od 30 dana od dana vrednovanja iz članka 2. stavka 8. ovoga Pravilnika, dok izvještaj o izračunu neto vrijednosti imovine i cijeni udjela koji se sastavlja za zadnji dan godišnjeg i polugodišnjeg izvještajnog razdoblja dostavlja se u rokovima dostave godišnjeg i polugodišnjeg izvještaja.
(5) Depozitar je dužan izvještaj o izračunu neto vrijednosti imovine i cijeni udjela otvorenog AIF-a s privatnom ponudom i zatvorenog AIF-a čije dionice nisu uvrštene na uređenom tržištu, a koji se sastavlja za zadnji dan godišnjeg i polugodišnjeg izvještajnog razdoblja, dostaviti u rokovima dostave godišnjeg i polugodišnjeg izvještaja.
(6) Izvještaje iz stavka 2., 3., 4. i 5. ovoga članka depozitar dostavlja u elektroničkom obliku na način propisan tehničkom uputom Agencije.
(7) U svim slučajevima utvrđivanja neusklađenosti i nedosljednosti u primjeni ovoga Pravilnika, UAIF odnosno depozitar obvezni su na zahtjev Agencije ispraviti