ljetne požarne sezone izvršiti pripreme i sanacije, odnosno otklanjanje nedostataka na vozilima, opremi i tehnici, prvenstveno na temelju raščlambe zapisnički utvrđenih oštećenja i/ili kvarova tijekom prethodne požarne sezone, kao i planirati financijska sredstva za istu namjenu u sljedećoj godini.
Za vozila angažirana u provedbi zadaća redovne dislokacije i/ili prema članku 36. Zakona o vatrogastvu, nadležne stručne službe analizirat će izvršeno tijekom protupožarne sezone, temeljem odgovarajućih zapisnika i planova prioritetnih aktivnosti u pripremi/sanaciji vozila, opreme i tehnike, objediniti potrebe na županijskoj razini i prijedlog sanacije odnosno popravaka dostaviti Državnoj upravi za zaštitu i spašavanje – Sektoru za vatrogastvo.
Temeljem dostavljenih procjena i planova popravaka/sanacije s detaljnim obrazloženjem, Državna uprava za zaštitu i spašavanje – Sektor za vatrogastvo izvršit će selekciju i predložiti prioritete sanacije.
Izvršitelji zadatka: župan, gradonačelnik, općinski načelnik Vatrogasne zajednice županija Sudjelovatelji: Državna uprava za zaštitu i spašavanje Hrvatska vatrogasna zajednica Rok: 15. svibnja 2015. godine
37. Jedinice lokalne i područne (regionalne) samouprave na području Republike Hrvatske u suradnji s Državnom upravom za zaštitu i spašavanje i Hrvatskom vatrogasnom zajednicom, na temelju raščlambe angažiranja, troškova i učinaka (3 E) tijekom posljednjih 5 godina, a sukladno planovima zaštite od požara, radi dodatnog popunjavanja vatrogasnih postrojbi za vrijeme pojačane opasnosti od požara, planirat će i provesti sezonsko dodatno zapošljavanje vatrogasaca u domicilnim vatrogasnim postrojbama (u daljnjem tekstu: sezonski vatrogasci) te njihovo opremanje i osposobljavanje. Dio sezonskih vatrogasca bit će u službi državnih sezonskih interventnih vatrogasnih postrojbi.
Vatrogasne zajednice županija će Plan rasporeda zapošljavanja po vatrogasnim postrojbama, popis s osnovnim podacima sezonskih vatrogasaca s pridruženim bruto iznosima naknada, dostaviti na odobrenje Državnoj upravi za zaštitu i spašavanje – Sektoru za vatrogastvo najkasnije do 15. svibnja 2015. godine, na način da će naznačiti za svaki pojedini mjesec broj potrebnih sezonskih vatrogasaca, ne prelazeći iznos financijskih troškova za razdoblje lipanj-rujan. Državna uprava za zaštitu i spašavanje, nakon raščlambe dostavljenih podataka, odobrit će sufinanciranje Projekta zapošljavanja sezonskih vatrogasaca i iznose naknade za troškove zapošljavanja (za najviše 1110) sezonskih vatrogasaca s popisa (maksimalno do 3.000,00 kuna) i to najdulje za razdoblje od 1. lipnja do 30. rujna 2015. godine, te dostaviti odgovarajuće upute o tome. Navedena razdoblja mogu se produljiti ili skratiti sukladno zahtjevu zapovjednika vatrogasne zajednice županije i procjeni, odnosno suglasnosti glavnog vatrogasnog zapovjednika, ovisno o meteorološkim parametrima.
Vatrogasne zajednice županija obvezne su nadzirati provedbu Plana rasporeda zapošljavanja po vatrogasnim postrojbama, dostavljati mjesečne evidencije i tablično objedinjene popise sezonskih vatrogasaca kao i izmijenjene/dopunjene mjesečno sklopljene ugovore, odmah po potpisivanju, sukladno odgovarajućoj Uputi. Ukoliko Vatrogasne zajednice županija imaju potrebe za dodatnim osposobljavanjem svojih sezonskih vatrogasca, zahtjeve za osposobljavanje prema Državnoj upravi za zaštitu i spašavanje – Učilištu vatrogastva, zaštite i spašavanja, dužne su dostaviti do kraja tekuće godine za iduću godinu.
Izvršitelji zadatka: Državna uprava za zaštitu i spašavanje Vatrogasne zajednice županija Sudjelovatelji: župan, gradonačelnik, općinski načelnik Rok: 15. svibnja 2015. godine (dostava planova) 20. svibnja 2015. godine (odobrenje)
38. Temeljem izrađenih procjena i Operativnih planova zaštite od požara i pozitivnih rezultata provedbe nastavit će se Projekti dodatne zaštite, odnosno ustrojavanje Sezonske interventne vatrogasne postrojbe (SIVP) na ugroženim lokacijama, sukladno potrebama i procjeni glavnog