105 02.10.2015 Odluka o utvrđivanju interesa Republike Hrvatske za izgradnju građevine javne namjene - Dom za starije i nemoćne osobe u Kostreni u k.o. Kostrena Lucija
VLADA REPUBLIKE HRVATSKE
2058
Na temelju članka 13. stavka 3. Zakona o izvlaštenju i određivanju naknade (»Narodne novine«, broj 74/14), Vlada Republike Hrvatske, uz prethodno mišljenje Odbora Hrvatskoga sabora za prostorno uređenje i graditeljstvo, klase: 940-01/15-02/05, urbroja: 6521-14-15-02, od 16. rujna 2015. godine i Odbora Hrvatskoga sabora za gospodarstvo, klase: 940-01/15-02/06, urbroja: 6521-8-15- -02, od 16. rujna 2015. godine, je na sjednici održanoj 1. listopada 2015. godine donijela
ODLUKU
O UTVRĐIVANJU INTERESA REPUBLIKE HRVATSKE ZA IZGRADNJU GRAĐEVINE JAVNE NAMJENE – DOMA ZA STARIJE I NEMOĆNE OSOBE U KOSTRENI U k.o. KOSTRENA LUCIJA
I.
Izgradnja Doma za starije i nemoćne osobe u Kostreni, u k.o. Kostrena Lucija, i to na:
– k.č.br. 5223/1, Paveki šuma površine 2276 m2, zk.ul.br. 4413, suvlasništvo Katarine Polić u 20077/61254 dijela, Republike Hrvatske u 20077/61254 i Općine Kostrena u 21100/61254 dijela,
– k.č.br. 5224, livada površine 269 m2, zk.ul.br. 2911, vlasništvo Republike Hrvatske,
– k.č.br. 5222/4, Paveki pašnjak površine 270 m2, zk.ul.br. 3857, vlasništvo Općine Kostrena,
– k.č.br. 3592/1, šuma površine 132 m2, k.č.br. 3593, šuma površine 84 m2, k.č.br. 3594 površine 270 m2 i k.č.br. 3595 šuma površine 235 m2, sve zk.ul.br. 2761, vlasništvo Republike Hrvatske,
– k.č.br. 3596/1, šuma površine 9204 m2, zk.ul.br. 3306, vlasništvo Općine Kostrena,
– k.č.br. 3577/1, jazbina, šuma površine 90 m2, zk.ul.br. 69, vlasništvo Općine Kostrena,
– k.č.br. 5225/1, cesta površine 358 m2, zk.ul.br. 2869, vlasništvo Općine Kostrena,
u interesu je Republike Hrvatske.
II.
Interes Republike Hrvatske iz točke I. ove Odluke utvrđuje se na temelju pravomoćne lokacijske dozvole, klase: UP/I-350-05/12- -03/46, urbroja: 2170/1-03-01/5-12-13, od 21. studenoga 2012. godine, izdane od Primorsko-goranske županije, Upravnog odjela za graditeljstvo i zaštitu okoliša i Rješenja o produljenju valjanosti lokacijske dozvole izdanog od istog tijela, klase: UP/I-350-05/14-05/20, urbroja: 2170/1-03-01/5-14-2, od 7. listopada 2014. godine i zaključaka Skupštine Primorsko-goranske županije, klase: 021-04/15- -01/2, urbroja: 2170/1-01-01/5-15-62, od 26. ožujka 2015. godine i Općinskog vijeća Općine Kostrena, klase: 021-05/15-01/4, urbroja: 2170-07-01-15-3, od 12. ožujka 2015. godine, iz kojih je vidljivo da su navedena tijela suglasna s predmetnom izgradnjom.
III.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/137
Urbroj: 50301-09/09-15-7
Zagreb, 1. listopada 2015.
Predsjednik Zoran Milanović, v. r.
