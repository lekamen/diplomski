 provedbi programa ili projekta.
VI. SPONZORSTVA I DONACIJE JAVNIH TRGOVAČKIH DRUŠTAVA PROGRAMIMA I/ILI PROJEKTIMA
Članak 55.
(1) Kada iz dijela svojih prihoda odobravaju i dodjeljuju financijska sredstava programima i/ili projektima udruga iz članka 1. stavka 4. i nefinancijske podrške iz članka 1. stavka 5. ove Uredbe putem sponzorstva ili donacija odredbe ove Uredbe kojima se uređuju mjerila i standardi financiranja programa i projekata od interesa za opće dobro iz javnih izvora dužna su na odgovarajući način primjenjivati i javna trgovačka društva.
(2) Pod odgovarajućom primjenom odredbi ove Uredbe smatra se da su javna trgovačka društva kod odobravanja i dodjeljivanja donacija udrugama dužna primjenjivati odredbe koje se odnose na:
– osnovne standarde financiranja putem javnog natječaja, posebno na transparentnost postupka dodjele sredstava koji utvrde javnim natječajem za dodjelu donacija,
– uvjete koje moraju ispunjavati udruge koje koriste sredstva iz javnih izvora,
– nepristranost i izbjegavanje sukoba interesa,
– zaključivanje ugovora o dodjeli financijskih sredstava i
– izvještavanje o dodijeljenim sredstvima.
(3) Prilikom odobravanja i dodjeljivanja financijskih sredstava udrugama putem sponzorstva javna trgovačka društva dužna su na odgovarajući način primjenjivati odredbe ove Uredbe koje se odnose na:
– uvjete koje moraju ispunjavati udruge koje koriste sredstva iz javnih izvora,
– nepristranost i izbjegavanje sukoba interesa,
– zaključivanje ugovora o sponzorstvu i
– izvještavanje o dodijeljenim sredstvima.
VII. INFORMACIJSKI SUSTAV ZA PRAĆENJE I VREDNOVANJE DODJELE FINANCIJSKIH SREDSTAVA UDRUGAMA KOJE PROVODE PROGRAME I/ILI PROJEKTE
Članak 56.
(1) Sustavno praćenje, koordinacija i unaprjeđivanje postupaka i načina financiranja programa i projekata na nacionalnoj razini provodi se putem informacijskog sustava za praćenje i vrednovanje dodjele financijskih sredstava programima i projektima od interesa za opće dobro koje provode udruge financiranim iz javnih izvora u Republici Hrvatskoj (u daljnjem tekstu: informacijski sustav).
(2) Informacijski sustav sadrži podatke o natječajima za financiranje programa ili projekata, o korisnicima financiranja koje ih provode, o voditeljima programa ili projekta, o trajanju, statusu, odobrenim iznosima, o korisnicima i aktivnostima programa ili projekata, praćenju i vrednovanju, postignutim rezultatima, nepravilnostima u provedbi i dr.
(3) Davatelj financijskih sredstava u informacijski sustav unosi podatke o provedenim natječajima, programima ili projektima financiranim iz javnih izvora.
(4) Djelotvorno upravljanje sadržajem informacijskog sustava za ustrojavanje i vođenje baza podataka vezanih uz praćenje financiranja programa i projekata, usklađivanje načina njihova korištenja od strane svih tijela državne uprave, kao i osiguravanje javnosti podataka sadržanih u informacijskom sustavu provodi se sukladno zahtjevima funkcionalnosti koje koordinira Ured za udruge.
VIII. KOORDINACIJA DAVATELJA FINANCIJSKIH SREDSTAVA I IZOBRAZBA U PRIMJENI UREDBE
Članak 57.
Radi koordiniranog postupanja svih davatelja financijskih sredstava i izobrazbe o potrebi i važnosti dosljedne primjene ove Uredbe Ured za udruge:
– koordinira pripremu, provedbu i praćenje javnih natječaja za financiranje programa i projekata udruga iz javnih izvora,
– svim davateljima financijskih sredstava iz javnih izvora na nacionalnoj razini daje prethodno mišljenje o usklađenosti područja financiranja i postupka provedbe natječaja s ovom Uredbom, a za natječaje čija je vrijednost veća od 10 milijuna kuna obavlja i prethodnu kontrolu kvalitete natječajne dokumentacije i ostalih uvjeta koje moraju ispuniti davatelji financijskih sredstava vezano uz primjenu kriterija financiranja i ugovaranja programa i projekata iz članaka 3. i 4. ove Uredbe,
– priprema objedinjeni godišnji plan natječaja i drugih programa financiranja udruga iz javnih izvora na nacionalnoj razini u svrhu usklađivanja i boljeg zajedničkog planiranja