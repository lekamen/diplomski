 prekoračene granice propisane odredbom članka 5. stavka 1. i članka 7. stavka 1. ZEK-a.
Sud ne nalazi osnovanim prigovor vezan uz povišenje naknada za kašnjenje u odnosu na ranije naknade upravo iz razloga što je usluga iznajmljivanja elektroničkih komunikacijskih vodova, konkretno u prijenosnome segmentu na nekonkurentnim relacijama, jedna od osnovnih obveza od koje ovisi i pravodobnost pružanja ostalih usluga pa se prihvaća osnovanim da je navedene nakade trebalo harmonizirati s povezanim tržištima.
Tužitelju su također određene druge regulatorne obveze kao obveza nediskriminacije (članak 59. ZEK-a), obveza transparentnosti (članak 58. ZEK-a), zatim obveza nadzora cijene i vođenja troškovnog računovodstva (članak 62. ZEK-a) i obveza računovodstvenog razdvajanja (članak 60. ZEK-a).
Što se tiče obveze transparentnosti iz dostupnih podataka i navoda stranaka na raspravi proizlazi da je temeljem osporene odluke tužitelj donio Standardnu ponudu za iznajmljene elektroničke komunikacijske vodove s primjenom od 1. travnja 2012. koja obuhvaća i zaključne kao i prijenosne segmente iznajmljenih vodova te da je ista korigirana dva puta u 2012. i jednom u 2014. godini, te da je i nadalje u primjeni.
Na osnovi utvrđenih činjenica u upravnom kao i u sudskom postupku, u smislu odredbe članka 55. ZUS-a, na temelju razmatranja svih pravnih i činjeničnih pitanja, Sud je ocijenio tužbeni zahtjev neosnovanim te isti odbio u smislu odredbe članka 57. stavka 1. Zakona o upravnim sporovima (»Narodne novine« 20/10., 143/12. i 152/14.).
Objava presude temelji se na odredi članka 14. stavka 8. ZEK-a.
Broj: UsII-4/12-14
Zagrebu 29. lipnja 2015.
Predsjednica vijeća Jasminka Jenjić, v. r.
