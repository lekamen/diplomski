računajući od dana podnošenja zahtjeva za upis,
3) brod mora biti klasificiran od strane organizacije priznate sukladno Uredbi (EZ) 391/2009.
(3) Prilikom provjere kriterija statusa brodskih isprava Ministarstvo provjerava udovoljava li brod sljedećim zahtjevima:
1) brod mora imati svjedodžbu o klasi izdanu od organizacije priznate sukladno Uredbi (EZ) 391/2009,
2) brod mora imati plovidbene isprave izdane sukladno međunarodnim konvencijama SOLAS 1974, LL 1966, TONNAGE 1969, i MARPOL 73/78, te pripadne obvezatne kodekse usvojene od Međunarodne pomorske organizacije, zajedno s njihovim Protokolima, primjenljivim na postojeće brodove,
3) plovidbene isprave iz točke 2. ovoga stavka moraju biti izdane od strane države čiju zastavu brod vije ili od strane organizacije priznate sukladno Uredbi (EZ) 391/2009 koja iste izdaje u ime države zastave,
4) u slučajevima kada brod uz isprave iz točke 3. ovoga stavka ima izdana izuzeća prema Poglavlja I/4, SOLAS 74 ili izdana jednakovrijedna tehnička rješenja mora se izvršiti provjera da li brod udovoljava tehničkim zahtjevima kako je u takvim slučajevima propisano za brodove hrvatske državne pripadnosti,
(4) Prilikom provjere kriterija statusa stvarnog stanja broda Ministarstvo provjerava:
1) dokumente dostavljene sukladno stavku 3. ovog članka te utvrđuje je li opće stanje i opremljenost broda, kao i stanje obavljenih servisa opreme usklađeno s podacima iz dostavljenih dokumenata, te udovoljava li brod standardima sigurnosti, zaštite okoliša, zaštite pri radu i smještaju posade propisanim za brodove hrvatske državne pripadnosti,
2) ima li brod opremu odobrenu ili tipno odobrenu sukladno Direktivi 96/98/EZ, što se provjerava i tijekom pregleda iz članka 9. ove Naredbe, koliko je primjenljivo s obzirom na vrstu broda i područje plovidbe.
(5) Brod na koji se primjenjuju dodatni posebni uvjeti i koji ne odgovara kriterijima propisanim ovim člankom neće se smatrati prihvatljivim za prvi upis u upisnik brodova Republike Hrvatske.
Pregledi brodova
Članak 9.
(1) Ministarstvo može prije upisa brod na koji se primjenjuje Uredba (EZ) 789/2004 podvrgnuti pregledu sukladno odredbama iste Uredbe.
(2) Ako starost broda na koji se ne primjenjuje Uredba (EZ) 789/2004 u trenutku podnošenja zahtjeva za prvi upis broda prelazi 20 godina Ministarstvo će prije upisa brod podvrgnuti pregledu kako bi se utvrdilo odgovaraju li stanje broda i njegova oprema dokumentima iz članka 8. stavka 4. ove Naredbe.
(3) Pregled broda iz stavaka 1. i 2. ovoga članka, te članka 3. stavka 1. točke 5., članka 6. stavka 2. i članka 7. stavka 1, točke 3. ove Naredbe, Ministarstvo može u potpunosti ili djelomično povjeriti organizaciji priznatoj sukladno Pravilniku o priznatim organizacijama za nadzor, pregled i certifikaciju brodova (»Narodne novine«, br. 118/11 i 99/12).
(4) Za organizaciju pregleda broda iz stavaka 1., 2. i 3. ovoga članka odgovorna je osoba koja podnosi zahtjev za prvi upis i koja snosi sve troškove pregleda.
(5) Pregled broda iz stavaka 1., 2. i 3. ovoga članka obavit će se u razumnom vremenskom roku, a vlasniku broda ili osobi koja podnosi zahtjev za prvi upis mora biti dana razumna mogućnost da otkloni pregledom uočene nedostatke.
(6) Brod na koji se ne primjenjuju dodatni posebni uvjeti ali koji je Ministarstvo podvrgnulo pregledu sukladno stavku 1. ovoga članka neće se smatrati prihvatljivim za prvi upis u upisnik brodova u Republici Hrvatskoj ako se po završetku pregleda i nakon proteka roka za otklanjanje pregledom uočenih nedostataka ne može potvrditi usklađenost sa svjedodžbama.
Članak 10.
Prilikom utvrđivanja tehničke prihvatljivosti broda kod prvog upisa u upisnik brodova iz članka 315. Pomorskog zakonika (»Narodne novine« br. 181/04, 76/08, 146/08, 61/11, 56/13 i 26/15) primjenjuju se najviša dopuštena starost brodova i tehnički uvjeti za upis u upisnik brodova u Republici Hrvatskoj propisani ovom Naredbom.
Članak 11.
Stupanjem na snagu ove Naredbe prestaje važiti Naredba o najvišoj dopuštenoj starosti