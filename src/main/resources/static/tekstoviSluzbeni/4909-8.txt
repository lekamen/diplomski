 troškovi plaća za zaposlene osobe, ugovori o djelu – naknade za administrativne i druge poslove maksimalno do 50% sredstava; maksimalni iznos koji će se priznati za pojedinačnu plaću ne može biti veći od prosječne neto plaće u Republici Hrvatskoj za tekuću godinu (neće se priznati autorski honorari)
– za putne račune osobnim vozilom koji nisu vezani uz programe do 5% doznačenih sredstava.
5. PRETPOSTAVKE ZA OSTVARIVANJE KULTURNE AUTONOMIJE NACIONALNIH MANJINA
Izvješće o radu i ostvarivanju programa:
– naziv aktivnosti – projekta
– svrha i cilj koji su se ostvarili po završetku projekta
– mjesto
– broj korisnika
– fotografije, novinska izvješća i slično.
Financijsko izvješće:
– izvode iz banke iz kojih je vidljivo transfer sredstava dobavljačima-izvođačima prema sklopljenim ugovorima s istim odnosno prema ispostavljenim računima
– preslike računa i otpremnica
– preslike ugovora sa dobavljačima-izvođačima
– dokumentaciju o izvedenim radovima.
VIII. PRAĆENJE PROVEDBE SUFINANCIRANIH PROGRAMA
Članak 15.
(1) Udruge i ustanove obvezne su radi kontrole namjenskog korištenja sredstava dostaviti Savjetu kvartalno, polugodišnje i godišnje izvješće o radu i izvršenju programa s financijskim izvješćem koja trebaju sadržavati podatke propisane ovim Kriterijima i metodologijom.
(2) Udruge ili ustanove koje Savjetu ne dostave polugodišnje ili godišnje izvješće iz prethodne godine ili ih ne dostave u propisanom roku, neće se razmatrati kod prijave na Javni poziv i mogu izgubiti pravo na prijavu programa sljedeće tri godine.
(3) Polugodišnje izvješće udruge i ustanove dužne su dostaviti Savjetu najkasnije do 31. srpnja tekuće godine, a godišnje izvješće najkasnije do 31. siječnja iduće godine odnosno obrasce S-PR-RAS-NPF do kraja mjeseca ožujka iduće godine.
Članak 16.
(1) Odobrena financijska sredstva za pojedine programe mogu se utrošiti isključivo za ostvarenje tih programa, a Savjet će s ovlaštenim predstavnicima udruga i ustanova o tome zaključiti ugovor o financijskoj potpori programa.
(2) Kao uvjet za početak sufinanciranja korisnik je dužan dostaviti Savjetu obrazac BON 2, a kao instrument osiguranja plaćanja bjanko zadužnicu ovjerenu kod javnog bilježnika na iznos dodijeljene potpore uvećan za zakonsku zateznu kamatu.
(3) Udruga ili ustanova odnosno savez ili zajednica jedine su strane ugovora sa Savjetom. Savjet ni na koji način nije ugovorno povezan s članovima udruge ili ustanove odnosno saveza ili zajednice. Svi uvjeti koji se odnose na udrugu ili ustanovu odnosno savez ili zajednicu primjenjuju se i na njihove članove, a udruga ili ustanova odnosno savez ili zajednica odgovorni su Savjetu za provedbu programa u skladu s uvjetima ugovora.
(4) Udruga ili ustanova odnosno savez ili zajednica svoje će međusobne odnose s vlastitim članovima regulirati ugovorom, uz uvjet da maksimalno do 20% ukupnog odobrenog iznosa odlukom o rasporedu sredstava udruga ili ustanova odnosno savez ili zajednica može zadržati za administrativne troškove.
(5) Kad članice organiziraju kulturne manifestacije u suradnji sa savezom ili zajednicom, troškovi u izvješćima o radu i ostvarivanju programa odnosno financijskim izvješćima moraju se iskazati u postotku i iznosu posebno za svaku manifestaciju, kako je to propisano međusobnim ugovorom.
Članak 17.
(1) Savjet ne odgovara za štetu nastalu u odnosu na osoblje ili imovinu udruge i ustanove tijekom provedbe ili slijedom posljedica programa, ne može prihvatiti potraživanje za nadoknadom ili povećanjem iznosa plaćanja vezano uz takve štete ili povrede.
(2) Udruga ili ustanova isključivo je odgovorna trećim stranama, uključujući odgovornost za nastale štete ili povrede bilo koje vrste tijekom provedbe ili slijedom posljedica programa. Udruga ili ustanova ne može na Savjet prenijeti odgovornost, odnosno obvezu naknade štete koja proistječe iz potraživanja ili akcija poduzetih kao posljedica kršenja pravila ili propisa od strane udruge ili ustanove i njihovih zaposlenika ili pojedinaca za koje su ti zaposlenici