 da se pojedini dokaz neće moći izvesti kasnije ili da će njegovo izvođenje biti otežano ili da postoji koja druga opasnost od odgode, službena osoba ili voditelj upravne istrage ako je određen, može ispitati osobe u svojstvu osumnjičenika ili svjedoka, privremeno oduzeti predmete, provesti očevid te zatražiti potrebna vještačenja u svrhu osiguranja dokaza.
(3) Osiguranje dokaza u upravnoj istrazi pomorske nesreće obavlja službena osoba ili voditelj upravne istraga ako je određen, odnosno javnopravno tijelo koje je zamoljeno za pravnu pomoć.
(4) O poduzetim radnjama radi osiguranja dokaza sastavlja se zapisnik, a za oduzete predmete izdaje se potvrda o oduzimanju.
Očevid
Članak 16.
(1) Očevid se provodi kad je za utvrđivanje neke činjenice ili za razjašnjenje bitnih okolnosti pomorske nesreće potrebno neposredno opažanje voditelja upravne istrage ili druge službene osobe koja provodi radnju očevida.
(2) Očevid se može izvesti prije nego što je pokrenut prekršajni postupak povodom pomorske nesreće, tijekom izvida, odnosno tijekom vođenja upravne istrage.
(3) Kada postoji osnova sumnje da se pojedini dokaz neće moći izvesti kasnije ili da će njegovo izvođenje biti otežano ili da postoji koja druga opasnost od odgode, očevid će obaviti voditelj upravne istrage ili druga službena osoba po njegovom nalogu.
(4) Kada to zahtijevaju hitne mjere radi zaštite života, zdravlja ili imovine veće vrijednosti, očevid se može provesti bez nazočnosti osoba uključenih u pomorsku nesreću.
(5) O provedenom očevidu pomorske nesreće sastavlja se zapisnik.
(6) Zapisnik o očevidu može se koristiti kao dokaz u prekršajnom postupku, ako takav postupak bude pokrenut.
Isprave
Članak 17.
(1) Osiguranje dokaza može se provoditi prikupljanjem javnih i privatnih isprava.
(2) Isprava može biti i u elektroničkom obliku.
(3) Pod javnim ispravama u smislu ovoga Pravilnika smatraju se isprave koje su izdali nadležni sudovi ili javnopravna tijela u granicama svoje nadležnosti i u propisanom obliku.
(4) Javne isprave dokazuju ono što se njima utvrđuje ili potvrđuje.
(5) Ispravom se smatraju i tehničke snimke nadzora sigurnosti plovidbe i pomorskog prometa, te popratni dopisi javnopravnih tijela koja su sačinila te snimke i/ili koja su priložena tim snimkama.
(6) Ako postoji sumnja u vjerodostojnost isprave, voditelj upravne istrage provjerit će po službenoj dužnosti vjerodostojnost takve isprave kod suda, odnosno javnopravnog tijela koji su takvu ispravu izdali.
Ispitivanje osoba u svojstvu osumnjičenika
Članak 18.
(1) Voditelj upravne istrage ili druga službena osoba po njegovom nalogu, može tijekom upravne istrage pomorske nesreće, radi prikupljanja obavijesti, ispitati osobu u svojstvu osumnjičenika, sukladno odredbama zakona kojim se uređuje prekršajni postupak, a koje se odnose na ispitivanje okrivljenika u prekršajnom postupku.
(2) Prije ispitivanja u svojstvu osumnjičenika, osoba se mora na jeziku koji razumije, upozoriti o razlozima sumnje protiv nje, da nije dužna odgovarati na pitanja te da ima pravo uzeti branitelja koji može biti nazočan njenom ispitivanju, a dano upozorenje će se naznačiti u zapisniku.
(3) Ako osoba koja se ispituje u svojstvu osumnjičenika ne uzme branitelja ili ako ne odluči iskazivati bez branitelja, voditelj upravne istrage ili druga službena osoba koja obavlja ispitivanje, zastat će s ispitivanjem do dva sata, kako bi osumnjičenik mogao uzeti branitelja kojeg sam odabere ili s liste dežurnih odvjetnika, a njegova izjava o korištenju prava na branitelja ubilježit će se u zapisnik.
(4) Ako se u svojstvu osumnjičenika ispituje osoba koji ima status pomorca, tada se uz primjenu zakona kojim se uređuje prekršajni postupak, primjenjuje i odredba članka 8. stavka 5. ovoga Pravilnika.
(5) O ispitivanju osobe u svojstvu osumnjičenika sastavlja se zapisnik.
(6) Zapisnik o ispitivanju osobe u svojstvu osumnjičenika može se koristiti kao dokaz u prekršajnom postupku, ako takav postupak bude pokrenut.
Ispitivanje osoba u svojstvu svjedoka