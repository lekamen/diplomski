 zahtjev za potporu u okviru istog tipa operacije tijekom jednog natječaja. Ukoliko korisnik podnese više zahtjeva za potporu u okviru istog tipa operacije tijekom jednog natječaja u obzir će se uzeti zahtjev za potporu u okviru istog tipa operacije s ranijim vremenom podnošenja zahtjeva za potporu, dok će se za ostale zahtjeve za potporu u okviru istog tipa operacije izdati odluka o odbijanju.
(5) Svaka potpora za ulaganja u okviru tipova operacija 8.6.1., 8.6.2. i 8.6.3 koja ispunjava sve uvjete propisane zajedničkim odredbama iz Poglavlja I. kao i uvjete iz članka 41. Uredbe (EU) br. 702/2014, izuzima se od obveze prijave u skladu s odredbama članka 107. stavka 3. Ugovora o funkcioniranju Europske unije.
Visina potpore
Članak 7.
(1) Visina javne potpore u okviru tipa operacije 8.6.1. iznosi:
– najniža vrijednost javne potpore po projektu je 5.000 eura u kunskoj protuvrijednosti i
– najviša vrijednost javne potpore po projektu je 700.000 eura u kunskoj protuvrijednosti.
(2) Visina javne potpore u okviru tipa operacije 8.6.2. iznosi:
– najniža vrijednost javne potpore po projektu je 10.000 eura i
– najviša vrijednost javne potpore po projektu je 1.000.000 eura.
(3) Visina javne potpore u okviru tipa operacije 8.6.3. iznosi:
– najniža vrijednost javne potpore po projektu je 5.000 eura i
– najviša vrijednost javne potpore po projektu je 30.000 eura.
Preračun tečaja
Članak 8.
Preračun tečaja eura u kune obavlja se prema mjesečnom tečaju eura utvrđenom od Europske komisije za mjesec u kojem je podnesen zahtjev za potporu objavljenom na mrežnoj stranici Europske komisije: http://ec.europa.eu/budget/inforeuro/.
III. UVJETI PRIHVATLJIVOSTI KORISNIKA
Prihvatljivi korisnici
Članak 9.
Korisnici u okviru tipa operacije 8.6.1. su:
1. šumoposjednici
2. udruge šumoposjednika/šumovlasnika i
3. obrti, mikro, mala i srednja poduzeća.
Članak 10.
Korisnici u okviru tipa operacije 8.6.2. su obrti, mikro, mala i srednja poduzeća registrirana za djelatnosti prerade drva.
Članak 11.
Korisnici u okviru tipa operacije 8.6.3. su:
1. šumoposjednici
2. udruge šumoposjednika/šumovlasnika
3. obrti, mikro, mala i srednja poduzeća i
4. jedinice lokalne uprave i samouprave i njihova udruženja.
IV. UVJETI PRIHVATLJIVOSTI ULAGANJA
Članak 12.
Za ulaganja u okviru tipa operacije 8.6.1. uvjeti prihvatljivosti su:
1. ukoliko je podnositelj zahtjeva za potporu šumoposjednik, mora biti upisan u Upisnik šumoposjednika
2. ukoliko je podnositelj zahtjeva za potporu udruga šumoposjednika/šumovlasnika, mora biti registrirano sukladno posebnim propisima
3. obrti, mikro, mala i srednja poduzeća moraju biti licencirani izvoditelji radova u šumarstvu pri Hrvatskoj komori inženjera šumarstva i drvne tehnologije i
4. korisnik je dužan izraditi poslovni plan sukladno prilogu VI. Pravilnika
Članak 13.
Za ulaganja u okviru tipa operacije 8.6.2. uvjeti prihvatljivosti su:
1. korisnik mora biti registriran za djelatnosti prerade drva sukladno Nacionalnoj klasifikaciji djelatnosti (2007.): područje C, odjeljak 16. Proizvodnja drva i proizvoda od drva i pluta, osim namještaja – proizvodnja proizvoda od slame i pleterskih proizvoda
2. korisnik mora dokazati da ulazna količina drvne sirovine – oblovine u zadnje dvije godine koje prethode godini podnošenja zahtjeva za potporu nije bila veća od 10.000 m³ godišnje.
3. u slučaju da korisnik kao ulaznu drvnu sirovinu djelomično koristi ili uopće ne koristi oblovinu tada se maksimalna dozvoljena količina ulazne sirovine izračunava na temelju koeficijenata iskorištenja oblovine koji će biti sastavni dio liste prihvatljivih troškova koja će biti objavljena zajedno s natječajem iz članka 24. ovoga Pravilnika.
4. korisnik je dužan izraditi poslovni plan sukladno prilogu VII. ovoga Pravilnika.
Članak 14.
Za ulaganja u okviru tipa operacije 8.6.3. uvjeti prihvatljivosti su:
1. ukoliko je podnositelj zahtjeva za potporu šumoposjednik, mora biti upisan u Upisnik šumoposjednika
2. ukoliko je podnositelj zahtjeva za potporu udruga