 nekoliko razgovora koje je isti vodio i koji su preslušani tijekom dokaznog postupka. (...) Ovo njegovo konkretno znanje, uz prihvaćanje njegova vlastita iskaza o brojnosti predmeta koje je na dnevnoj razini rješavao, ukazuju i na njegovu svijest o protupravnosti vlastitog postupanja prilikom sporne uknjižbe te predstavlja još jedan argument kao dokaz o njegovu znaju o protupravnosti vlastitog postupanja još 1998. godine prilikom donošenja rješenja.
Sve te činjenice u svojoj ukupnosti ukazuju da je III okrivljenik Ivo Besjedica kao sudac, a time i službena osoba u Općinskom sudu u Dubrovniku znajući da može uknjižiti pravo vlasništva samo na onim nekretninama koje su procijenjene po HPF-u, svjesno postupio protivno članku 47. Zakona o privatizaciji i uknjižio pravo vlasništva na cijeloj površini zemljišta ..., na koji način je kazneno djelo počinio u izravnoj namjeri. Ti dokazi govore o svijesti i htijenju koja i čini bitno subjektivno obilježje kaznenog djela zlouporabe. Uz ranije opisana objektivna obilježja, koja se odnose na njegovo svjesno postupanje protivno članku 47. Zakona o privatizaciji, te imajući na umu da je njegovim postupanjem za društvo ... pribavljena velika materijalna dobit, utvrđeno je da je III okrivljenik Ivo Besjedica kao sudac Općinskog suda u Dubrovniku, a time i službena osoba, počinio kazneno djelo iz članka 337. stavak 1. i 4. KZ-a za koje je i oglašen krivim. Podredno ta utvrđenja ukazuju i da nije moguće prihvatiti navod koji je tijekom postupka pokušala dokazati obrana, a to je da je u ovom konkretnom predmetu procesuiran isključivo jer je izrazio pravni stav o cjelini čestica. Taj navod III okrivljenika, da je procesuiran zbog izraženog pravnog stava, III okrivljeni nije podupro dokazujući istovjetnost postupanja prilikom izrade sličnih rješenja uspoređujući međusobno rješenja koja je isti donio na istovrstan način, već je opravdanje za svoje postupanje opravdavao pravnom prazninom i nekim drugim odlukama u sličnim predmetima pozivajući se samo na dispozitiv rješenja zanemarujući pri tome činjenicu da se u uvodima tih rješenja poziva na rješenje HPF-a o iskazu nekretnina. Stoga je i potrebno svako od tih pojedinih rješenja promatrati svako za sebe te ga dovesti u svezu sa radom konkretnog suca koji je odluku izradio zbog čega pravna teorija ili eventualno postupanje nekih drugih sudaca na koja se također pokušao pozvati III okrivljenik, za ovaj konkretan postupak nisu relevantna i njima se ne može dokazivati lI osporavati kaznena odgovornost III okrivljenika ...«
8.2. U odnosu na podnositelja Peru Vićana, u obrazloženju prvostupanjske presude Županijski sud u Zagrebu, naveo je:
»Iskaz V okrivljenika Pere Vićana ovaj sud u relevantnim dijelovima koji se tiču opstojnosti inkriminiranog kaznenog dijela nije ocijenio istinit već kao iskaz kojim se pokušava otkloniti kaznena odgovornost. U tom smislu nije istinitim cijenjen niti njegov navod da mu nije poznato da bi postojalo rješenje HFP-a od 29. svibnja 1996. godine. Naime, u tim dijelovima neprihvaćenog iskaza ovog okrivljenika njegov je iskaz suprotan sa analizom pisanih dokaza, a podredno i događanjima koja proizlaze kao nesporna iz samih razgovora koji su preslušani te iskazima saslušanih svjedoka ... Posebice je međutim relevantnim cijenjen njegov navod koji se odnosi na činjenicu da je u inkriminirano vrijeme (tijekom 1998. godine) upravo on bio direktor trgovačkog društva ‘Dubrovačko primorje’, kao i da je upravo on potpisao zahtjev za uknjižbu prava vlasništva na nekretninama ‘Dubrovačkog primorja’.
(...) potrebno naglasiti da III okrivljenik Ivo Besjedica ne osporava da je prilikom izrade svog rješenja bio upoznat sa rješenjem HFP-a u kojem je sadržan iskaz procijenjenih nekretnina, koje međutim nije citirano u preambuli rješenja Općinskog suda ... Navedena analiza ukazuje na zaključak da je V okrivljenik Pero Vićan koji prilikom samog podnošenja zahtjeva za uknjižbu nije dostavio potrebnu dokumentaciju, upravo u kolovozu 2008. godine