naziv stvaratelja gradiva, ustrojstvenu jedinicu u kojoj je gradivo nastalo, jasan i točan naziv vrste gradiva koje će se izlučivati, starost gradiva (vrijeme nastanka), i količinu izraženu brojem svežnjeva, registratora, knjiga i sl. Za svaku vrstu gradiva ukratko se obrazlaže zašto se predlaže za izlučivanje i uništenje (npr. istekao rok čuvanja sukladno Posebnom popisu, nepotrebno za daljnje poslovanje DSV-a itd.) Na kraju popisa potrebno je navesti sveukupnu količinu gradiva predloženog za izlučivanje u tehničkim jedinicama i dužnim metrima kao i krajnji raspon godina cjelokupnog gradiva predloženog za izlučivanje.
Članak 24.
U pripremi izlučivanja, prema potrebi može sudjelovati i stručni djelatnik HDA.
Članak 25.
Popis gradiva predloženog za izlučivanje koji je potpisan od odgovorne osobe DSV-a, dostavlja se HDA.
Članak 26.
(1) Po primitku rješenja o odobrenju izlučivanja iz prethodnoga članka odgovorna osoba DSV-a donosi odluku o izlučivanju kojom se utvrđuje način uništavanja dotičnoga gradiva.
(2) O postupku uništavanja izlučenoga gradiva sastavlja se zapisnik, koji u jednom primjerku dostavlja HDA.
Članak 27.
Gradivo koje sadrži povjerljive podatke, uništava se na način da podaci ne budu dostupni osobama koje nemaju pravo uvida u takve podatke.
Članak 28.
Izlučivanje registraturnoga gradiva bilježi se u Knjizi pismohrane, odnosno u Zbirnoj evidenciji gradiva u pismohrani, s naznakom broja i datuma rješenja HDA o odobrenju izlučivanja.
VI. PREDAJA GRADIVA ARHIVU
Članak 29.
(1) Arhivsko gradivo DSV-a predaje se HDA na temelju Zakona o arhivskom gradivu i arhivima (»Narodne novine«, broj 105/97, 64/00, 65/09 i 144/12) i Pravilnika o predaji arhivskoga gradiva arhivima (»Narodne novine«, broj 90/02). Arhivsko gradivo DSV-a predaje se tek nakon provedenoga odabiranja i izlučivanja, sređeno i tehnički opremljeno, označeno, popisano i cjelovito za određeno vremensko razdoblje.
(2) O predaji arhivskog gradiva DSV-a, HDU sastavlja zapisnik čiji je sastavni dio popis predanoga gradiva.
VII. SLUŽBENICI VEZANI UZ RAD PISMOHRANE
Članak 30.
DSV je dužno odrediti osobu zaduženu za rad u pismohrani.
Članak 31.
(1) Službenik u pismohrani mora imati najmanje srednju stručnu spremu, kao i položen stručni ispit za rad u pismohrani, u skladu s Pravilnikom o stručnom usavršavanju i provjeri stručne osposobljenosti djelatnika u pismohranama (»Narodne novine«, broj 93/04).
(2) Ukoliko službenik iz stavka 1. ovoga članka nema položen stručni ispit, dužan ga je položiti u roku jedne godine od dana stupanja na ovaj posao.
Članak 32.
Službenik u pismohrani obvezan je obavljati sljedeće poslove:
– preuzimanje gradiva, formiranje tehničkih jedinica sređivanje i popisivanje gradiva,
– osiguranje materijalno-fizičke zaštite gradiva,
– odabiranje arhivskoga gradiva,
– izlučivanje registraturnog gradiva kojem su prošli rokovi čuvanja,
– priprema predaje arhivskoga gradiva nadležnom arhivu,
– izdavanje gradiva na korištenje, te vođenje evidencija o tome,
– vođenje propisanih evidencija o gradivu,
– dostavljanje popisa gradiva i drugih podataka iz Zbirne evidencije o gradivu DSV-a, HDU, unosom u Nacionalni arhivski informacijski sustav (NAIS).
Članak 33.
Službenik u pismohrani dužan je u svojem radu pridržavati se etičkog kodeksa arhivista, a osobito:
– čuvati integritet gradiva i na taj način pružati jamstvo da ono predstavlja trajno i pouzdano svjedočanstvo prošlosti,
– dokumentirati svoje postupke pri obradi gradiva i opravdati ih,
– poštivati slobodu pristupa informacijama i propise u svezi s povjerljivošću podataka i zaštitom privatnosti i postupati unutar granica zakonskih propisa koji su na snazi,
– osobito povjerenje koje mu je povjereno koristiti na dobro svih i ne služiti se svojim položajem za vlastitu ili bilo čiju neopravdanu korist,
– nastojati postići najbolju stručnu razinu sustavno i stalno obnavljajući svoje znanje iz područja arhivistike i dijeliti s drugima rezultate svojih istraživanja i iskustava.
Članak 34.
Prilikom rasporeda na 