planiranje državnog proračuna, plana državnih potpora, strateškog plana Ministarstva i drugih strateških dokumenata koji uređuju željeznički prometni sektor. Služba provodi kontinuirani nadzor i praćenje procesa doznačavanja i realizacije proračunskih sredstava putem uspostavljenih mehanizama i kontrola i o svom radu vodi interne evidencije i redovita izvješća. Služba osigurava zakonito, namjensko i svrsishodno korištenje sredstava državnih fondova i održava kontinuiranu komunikaciju s Upravom za proračun i financije Ministarstva, unutarnjim službama Ministarstva nadležnim za interne revizije i sustav unutarnjih financijskih kontrola, Ministarstvom financija, Agencijom za zaštitu tržišnog natjecanja, željezničkim prometnim poduzećima, financijskim i drugim domaćim i inozemnim institucijama. Služba obavlja i druge poslove u okviru svoga djelokruga.
Za obavljanje poslova iz djelokruga Službe pravnih i gospodarskih poslova, ustrojavaju se sljedeći odjeli:
5.2.2.1. Odjel pravnih i međunarodnih poslova
5.2.2.2. Odjel gospodarskih poslova.
5.2.2.1. Odjel pravnih i međunarodnih poslova
Članak 95.
Odjel pravnih i međunarodnih poslova obavlja poslove pripreme i sudjeluje u izradi nacrta prijedloga zakonskih i podzakonskih akata iz područja željezničkog i kombiniranog prometa, sudjeluje u pripremi drugih akata i izvješća iz područja rada Uprave, poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga, daje pravna mišljenja i tumačenja o svim pitanjima iz nadležnosti Uprave, daje primjedbe i mišljenja na propise drugih tijela državne uprave, sudjeluje u provedbi upravnog nadzora, priprema očitovanja na predstavke građana i drugih tijela državne uprave, obavlja poslove pripreme i izrade prijedloga nacrta međunarodnih sporazuma i ugovora iz područja željezničkog i kombiniranog prometa, sudjeluje u izradi podloga za utvrđivanje prometne politike, sudjeluje u radu međunarodnih tijela i njihovih radnih grupa, prati primjenu međunarodnih ugovora iz područja željezničkog i kombiniranog prometa, surađuje s tijelima i organizacijama Europske unije iz područja željezničkog prometa, i prati njihov rad, sudjeluje u postupcima usuglašavanja domaće legislative s europskim standardima i propisima Europske unije.
5.2.2.2. Odjel gospodarskih poslova
Članak 96.
Odjel gospodarskih poslova obavlja sve poslove, iz segmenta željezničkog prijevoza, vezane uz pripremu, realizaciju i doznačavanje sredstava državnih javnih fondova krajnjim korisnicima željezničkim prijevoznicima koji su trgovačka društva u državnom vlasništvu. Poslovi iz nadležnosti Odjela obuhvaćaju pripremu i planiranje državnog proračuna, plana državnih potpora, strateškog plana Ministarstva i drugih strateških dokumenata koji uređuju željeznički prometni sektor. Odjel provodi kontinuirani nadzor i praćenje procesa doznačavanja i realizacije proračunskih sredstava putem uspostavljenih mehanizama i kontrola i o svom radu vodi interne evidencije i redovita izvješća. Odjel osigurava zakonito, namjensko i svrsishodno korištenje sredstava državnih fondova i održava kontinuiranu komunikaciju s Upravom za proračun i financije Ministarstva, unutarnjim službama Ministarstva nadležnim za interne revizije i sustav unutarnjih financijskih kontrola, Ministarstvom financija, Agencijom za zaštitu tržišnog natjecanja, željezničkim prijevoznicima, financijskim i drugim domaćim i inozemnim institucijama.
5.3. Sektor za cestovnu i željezničku infrastrukturu
Članak 97.
Sektor za cestovnu i željezničku infrastrukturu obavlja stručne poslove koji se odnose na prikupljanje i obradu podataka o izgrađenosti cestovne i željezničke prometne infrastrukture; predlaže i priprema nacrte prijedloga propisa vezano za cestovnu i željezničku prometnu infrastrukturu; izrađuje izvješća o cestovnoj i željezničkoj prometnoj infrastrukturi; prati izradu i sudjeluje u donošenju prostornih i prometnih planova; sudjeluje u izradi i praćenju provedbe Strategije prometnog