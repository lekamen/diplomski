 ukoliko se isto slaže s temeljnim načelima i vrijednostima Stranke izraženim u Statutu i programu.
Članak 21.
(1) Za pojedina programska područja ili područja djelovanja mogu se osnovati savjeti, forumi ili drugi ustrojstveni oblici djelovanja Stranke.
(2) Sva pitanja vezana za ustrojstvo i način rada ustrojstvenih oblika, a koja nisu uređena ovim Statutom bit će regulirana posebnim Pravilnikom o ustroju Stranke koji donosi skupština Stranke.
SREDIŠNJA TIJELA STRANKE
Članak 22.
(1) Središnja tijela Stranke su:
– Skupština,
– Predsjedništvo,
– Predsjednik,
– Tajnik,
– Nadzorni odbor.
(2) Sazivanje sjednica svih središnjih tijela Stranke provodi se elektroničkom poštom. U slučaju ako neki član nema elektroničku poštu poziv se dostavlja putem pošte.
(3) Dokumenti o kojima se vodi javna rasprava u Stranci kao i prijedlozi akata i odluka za sjednice svih središnjih tijela Stranke objavljuju se na internim web-stranicama središnjih tijela Stranke i time se smatra da su dostavljeni svim članovima tijela.
(4) Nakon što ih usvoje nadležna tijela, svi dokumenti objavljuju se na web-stranicama Stranke i time se smatra da su dostavljeni svim tijelima, članovima i ustrojstvenim oblicima Stranke.
(5) Profesionalna zapošljavanja u Stranci reguliraju se posebnim pravilnikom koji donosi Predsjedništvo Stranke.
Članak 23.
(1) Skupština Stranke je najviše tijelo upravljanja Strankom. Skupštinu Stranke čine svi redovni članovi Stranke dok njihov broj ne iznosi 300, a nakon što broj članova Stranke dosegne broj od 301 člana Stranke, članove skupštine čine predstavnici ogranaka s cijelog područja njenog djelovanja i to tako da Predsjedništvo Ogranka imenuje za svakih 3 – 10 redovnih članova jednog svog delegata u Skupštinu Stranke.
(2) Odluku o broju članova Skupštine utvrđuje Predsjedništvo Stranke 30 dana prije održavanja Skupštine.
Članak 24.
(1) Skupština može biti redovna, izvanredna i izborna.
(2) Redovna skupština saziva se najmanje jednom godišnje, a saziva je Predsjednik temeljem odluke Predsjedništva Stranke, te Predsjednik njome zasjeda.
(3) Izborna skupština održava se u pravilu jednom u 4 godine, a obavezno nakon izbora za Hrvatski sabor u roku od 90 dana od službene objave izbora. Izbornu skupštinu saziva Predsjednik temeljem odluke Predsjedništva Stranke. Odluka Predsjedništva Stranke sadrži dnevni red izborne Skupštine i upute o kandidacijskom postupku, načinu glasovanja, utvrđivanju rezultata.
(4) Izvanredno zasjedanje Skupštine saziva Predsjednik samostalno ili na prijedlog:
• Predsjedništva Stranke natpolovičnom odlukom,
• Nadzornog odbora natpolovičnom odlukom,
• najmanje 25% članova Stranke.
(5) Ako Predsjednik nije u mogućnosti ili ne želi sazvati sjednicu Skupštine po prijedlogu predlagatelja iz st. 4. ovog članka te svoju odluku ne dostavi tim predlagateljima u roku od 8 dana od dana podnošenja zahtjeva, tada su Predsjedništvo ili Nadzorni odbor ili najmanje 25% članova Stranke, ovlašteni sazvati izvanrednu sjednicu Skupštine.
(6) Radi lakšeg organiziranja Skupštine, u slučaju da je saziva 25% članova Stranke, sazivatelj za potrebe organizacije Skupštine treba imenovati Povjerenstvo kojeg čine najmanje 3 člana čija imena moraju biti navedena na pozivnici.
Članak 25.
Rok za dostavu poziva i dnevnog reda članovima je najmanje tjedan dana prije održavanja Skupštine elektroničkom poštom. U slučaju ako neki član nema elektroničku poštu poziv na Skupštinu se obavlja putem pošte uz dostavljanje dnevnog reda.
Članak 26.
(1) Skupština Stranke može pravovaljano donositi odluke ako joj prisustvuje više od 50% ukupnog broja članova, a odluke se donose natpolovičnom većinom glasova prisutnih. Ukoliko se ne odazove natpolovična većina, sjednica se odgađa na pola sata te se ponovno nastavlja s time da za njenu pravovaljanost u ovom slučaju mora biti prisutna 1/3 članova Skupštine, a odluke se donose natpolovičnom većinom prisutnih.
(2) Skupština Stranke:
• bira i razrješava Predsjednika, dva potpredsjednika, Tajnika te članove