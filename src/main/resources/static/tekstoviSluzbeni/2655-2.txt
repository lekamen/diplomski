 sukladno članku 19. stavku 1. ovoga Pravilnika, imenuje izvjestitelja (ili voditelja radne skupine, ako je potrebno formirati radnu skupinu za tumačenje). Izvjestitelj se imenuje na svakoj sjednici. Na svakoj sljedećoj sjednici, imenovani izvjestitelj s prethodne sjednice predlaže nacrt tumačenja, koji donosi Odbor.
Članak 21.
(1) Tumačenja Hrvatskih standarda financijskog izvještavanja daje Odbor.
(2) O načinu objavljivanja stavova odlučuje se na sjednicama Odbora.
Sjedište Odbora i financiranje
Članak 22.
(1) Sjedište Odbora je u Zagrebu pri Ministarstvu financija.
(2) Ministarstvo financija osigurava prostor za održavanje sjednica Odbora te pruža nužnu administrativnu i tehničku podršku za nesmetan rad Odbora.
(3) Odbor ima transakcijski račun za financijsko poslovanje.
(4) Nalogodavatelji za plaćanje s transakcijskog računa Odbora su predsjednik i zamjenik predsjednika Odbora.
(5) Odbor se financira iz sredstava državnog proračuna.
Članak 23.
Svi se članovi Odbora obvezuju na čestitost, objektivnost i neovisnost u radu koji je povezan s radom Odbora.
Završne odredbe
Članak 24.
Ovaj Pravilnik objavit će se u »Narodnim novinama«, a stupa na snagu 2. siječnja 2016.
Klasa: 011-01/15-01/476 Urbroj: 513-06-03-15-2 Zagreb, 30. prosinca 2015.
Ministar financija mr. sc. Boris Lalovac, v. r.
