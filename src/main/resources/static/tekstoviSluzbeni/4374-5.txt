 nemogućnost realizacije HALO usluge prema pretplatničkom ugovoru 13638765/08 sklopljenim s ovdje zainteresiranom osobom kao operaterom jer sam način realizacije (tehničke izvedbe) univerzalne usluge tužitelji odbijaju prihvatiti. Da je u kojem slučaju ovdje osporavanom Odlukom tuženik naložio zainteresiranoj osobi realizaciju univerzalne HALO usluge tužiteljima, došlo bi do zloupotrebe prava od strane tužitelja, jer tužitelji odbijaju prihvatiti tehničku izvedbu putem koje je zainteresirana osoba voljna realizirati aktivacija navedene univerzalne usluge, a kako je to razvidno iz spisa predmeta upravnog postupka, dok bi istovremeno tužitelji u tom slučaju mogli se koristiti pravnim sredstvima radi izvršenja takve Odluke tuženika, iako tužitelji sami odbijaju ponuđeni im način tehničke izvedbe realizacije usluge. Imajući u vidu navedeno, odbijeni su dokazni prijedlozi tužitelji predloženi u tužbi, kao i oni predloženi na ročištu održanom kod ovog Suda 10. ožujka 2016., jer u predmetnom upravnom sporu nije sporno da navedene usluge od strane zainteresirane osobe nisu realizirane, međutim tuženik sukladno ZEK-u nema ovlast naložiti zainteresiranoj osobi realizaciju ADSL usluge jer se ne radi o univerzalnoj usluzi, već o poslovnoj politici zainteresirane osobe, dok je ovlašten naložiti zainteresiranoj osobi realizaciju HALO usluge koja jest univerzalna, ali je osnovano odbio to učiniti u konkretnom slučaju, kada tužitelji sami odbijaju realizaciju iste zbog tehničke izvedbe putem koje bi zainteresirana osoba istu tužiteljima realizirala i time ispoštovala svoju obvezu iz pretplatničkog ugovora. Naime, ukazuje se tužiteljima da tuženik sukladno ovlastima propisanim ZEK-om može samo naložiti zainteresiranoj osobi realizaciju usluge, ali ne i način (tehničku izvedbu) na koji će zainteresirana osoba istu realizirati, pa je iz tog razloga bilo bespredmetno izvoditi dokazne prijedloge tužitelja na okolnost da na navedenoj lokaciji FGSM nije niti potreban.
U svezi zahtjeva tužitelja za rješavanje spora između tužitelja kao korisnika i ovdje zainteresirane osobe kao operatera vezanom uz prigovor na nemogućnost realizacije ADSL usluge prema pretplatničkom ugovoru 13638767/08 sklopljenim s ovdje zainteresiranom osobom, ukazuje se tužiteljima da je u odnosu na usluge koje je Hrvatski Telekom d.d. dužan pružati svim korisnicima, zainteresirana osoba proglašena za operatera univerzalnih usluga na teritoriju Republike Hrvatske, što znači da jedini isti mora sukladno odredbama ZEK-a i Pravilnika o univerzalnim uslugama u elektroničkim komunikacijama (»Narodne novine« broj 146/12) osigurati pristup univerzalnim uslugama svim fizičkim i pravnim osobama na cijelom području Republike Hrvatske na temelju razumnog zahtjeva, neovisno o njihovoj zemljopisnoj lokaciji. Univerzalne usluge između ostalog obuhvaćaju i pristup javnoj telefonskoj mreži, javno dostupnim telefonskim uslugama na nepokretnoj lokaciji, što omogućuje krajnjim korisnicima usluga slanja i primanja mjesnih, međumjesnih i međunarodnih telefonskih poziva, komunikaciju putem telefaksa i podatkovnu komunikaciju, uz brzinu prijenosa podataka od najmanje 144 kbit/s koji omogućuju djelotvoran pristup internetu, uzimajući u obzir raširene tehnologije kojim se koristi većina pretplatnika kao tehnološku ostvarivost. To znači da u konkretnom slučaju zainteresirana osoba nije u obvezi, niti je u vrijeme podnošenja zahtjeva tužitelja bila obvezna pružiti ovdje tužiteljima ADSL uslugu, odnosno pristup internetu uz brzinu prijenosa veću od 144 kbit/s, a što tužitelji zahtijevaju, obzirom da ista ne predstavlja univerzalnu uslugu sukladno ZEK-u. Iz navedenog razloga niti tuženik nema ovlast naložiti zainteresiranoj osobi aktivaciju ADSL usluge jer isto predstavlja poslovnu politiku samog operatera, pa se u predmetnom slučaju u odnosu na realizaciju ADSL usluge ne radi o povredi odredaba pretplatničkog ugovora za koje bi bio nadležan tuženik. Naime, drugo pitanje je činjenica što je operater, ovdje