poslovnu dokumentaciju te je na zapisnik uzeto očitovanje nakladnika iz kojeg proizlazi da program nije u skladu s odobrenom programskom osnovom. Nakladnik se na zapisnik očitovao kako je u iznimno teškoj financijskoj situaciji, kako zaposlenici nisu primili plaću već nekoliko mjeseci, da je većina zaposlenika prekinula radni odnos te kako zbog toga nakladnik ima problema u realizaciji programa. Isto tako, nakladnik se je očitovao kako očekuje skoru realizaciju kredita što bi mu omogućilo financijsku konsolidaciju i da ponovno započne s normalnim radom. Nakladnik je predao snimke programa za razdoblje od 20. do 26. srpnja 2015.
Na temelju snimaka koje je nakladnik predao prilikom provedbe neposrednog nadzora, izvršena je analiza programa za razdoblje od 20. do 26. srpnja 2015. Analizom je utvrđeno kako program odstupa od programske osnove za više od 10% sadržaja. Ujedno je utvrđen i nedostatak vlastite proizvodnje u smislu članka 37. ZEM-a te nedostatan udio lokalnih informacija, sukladno čl. 36. st. 6. ZEM-a.
Na temelju gornje analize od nakladnika je dopisom od 9. listopada 2015. zatraženo očitovanje o uočenim kršenjima odredbi ZEM-a. Nakladniku je dostava navedenog dopisa pokušana više puta na sjedište društva, ali se svaki put dostava vratila kao neuručena.
Dopisom od 14. prosinca 2015. od nakladnika je ponovno zatražena dostava snimaka kako bi se provjerilo udovoljava li program nakladnika programskoj osnovi. Isto je ponovno zatraženo požurnicom od 27. siječnja 2016.
Budući da nakladnik nije postupio sukladno gore traženom, Agencija je zatražila pomoć HAKOM-a, na način da HAKOM snimi emitirani program. HAKOM je postupio po molbi Agencije te je snimio kraće isječke programa nakladnika emitiranog u digitalnoj regiji D6 te D7. Snimke koje je dostavio HAKOM potvrđuju da nakladnik emitira program na području digitalne regije D6. Snimke programa za D7 u istom razdoblju nisu bile dostupne, ali se na temelju viđene koncepcije i uočenih emisija, kao i iz obilježja nakladnika u gornjem lijevom kutu (logotip s prepoznatljivim simbolom grada Zadra), može zaključiti kako je riječ o identičnom programu koji se emitira i u regiji D7. Navedeno znači da nakladnik ni u regiji D6 ne emitira program u skladu s programskom osnovom, budući da su programske osnove iste za obje regije, iako je riječ o dvjema koncesijama za dva koncesijska područja. Ranija analiza programa u regiji D7 iz ljeta 2015. pokazala je odstupanje za više od 90%, a to je potvrdila i odgovorna osoba nakladnika u zapisniku sastavljenom tijekom neposrednog nadzora u srpnju 2015.
Zbog svega naprijed navedenog, a isto tako kako bi steklo neposredan uvid u činjenično stanje stvari, Vijeće je ponovno donijelo odluku o provođenju neposrednog nadzora te je isti obavljen 15. ožujka 2016. Tijekom provođenja neposrednog nadzora, u sjedištu nakladnika na adresi Zadar, Ulica Bregdetti 23 zatečen je zaključani poslovni prostor nakladnike te nije zatečena nijedna osoba.
Uvidom u Registar koncesija Ministarstva financija RH na dan 22. travnja 2016. utvrđeno je ukupno dugovanje nakladnika u iznosu od 18.774,74 kuna. Navedeno dugovanje predstavlja iznose rata naknade za koncesiju i to 12 rata počevši s datumom dospijeća obveze 30. travnja 2014. pa do 31. ožujka 2015. svaka u iznosu od 1.085,00 kuna te rata s datumom dospijeća 30. lipnja 2015. u iznosu od 3.000,00 kuna sve zajedno s pripadajućim zakonskim zateznim kamatama.
Kako je na neosporan način utvrđeno da se nakladnik ni nakon primitka opomene Vijeća ne pridržava najmanje 90% programske osnove te kako je utvrđeno postojanje nepodmirenog duga s osnove naknade za koncesiju, a člankom 76. stavkom 1. točkom 6. ZEM-a je propisano da Vijeće za elektroničke medije donosi odluku o privremenom ili trajnom oduzimanju koncesije pružatelju medijskih usluga ako utvrdi da se pružatelj medijskih usluga ni nakon primitka opomene Vijeća ne pridržava najmanje 90% programske osnove, a točkom 9. istog stavka propisano je Vijeće za elektroničke medije