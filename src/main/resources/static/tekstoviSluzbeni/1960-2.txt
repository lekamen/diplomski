 6. riječi: »ovoga Pravilnika« zamjenjuju se riječima: »ovoga članka«.
Iza stavka 7. dodaju se stavci 8. i 9. koji glase:
»(8) Korisnici koji od 2016. proizvodne godine podnose zahtjev za mjere iz stavka 2. ovoga članka za skupinu usjeva trajne travnjake dužni su imati minimalno 0,5 uvjetnih grla po hektaru.«
(9) U slučaju da korisnik smanji utvrđenu obveznu površinu iz stavka 3. ovoga članka, Agencija za plaćanja naredit će povrat do tada ostvarenih sredstava osim u slučaju više sile ili iznimnih okolnosti iz članka 136. ovoga Pravilnika ili u slučaju prijenosa gospodarstva sukladno članku 110. ovoga Pravilnika.«
Članak 20.
Članak 111. mijenja se i glasi:
»(1) Potpora se dodjeljuje korisnicima kako bi se omogućio nastavak poljoprivredne proizvodnje u područjima gdje postoje prirodna ili posebna ograničenja za poljoprivrednu aktivnost.
(2) Agencija za plaćanja na temelju podataka iz podnesenog jedinstvenog zahtjeva utvrđuje obveznu površinu za kontrolu.
(3) Potpora se može ostvariti za sljedeće podmjere:
a) 13.1. Plaćanja u gorsko planinskim područjima – GPP
b) 13.2. Plaćanja u područjima sa značajnim prirodnim ograničenjima – ZPO
c) 13.3. Plaćanja u područjima s posebnim ograničenjima – PPO
(4) Potpora se može ostvariti za ARKOD parcelu koja ima minimalno 50% površine u području koje je označeno kao područje iz stavka 3. ovoga članka, pri čemu se potpora dodjeljuje samo za površinu pod ograničenjem.
(5) Odobreni iznos za mjeru Plaćanja područjima s prirodnim ograničenjima ili ostalim posebnim ograničenjima smanjuje se ovisno o veličini zatražene površine. Smanjenja iznose:
a) 20% za zatraženih više od 20 do uključivo 50 ha;
b) 30% za zatraženih više od 50 do uključivo 100 ha;
c) 50% za zatraženih više od 100 ha.
(6) Potpora za mjeru se ne isplaćuje ukoliko ukupni zatraženi  iznos za podmjere iz stavka 3. ovoga članka iznosi u prosjeku manje od 25 eura po hektaru.«
Članak 21.
U članku 128. stavak 4. briše se.
Dosadašnji stavak 5. postaje stavak 4.
Članak 22.
U članku 132. stavak 4. briše se.
Dosadašnji stavak 5. postaje stavak 4.
Članak 23.
U članku 133. stavci 2. i 3. mijenjaju se i glase:
»(2) Krave dojilje, krave u proizvodnji mlijeka i mliječne krave mogu se nadomjestiti u razdoblju od podnošenja zahtjeva za potporu do konca razdoblja obveznog uzgoja.
(3) Ovce i koze mogu se nadomjestiti u razdoblju od podnošenja zahtjeva za potporu do konca razdoblja obveznog uzgoja.«
Članak 24.
Članak 138. mijenja se i glasi:
»Sredstva za potporu zatražena temeljem jedinstvenog zahtjeva iz članka 3. ovoga Pravilnika isplaćuju se korisnicima doznačivanjem odobrenih sredstava na žiroračun prema uvjetima i u rokovima propisanima u članku 75. Uredbe (EU) br. 1306/2013.«
Članak 25.
U Prilogu 3. iza Obrasca 6. dodaje se Obrazac 7. koji je prilog i sastavni dio ovoga Pravilnika.
Članak 26.
U Prilogu 4. iza Tablice 8. dodaje se Tablica 9. koja je prilog i sastavni dio ovoga Pravilnika.
Članak 27.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-01/14-01/103
Urbroj: 525-07/0208-15-9
Zagreb, 9. rujna 2015.
Ministar Tihomir Jakovina, v. r.

Obrazac 7.
IZJAVA O KORIŠTENIM POTPORAMA MALE VRIJEDNOSTI

