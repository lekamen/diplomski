 potrebama obavijestit će Prihvatilište o svim poduzetim mjerama i radnjama.
Članak 13.
Mjesečni higijenski paket tražitelj dobiva po smještaju u Prihvatilište, a njegov sadržaj utvrđuje se Odlukom o troškovima smještaja u Prihvatilištu za tražitelje azila.
Članak 14.
UNHCR, Hrvatski crveni križ i druge organizacije koje se bave zaštitom prava izbjeglica ili humanitarnim radom mogu u Prihvatilištu provoditi odgojne, obrazovne i slične programe te pružati druge oblike pomoći, uz prethodnu suglasnost Ministarstva.
Zaposlenici Prihvatilišta te osobe koje provode programe s tražiteljima, dužni su podatke koje saznaju tijekom rada čuvati kao službeno neobjavljive podatke.
Članak 15.
Dijete bez pratnje, starije od 16 godina, smjestit će se u Prihvatilište na temelju mišljenja posebnog skrbnika te sukladno Protokolu o postupanju prema djeci odvojenoj od roditelja – stranim državljanima, gdje će im se osigurati posebna prihvatna jamstva.
Dijete bez pratnje može biti smješteno s punoljetnim srodnikom u Prihvatilište ili u drugu odgovarajuću ustanovu sukladno mišljenju posebnog skrbnika.
Dijete bez pratnje, uzimajući u obzir njegov najbolji interes, bit će smješteno zajedno s braćom i sestrama sukladno mišljenju posebnog skrbnika.
Članak 16.
Žene samci smještaju se odvojeno od muškaraca.
Članak 17.
Tražitelj može izbivati izvan Prihvatilišta duže od 24 sata uz prethodno odobrenje Prihvatilišta.
Zahtjev za odobravanje izbivanja iz Prihvatilišta iz stavka 1. ovoga članka predaje se Prihvatilištu na Obrascu 2 ovoga Pravilnika najmanje 4 dana prije namjeravanog izbivanja iz Prihvatilišta.
Prihvatilište može na temelju individualne procjene uskratiti odobrenje izbivanja, o čemu se donosi odluka.
Članak 18.
Tražitelj je obvezan poštivati pravila boravka u Prihvatilištu određena Kućnim redom.
Članak 19.
Tražitelj smješten u Prihvatilištu može, na vlastiti zahtjev i uz potpisanu izjavu, pomagati u aktivnostima Prihvatilišta vezanim uz održavanje i stanovanje (čišćenje i uređenje okoliša, rad u vrtu, pomoć u skladištu, pranje, glačanje, ličenje i slično), te se može volonterski uključiti u rad u korist zajednice u jedinici lokalne samouprave ili u rad humanitarne organizacije.
Aktivnosti iz stavka 1 ovoga članka obavljaju se na vlastitu odgovornost tražitelja i uz obvezno prisutnost zaposlenika Prihvatilišta.
Tražitelj se može na vlastiti zahtjev volonterski uključiti u rad u korist zajednice u jedinici lokalne (regionalne) samouprave ili u rad humanitarne organizacije.
III. HRANA I ODJEĆA OSIGURANA U NARAVI
Članak 20.
Tražitelj smješten u Prihvatilište ima pravo na tri obroka dnevno.
Tražitelju s posebnim zdravstvenim potrebama osigurat će se poseban način prehrane, koji odgovara njegovom zdravstvenom stanju i posebnim potrebama, temeljem preporuke nadležnog liječnika.
Trudnicama, rodiljama i djeci do 16 godina, uz obroke iz stavka 1. ovog članka, osigurat će se i poslijepodnevna užina.
Tijekom smještaja u Prihvatilištu tražitelju se osigurava nužna odjeća u naravi u skladu sa stvarnim potrebama tražitelja.
Članak 21.
Fizičke i pravne osobe mogu tražiteljima donirati humanitarnu i drugu pomoć uz prethodnu suglasnost ministra unutarnjih poslova ili osobe koju on za to ovlasti.
IV. NAKNADA TROŠKOVA JAVNOG PRIJEVOZA
Članak 22.
Tražitelj smješten u Prihvatilište ima pravo na naknadu troškova javnog prijevoza za potrebe postupka odobrenja međunarodne zaštite sukladno članku 34. stavku 1. Zakona o međunarodnoj i privremenoj zaštiti.
Naknada iz stavka 1. ovog članka obuhvaća troškove prijevoza u odlasku i povratku i priznaje se po najnižoj cijeni za redovita prijevozna sredstva javnog prometa za najkraću relaciju, ukoliko prijevoz tražitelja nije osiguran na drugi način.
V. NOVČANA POMOĆ
Članak 23.
Pravo na novčanu pomoć ostvaruje tražitelj smješten u Prihvatilište koji ne posjeduje stvari veće vrijednosti ili mjesečno nema osigurana sredstva za osobne potrebe u visini većoj od 20 % osnovice na temelju koje se utvrđuje visina pomoći za uzdržavanje,