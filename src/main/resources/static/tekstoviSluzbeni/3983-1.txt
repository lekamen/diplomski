 postupak proveden temeljem članka 51. Zakona o elektroničkim komunikacijama, te da je tuženik pribavio sva očitovanja i dokumentaciju od strane VIPnet-a radi postupanja po predmetnom zahtjevu tužitelja, a da je navedenim člankom 51. Zakona o elektroničkim komunikacija propisan djelokrug postupanja tuženika, pa tako u slučaju spora između krajnjeg korisnika usluge i operatora javnih komunikacijskih usluga u svezi s pružanjem usluge, iznosom kojim je korisnik zadužen za pruženu uslugu, kakvoćom pružene usluge ili prigovorom zbog povrede odredaba pretplatničkog odnosa, krajnji korisnik usluga može podnijeti zahtjev tuženiku za rješavanje spora, međutim, da tuženik sukladno odredbi članka 51. Zakona o elektroničkim komunikacijama nije ovlašten utvrđivati činjenice vezane za eventualno počinjenje kaznenog djela, te da u konkretnom slučaju tužitelj, ukoliko se u posebnom postupku pravomoćnom presudom utvrdi krivnja počinitelja, ima mogućnost obratiti se operatoru radi usvajanja prigovora i umanjenja štete u vidu prethodno nastalog spornog iznosa zaduženja. Nadalje, tuženik navodi da u konkretnom slučaju nisu ispunjene formalne pretpostavke za pokretanje postupka kao i okolnost da pravomoćnom presudom nije utvrđena odgovornost niti jedne osobe, te da je stoga tuženik ispravno donio pobijano rješenje od 10. studenog 2015. godine, kao i u cijelosti poduzeo sve radnje u okviru svojih ovlasti, a sukladno i odredbi članka 8. Zakona o općem upravnom postupku.
Prema tome, tuženik predlaže da sud odbije tužbeni zahtjev (list 14-16).
Tijekom dokaznog postupka izvršen je uvid u dokumentaciju koja prileži spisu kao i u spis upravnog postupka.
Temeljem provedenih dokaza tijekom upravnog postupka kao i tijekom ovog spora, te nakon razmatranja svih pravnih i činjeničnih pitanja sukladno odredbi članka 55. stavak 3. Zakona o upravnim sporovima (»Narodne novine« broj 20/10, 143/12 i 152/14 – u daljnjem tekstu: Zakon o upravnim sporovima), sud smatra da tužbeni zahtjev tužitelja nije osnovan.
Člankom 3. stavak 1. točka 1. Zakona o upravnim sporovima propisano je da su predmet upravnog spora ocjena zakonitosti pojedinačne odluke kojom je javnopravno tijelo odlučilo o pravu, obvezi ili pravnom interesu stranke u upravnoj stvari (upravni akt) protiv koje nije dopušteno izjaviti redoviti pravni lijek.
Tijekom upravnog postupka odnosno upravnog spora nije sporno da je tužitelj podnosio pritužbe službi za korisnike VIPnet d.o.o., te da je tužitelj u svojim pritužbama navodio da nije sklopio ugovor sa VIPnet d.o.o. kao korisnik, i da stoga nije obveznik plaćanja predmetnih računa koji su dostavljani tužitelju temeljem predmetnog ugovora. Isto tako, nije sporno da je tužitelj nakon toga uputio i pritužbu Povjerenstvu za rješavanje pritužbi potrošača VIPnet d.o.o., te da je tužitelju u svezi predmetne pritužbe odgovoreno dopisom navedenog Povjerenstva od 4. kolovoza 2015. godine. Također, nije sporno da je tužitelj u odnosu na predmetnu odluku Povjerenstva VIPneta podnio zahtjev za rješavanje spora tuženiku, te da je tuženik pobijanim rješenjem od 10. studenog 2015. godine predmetni zahtjev tužitelja odbacio zbog nepostojanja zakonskih pretpostavki za pokretanje postupka.
Uvidom u spis upravnog postupka nesporno je utvrđeno da je zahtjev za zasnivanje pretplatničkog odnosa potpisan od strane Alena Falat odnosno tužitelja, kao i da je ugovor o kupnji uređaja uz obročnu otplatu također potpisan od strane tužitelja, te da je i obavijest potrošaču sukladno članku 72. Zakona o zaštiti potrošača također potpisao tužitelj. Isto tako, iz spisa upravnog postupka proizilazi i da je prilikom potpisivanje naprijed navedene dokumentacije izvršen uvid u osobne dokumente tužitelja odnosno da je uz zahtjev za zasnivanje pretplatničkog odnosa priložena i važeća osobna iskaznica tužitelja, te da tužitelj kao korisnik nije dostavio potvrdu o prijavi gubitka predmetne osobne iskaznice.
Odredbom članka 12. stavak 1. točka 11. Zakona o elektroničkim komunikacijama (»Narodne