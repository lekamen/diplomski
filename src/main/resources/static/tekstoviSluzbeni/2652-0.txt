1 02.01.2016 Pravilnik o obliku i sadržaju dodatnih podataka za statističke i druge potrebe
MINISTARSTVO FINANCIJA
1
Na temelju članka 32. stavka 3. Zakona o računovodstvu (»Narodne novine«, br. 78/15 i 134/15) i prijedloga Državnog zavoda za statistiku, klasa: 950-01/15-01/24, urbroj: 555-01-01-15-1 od 28. listopada 2015., ministar financija donosi
PRAVILNIK
O OBLIKU I SADRŽAJU DODATNIH PODATAKA ZA STATISTIČKE I DRUGE POTREBE
Članak 1.
(1) Ovim Pravilnikom propisuje se oblik i sadržaj dodatnih podataka za statističke i druge potrebe za poduzetnike iz članka 4. stavka 2. Zakona o računovodstvu (u daljnjem tekstu: Zakon) uključujući i poduzetnike iz članka 19. stavka 6. Zakona te pravne i fizičke osobe iz članka 4. stavka 3. Zakona.
(2) Poduzetnici i osobe iz stavka 1. ovoga članka dužne su sastavljati dodatne podatke za statističke i druge potrebe prema obliku i sadržaju određenim u prilozima I. i II. ovoga Pravilnika, a u skladu s odredbama Zakona i ovoga Pravilnika.
Članak 2.
Dodatni podaci za statističke i druge potrebe iskazuju se za tekuću i prethodnu godinu u kunama.
Članak 3.
Oblik i format dodatnih podataka za statističke i druge potrebe utvrđuje Financijska agencija (u daljnjem tekstu: Agencija) i objavljuje na svojoj mrežnoj stranici.
Članak 4.
Upute za popunjavanje dodatnih podataka za statističke i druge potrebe Agencija objavljuje uz obrasce na svojoj mrežnoj stranici.
PRIJELAZNE I ZAVRŠNE ODREDBE
Članak 5.
Obveznici iz članka 1. ovoga Pravilnika sastavljaju i predaju dodatne podatke za statističke i druge potrebe prema odredbama ovoga Pravilnika za izvještajna razdoblja koja počinju 1. siječnja 2016. ili kasnije.
Članak 6.
Danom stupanja na snagu ovoga Pravilnika prestaje važiti Pravilnik o obliku i sadržaju dodatnih podataka za statističke i druge potrebe (»Narodne novine«, br. 148/10).
Članak 7.
Prilozi I. i II. tiskani su uz ovaj Pravilnik i njegov su sastavni dio.
Članak 8.
Ovaj Pravilnik objavit će se u »Narodnim novinama«, a stupa na snagu 2. siječnja 2016.
Klasa: 011-01/15-01/461 Urbroj: 513-06-03-15-2 Zagreb, 30. prosinca 2015.
Ministar financija mr. sc. Boris Lalovac, v. r.
PRILOG I.
DODATNI PODACI ZA STATISTIČKE I DRUGE POTREBE ZA PODUZETNIKE IZ ČLANKA 4. STAVKA 2. I PRAVNE I FIZIČKE OSOBE IZ ČLANKA 4. STAVKA 3. ZAKONA
Oznaka pozicije Naziv pozicije BILANČNE POZICIJE: AKTIVA 1. Zalihe energetskih proizvoda (ugljen, nafta, derivati, plin i dr.) – – bruto 2. Zajmovi dani kućanstvima i obrtima 3. Zajmovi dani nefinancijskim poduzećima 4. Zajmovi dani nerezidentima 5. Trgovački krediti i predujmovi dani kućanstvima i obrtima 6. Trgovački krediti i predujmovi dani nefinancijskim poduzećima 7. Trgovački krediti i predujmovi dani nerezidentima PASIVA 8. Krediti i zajmovi primljeni od nerezidenata 9. Zajmovi primljeni od kućanstva i obrta 10. Zajmovi primljeni od nefinancijskih poduzeća 11. Trgovački krediti i predujmovi primljeni od kućanstva i obrta 12. Trgovački krediti i predujmovi primljeni od nefinancijskih poduzeća RAČUN DOBITI I GUBITKA: POSLOVNI PRIHODI PRIHODI OD PRODAJE PREMA DJELATNOSTIMA 13. Prihod od industrijskih djelatnosti 14. Prihod od trgovine (prodaje roba i usluga nabavljenih isključivo za daljnju prodaju i trgovačkih usluga) – ukupni 15. Prihod od trgovine ostvaren izvan grupe samo s rezidentima RH (s društvima povezanim sudjelujućim interesom, s nepovezanim poduzetnicima i ostalim osobama rezidentima RH) 16. Prihod od posredništva (provizija od posredovanja) 17. Prihod od građevinske djelatnosti – radova na zgradama 18. Prihod od građevinske djelatnosti – radova na ostalim građevinama 19. Prihod od građevinske djelatnosti kao podugovaratelj 20. Prihod od poljoprivrede, šumarstva i ribarstva 21. Prihodi od djelatnosti pružanja smještaja te pripreme i usluživanja hrane i pića 22. Prihod od djelatnosti prijevoza i skladištenja, izdavačkih, filmskih, telekomunikacijskih, informacijskih i djelatnosti računalnog programiranja te emitiranja programa 23. Prihod od ostalih djelatnosti (financija, 