zakazana prva javna dražba i to za 10. travnja 2014. koja nije provedena zbog izjavljene žalbe ovršenika.
Zaključkom od 11. travnja 2014. zakazano je ročište za dražbu za 12. lipnja 2014. a koje je odgođeno zbog bolesti suca.
Zaključkom od 30. lipnja 2014. zakazano je ročište za dražbu za 26. rujna 2014., a na koju dražbu nisu pristupili zainteresirani kupci.
Rješenjem suda od 7. studenoga 2014. treća osoba je upućena na pokretanje parnice.
Dana 7. studenoga 2014. te 15. siječnja 2015. zatražen je priklop spisa broj: Ovrv-26778/01 i Ovrvmj-55/99.
Zaključkom od 16. siječnja 2014. određeno je održavanje druge javne dražbe i to za 5. ožujka 2015.
Dana 6. veljače 2015. izvršen je uvid u priklopljene spise.
Ročište za javnu dražbu zakazano za 5. ožujka 2015. odgođeno je zbog neuredne dostave poziva za ovršenika.
Dana 1. travnja 2015. spis je prenesen na Općinski sud u Novom Zagrebu.
Dana 15. srpnja 2015. spis je dostavljen Općinskom građanskom sudu u Zagrebu na uvid.
Zaključkom od 18. kolovoza 2015. određeno je održavanje druge javne dražbe za 22. listopada 2015.
Na drugu javnu dražbu zakazanu za 22. listopada 2015. nisu pristupili zainteresirani kupci.
Spis je uz dopis od 18. studenoga 2015. dostavljen Općinskom građanskom sudu u Zagrebu na uvid.
Nova javna dražba zakazat će se kad budu ispunjeni zakonski uvjeti, a konačna odluka nije donesena.
III. MJERODAVNO PRAVO
4. U rješenju broj: U-IIIVs-3669/2006 i dr. od 2. ožujka 2010. (»Narodne novine« broj 34/10.) Ustavni sud opisao je razvoj pravne zaštite ustavnog prava na suđenje u razumnom roku od trenutka njegovog uvođenja u hrvatski pravni sustav, stupanjem na snagu Promjene Ustava Republike Hrvatske 9. studenoga 2000. (»Narodne novine« broj 113/00.), do stupanja na snagu Zakona o izmjenama i dopunama Zakona o sudovima (»Narodne novine« broj 153/09.; u daljnjem tekstu: ZIDZoSud: 153/09.).
U rješenju broj: U-IIIA-322/2014 23. prosinca 2014. (»Narodne novine« broj 8/15.) Ustavni sud opisao je i daljnji razvoj tog mehanizma pravne zaštite sve do 14. ožujka 2013. kada je stupio na snagu Zakonom o sudovima (»Narodne novine« broj 28/13.; u daljnjem tekstu: ZoSud: 28/13). U glavi VI. tog zakona pod nazivom »Zaštita prava na suđenje u razumnom roku« propisan je novi, drugačiji model zaštite prava na suđenje u razumnom roku u odnosu na onaj koji je bio na snazi u ranijem zakonodavnom razdoblju.
ZoSud: 28/13. do danas je izmijenjen Zakonom o izmjenama i dopunama Zakona o sudovima (»Narodne novine« broj 33/15.). Tekst Zakona o sudovima koji je danas na snazi u ovoj se odluci skraćeno označava kraticom: ZoSud: 28/13.-33/15.
5. Pregled pravila sredstava za zaštitu prava na suđenje u razumnom roku u razdoblju od 2002. godine do 2013. (stupanja na snagu ZoSud-a: 28/13.-33/15.) Ustavni sud je dao u odluci broj: U-IIIA-1031/2014 od 27. travnja 2016. (»Narodne novine« broj 50/16.).
IV. DOPUŠTENOST USTAVNE TUŽBE
6. Sukladno citiranom stajalištu Ustavnog suda, jedna od pretpostavki za dopuštenost ustavne tužbe podnesene na temelju članka 63. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst, u daljnjem tekstu: Ustavni zakon) jest ta da je podnositelj prethodno koristio dopušteno pravno sredstvo protiv nerazumne duljine postupka.
7. Rješenjem Županijskog suda u Zagrebu broj: Gzp-1219/10-6 od 12. srpnja 2011. prihvaćen je kao osnovan zahtjev podnositelja za zaštitu prava na suđenje u razumnom roku od 4. studenoga 2010., te je naloženo Općinskom građanskom sudu u Zagrebu, da u roku od 9 (devet) mjeseci donese odluku u predmetu, te je podnositelju određena primjerena naknada u iznosu od 500,00 kn zbog povrede prava na suđenje u razumnom roku. Navedeno rješenje zaprimljeno je na Općinskom građanskom sudu u Zagrebu 14. studenoga 2011.
8. U konkretnom slučaju podnositelj je koristio pravno sredstvo koje mu je bilo na raspolaganju, a postupak u odnosu na podnositelja nije pravomoćno okončan. Ustavni sud utvrđuje da je ustavna tužba u