što znači da je kroz cijelo vrijeme trajanja predmetnog Ugovora Imeniku dostavljao podatke o svojim pretplatnicima u dogovorenom formatu, sve sukladno članku 47. stavak 7. i stavak 9. ZEK-a, kao i članku 4. Pravilnika o imeniku. Uzimajući u obzir da je ugovor očitovanje volje dviju ugovornih strana, pogrešan je tuženikov navod iz kojeg proizlazi kako tužitelj nije omogućio pristup podacima o svojim pretplatnicima u prikladnom obliku s obzirom da su »prikladni oblik« utvrdili zajednički tužitelj i Imenik zajednički u spomenutom Ugovoru, pridržavajući se pritom ZEK-a i Pravilnika o imeniku.
Vezano uz »prikladne oblike« tužitelj ističe kako je Pravilnik o imeniku jasno propisao što čini obvezni format za dostavu podataka o pretplatnicima te je tužitelj sve te podatke uključujući još i dodatne podatke o pretplatnicima dostavljao Imeniku.
Slijedom navedenog, predlaže usvojiti tužbeni zahtjev i poništiti osporenu odluku.
Tuženik je dostavio odgovor na tužbu u kojem, u odnosu na navode tužitelja kako podaci čiju dostavu je tuženik naložio osporavanim rješenjem, ne predstavljaju opravdan zahtjev u smislu odredaba članka 47. stavak 9. ZEK-a ističe kako su odredbe ZEK-a u konkretnom slučaju jasne i nedvojbene.
U pogledu navoda HT kako je HAKOM u osporavanom rješenju krivo primijenio odredbu Pravilnika o imeniku i službi davanja obavijesti o pretplatnicima (»Narodne novine« broj: 23/09., dalje Pravilnik) te da je naknadno navedeni Pravilnik stavio izvan snage donošenjem novog Pravilnika o sveobuhvatnom javnom imeniku i službi davanja obavijesti o pretplatnicima (»Narodne novine«, br: 137/12.) HAKOM prvenstveno ističe kako navedeni pravilnik nije mijenjan radi osporavanog rješenja s obzirom da je postupak mijenjanja istog započeo još u listopadu 2012. a postupak javne rasprave u pogledu odredaba Pravilnika o sveobuhvatnom javnom imeniku i službi davanja obavijesti o pretplatnicima je trajao tijekom studenoga, točnije do 23. studenoga 2013.
HAKOM ističe kako u pogledu propisivanja koje podatke je tužitelj bio obvezan dostaviti na zahtjev ovlaštenih osoba ne postoji proturječnost. U pravilniku koji je HAKOM primijenio u osporavanom rješenju, bilo je propisano da standardni format može sadržavati i druge podatke o pretplatniku (članak 4. stavak 4.), dok je u novom pojasnio i specificirao da su drugi podaci u stvari svi oni koje operator objavljuje u okviru svog javnog imenika pretplatnika. Stoga je HAKOM mišljenja da ukoliko tužitelj u svom javnom imeniku pretplatnika u okviru standardnog formata sadrži i objavljuje druge podatke o svojim pretplatnicima propisane stavkom 4. Pravilnika isti je sukladno članku 47. stavak 9. ZEK-a obvezan navedene podatke dostaviti na svaki opravdan zahtjev, u ovom slučaju zahtjev Imenika, a u skladu s načelima nepristranosti i nediskriminacije dostupnosti podataka. U pogledu tužiteljeva pozivanja na načelo nediskriminacije, HAKOM ističe kako je sukladno prethodno citiranim odredbama, odnosno ZEK-u ali i drugim pozitivnim propisima (npr. zaštita osobnih podataka) operator taj koji određuje koje podatke će prikupljati za potrebe ostvarivanja svrhe imenika, a onda te podatke je obvezan dostaviti i na to zakonom ovlaštenim osobama.
Stoga, predlaže odbiti tužbeni zahtjev kao neosnovan.
Zainteresirana osoba Imenik d.o.o. u odgovoru na tužbu ističe kako tužitelj pogrešno smatra da je zakonodavac prepustio operatorima javno dostupnih usluga da sami arbitrarno određuju koji zahtjev za dostavu podataka o pretplatnicima je opravdan a koji nije, s obzirom na to da bi u tom slučaju odredba čl. 47. st. 9. ZEK-a u potpunosti izgubila smisao i nikoga više ne bi ni na što obvezivala.
Nastavno, ističe kako tužitelj manipulira činjenicama u dijelu tužbe u kojem tvrdi da sporno rješenje nije u skladu s načelom troškovne usmjerenosti, s obzirom na to da se istim uopće ne spominje niti regulira cijena pristupa podacima o svojim pretplatnicima. Cijena navedenog pristupa regulirana je tuženikovom odlukom Klasa: UP/I-334-01/10-01/4470