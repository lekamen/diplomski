 zamjene brodarske knjižice na odgovarajući se način primjenjuju odredbe članka 7. ovoga Pravilnika.
IX. NESTANAK BRODARSKE KNJIŽICE
Članak 12.
(1) Nestanak brodarske knjižice u Republici Hrvatskoj brodarac je dužan prijaviti lučkoj kapetaniji koja je knjižicu izdala.
(2) Lučka kapetanija će nestalu brodarsku knjižicu rješenjem proglasiti nevažećom.
(3) Rješenje iz stavka 2. ovoga članka objavit će se u »Narodnim novinama« o trošku stranke.
(4) U slučajevima propisanim u ovom članku primjenjuje se odredba članka 11. stavka 2. ovoga Pravilnika.
X. OČEVIDNIK IZDATIH BRODARSKIH KNJIŽICA
Članak 13.
(1) Očevidnik brodarskih knjižica vodi lučka kapetanija.
(2) Očevidnik brodarskih knjižica se sastoji od:
1. zbirke isprava (u koju se ulažu svi zahtjevi i prilozi koji se odnose na predmetnu brodarsku knjižicu),
2. očevidnik izdanih brodarskih knjižica (u koji se upisuju: redni broj upisnika, klasa, datum izdavanja, broj serije, ime i prezime, OIB, datum, mjesto i država rođenja, državljanstvo, adresa prebivališta/boravišta, podaci o liječničkom pregledu i podaci o osposobljenosti u unutarnjoj plovidbi),
3. abecednog imenika (u koji se pored prezimena i imena osobe upisuju redni broj i broj serije).
(3) Nadležna lučka kapetanija dat će podatke iz očevidnika brodarskih knjižica:
1. osobi o kojoj se podatci vode u evidenciji na njezin osobni zahtjev i uz naznaku u koju svrhu i namjenu traži podatke,
2. državnim tijelima koja zatraže podatke pod uvjetom da su na temelju zakona ili drugog propisa ovlaštena tražiti ili primiti takve podatke, odnosno u slučajevima kad bez zatraženih podataka ne bi bila u stanju obavljati svoje zadatke, odnosno kada te podatke nije moguće pribaviti ili ih je moguće pribaviti samo uz nesrazmjerno visok trošak.
(4) Podatci iz stavka 2. ovoga članka izdaju se na pisani zahtjev.
(5) U ostalim slučajevima i pod uvjetima koji nisu propisani ovim člankom podatci se mogu izdati samo uz dozvolu Ministarstva nadležnog za unutarnju plovidbu Republike Hrvatske.
XI. PRIJELAZNE I ZAVRŠNE ODREDBE
Članak 14.
(1) Brodarske knjižice izdane prema Pravilniku o pomorskim knjižicama, brodarskim knjižicama i odobrenjem za ukrcaj (»Narodne novine« br. 53/91) vrijede do 31. prosinca 2015.
(2) Brodarske knjižice izdane prema Pravilniku o brodarskim knjižicama i dozvolama za ukrcaj (»Narodne novine« br. 56/00 i 36/05) vrijede do ispunjenja, a najduže do isteka roka na koji su izdane.
Članak 15.
Nakon potpisivanja Administrativnog sporazuma o međusobnom priznavanju brodarskih knjižica s Centralnom komisijom za plovidbu na Rajni (CCNR) na plovila hrvatske zastave priznat će se ukrcanja s brodarskim knjižicama izdanih od nadležnih tijela ugovornih uprava.
Članak 16.
Obrazac brodarske knjižice i obrazac očevidnika izdanih brodarskih knjižica prilog su i čine sastavni dio ovoga Pravilnika.
Članak 17.
Elektronski očevidnik brodarskih knjižica ustrojit će se najkasnije do 31. prosinca 2015. godine.
Članak 18.
Na dan stupanja na snagu ovoga Pravilnika prestaje važiti Pravilnik o brodarskim knjižicama i dozvolama za ukrcaj (»Narodne novine« br. 56/00 i 36/05).
Članak 19.
Ovaj Pravilnik stupa na snagu osmoga dana od dana objave u »Narodnim novinama«, a primjenjuje se 1. listopada 2015. godine.
Klasa: 011-01/15-02/41
Urbroj: 530-03-3-15-1
Zagreb, 18. ožujka 2015.
Ministar dr. sc. Siniša Hajdaš Dončić, v. r.
OBRASCI
