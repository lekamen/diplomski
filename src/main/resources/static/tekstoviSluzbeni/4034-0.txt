52 06.06.2016 Pravilnik o uvjetima, kriterijima i načinu dodjele potpore kroz sufinanciranje troškova kupnje ribolovnih alata, opreme i pogonskih strojeva za obavljanje gospodarskog ribolova na moru
MINISTARSTVO POLJOPRIVREDE
1383
Na temelju članka 59. stavka 2. Zakona o morskom ribarstvu (»Narodne novine«, br. 81/2013, 14/2014 i 152/2014) ministar poljoprivrede donosi
PRAVILNIK
O UVJETIMA, KRITERIJIMA I NAČINU DODJELE POTPORE KROZ SUFINANCIRANJE TROŠKOVA KUPNJE RIBOLOVNIH ALATA, OPREME I POGONSKIH STROJEVA ZA OBAVLJANJE GOSPODARSKOG RIBOLOVA NA MORU
I. OPĆE ODREDBE
Članak 1.
Ovim se Pravilnikom propisuju uvjeti, kriteriji i način dodjele potpore u ribarstvu kroz sufinanciranje troškova ulaganja u kupnju ribolovnih alata, opreme i pogonskih strojeva za obavljanje gospodarskog ribolova na moru.
Namjena potpore
Članak 2.
(1) Potpora je namijenjena sufinanciranju ulaganja u prilagodbu ribolovne flote i ribolovnih alata kroz opremanje ribarskih plovila novom opremom, novim alatima i novim pogonskim strojevima radi očuvanja biološkog bogatstva mora i s ciljem održivog, racionalnog gospodarenja biološkim bogatstvima.
(2) Potpora se dodjeljuje za sufinanciranje ulaganja koja su predmet ovoga Pravilnika, a prema odobrenim računima za koje podnositelj nije do sada koristio sredstva iz državnog proračuna Republike Hrvatske ili drugih izvora financiranja.
(3) Potpora se provodi sukladno Ugovoru o pristupanju Republike Hrvatske Europskoj uniji (»Narodne novine«, Međunarodni ugovori, broj 2/2012 i 9/2013) sukladno kojem je Ministarstvo u propisanom roku dostavilo Europskoj komisiji popis postojećih državnih potpora u ribarstvu koje će se provoditi do zaključno 30. lipnja 2016. godine.
(4) Troškovi ulaganja sukladno pripadajućoj financijskoj dokumentaciji za koje se traži potpora na temelju ovoga Pravilnika moraju biti ostvareni u periodu od 1. svibnja 2015. godine do dana podnošenja Zahtjeva za sufinanciranje ulaganja u ribarstvu kroz sufinanciranje troškova kupnje ribolovnih alata, opreme i pogonskih strojeva za obavljanje gospodarskog ribolova na moru u 2016. godini (u daljnjem tekstu: Zahtjev).
(5) Iznimno od stavka 4. ovoga članka troškovi ulaganja sukladno pripadajućoj financijskoj dokumentaciji za koje se traži potpora na temelju ovoga Pravilnika za ribolovne alate iz članka 6. stavka 1. točaka a), f) i g) ovoga Pravilnika, moraju biti ostvareni u periodu od 1. siječnja 2015. godine do dana podnošenja Zahtjeva.
(6) Odredbe ovoga Pravilnika ne dovode u pitanje odredbe ostalih zakonskih i podzakonskih propisa u dijelu obavljanja gospodarskog ribolova na moru.
(7) Tehničko konstrukcijske karakteristike moraju biti u skladu s važećim EU i nacionalnim propisima.
Definicije
Članak 3.
(1) Pojmovi korišteni u ovome Pravilniku imaju sljedeće značenje:
1. Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja) – tijelo nadležno za isplatu novčanih sredstava dodijeljenih temeljem ovoga Pravilnika.
2. Korisnik – svaka fizička ili pravna osoba koja zadovolji uvjete ovoga Pravilnika.
3. Ministar – čelnik središnjeg tijela državne uprave koje je nadležno za poslove ribarstva.
4. Ministarstvo poljoprivrede (u daljnjem tekstu: Ministarstvo) – središnje tijelo državne uprave nadležno za poslove ribarstva.
5. Uprava ribarstva – unutarnja ustrojstvena jedinica Ministarstva poljoprivrede nadležna za poslove ribarstva.
(2) Na ostale pojmove korištene u ovom Pravilniku primjenjuju se pojmovi određeni posebnim propisima kojima se uređuje obavljanje gospodarskog ribolova na moru.
Odluka o raspoređivanju i korištenju sredstava
Članak 4.
(1) Odluku o raspoređivanju i korištenju novčanih sredstava za provedbu sufinanciranja temeljem ovoga Pravilnika donosi ministar.
(2) Kada iznos odobrene potpore dosegne iznos iz Odluke iz stavka 1. ovoga članka primjenjuje se članak 17. stavak 3. ovoga Pravilnika.
II. UVJETI I KRITERIJI SUFINANCIRANJA
Prihvatljivi troškovi
Članak 5.
(1) Prihvatljivi troškovi su ulaganja