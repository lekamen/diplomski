 Skupštini,
13. vodi financijsko poslovanje Komore,
14. osigurava unaprjeđenje suradnje s komorama u drugim zemljama, te s odgovarajućim stručnim i profesionalnim udrugama u inozemstvu;
15. utvrđuje i usklađuje interese članova Komore pri oblikovanju mjera ekonomske politike,
16. usvaja Program stalnog stručnog usavršavanja i nadzire provedbu istog,
17. imenuje Izborno povjerenstvo,
18. razmatra izvješća o radu i odgovornost odbora, radnih skupina, povjerenstava, stručnih savjeta, ekspertnih radnih skupina, voditelja i zamjenika voditelja za pojedina strukovna područja i sl.,
19. osniva, imenuje i razrješava članove odbora, radnih skupina, povjerenstava, stručnih savjeta, ekspertnih radnih skupina, voditelja i zamjenika voditelja za pojedina strukovna područja i sl.,
20. predlaže Skupštini osnivanje povjerenstava kad je to potrebno radi rješavanja pitanja za koje je mjerodavna Skupština,
21. donosi odluku o osnivanju trgovačkih društava, udruga i drugih pravnih osoba,
22. u ime Komore sklapa ugovor o radu s predsjednikom Komore,
23. na prijedlog predsjednika Komore imenuje i razrješava glavnog tajnika Komore,
24. donosi Pravilnik o radu Tajništva Komore i sistematizaciju radnih mjesta, na prijedlog predsjednika Komore,
25. predlaže Skupštini izmiritelje na Listi izmiritelja Centra za mirenje pri Komori,
26. imenuje i razrješava predsjednika Centra za mirenje pri Komori,
27. donosi odluku o suspenziji prava člana Komore, do podmirenja duga,
28. donosi opće akte u skladu s ovim Statutom,
29. utvrđuje listu članova povjerenstva za nadzor nad radom članova Komore,
30. donosi godišnji Plan nadzora nad radom članova Komore,
31. usvaja godišnje Izvješće o provedenim nadzorima nad radom članova Komore,
32. donosi i druge opće akte koji nisu u nadležnosti drugog tijela u skladu s ovim Statutom,
33. rješava i ostala pitanja koja prema Zakonu, ovom Statutu i drugim aktima nisu stavljena u djelokrug rada drugog tijela Komore i koja pripadaju u njegov djelokrug.
Nadzorni odbor Komore
Članak 20.
(1) Nadzorni odbor bira i razrješava Skupština, na prijedlog predsjednika.
(2) Nadzorni odbor ima tri člana, koji između sebe biraju predsjednika.
(3) Članovi Nadzornog odbora ne mogu biti članovi drugih tijela Komore.
(4) Nadzorni odbor nadzire:
– provođenje Statuta Komore i drugih općih akata Komore, te ostvarivanje prava i ispunjavanje obveza članova Komore,
– materijalno i financijsko poslovanje Komore i raspolaganje sredstvima Komore,
– ostvarivanje prava i izvršavanje obveza Tajništva Komore u skladu sa Statutom Komore i drugim općim aktima Komore.
(5) Skupština može ovlastiti Nadzorni odbor i za obavljanje drugih poslova.
(6) Nadzorni odbor odgovoran je za svoj rad Skupštini.
Članak 21.
Sjednicu Nadzornog odbora Komore saziva i sjednicom predsjedava predsjednik Nadzornog odbora, osim prve konstituirajuće sjednice, koju saziva predsjednik Komore.
Članak 22.
(1) Nadzorni odbor Komore podnosi Skupštini Komore Izvješće o radu Nadzornog odbora Komore.
(2) Rad Nadzornog odbora Komore uređuje se Poslovnikom.
Predsjednik Komore
Članak 23.
(1) Predsjednika Komore imenuje i razrješava Skupština Komore, iz redova članova Skupštine Komore.
(2) Za predsjednika Komore može biti biran član Komore koji najmanje 5 (pet) godina kontinuirano sudjeluje u radu tijela Komore i koji je najmanje 10 (deset) godina član Komore.
(3) Prijedlog za izbor predsjednika Komore može dati:
– Upravni odbor Komore,
– najmanje jedna trećina članova Skupštine Komore,
(4) Član Skupštine može se i samostalno kandidirati za predsjednika Komore, u kojem slučaju njegova kandidatura mora biti podržana s pravovaljano prikupljenim potpisima najmanje 100 (sto) članova Komore.
(5) Predsjednik Komore obavlja svoju funkciju na temelju ugovora o radu ili bez zasnivanja radnog odnosa.
(6) Predsjednik Komore za svoj rad odgovara Skupštini.
Članak 24.
(1) Predsjednik Komore predstavlja i zastupa Komoru i odgovoran je za zakonitost njezina rada.
(2) Predsjednik Komore:
1. predsjedava sjednicama