 i učinkovitosti; obavlja upravne poslove vezane za prijam, raspored, premještaj i prestanak službe državnih službenika, te poduzima radnje u upravnim sporovima pred upravnim sudovima i Visokim upravnim sudom Republike Hrvatske; poslove vezane za povrede službene dužnosti; postupanje po pravnim lijekovima u predmetima vezanim za prava službenika; obavlja stručne poslove vezane za radnopravni status namještenika; vodi osobne očevidnike.
Sektor utvrđuje rizike, uzimajući u obzir definirane ciljeve, procjenjuje učinak i vjerojatnost rizika, postupa po rizicima, prati ih i izvješćuje o njima voditelja za FMC u Ministarstvu, te obavlja i druge poslove koji su mu stavljeni u nadležnost posebnim zakonom ili drugim propisima.
Sektor sudjeluje u pripremi, provođenju, praćenju korištenja sredstava te vrednovanju programa i projekata financiranih iz fondova Europske unije u dijelu koji se odnosi na programe i projekte iz područja nadležnosti Sektora, pri čemu surađuje s nadležnom unutarnjom ustrojstvenom jedinicom Ministarstva te pruža stručnu pomoć projektnim timovima u dijelu koji se odnosi na programe i projekte iz područja nadležnosti Sektora.
Sektor za pravne i organizacijske poslove te ljudske potencijale u svom sastavu ima dvije službe:
2.1.1. Služba za pravne i organizacijske poslove;
2.1.2. Služba za ljudske potencijale.«.
Članak 5.
Naslov iznad članka 7. mijenja se i glasi:
»2.1.1. Služba za pravne i organizacijske poslove«.
Članak 6.
Članak 7. mijenja se i glasi:
»Služba za pravne i organizacijske poslove obavlja stručne poslove dajući stručna mišljenja na nacrte prijedloga zakona i prijedloge drugih propisa iz djelokruga Sektora; daje stručno mišljenje o ugovorima i sporazumima dostavljenim ministru na potpis u predmetima koji nisu u nadležnosti drugih unutarnjih ustrojstvenih jedinica u sastavu Ministarstva; izrađuje odgovore na zastupnička pitanja, te očitovanja za tijela javne vlasti u svim predmetima koji nisu u nadležnosti drugih uprava u sastavu Ministarstva. Odgovara na predstavke fizičkih i pravnih osoba u svim predmetima koji nisu u nadležnosti drugih uprava u sastavu Ministarstva.
Služba sudjeluje u izradi prijedloga plana rada Ministarstva na temelju nacrta planova rada upravnih organizacija u sastavu Ministarstva.
Služba obavlja stručne poslove vezane za ostvarivanje prava njegovatelja na mirovinsko i zdravstveno osiguranje.
Služba koordinira uspostavu sustava upravljanja kvalitetom u Ministarstvu i u suradnji s ostalim unutarnjim ustrojstvenim jedinicama Ministarstva radi na stručnim i administrativnim poslovima vezanim uz implementaciju sustava upravljanja kvalitetom u Ministarstvu; prati i osigurava primjenu zakona i drugih propisa iz područja službeničkih i radno-pravnih odnosa; daje mišljenja o pitanjima koja se odnose na državnu službu; prati statusna stanja državnih dužnosnika; priprema ugovore o radu i druge ugovore iz svog djelokruga; izrađuje nacrte rješenja o pravima iz kolektivnog ugovora službenika i namještenika; koordinira provedbu politika i odluka po pitanjima iz djelokruga pojedinih upravnih organizacija i unutarnjih ustrojstvenih jedinica Ministarstva te koordinira poslove koji obuhvaćaju djelokrug više ustrojstvenih jedinica Ministarstva; izrađuje nacrte prijedloga uredbe o unutarnjem ustrojstvu i pravilnika o unutarnjem redu Ministarstva na prijedlog upravnih organizacija i unutarnjih ustrojstvenih jedinica Ministarstva; izdaje potvrde o činjenicama o kojima vodi službenu evidenciju te o činjenicama o kojima ne vodi službenu evidenciju kada je to zakonom propisano; vodi Registar zaposlenih u javnom sektoru za Ministarstvo; izrađuje ugovore o povjeravanju poslova vanjskim izvršiteljima; izrađuje nacrte prijedloga odluka i rješenja iz djelokruga rada.
Služba sudjeluje u pripremi, provođenju, praćenju korištenja sredstava te vrednovanju programa i projekata financiranih iz fondova Europske unije u dijelu koji se odnosi na programe i projekte iz područja nadležnosti Službe, pri čemu surađuje s