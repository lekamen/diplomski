 proizlazi da je 6. kolovoza 2014. u prodajnom mjestu T-Centra tužitelj podnio zahtjev za zasnivanje pretplatničkog odnosa u obveznom trajanju od 24 mjeseca za navedeni pretplatnički broj, tarifa Ultra Mobile net XL+, kojom prilikom je izvršena i kupnja uređaja Samsung Galaxy TAB3 8 + microSD 16, uz gotovinsko plaćanje iznosa od 18,00 kuna, a za preostali iznos od 960,00 kuna ugovoreno je obročno plaćanje na 24 rate po 40,00 kuna. Prema očitovanju djelatnika prodaje koji je zaprimio predmetni zahtjev za zasnivanje pretplatničkog odnosa, tarifni model Ultra Mobile net XL+ ispravno i detaljno je prezentiran, te je djelatnik odbacio sve navode korisnika da je prilikom prezentacije dao podatke da će račun korisnika iznositi 40 kuna pri čemu je korisniku ispravno prezentirana cijena mjesečne naknade, kao i cijena uređaja te mjesečne rate za uređaj i uručen mu je primjerak Zahtjeva/otplatnog plana i računa za uređaj broj 631/SB11/136.
Iz odgovora na pritužbu za pretplatnički račun 26490022/001 proizlazi da je na negativno prvostupanjsko rješenje korisnik uložio pritužbu Povjerenstvu, te je Povjerenstvo (operatora) za pritužbe poslovnih korisnika navedenu pritužbu obradilo na sjednici povjerenstva 2. prosinca 2014., te je istu odbilo jer niti nakon izvršene provjere te dodatnog očitovanja nisu utvrđene nepravilnosti prilikom zasnivanja pretplatničkog odnosa. Operator je također u očitovanju naveo i da tužitelj od dana zasnivanja pretplatničkog odnosa nije podmirio niti jedan račun, uključujući nesporni dio računa, te je 28. listopada 2014. provedeno privremeno isključenje zbog neplaćanja (zabrane odlaznih usluga), a dana 28. studenog 2014. uvedena je i zabrana dolaznih usluga.
Zahtjev tužitelja za rješavanje spora obrađen je na sjednici Povjerenstva za zaštitu prava korisnika kao savjetodavnog tijela tuženika, koji je donio prijedlog na temelju detaljnog pregleda zaprimljene dokumentacije, te je na temelju navedenog prijedloga povjerenstva a primjenom odredbe članka 12. i 51. Zakona o elektroničkim komunikacijama tuženik utvrdio da nema pravne osnove za prihvaćanje prigovora korisnika.
Odredbom članka 41. stavka 1., 3., i 4. navedenog zakona propisano je da se prava i obveze iz pretplatničkog odnosa između operatora i pretplatnika javnih komunikacijskih usluga uređuju njihovim međusobnim ugovorom koji se temelje na općim uvjetima poslovanja operatora javnih komunikacijskih usluga i cjenovnim sustavima u skladu za zakonom. Sastavni dio pretplatničkog ugovora čine opći uvjeti poslovanja, uvjeti korištenja usluga i cjenik usluga za koje se taj ugovor sklapa, na koji pretplatnici pristaju svojim potpisom na zahtjevu za zasnivanje pretplatničkog odnosa.
Iz uvida u zahtjev za mobilnim uslugama Hrvatskog Telekoma, broj zahtjeva 24516830, oznake prodajnog mjesta SB11 od 6. kolovoza 2014. razvidno je da je tužitelj svojim potpisom potvrdio da u cijelosti prihvaća Opće uvjete poslovanja operatora za pružanje usluge u javnoj pokretnoj komunikacijskoj mreži i Cjenik, te je iz priložene dokumentacije također razvidno da su tužitelju računi ispostavljeni sukladno cjeniku i odabranom tarifnom modelu.
Dakle, iz spisa upravnog postupka proizlazi da je tužitelj kao korisnik zatražio uključenje tarifnog modela Ultra Mobile net XL+ uz obvezno trajanje pretplatničkog odnosa od 24 mjeseca uz kupnju uređaja Samsung Galaxy TAB3 8 + microSD 16, uz gotovinsko plaćanje iznosa od 18,00 kuna, a za preostali iznos od 960,00 kuna ugovoreno je obročno plaćanje na 24 rate po 40,00 kuna, dok je tužitelju uz ugovor o kupnji priložen i otplatni plan.
Odredba članka 41. stavak 5. Zakona o elektroničkim komunikacijama propisuje da se ugovorom može utvrditi da pretplatnik koji raskine ugovor prije isteka razdoblja obveznog trajanja ugovora mora platiti mjesečnu naknadu za ostatak razdoblja obveznog trajanja ugovora, ili drugu odgovarajuću naknadu u skladu s općim uvjetima poslovanja.
Člankom 19. Općih uvjeta Hrvatskog Telekoma d.d. Zagreb propisano je da u slučaju kada je