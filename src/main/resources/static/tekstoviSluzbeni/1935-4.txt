 upravljanju postupkom.
Pravni lijekovi
Članak 27.
(1) Protiv rješenja donesenoga u prvom stupnju može se izjaviti žalba.
(2) Žalba se izjavljuje u roku od 15 dana od dostave prvostupanjskoga rješenja.
(3) Žalba ne odgađa provedbu rješenja.
(4) Prvostupanjski sud dužan je žalbu podobnu za odlučivanje dostaviti drugostupanjskom sudu u roku od osam dana od njezina primitka.
(5) Ako je protiv rješenja dopuštena posebna žalba, prvostupanjski sud će umnožiti dio spisa na koji se žalba odnosi i prijepis toga dijela spisa sa žalbom dostaviti drugostupanjskom sudu. Dok drugostupanjski sud ne donese odluku, u prvostupanjskom postupku poduzimat će se one radnje koje je moguće poduzimati prije pravomoćnosti pobijanoga rješenja, ako ovim Zakonom nije drukčije određeno.
(6) Drugostupanjski sud dužan je o žalbi odlučiti najkasnije u roku od 60 dana od primitka žalbe, ako ovim Zakonom nije drukčije određeno.
(7) Protiv zaključka nije dopušten pravni lijek.
(8) U postupku stečaja potrošača ne može se podnijeti prijedlog za ponavljanje postupka, a revizija se može izjaviti samo ako odluka drugostupanjskoga suda ovisi o rješenju nekoga materijalnopravnog ili postupovnopravnog pitanja važnog za osiguravanje jedinstvene primjene zakona i ravnopravnosti građana.
Registar postupaka stečaja potrošača
Članak 28.
(1) Za potrebe ovoga Zakona ustrojava se javni Registar postupaka stečaja potrošača koji vodi ministarstvo nadležno za poslove pravosuđa, a koji sadržava podatke o pokrenutim i zaključenim postupcima stečaja potrošača, kao i podatke o oslobođenju od preostalih obveza.
(2) Pravilnik o sadržaju i načinu vođenja registra iz stavka 1. ovoga članka donijet će ministar nadležan za poslove pravosuđa.
GLAVA IV. TIJELA POSTUPKA STEČAJA POTROŠAČA
Tijela postupka stečaja potrošača
Članak 29.
Tijela postupka stečaja potrošača su sud i povjerenik.
Sud
Članak 30.
Sud u postupku stečaja potrošača:
1. odlučuje o otvaranju postupka stečaja potrošača
2. imenuje i razrješava povjerenika i nadzire njegov rad
3. određuje nagradu povjereniku
4. odlučuje o visini sredstava potrebnih potrošaču za primjerene životne potrebe/primjereni životni standard
5. odlučuje o odgodi prodaje nekretnine koja je potrošaču potrebna za stanovanje
6. odlučuje o obavljanju samostalne djelatnosti
7. određuje razdoblje provjere ponašanja
8. odlučuje o zaključenju i obustavi stečajnoga postupka
9. odlučuje o oslobođenju od preostalih obveza
10. odlučuje o opozivu oslobođenja potrošača od preostalih obveza
11. odlučuje o svim drugim pitanjima, ako prema ovom Zakonu ne odlučuje povjerenik.
Povjerenik
Članak 31.
(1) Za povjerenika može se imenovati osoba upisana na listu povjerenika za područje nadležnoga suda.
(2) Za povjerenika ne može biti imenovana osoba koja bi morala biti izuzeta kao sudac u postupku stečaja potrošača, osobito:
– osoba koja je bila zaposlena kod potrošača ako je obavljao ili obavlja samostalnu djelatnost ili
– blizak srodnik suca, potrošača, vjerovnika te osobe koje su u odnosu suparništva s potrošačem.
Lista povjerenika
Članak 32.
(1) Ministar nadležan za poslove pravosuđa za područje nadležnosti svakoga suda utvrđuje listu povjerenika.
(2) Liste povjerenika mogu se dopunjavati.
(3) Osoba može biti upisana na listu povjerenika za područje nadležnosti jednog ili više sudova.
(4) Liste povjerenika objavljuju se na mrežnoj stranici e-oglasna ploča sudova.
(5) Ministarstvo nadležno za poslove pravosuđa dužno je voditi i na mrežnoj stranici e-oglasna ploča sudova objaviti popis povjerenika s naznakom postupaka stečaja potrošača u kojima su imenovani kao povjerenici, način njihova izbora, naznaku potrošača i suca koji vodi postupak, naznaku razrješenja i razloga razrješenja te izrečenih novčanih kazni.
(6) Ministar nadležan za poslove pravosuđa propisat će pravilnikom podatke koji se upisuju na listu povjerenika i popis povjerenika te način vođenja i objave popisa povjerenika na mrežnoj stranici e-oglasna ploča sudova.
Upis na listu povjerenika
Članak 33.
(1) Na listu