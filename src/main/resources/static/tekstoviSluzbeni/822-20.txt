programa i instrumenata Europske unije, surađuje prilikom obavljanja poslova vezanih uz pripremu projekata te izradi potrebne dokumentacije, prati nacionalne propise i pravila Europske unije, zakonsku regulativu i procedure vezane uz područje Uprave.
Uprava obavlja i druge poslove koji su joj stavljeni u nadležnost posebnim zakonom ili drugim propisima.
Za obavljanje poslova iz djelokruga Uprave za pravne i stambene poslove ustrojavaju se:
4.1. Sektor za upravno-pravne poslove;
4.2. Sektor za stambeno zbrinjavanje.«.
Članak 34.
Članak 25. mijenja se i glasi:
»Sektor za upravno-pravne poslove obavlja upravne i stručne poslove u vezi s priznavanjem statusa i pripadajućih prava hrvatskim braniteljima iz Domovinskog rata i članovima njihovih obitelji, mirnodopskim vojnim invalidima i stradalim pirotehničarima, kao i članovima njihovih obitelji; civilnim žrtvama iz Domovinskog rata, pruža zaštitu sudionicima Drugog svjetskog rata, vojnim i civilnim invalidima Drugog svjetskog rata, osobama stradalim u obavljanju obvezne vojne službe od 15. svibnja 1945. do 17. kolovoza 1990. godine i članovima njihovih obitelji te osobama stradalim pri obavljanju vojnih i redarstvenih dužnosti u stranoj zemlji u okviru mirovnih snaga i mirovnih misija i sustavno prati stanja u vezi s društvenim i socijalnim položajem i zaštitom žrtava i sudionika rata.
Sektor obavlja upravne i stručne poslove u vezi s izradom nacrta prijedloga Zakona o pravima hrvatskih branitelja iz Domovinskog rata i članova njihovih obitelji, Zakona o zaštiti vojnih i civilnih invalida rata i drugih zakona, te ostalih propisa koje Vlada Republike Hrvatske ili ministar donosi za izvršenje zakona: pravilnika, naredbi i naputaka. Prati sve propise iz djelokruga drugih ministarstava u kojima su regulirana prava hrvatskih branitelja iz Domovinskog rata i članova njihovih obitelji, mirnodopskih vojnih invalida i članova njihovih obitelji, stradalih pirotehničara i članova njihovih obitelji, civilnih žrtava Domovinskog rata, sudionika Drugog svjetskog rata, vojnih i civilnih invalida Drugog svjetskog rata i osoba stradalih u obavljanju obvezne vojne službe od 15. svibnja 1945. do 17. kolovoza 1990. godine, te članovima njihovih obitelji, i osobama stradalim pri obavljanju vojnih i redarstvenih dužnosti u stranoj zemlji u okviru mirovnih snaga i mirovnih misija i surađuje s drugim ministarstvima dajući mišljenje na nacrt prijedloga zakona. Prati stanje u primjeni i provedbi Zakona o pravima hrvatskih branitelja iz Domovinskog rata i članova njihovih obitelji i Zakona o zaštiti vojnih i civilnih invalida rata i drugih propisa iz djelokruga Sektora i predlaže izmjene i dopune. Izrađuje prijedlog programa za stručna savjetovanja u vezi primjene propisa iz djelokruga Sektora. Organizira edukaciju djelatnika prvostupanjskih tijela koji primjenjuju propise iz ove oblasti kao opće odredbe postupka kod rješavanja u upravnim stvarima priznavanja statusa i prava iz nadležnosti Sektora.
Sektor daje stručna mišljenja o ugovorima i sporazumima dostavljenim ministru na potpis iz djelokruga Sektora, te stručna mišljenja na nacrte prijedloga zakona i prijedloge drugih propisa iz djelokruga drugih ministarstava i tijela državne uprave. Koordinira izradu propisa iz nadležnosti Ministarstva i druge aktivnosti s ciljem usklađivanja pravnih propisa iz svih područja koja su u nadležnosti Ministarstva, prati zakonodavstvo Europske unije, te inicira i predlaže izmjene i donošenje zakona i drugih propisa u skladu s propisima Europske unije. Izrađuje obrasce teza i prethodne procjene prije izrade propisa, te provodi postupak procjene učinaka propisa. Istražuje i prikuplja relevantne podatke i poduzima nenormativne aktivnosti odnosno koordinira svim aktivnostima vezanim za postupak donošenja propisa iz nadležnosti Ministarstva. Priprema propise, prati i koordinira poslove vezane za postupak savjetovanja s dionicima zainteresirane javnosti u postupcima donošenja zakona i drugih propisa. Izrađuje odgovore na