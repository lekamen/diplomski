 djelotvornim osiguravanjem pravne zaštite svakom pojedincu-natjecatelju koji je pojedinačnim aktom, donesenim u natječajnom postupku za određeno radno mjesto ili dužnost, neosnovano stavljen u nejednak položaj u odnosu na druge natjecatelje iako ispunjava sve propisane uvjete natječaja, i negativni, koji dovodi do zahtjeva za djelotvornim sprječavanjem neosnovanih prigovora drugih natjecatelja prema svakom onom pojedincu-natjecatelju koji je u natječajnom postupku za određeno radno mjesto ili dužnost ispunjavao sve propisane uvjete natječaja te je za to radno mjesto ili dužnost izabran u skladu sa zakonom, pod uvjetima koji su jednako važili za sve natjecatelje (stajalište Ustavnog suda iz odluke broj: U-III-1306/2013 od 24. listopada 2013.).
10. Ustavno pravo na pravično suđenje propisano člankom 29. stavkom 1. Ustava jamči i zaštitu od arbitrarnosti u odlučivanju sudova i drugih državnih tijela. Obrazloženja sudskih odluka odnosno odluka drugih nadležnih tijela koja ne sadrže ozbiljne, relevantne i dostatne razloge za ocjenu kakva je odlukom dana, upućuju na zaključak o arbitrarnosti u postupovnom i/ili materijalnopravnom smislu.
10.1. Primjenjujući navedeno na konkretan slučaj u ovom je ustavnosudskom postupku zadaća Ustavnog suda bila ispitati može li se način na koji je DSV tumačio i primjenio mjerodavno materijalno pravo smatrati tako arbitrarnim da je doveo do povrede prava podnositelja ustavne tužbe na pravično suđenje zajamčenog člankom 29. stavkom 1. Ustava, povreda kojeg je imala za posljedicu da mu je bila uskraćena mogućnost sudjelovanja na natječaju za upražnjeno sudačko mjesto.
10.2. Iz obrazloženja osporene odluke DSV-a i očitovanja DSV-a dostavljenog na traženje Ustavnog suda na ustavnu tužbu podnositelja (v. t. 5.3. i 6.3. obrazloženja ove odluke), proizlazi da DSV smatra da podnositelj nije mogao biti kandidat za suca Trgovačkog suda u Zadru, budući da nije bio polaznik Državne škole. Ovo stoga što prema članku 51. stavku 1. ZoDSV-a za suca prvostupanjskih sudova mogu biti imenovane samo osobe koje su završile navedenu školu. Stoga on ne može biti kandidat za upražnjeno sudačko mjesto. Članak 56.b ZoDSV-a nije mjerodavan u konkretnom slučaju jer se njime jamči stalnost sudačke dužnosti i ne može se tumačiti tako da se suci mogu javljati na slobodna sudačka mjesta protivno imperativnoj zakonskoj normi iz članka 51. stavka 1. ZoDSV-a.
10.3. Ustavni sud napominje da je odredba članka 51. ZoDSV-a sadržana u tekstu ZoDSV-a od njegovog stupanja na snagu i da se nije mijenjala. ZoDSV objavljen je u »Narodnim novinama« broj 116 od 13. listopada 2010., a stupio je na snagu 21. listopada 2010.
Stavkom 1. članka 51. ZoDSV-a propisano je da za suca prekršajnog, općinskog, trgovačkog i upravnog suda (za potrebe ovog ustavnosudskog postupka Ustavni sud te sudove skraćeno naziva: »prvostupanjski sudovi« – op. Ustavnog suda) može biti imenovana osoba koja je završila Državnu školu. Sažeto, tim stavkom propisani su uvjeti za imenovanje sudaca prvostupanjskih sudova (»horizontalne« sudove).
Stavcima 2. i 3. istog članka ZoDSV-a propisani su uvjeti za napredovanje odnosno za imenovanje za suce županijskog suda, Visokog prekršajnog suda Republike Hrvatske, Visokog trgovačkog suda Republike Hrvatske i Visokog upravnog suda Republike Hrvatske (stavak 2.) odnosno za suce Vrhovnog suda Republike Hrvatske (stavak 3.).
10.4. Članak 56.b ZoDSV-a unesen je u tekst ZoDSV-a člankom 8. ZID-a ZoDSV-a, koji je objavljen u »Narodnim novinama » broj 28. od 6. ožujka 2013. i stupio je na snagu 14. ožujka 2013.
Ustavni sud je radi utvrđenja cilja i svrhe koje je zakonodavac želio postići navedenom zakonskom odredbom izvršio uvid u Konačni prijedlog Zakona o izmjenama i dopunama Zakona o Državnom sudbenom vijeću – P.Z. broj: 211/2013, (u daljnjem tekstu: Konačni prijedlog ZoDSV-a).
U obrazloženju Konačnog prijedloga uz prijedlog članka 56.b ZoDSV-a navodi se slijedeće:
»U članku 56. b. ističe se da se osobama koje su do 31. prosinca 2012.