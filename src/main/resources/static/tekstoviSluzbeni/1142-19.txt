 sjednici koja je održana 19. ožujka 2013. godine. Sukladno navedenom, nitko od prisutnih nije potvrdio niti pristao na bilo kakav zaključak koji bi se odnosio na dogovorno ujednačavanje cijena. Navodi sadržani u spornom zapisniku, posljedica su činjenice da je taj zapisnik, zbog spriječenosti tajnice Udruženja, vodila osoba koja nema iskustva u tom poslu.
Tehnomont navodi kako su proturječni navodi na stranici 18. Obavijesti o preliminarno utvrđenim činjenicama u postupku, gdje se utvrđuje kako analizirani podaci navode na zaključak kako su marine prilikom utvrđivanja cijene svojih usluga samostalne te svoje cijene formiraju sukladno vlastitoj poslovnoj politici. Tehnomont osporava zaključke koje je Agencija izvela iz analiziranih cijena vezova, te navodi kako je Agencija krivi iznos inflacije u 2012. godini, a tablice su navedene u Obavijesti o preliminarno utvrđenim činjenicama u postupku govore protiv zaključka o bilo kakvom dogovaranju. Agencija u svojim zaključcima previđa činjenicu da je određeno ujednačavanje cijena prirodna posljedica tržišne konkurencije jer onaj tko strši visokom cijenom gubi klijente, a onaj koji ima nižu cijenu nastoji povećati svoju dobit. Notorna je činjenica kako se cijene svake godine povećavaju i to barem za stopu inflacije. Tehnomont svoj cjenik usluga za svaku godinu formira nakon duge i mukotrpne analize svih čimbenika koji na to utječu i pokušavajući naći ravnotežu između konkurentnosti i profita koji bi jamčio opstanak tvrtke, a posebice imajući u vidu sve brojne fiskalne i parafiskalne namete.
Zaključno, Tehnomont navodi kako među članicama Udruženja nikada nije bilo dogovora o zajedničkoj politici cijena, pa tako ni na spornoj sjednici od 25. listopada 2012.
6.7. Očitovanje Marine Punat
Agencija je 27. lipnja 2014. zaprimila očitovanje Marine Punat na Obavijest o preliminarno utvrđenim činjenicama u postupku, u kojem se u bitnome navodi kako se, uvidom u zapisnik sa sjednice Udruženja održane 25. listopada 2012., kao i sami dnevni red, nesporno može utvrditi da je predmet te sjednice bio usmjeren na upoznavanje sa eventualnim problemima sa kojima su se marine u prethodnom razdoblju susretale, načinu njihova rješavanja, kao i na isticanju onoga što je dobro za marine, obzirom da se na sjednicama raspravlja samo o onome što je predmet dnevnog reda sukladno Poslovniku. Članak 14. Poslovnika o radu Udruženja marina predviđa da se na sjednici mogu razmatrati samo pitanja koja su uvrštena u dnevni red, a člankom 19. tog Poslovnika uređeno je da se odluke dnevnog reda donose većinom glasova na temelju točaka dnevnog reda. U konkretnom slučaju nesporno je da pitanje cijena nije bilo niti na jednom dnevnom redu, da se o tome nije raspravljalo, niti je o tome donesena bilo kakva odluka. Stranke nisu niti na koji način na navedenoj sjednici dogovarale svoje udruživanje u smjeru zajedničkog djelovanja, a posebice ne u smjeru dogovaranja istih cijena. U navedenom zapisniku sporna je jedna jedina rečenica koja bi se eventualno mogla krivo tumačiti ukoliko bi ista bila izvučena iz konteksta, a što je ovdje slučaj. U zapisnik je uneseno da su nazočni najavili da za slijedeću godinu njihove marine neće podizati cijene usluga. Ova rečenica se nikako ne može smatrati niti tumačiti na način da bi ista predstavljala ikakav dogovor, odluku ili slično, s obzirom da je riječ o kratkoj konstataciji kojom je nešto najavljeno, što uopće ne mora biti tako. Dakle, nije riječ o nikakvoj odluci koju su poduzetnici sporazumno donijeli ili se oko iste usuglasili, niti su istom bili vezani. Navedena rečenica je rezultat neznanja i neiskustva osobe koja je sastavljala zapisnik. Na predmetnoj sjednici su bili prisutni i predstavnici Vlade, stoga je malo vjerojatno da bi se svi poduzetnici upravo pred predstavnicima Vlade, upustili se u ikakvo raspravljanje i dogovaranje o cijenama.
Marina Punat nadalje navodi kako B.R.M. i svjedok C, koji su predstavljali Marinu Punat na sjednici Udruženja od 25. listopada 2012. nitko