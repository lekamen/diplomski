128 25.11.2015 Pravilnik o izmjenama i dopunama Pravilnika o parametrima sukladnosti i metodama analize vode za ljudsku potrošnju
MINISTARSTVO ZDRAVLJA
2429
Na temelju članka 10. stavka 2. podstavka 1. i stavka 4. Zakona o vodi za ljudsku potrošnju (»Narodne novine« broj 56/2013 i 64/2015), ministar zdravlja, uz suglasnost ministrice graditeljstva i prostornoga uređenja, donosi
PRAVILNIK
O IZMJENAMA I DOPUNAMA PRAVILNIKA O PARAMETRIMA SUKLADNOSTI I METODAMA ANALIZE VODE ZA LJUDSKU POTROŠNJU
Članak 1.
U Pravilniku o parametrima sukladnosti i metodama analize vode za ljudsku potrošnju (»Narodne novine» broj 125/2013 i 141/2013) u članku 1. dodaju se novi podstavci 8., 9., 10., 11. i 12. koji glase:
»– parametri radioaktivnih tvari,
– vrijednosti parametara radioaktivnih tvari,
– vrste i opseg analize uzoraka vode za ljudsku potrošnju za provedbu monitoringa radioaktivnih tvari,
– učestalost uzimanja uzoraka vode za ljudsku potrošnju za provedbu monitoringa radioaktivnih tvari,
– metode laboratorijskog ispitivanja parametara radioaktivnih tvari u vodi za ljudsku potrošnju.«
Članak 2.
Članak 2. mijenja se i glasi:
»Ovim se Pravilnikom u pravni poredak Republike Hrvatske prenose prilozi 1., 2. i 3. Direktive Vijeća 1998/83/EZ od 3. studenoga 1998. o kvaliteti vode namijenjene za ljudsku potrošnju (SL L 330, 5. 12. 1998.) i Direktiva Vijeća 2013/51/Euratom od 22. listopada 2013. o utvrđivanju zahtjeva za zaštitu zdravlja stanovništva od radioaktivnih tvari u vodi namijenjenoj za ljudsku potrošnju (SL L 296, 7. 11. 2013.)«.
Članak 3.
U članku 3. stavku 1. iza riječi »službeni laboratoriji« dodaju se riječi: »i stručni tehnički servisi«.
U stavku 2. iza riječi »voda« briše se točka i dodaju se riječi: »i vodu namijenjenu za ljudsku potrošnju iz pojedinačne opskrbe, pod uvjetom da je prosječna potrošnja manja od 10 m3 po danu ili se opskrbljuje manje od 50 ljudi, osim ako je opskrba vodom dio komercijalne ili javne djelatnosti.«
Članak 4.
Naslov iznad članka 4. »Parametri zdravstvene ispravnosti vode za ljudsku potrošnju i indikatorski parametri (mikrobiološki i kemijski)« mijenja se i glasi:
»Parametri zdravstvene ispravnosti vode za ljudsku potrošnju, indikatorski parametri (mikrobiološki i kemijski) i parametri radioaktivnih tvari«.
U članku 4. stavku 4. riječi: »u »Narodnim novinama« zamjenjuju se riječima: »na mrežnim stranicama ministarstva nadležnog za zdravlje.«
Iza stavka 4. dodaju se novi stavci 5. i 6. koji glase:
»(5) Parametri radioaktivnih tvari koji se prate u cilju zaštite zdravlja stanovništva od radioaktivnih tvari u vodi namijenjenoj za ljudsku potrošnju na području Republike Hrvatske i njihove vrijednosti, navedeni su u Prilogu IV. koji je tiskan uz ovaj Pravilnik i njegov je sastavni dio.
»(6) U slučaju odstupanja parametara radioaktivnih tvari od vrijednosti parametara iz Priloga IV. ovoga Pravilnika potrebno je izvršiti procjenu utjecaja parametra koji odstupa od propisane vrijednosti na ljudsko zdravlje od strane stručnog tehničkog servisa koji surađuje s Državnim zavodom za radiološku i nuklearnu sigurnost. Državni zavod za radiološku i nuklearnu sigurnost konačno predlaže mjere koje se moraju poduzeti.«
Članak 5.
Naslov iznad članka 5. »Učestalost uzimanja uzoraka vode za ljudsku potrošnju u sklopu sustava samokontrole subjekata u poslovanju s hranom« mijenja se i glasi:
»Učestalost uzimanja uzoraka vode za ljudsku potrošnju u objektima od javnozdravstvenog interesa i u sklopu sustava samokontrole subjekata u poslovanju s hranom«.
U članku 5. dodaje se novi stavak 3. koji glasi:
»(3) Iznimno od stavka 1. ovoga članka, objekti zdravstvenih ustanova, školske i predškolske ustanove, domova socijalne skrbi i slični objekti od javnozdravstvenog interesa, obvezni su u slučaju manje potrošnje ili nekorištenja vode u vlastitoj unutarnjoj mreži objekta ili dijela objekta, poduzeti odgovarajuće mjere u cilju osiguranja vode koja udovoljava parametrima za provjeru sukladnosti uključujući i analizu iste na parametre