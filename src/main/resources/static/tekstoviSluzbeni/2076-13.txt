 koje su povezane s korisnikom u vezi predmetnog ulaganja.
(3) Pravne i fizičke osobe iz stavka 2. ovoga članka dužne su omogućiti obavljanje kontrole, pružiti potrebne podatke i informacije te osigurati uvjete za nesmetani rad.
(4) Kontrolu je moguće najaviti prije njezine provedbe pod uvjetom da se ne naruši svrha kontrole, pružajući korisniku samo nužne informacije.
VI. POVRAT SREDSTAVA, PRIGOVORI I STUPANJE NA SNAGU
Povrat sredstava
Članak 29.
(1) Agencija za plaćanja će odlukom o povratu sredstava od korisnika zahtijevati povrat isplaćenih sredstava ako:
1. se utvrdi administrativna pogreška, učinjena od strane Agencije za plaćanja, odlukom o povratu sredstava od korisnika će se zatražiti povrat tog iznosa
2. u slučaju utvrđenih pojedinih nepravilno isplaćenih troškova, odnosno kada utvrđena nepravilnost ne prelazi iznos od 50 % ukupne vrijednosti projekta, odlukom o povratu sredstava Agencija za plaćanja će zahtijevati od korisnika povrat djelomično utvrđenog nepravilnog iznosa
3. ukoliko utvrđena nepravilnost prelazi iznos od 50 % ukupne vrijednosti projekta, Agencija za plaćanja će zahtijevati od korisnika povrat ukupno isplaćenih sredstava potpore
4. ukoliko utvrđena nepravilnost ujedno predstavlja sumnju na prijevaru, odlukom o povratu sredstava Agencija za plaćanja će zahtijevati od korisnika povrat ukupno isplaćenih sredstava potpore
5. se ne dostavi zahtjev za isplatu preostalih sredstava u slučaju isplate u ratama
6. kontrola na terenu utvrdi nepravilnosti u korištenju sredstava isplaćenih po osnovi mjere
7. je korisnik nezakonito ostvario pravo na isplatu novčanih sredstava.
(2) Korisnik iz stavka 1. ovoga članka dužan je isplaćena novčana sredstva vratiti u roku od 30 dana od primitka odluke o povratu sredstava ili u slučaju prigovora od dana zaprimanja odluke Povjerenstva iz članka 31. stavka 2. ovoga Pravilnika.
(3) Ukoliko Korisnik nije vratio sredstva određena odlukom o povratu sredstava na taj iznos se nakon isteka roka iz stavka 2. ovoga članka obračunava zatezna kamata.
(4) U slučaju nepoštivanja roka za povrat sredstava Agencija za plaćanja će zatražiti zaštitu svojih prava putem nadležnog suda.
Članak 30.
Informiranje je sastavni dio projekta. Kao što korisnik treba biti upoznat s izvorom financiranja iz kojeg će dobiti nepovratna sredstva za svoje ulaganje, tako korisnik mora, po završetku projekta, osigurati ovakvu informaciju javnosti sukladno Prilogu VII. ovoga Pravilnika (npr. postavljanjem informativnih ploča na istaknuto mjesto, kako bi i posjetitelji bili upoznati s činjenicom da je ulaganje sufinancirano kroz sustav EU potpora).
Članak 31.
(1) Svi akti koji proizlaze iz ovoga Pravilnika nisu upravni akti.
(2) Korisnik može Povjerenstvu za rješavanje po prigovorima (u daljnjem tekstu: Povjerenstvo) koje imenuje ministar podnijeti prigovor na odluke koje proizlaze iz ovoga Pravilnika.
(3) Korisnik može prigovor iz stavka 2. ovoga članka podnijeti u roku od osam dana od dana preuzimanja odluke.
(4) Prigovori iz stavka 2. ovoga članka podnose se u dva primjerka preporučenom pošiljkom s povratnicom ili neposredno, Povjerenstvu putem Agencije za plaćanja, na adresu Ulica grada Vukovara 269d, 10000 Zagreb.
(5) Povjerenstvo odlučuje po prigovorima iz stavka 2. ovoga članka u roku od 15 radnih dana od zaprimanja prigovora. Na odluke Povjerenstva po prigovorima korisnik nema pravo prigovora.
Članak 32.
Za provedbu mjere M04 »Ulaganja u fizičku imovinu«, podmjere 4.3. »Potpora za ulaganja u infrastrukturu vezano uz razvoj, modernizaciju ili prilagodbu poljoprivrede i šumarstva«, tipa operacije 4.3.3. »Ulaganje u šumsku infrastrukturu« ravnatelj Agencije za plaćanja i pomoćnik ministra u čijoj su nadležnosti poslovi Upravljačkog tijela, svaki u okviru svoje nadležnosti, donose pisane procedure, obrasce i ostale dokumente neophodne za upravljanje i provedbu Programa.
Stupanje na snagu
Članak 33.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/14-01/94
Urbroj: