 edukacijsko-rehabilitacijskoga profila: edukacijski rehabilitator, logoped i/ili socijalni pedagog, psiholog, pedagog i učitelj/nastavnik osposobljen za rad s učenicima s teškoćama u razvoju, a timu se mogu priključiti i drugi stručnjaci ovisno o potrebama učenika.
(4) Voditelje i članove stručnoga tima imenuje na četiri godine iz škola Ministarstvo uz prethodno stručno mišljenje agencije nadležne za odgoj i obrazovanje, a na prijedlog centra potpore ili jedinice lokalne i područne (regionalne) samouprave.
(5) Zadaća voditelja stručnog tima je voditi evidenciju o radu tima, koordinirati rad članova te o radu tima izvješćivati agenciju nadležnu za odgoj i obrazovanje.
(6) Zahtjev za uključivanjem stručnoga tima u rad škole podnosi škola agenciji nadležnoj za odgoj i obrazovanje ili jedinici lokalne i područne (regionalne) samouprave.
(7) Nakon uvida u potrebe učenika s teškoćama, zahtjev za uključivanjem stručnoga tima iz stavka 6. ovog članka može podnijeti i Ministarstvo.
Članak 22.
(1) Škola koja se, uz djelatnost odgoja i obrazovanja učenika, bavi pružanjem stručno-metodološke potpore drugim ustanovama i razvijanjem usluga u zajednici potrebnih učenicima, kao centar potpore, može formirati stručni tim.
(2) Centar potpore specijaliziran za rad s učenicima s određenom vrstom teškoće obavlja, uz svoju primarnu djelatnost, i sljedeće poslove:
– organizira i provodi stručna usavršavanja odgojno-obrazovnih djelatnika u svrhu informiranja o razvojnim osobitostima i funkcioniranju učenika s teškoćama u razvoju,
– sudjeluje u edukaciji pomoćnika u nastavi i stručnih komunikacijskih posrednika,
– organizira stručnu potporu u radu i edukaciju voditelja programa pomoćnika u nastavi i stručnoga komunikacijskog posrednika,
– pruža savjetodavnu potporu odgojno-obrazovnim djelatnicima,
– pruža potporu i edukaciju roditeljima/skrbnicima,
– razvija nove inovativne metodologije i tehnike prenošenja znanja učenicima,
– surađuje sa znanstvenom i sveučilišnom zajednicom.
(3) Uvjeti za dobivanje suglasnosti za obavljanje poslova iz stavka 2. ovoga članka su postignuti znanstveni i/ili stručni rezultati, stručno-kadrovske kompetencije djelatnika i infrastrukturni uvjeti (prostor, oprema) škole.
(4) Utvrđivanje ispunjenosti uvjeta iz stavka 3. ovoga članka obavlja agencija nadležna za odgoj i obrazovanje na temelju neposrednoga uvida, a na osnovi dostavljenoga zahtjeva škole.
(5) Ministarstvo daje suglasnost školi za obavljanje djelatnosti centra potpore uz prethodno stručno mišljenje agencije nadležne za odgoj i obrazovanje.
IX. PRIJELAZNE I ZAVRŠNE ODREDBE
Članak 23.
(1) Rješenja o primjerenome programu obrazovanja učenika donesena prema Pravilniku o osnovnoškolskome odgoju i obrazovanju učenika s teškoćama u razvoju (»Narodne novine«, broj 23/1991.) i Pravilniku o srednjoškolskom obrazovanju učenika s teškoćama i većim teškoćama u razvoju (»Narodne novine«, broj 86/1992.) ostaju na snazi osim u slučaju postojanja nepodudarnosti između rješenjem određenoga primjerenog programa obrazovanja s odredbama ovog pravilnika.
(2) Postupci započeti prije stupanja na snagu ovog pravilnika dovršit će se prema odredbama propisa koji su vrijedili u vrijeme kada je postupak započet.
(3) Izmjena rješenja iz stavka 1. ovog članka radi usklađivanja s primjerenim programom obrazovanja sukladno ovom pravilniku izvršit će se u roku od godinu dana od dana stupanja na snagu ovog pravilnika.
Članak 24.
Danom stupanja na snagu ovog pravilnika prestaje vrijediti Pravilnik o osnovnoškolskom odgoju i obrazovanju učenika s teškoćama u razvoju (»Narodne novine«, broj 23/1991.) i Pravilnik o srednjoškolskom obrazovanju učenika s teškoćama i većim teškoćama u razvoju (»Narodne novine«, broj 86/1992.).
Članak 25.
Ovaj pravilnik stupa na snagu osmoga dana od dana objave u »Narodnim novinama«.
Klasa: 602-01/15-01/00124 Urbroj: 533-26-15-0002 Zagreb, 23. veljače 2015.
Ministar prof. dr. sc. Vedran Mornar, v. r.
PRILOG 1.
ORIJENTACIJSKA LISTA VRSTA TEŠKOĆA
Skupine vrsta teškoća su: