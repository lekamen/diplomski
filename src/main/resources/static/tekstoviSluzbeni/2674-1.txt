 Priloga ovoga Pravilnika.
(2) Akcijski plan za poboljšanje kvalitete zraka na temelju kojeg se traži izuzeće od primjene graničnih vrijednosti za dušikov dioksid ili benzen, odnosno za PM10 za određenu zonu ili aglomeraciju, sadrži podatke propisane u Dijelu II. Priloga ovoga Pravilnika.
Članak 10.
(1) Predstavničko tijelo jedinice lokalne samouprave dostavlja Agenciji informacije o akcijskom planu za prekoračenja graničnih i ciljnih vrijednosti s mjernih mjesta određenih propisom kojim se uređuje popis mjernih mjesta za praćenje onečišćujućih tvari u zraku.
(2) Informacije o akcijskim planovima dostavljaju se u Agenciju odmah po donošenju Akcijskog plana.
(3) Informacije o akcijskim planovima iz stavka 1. i 2. ovoga članka su informacije iz članka 13. i priloga (informacije H-K) Odluke Komisije 2011/850/EU:
– informacije o planovima za poboljšanje kvalitete zraka (H),
– informacije o raspodjeli izvora (I),
– informacije o scenariju za godinu postizanja (J),
– informacije o mjerama za poboljšanje kvalitete zraka (K).
(4) Informacije o akcijskim planovima (informacije H-K) predstavničko tijelo jedinice lokalne samouprave dostavlja Agenciji u informacijski sustav zaštite zraka u elektroničkom obliku koristeći formate i protokole iz Odluke Komisije 2011/850/EU koje Agencija objavljuje na svojim internetskim stranicama.
Članak 11.
Prilog s odgovarajućim sadržajem sastavni je dio ovoga Pravilnika.
Članak 12.
Danom stupanja na snagu ovoga Pravilnika prestaje važiti Pravilnik o uzajamnoj razmjeni informacija i izvješćivanju o kvaliteti zraka (»Narodne novine«, broj 57/13).
Članak 13.
Ovaj Pravilnik stupa na snagu osmog dana od dana objave u »Narodnim novinama«.
Klasa: 351-01/15-04/26 Urbroj: 517-06-1-1-15-15 Zagreb, 30. prosinca 2015.
Ministar Mihael Zmajlović, v. r.
PRILOG I.
OBVEZNI SADRŽAJ AKCIJSKIH PLANOVA ZA POBOLJŠANJE KVALITETE ZRAKA
Dio I. Akcijski plan za poboljšanje kvalitete zraka sadrži sljedeće podatke:
1.      Lokaliziranje prekomjernog onečišćenja (a) područje; (b) grad (karta); (c) mjerna postaja (karta, geografske koordinate). 2. Opći podaci (a) vrsta zone (grad, industrijsko ili ruralno područje); (b) procjena veličine onečišćenog područja (km2) i broja stanovnika izloženih onečišćenju; (c) korisni klimatski podaci; (d) relevantni topografski podaci; (e) dovoljno podataka o vrsti ciljeva u zoni koje zahtijevaju zaštitu. 3. Odgovorna tijela Imena i adrese osoba koje su odgovorne za razvoj i provedbu akcijskog plana za poboljšanje kvalitete zraka. 4. Priroda i procjena onečišćenja (a) koncentracije koje su zabilježene tijekom prethodnih godina (prije provedbe mjera za poboljšanje); (b) koncentracije koje su izmjerene od početka provedbe projekta; (c) tehnike koje su korištene za procjenu. 5. Porijeklo onečišćenja (a) popis glavnih izvora emisije koji su odgovorni za onečišćenje (karta); (b) ukupna količina emisija iz tih izvora (tone/godina); (c) podaci o onečišćenju koje je došlo iz drugih regija. 6. Analiza situacije (a) detaljni podaci o onim faktorima koji su odgovorni za prekoračenje (npr. promet, uključujući i prekogranični promet, nastajanje sekundarnih onečišćujućih tvari u atmosferi); (b) detaljni podaci o mogućim mjerama za poboljšanje kvalitete zraka. 7. Detaljni podaci o onim mjerama ili projektima za poboljšanje, koji su postojali prije 11. lipnja 2008., tj.: (a) lokalne, regionalne, nacionalne, međunarodne mjere; (b) zabilježeni učinci tih mjera. 8. Detaljni podaci o onim mjerama ili projektima koji su usvojeni s ciljem smanjenja onečišćenja, sukladno Zakonu o zaštiti zraka: (a) popis i opis svih mjera navedenih u akcijskom planu; (b) vremenski plan provedbe; (c) procjena planiranog poboljšanja kvalitete zraka i očekivanog vremena, potrebnog za dostizanje tih ciljeva. 9. Detaljni podaci o dugoročno planiranim ili istraživanim mjerama ili projektima. 10. Popis publikacija, dokumenata, radova, itd., koji su korišteni kao dopuna podacima koji se traže na temelju ovoga Priloga.
Dio II. Akcijski plan za