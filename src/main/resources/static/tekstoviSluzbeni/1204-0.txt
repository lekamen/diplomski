63 06.06.2015 Uredba o izmjenama i dopunama Uredbe o unutarnjem ustrojstvu Ministarstva poljoprivrede
VLADA REPUBLIKE HRVATSKE
1205
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013), Vlada Republike Hrvatske je na sjednici održanoj 3. lipnja 2015. godine donijela
UREDBU
O IZMJENAMA I DOPUNAMA UREDBE O UNUTARNJEM USTROJSTVU MINISTARSTVA POLJOPRIVREDE
Članak 1.
U Uredbi o unutarnjem ustrojstvu Ministarstva poljoprivrede (»Narodne novine«, br. 80/2013, 16/2014, 50/2014 i 46/2015), članak 48. mijenja se i glasi:
»Članak 48.
Uprava poljoprivrede i prehrambene industrije obavlja poslove i izrađuje prijedloge propisa i provodi usklađivanje nacionalnog zakonodavstva s pravnom stečevinom Europske unije u području uređenja tržišta poljoprivrednih i prehrambenih proizvoda, te obavlja poslove i uređuje sva ostala horizontalna pitanja u području trgovinskih mjera uređenja tržišta poljoprivrednih i prehrambenih proizvoda u Europskoj uniji kao i ostala horizontalna pitanja uređenja tržišta poljoprivrednih i prehrambenih proizvoda koja proizlaze iz odgovarajuće uredbe Europske unije; u području potpora izrađuje propise i provodi usklađivanje nacionalnog zakonodavstva koji se odnose na izravna plaćanja u poljoprivredi i nacionalne okvire potpora kroz posebni propis o poljoprivredi i državnoj potpori u poljoprivredi; sudjeluje u praćenju EU i nacionalnog zakonodavstva vezano uz politiku goriva za namjene u poljoprivredi te predlaže mjere, usklađuje domaće poljoprivredno zakonodavstvo s onim u Europskoj uniji u području izravnih plaćanja, državnih potpora i poljoprivrednog knjigovodstva; koordinira mjere državne potpore poljoprivredi financirane iz državnog proračuna Republike Hrvatske i proračuna jedinica lokalne i područne (regionalne) samouprave i prati njezine učinke te vodi registar državnih potpora u poljoprivredi i ruralnom razvoju, koordinira primjenu Informacijskog sustava za upravljanje i nadzor poljoprivrednog tržišta u Republici Hrvatskoj (ISAMM), koordinira provedbu Sustava poljoprivrednih knjigovodstvenih podataka (FADN), upravlja Tržišnim cjenovnim informacijskim sustavom u poljoprivredi i poljoprivrednim informacijama i dokumentacijom. Nadležno je tijelo Ministarstva za sva biotehnička pitanja iz područja konvencionalne poljoprivredne proizvodnje u vezi s pitanjima iz područja agroekologije, vezano uz područje registracije gnojiva i uvjeta stavljanja na tržište gnojiva i poboljšivača tla; prati stanje u području ishrane bilja te povezanosti agrotehničkih mjera sa zaštitom zdravlja ljudi i životinja i zaštitom okoliša; uređuje pitanja »višestruke sukladnosti« te dobre poljoprivredne prakse u primjeni gnojiva kao okvira provedbe nitratne direktive mjere zajedničke agrarne politike Europske unije; upravno povezuje i po potrebi uređuje pitanja vezana uz poljoprivredu i okoliš, a posebno mjerila vezana uz sustav održive poljoprivrede i zaštite okoliša u dijelu zaštite zraka, vode, tla i bioraznolikosti; obavlja poslove na uređivanju sustava i izradi propisa u područja zootehnike; izrađuje i u okviru zadane nadležnosti provodi podzakonski propis iz područja suzbijanja zlouporabe opojnih droga; izdaje dozvole za sadnju konoplje, provodi verifikaciju šteta od elementarnih nepogoda. U području poljoprivrednog zemljišta izrađuje strateško-planske dokumente iz područja politike poljoprivrednog zemljišta, nadzire i vrednuje njihovu provedbu te predlaže izmjene i dopune istih; izrađuje nacrte zakonskih i podzakonskih akata kojima se uređuje raspolaganje poljoprivrednim zemljištem u vlasništvu Republike Hrvatske, uređenje poljoprivrednog zemljišta, okrupnjavanje poljoprivrednog zemljišta, zaštitu poljoprivrednog zemljišta, informacijski sustav o poljoprivrednom zemljištu, te druga područja politike poljoprivrednog zemljišta, izvršava ih, nadzire njihovu provedbu te predlaže izmjene i dopune istih. Sudjeluje u postupku za provođenje komasacije poljoprivrednog zemljišta, na način propisan 