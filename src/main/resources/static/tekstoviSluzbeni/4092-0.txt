55 15.06.2016 Pravilnik o zaštiti i obradi arhivskog i registraturnog gradiva nastalog u radu Državnog izbornog povjerenstva Republike Hrvatske i drugih tijela za provedbu izbora i referenduma
DRŽAVNO IZBORNO POVJERENSTVO REPUBLIKE HRVATSKE
1441
Na osnovi članka 11. stavka 2. alineja 5. Zakona o Državnom izbornom povjerenstvu Republike Hrvatske (»Narodne novine«, broj 44/06 i 19/07) i članka 17. Pravilnika o zaštiti i čuvanju arhivskog i registraturnog gradiva izvan arhiva (»Narodne novine«, broj 63/04 i 106/07), Državno izborno povjerenstvo Republike Hrvatske, na sjednici održanoj 16. ožujka 2016. donijelo je
PRAVILNIK
O ZAŠTITI I OBRADI ARHIVSKOG I REGISTRATURNOG GRADIVA NASTALOG U RADU DRŽAVNOG IZBORNOG POVJERENSTVA REPUBLIKE HRVATSKE I DRUGIH TIJELA ZA PROVEDBU IZBORA I REFERENDUMA
I. OPĆE ODREDBE
Članak 1.
Ovim Pravilnikom uređuje se obrada, odlaganje, čuvanje, odabiranje i izlučivanje javnog arhivskog i registraturnog gradiva (u daljnjem tekstu: gradivo) Državnog izbornog povjerenstva Republike Hrvatske (u daljnjem tekstu: Povjerenstvo) te drugih tijela za provedbu izbora i referenduma nastalog u postupku:
– izbora za zastupnike u Hrvatski sabor,
– izbora za predsjednika Republike Hrvatske,
– izbora članova u Europski parlament iz Republike Hrvatske,
– izbora za općinske načelnike, gradonačelnike i župane te njihove zamjenike,
– izbora za zamjenike općinskih načelnika, gradonačelnika i župana iz reda pripadnika nacionalnih manjina i izbora za zamjenike općinskih načelnika, gradonačelnika i župana iz reda pripadnika hrvatskog naroda,
– izbora za članove predstavničkih tijela jedinica lokalne i područne (regionalne) samouprave,
– izbora za članove vijeća i predstavnike nacionalnih manjina u jedinicama lokalne i područne (regionalne) samouprave,
– provedbi državnog, lokalnog i savjetodavnog referenduma
– provedbi nadzora godišnjeg financijskog poslovanja i godišnjih financijskih izvještaja (u daljnjem tekstu: redovni nadzor financiranja) u smislu članka 27. st. 1. Zakona o financiranju političkih aktivnosti i izborne promidžbe (»Narodne novine«, broj 24/11, 61/11, 27/13 i 48/13 – proč. tekst i 2/14 – Odluka Ustavnog suda Republike Hrvatske, broj U-I-2986/2013, u daljnjem tekstu: Zakon o financiranju), te nadzora financiranja izborne promidžbe u smislu članka 27. st. 2. Zakona o financiranju i
– ostvarivanja ostalih zakonskih nadležnosti Povjerenstva.
Ovim Pravilnikom uređuje se i način vođenja uredskih i drugih evidencija o arhivskom i registraturnom gradivu koje se vode u Stručnoj službi Povjerenstva.
Članak 2.
Gradivo iz članka 1. ovoga Pravilnika čine sljedeće dokumentacijske cjeline:
1) izborna dokumentacija izbora za zastupnike u Hrvatski sabor,
2) izborna dokumentacija izbora za Predsjednika Republike Hrvatske,
3) izborna dokumentacija izbora članova u Europski parlament iz Republike Hrvatske,
4) izborna dokumentacija izbora za općinske načelnike, gradonačelnike i župane te njihove zamjenike,
5) izborna dokumentacija izbora za zamjenike općinskih načelnika, gradonačelnika i župana iz reda pripadnika nacionalnih manjina i izbora za zamjenike općinskih načelnika, gradonačelnika i župana iz reda pripadnika hrvatskog naroda,
6) izborna dokumentacija za izbor članova predstavničkih tijela jedinica lokalne i područne (regionalne) samouprave,
7) izborna dokumentacija za izbor članova vijeća i predstavnike nacionalnih manjina u jedinicama lokalne i područne (regionalne) samouprave,
8) dokumentacija za provedbu državnog referenduma,
9) dokumentacija za provedbu lokalnog i savjetodavnog referenduma,
10) dokumentacija nastala u postupku provedbe redovnog nadzora financiranja,
11) dokumentacija nastala u postupku nadzora financiranja izborne promidžbe i
12) predmetna dokumentacija redovnog poslovanja.
Članak 3.
Osoba odgovorna za rad pismohrane Povjerenstva je tajnik Povjerenstva.
Osoba zadužena za postupanje sa arhivskim gradivom u pismohrani Povjerenstva je službenik Povjerenstva sa položenim stručnim ispitom za zaštitu i