odnose na plan prekogranične razmjene električne energije, plan isporuke električne energije sumarno za krajnje kupce i plan proizvodnje električne energije u danu isporuke odobrava operator prijenosnog sustava.«
Članak 72. stavak 2. mijenja se i glasi:
»(2) U slučaju izmjene prekogranične razmjene električne energije voditelj bilančne grupe mora zahtijevati od operatora prijenosnog sustava izmjenu ugovornog rasporeda člana bilančne grupe tijekom dana isporuke u skladu s pravilima o dodjeli i korištenju prekograničnih prijenosnih kapaciteta.
Iza stavka 4. dodaje se stavak 5. koji glasi:
»(5) U slučaju izmjene plana isporuke električne energije za krajnje kupce voditelj bilančne grupe dužan je operatoru prijenosnog sustava dostaviti izmjene ugovornog rasporeda najkasnije 15 minuta prije sata u kojem nastupa promjena«.
Dosadašnji stavak 5. postaje stavak 6., koji se mijenja i glasi:
»(6) U slučaju izmjene kupoprodaje električne energije unutar granica Republike Hrvatske, voditelj bilančne grupe mora dostaviti Operatoru tržišta izmijenjenu verziju ugovornog rasporeda člana bilančne grupe za dan isporuke najkasnije četrdesetosam (48) sati nakon razdoblja na koje se izmjena odnosi, a koja sadrži i zadnje odobrene izmjene plana prekogranične razmjene električne energije, plana isporuke električne energije sumarno za krajnje kupce i plana proizvodnje električne energije od strane operatora prijenosnog sustava.«
Članak 17.
U članku 73., stavak 2. mijenja se i glasi:
»(2) Ako se izmjena ugovornog rasporeda odnosi na trgovinu unutar granica Republike Hrvatske Operator tržišta odobrit će izmjenu ugovornog rasporeda ako su s traženom izmjenom suglasne ugovorne strane iz ugovora o kupoprodaji električne energije, najkasnije tokom idućeg radnog dana nakon roka iz članka 72. stavka 6. ovih Pravila.«
U članak 73., iza stavka 2. dodaje se stavak 3. koji glasi:
»(3) Za ugovorne rasporede koji se odnose na trgovinu električne energije na burzi tokom dana isporuke primjenjuje se odredba članka 69. stavka 4. ovih Pravila.«
Članak 18.
Članak 75. mijenja se i glasi:
»Najkasnije do 12:00 sati sljedećeg dana, operator prijenosnog sustava je obvezan dostaviti Operatoru tržišta sve odobrene ugovorne rasporede dana isporuke (dan D).«
Članak 19.
Članak 80. mijenja se i glasi:
»Operatori sustava, Operator tržišta i ostali tržišni sudionici dužni su uskladiti poslovanje s odredbama ovih Pravila do 1. rujna 2016.«
Članak 20.
Članak 83. mijenja se i glasi:
»Stupanjem na snagu odredbi članka 1., članka 3. stavka 1. od alineje 2. do alineje 10., članaka od 19. do 24., članaka od 27. do 34., članka 38. stavka 1., članaka od 39. do 68., članka 69. od stavka 1. do 3., članaka od 70. do 76. i članka 79. ovih Pravila prestaju važiti Pravila djelovanja tržišta električne energije (»Narodne novine«, broj 135/06, 146/10 i 90/12).«
Članak 21.
Članak 84. mijenja se i glasi:
»Ova Pravila objavljuju se u »Narodnim novinama«, a stupaju na snagu osmog dana od dana objave u »Narodnim novinama«, osim odredbi članka 1., članka 3. stavka 1. od alineje 2. do alineje 10., članaka od 19. do 24., članaka od 27. do 34., članka 38. stavka 1., članaka od 39. do 68., članka 69. od stavka 1. do 3., članaka od 70. do 76. i članka 79., koje stupaju na snagu 1. rujna 2016. godine.«
Članak 22.
Ove Izmjene i dopune Pravila objavljuju se u »Narodnim novinama«, a stupaju na snagu osmog dana od dana objave u »Narodnim novinama«.
Klasa: 310-01/15-01/71
Urbroj: 251-544-01/1-16-3
Zagreb, 18. svibnja 2016.
Direktor Boris Abramović, v. r.
