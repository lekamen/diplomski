 pripremne radnje za koncesije na pomorskom dobru koje su od značaja za Republiku Hrvatsku, prati namjensko trošenje proračunskih sredstava iz razdjela Ministarstva za poslove brodarstva, pomorskog dobra, lučkog sustava i koncesija, predlaže mjere za unaprjeđenje položaja hrvatskih pomoraca i surađuje sa socijalnim partnerima. Uprava obavlja upravni nadzor nad provedbom propisa iz područja unutarnje plovidbe, kao i upravni nadzor nad radom Agencije za vodne putove i lučkih uprava unutarnjih voda u obavljanju njihovih javnih ovlasti.
Uprava, putem Lučkih kapetanija unutarnjih voda obavlja i poslove nadzora sigurnosti plovidbe, koordinacije spašavanja plovila i osoba sa plovila na unutarnjim vodama u slučaju plovidbene nesreće, provodi istrage plovidbenih nesreća, obavlja inspekcijske poslove, poslove utvrđivanja sposobnosti čamaca za plovidbu osim čamaca za javne namjene i za gospodarske namjene za prijevoz putnika i stvari, poslove utvrđivanja stručne osposobljenosti članova posade za stjecanje zvanja u unutarnjoj plovidbi, tehničke i druge stručne poslove sigurnosti plovidbe. Također obavlja i upravne poslove iz svoje nadležnosti a naročito upisivanje i brisanje plovila te s tim u vezi vodi propisane službene evidencije, poslove izdavanja propisanih isprava i knjiga, osobnih isprava članova posade, rješava u prekršajnim postupcima te obavlja i druge upravne poslove iz nadležnosti sigurnosti plovidbe na unutarnjim vodama.
Za obavljanje poslova Uprave pomorske i unutarnje plovidbe, brodarstva, luka i pomorskog dobra, ustrojavaju se sljedeći sektori:
3.1. Sektor upravljanja pomorskim dobrom, lučkim i koncesijskim sustavom,
3.2. Sektor pomorske plovidbe, pravnih, međunarodnih poslova i EU,
3.3. Sektor unutarnje plovidbe
3.4. Lučka kapetanija Sisak
3.5. Lučka kapetanija Osijek
3.6. Lučka kapetanija Slavonski Brod
3.7. Lučka kapetanija Vukovar.
3.1. Sektor upravljanja pomorskim dobrom, lučkim i koncesijskim sustavom
Članak 24.
Sektor upravljanja pomorskim dobrom, lučkim i koncesijskim sustavom priprema nacrte prijedloga zakonskih i podzakonskih akata iz područja pomorskog dobra, morskih luka i koncesija na pomorskom dobru, posebice u odnosu na razne djelatnosti koje se obavljaju na pomorskom dobru (iznajmljivanje sredstava, ronjenje, plažni sadržaji, komercijalno-rekreacijski sadržaji i dr.), prati i analizira stanje, poslovanje i razvoj morskih luka, prati i analizira upravljanje pomorskim dobrom od strane jedinica lokalne i područne (regionalne) samouprave, obavlja upravni nadzor nad gospodarenjem i korištenjem pomorskog dobra i provođenjem koncesijskog sustava na pomorskom dobru, koordinira i vodi rad Povjerenstva za granice pomorskog dobra Ministarstva koje u upravnom postupku utvrđuje granice pomorskog dobra/lučkog područja, obavlja sve stručno-tehničke poslove vezane uz rad Povjerenstva za granice pomorskog dobra Ministarstva, daje upute županijskim povjerenstvima za granice pomorskog dobra, vodi upisnik koncesija na pomorskom dobru u kojima je davatelj Vlada Republike Hrvatske, prati i daje upute jedinicama lokalne i područne (regionalne) samouprave za vođenje upisnika koncesija na pomorskom dobru, priprema prijedloge odluka i ugovora o koncesiji na pomorskom dobru u kojima je davatelj Vlada Republike Hrvatske, nadzire, koordinira i daje upute za rad lučkih uprava, koordinira i saziva Stručno tijelo za ocjenu ponuda za davanje koncesija na pomorskom dobru koje daje Vlada Republike Hrvatske, te Povjerenstva za oduzimanje koncesija na pomorskom dobru koje daje Vlada Republike Hrvatske i analizira koncesijske sustave, vodi očevidnik utvrđenih granica pomorskog dobra/lučkog područja, prati izvršavanje županijskih godišnjih planova upravljanja pomorskim dobrom po pitanju granica i provedbe utvrđenog pomorskog dobra, osigurava i provodi radnje vezane za namjensko trošenje proračunskih sredstava za poslove utvrđivanja, provedbe i izvlaštenja na pomorskom dobru, te izrade stručnih podloga za dodjelu koncesija na pomorskom dobru u