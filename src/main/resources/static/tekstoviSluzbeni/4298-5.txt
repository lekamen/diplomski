 zračnog prometa
c) osigurati raspoloživost dokumentacije, kako je propisano odredbama ovoga Pravilnika, primjenom računalnog programa
d) provoditi nadzor nad stručnim osposobljavanjem primjenom računalnog programa u cilju poštivanja redoslijeda aktivnosti i propisanih rokova
e) osigurati odgovarajući kapacitet i brzinu računalne mreže kako bi se spriječio nepotrebni gubitak vremena
f) osigurati da računalne datoteke i računalni programi za učenje budu prilagođeni polaznicima s osnovnim poznavanjem rada na računalu
g) osigurati da se one teme koje je vrlo teško ili nemoguće simulirati računalnim programom obrade na drugi način pod vodstvom i uz pojašnjenja instruktora
h) osigurati ispravnost računala i računalne mreže, te svih drugih uređaja potrebnih za uspješnu provedbu i dokumentiranost stručnog osposobljavanja i ispita i
i) osigurati referentnu literaturu i priručnike.
(3) U cilju kvalitetne provedbe ispita korištenjem računalnog programa, organizacija za stručno osposobljavanje mora osigurati odgovarajuću banku pitanja kako bi se izbjeglo ponavljanje pitanja.
DIO ČETVRTI POSLOVI OD ZNAČAJA ZA SIGURNOST ZRAČNOG PROMETA NA AERODROMU
Poslovi od značaja za sigurnost zračnog prometa na aerodromu
Članak 24.
Poslovi od značaja za sigurnost zračnog prometa na aerodromu su:
1. spasilačko-vatrogasna zaštita na aerodromu
2. opskrba zrakoplova gorivom
3. prihvat i otprema putnika:
a) koordinacija poslovima prihvata i otpreme putnika
b) registracija putnika i predane prtljage na let
c) kontrola putnika pred ulazak u zrakoplov
d) vođenje i nadzor ukrcaja/iskrcaja putnika u/iz zrakoplov(a) i
e) prihvat i otprema putnika s ograničenjem u kretanju
4. prihvat i otprema predane prtljage:
a) koordinacija poslova prihvata i otpreme predane prtljage i
b) prihvat i otprema predane prtljage
5. prihvat i otprema tereta i pošte:
a) koordinacija poslova prihvata i otpreme tereta i pošte i
b) prihvat i otprema tereta i pošte
6. prihvat i otprema zrakoplova:
a) kontrola opsluživanja zrakoplova
b) kontrola težine i balans zrakoplova
c) navođenje na/izvođenje zrakoplova sa pozicije
d) priprema i dostava hrane i pića na zrakoplov
e) čišćenje zrakoplova
f) odleđivanje zrakoplova i
g) rukovanje aerodromskom opremom
7. održavanje i pregled objekata i operativne površine aerodroma:
a) održavanje i pregled instalacija i uređaja sustava prilaznih svjetala i rasvjete operativne površine aerodroma
b) građevinsko održavanje i pregled objekata i operativne površine.
8. prevencija od upada divljih životinja na aerodrom i sudara divljih životinja sa zrakoplovima i
9. sustav upravljanja sigurnošću na aerodromu.
Spasilačko-vatrogasna zaštita na aerodromu
Članak 25.
(1) Program stručnog osposobljavanja za poslove spasilačko-vatrogasne službe na aerodromu mora minimalno sadržavati:
a) važeće propise koji se odnose na poslove spasilačko-vatrogasne službe
b) osnovnu infrastrukturu aerodroma
c) dijelove zrakoplova bitnih u slučaju intervencije spasilačko-vatrogasne službe
d) siguran rad na objektima i operativnoj površini uključujući i ljudske čimbenike
e) komunikacijske sustave predviđene za korištenje u slučaju izvanrednog događaja na aerodromu
f) način upotrebe vatrogasnih cijevi, mlaznica, monitora i drugih uređaja
g) način primjene svih sredstava za gašenje požara, a naročito onih koji se koriste na aerodromu
h) način evakuacije putnika i članova posade iz zrakoplova
i) vatrogasne operacije
j) način prilagodbe i primjenu opreme za spašavanje i gašenje strukturalnih požara na zrakoplovu
k) siguran način prijevoza opasnih roba
l) dužnosti i obveze zaposlenika spasilačko-vatrogasne službe u skladu s planom za slučaj izvanrednog događaja na aerodromu
m) korištenje zaštitne odjeće i opreme za zaštitu dišnih organa
n) mjere i postupke na aerodromu u slučaju slabe vidljivosti
o) poznavanje kompozitnih materijala
p) sustav balističkog padobrana na zrakoplovu za vrijeme intervencije
r) pravila kretanja i/ili vožnje na operativnoj površini i
s) osnove pružanja prve pomoći.
(2)