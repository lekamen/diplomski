 kojeg izdatak mora nastati kako bi se mogao smatrati prihvatljivim za sufinanciranje;
10. Bespovratna sredstva su potpore koje se iz Fonda europske pomoći za najpotrebitije, sukladno članku 25. Uredbe (EU) br. 223/2014, dodjeljuju Korisnicima u obliku:
(a) naknada za stvarno nastale i plaćene prihvatljive troškove;
(b) naknada na temelju jediničnih troškova;
(c) paušalni iznosi koji ne prelaze 100 000 EUR javne potpore;
(d) financiranje primjenom fiksnih stopa, utvrđeno primjenom postotka na jednu ili nekoliko određenih kategorija troškova.
11. Izravni troškovi – su oni troškovi koji su u izravnoj vezi s ostvarenjem jednog ili više ciljeva projekta, odnosno izravno povezani s pojedinačnom aktivnosti projekta;
12. Neizravni troškovi – su troškovi koji nastaju u okviru projekta, ali nisu u izravnoj vezi s ostvarenjem jednog ili više ciljeva projekta, odnosno ne mogu se izravno povezati s pojedinom aktivnošću projekta.
Članak 4.
(1) Ovaj Pravilnik dužno je primjenjivati Upravljačko tijelo, Posredničko tijelo, Tijelo za ovjeravanje i plaćanje u smislu Odluke te Korisnici.
(2) Odredbe ovog Pravilnika koje se odnose na Posredničko tijelo primjenjuju se na Upravljačko tijelo u slučajevima kada ono ne prenese dio svojih funkcija na posrednička tijela u skladu s člankom 31. stavcima 6. i 7. Uredbe (EU) br. 223/2014.
Opći uvjeti prihvatljivosti izdataka
Članak 5.
(1) Opći uvjeti prihvatljivosti izdataka su:
1. Izdatak je prihvatljiv za potporu iz Operativnog programa ako je nastao za korisnika i ako ga je korisnik platio u razdoblju prihvatljivosti izdataka navedenom u Ugovoru o dodjeli bespovratnih sredstava, odnosno Obavijesti o dodjeli bespovratnih sredstava, a koje ne može započeti prije 1. prosinca 2013. niti prelaziti 31. prosinca 2023.;
2. Stvarnost nastanka kod Korisnika;
3. Povezanost s operacijom i nastanak u okviru operacije koju je odabralo nadležno tijelo, u skladu s pravednim i transparentnim postupkom i na temelju kriterija utvrđenih u operativnom programu, a za koju je preuzeta obveza u ugovoru o dodjeli bespovratnih sredstava odnosno obavijesti o izravnoj dodjeli sredstava te koja se provodi u Republici Hrvatskoj;
4. Usklađenost s odredbama članka 23. stavka 6. Uredbe (EU) br. 223/2014 koje se odnose na zabranu dvostrukog financiranja iz drugih instrumenta Europske unije;
5. Da su nastali u skladu s nacionalnim zakonodavstvom i zakonodavstvom Europske unije;
6. Izvršenje plaćanja Korisnika prema dobavljačima roba, te pružateljima usluga tijekom razdoblja prihvatljivosti izdataka uz uvjet da projekt nije završen prije početka tog razdoblja;
7. Dokazivost putem računa ili računovodstvenih dokumenata jednake dokazne vrijednosti, pri čemu su predujmovi isplaćeni dobavljačima roba, te pružateljima usluga u skladu s odredbama ugovora sklopljenih s tim subjektima prihvatljivi za sufinanciranje;
8. Usklađenost s primjenjivim pravilima javne nabave.
(2) Kriteriji iz stavka 1. ovoga članka primjenjuju se kumulativno.
(3) Kriterij iz stavka 1. točke 7. ovoga članka ne primjenjuje se u slučajevima izdataka izračunatih primjenom jediničnih troškova, paušalnih iznosa te financiranja primjenom fiksnih stopa sukladno metodologiji Pojednostavljenih troškovnih opcija koju izrađuje Upravljačko tijelo. U slučaju izdataka izračunatih primjenom standardne veličine jediničnih troškova, fiksnih iznosa te financiranja primjenom fiksnih stopa, u smislu stvarnosti nastanka kod Korisnika provjerava se stvarnost nastanka situacije koja je metodologijom Pojednostavljenih troškovnih opcija definirana kao temelj za priznavanje troška.
(4) Uvjeti prihvatljivosti izdataka primjenjivi u određenom projektu utvrđuju se u Ugovoru o dodjeli bespovratnih sredstava odnosno u Obavijesti o izravnoj dodjeli sredstava.
(5) Izdaci koji postanu prihvatljivi slijedom izmjene Operativnog programa prihvatljivi su od datuma podnošenja zahtjeva za izmjenu Operativnog programa Europskoj komisiji sukladno članku 22 stavku 4. Uredbe (EU) br. 223/2014.
Članak 6.
Izdaci koji