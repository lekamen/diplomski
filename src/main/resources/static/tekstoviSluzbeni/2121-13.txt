 pokretnom kabinom ili štitom, zaštitnu opremu moraju nositi na sebi.
(4) Oprema iz stavka 2. ovoga članka i članka 54. ovoga Zakona upotrebljava se u uvjetima i na način propisan pravilnikom kojim se uređuje način obavljanja poslova razminiranja, kontrola kvalitete, opći i tehnički izvid i obilježavanja MSP-a.
Članak 56.
(1) Pirotehničari su dužni obavljati svoje poslove tako da područje i/ili građevina budu potpuno očišćeni od MES-a, NUS-a ili njihovih dijelova do dubine određene Izvedbenim planom.
(2) Pirotehničari svoje poslove obavljaju u radnim stazama koje su dužni propisno obilježavati. Prilikom ispitivanja tla ručnim detektorima metala i pipalicama dužni su ispitati sve detekcije tako da prilikom rada nakon detektiranja iskopavanjem, u skladu s pravilima struke, utvrde vrstu detekcije.
(3) Metalni predmeti koji nisu MES, NUS i njihovi dijelovi iskopavaju se tako da se vidljivo odlože na za to određena mjesta unutar radne staze pirotehničara.
(4) Poslove obilježavanja u pirotehničkoj skupini iz stavka 2. ovoga članka nadzire voditelj skupine.
(5) Pojedini dijelovi metalne i plastične galanterije MES-a, NUS-a i njihovih dijelova, za koje se sa sigurnošću ne može utvrditi da su bezopasni, moraju se uništavati za što je odgovoran voditelj radilišta.
Članak 57.
(1) U slučajevima velike zagađenosti MES-om, NUS-om i njihovim dijelovima nastalim eksplozijom skladišta MES-a i NUS-a ili napuštenim eksplozivnim sredstvima što za posljedicu ima razasute velike količine istih sredstava, a ne radi se o miniranom području, može se odstupiti od Zakonom propisanih metoda i postupaka razminiranja.
(2) U slučajevima iz stavka 1. ovoga članka HCR mora izraditi poseban Idejni plan razminiranja. Metode, postupci razminiranja i kontrole kvalitete te oprema i sredstva koji se mogu koristiti propisani su pravilnikom kojim se uređuje način obavljanja poslova razminiranja, kontrole kvalitete, općeg i tehničkog izvida i obilježavanja MSP-a.
(3) Nakon obavljenih poslova razminiranja područja i/ili građevine iz stavka 1. ovoga članka, ovlaštena pravna osoba i/ili obrtnik izdaje Izjavu o očišćenosti od MES-a, NUS-a i njihovih dijelova kojom jamči da je područje i/ili građevina očišćena od svih MES-a, NUS-a i njihovih dijelova.
Članak 58.
(1) Ako se na određenom području radilišta naiđe na površinu koja je iznimno zagađena metalnim predmetima i/ili različitim otpadnim materijalom (okućnice, smetlišta), voditelj radilišta dužan je takvo područje vidljivo obilježiti trakama i o tome izvijestiti pirotehničara HCR-a za kontrolu kvalitete tijekom obavljanja poslova razminiranja.
(2) Postupak razminiranja i kontrole kvalitete na površinama iz stavka 1. ovoga članka propisan je pravilnikom kojim se uređuje način obavljanja poslova razminiranja, kontrole kvalitete, općeg i tehničkog izvida i obilježavanja MSP-a.
Članak 59.
Poslovima razminiranja ovlaštena pravna osoba i/ili obrtnik dužni su postići očišćenost radilišta od svih MES-a, NUS-a i njihovih dijelova.
Članak 60.
(1) Za razminiranje perspektivnih vojnih lokacija i/ili građevina nadležno je Ministarstvo obrane, sukladno članku 3. ovoga Zakona, a razminiranje neperspektivnih vojnih lokacija i/ili građevina organizira HCR sukladno odredbama ovoga Zakona i propisa donesenih na temelju njega.
(2) Iznimno od stavka 1. ovoga članka, Ministarstvo obrane može zatražiti za pojedine perspektivne vojne lokacije i/ili građevine njihovo razminiranje sukladno odredbama ovoga Zakona i propisa donesenih na temelju njega, uz prethodno odobrenje Vlade Republike Hrvatske.
(3) Ministarstvo obrane dužno je HCR-u predati sve podatke i dokumentaciju o miniranosti perspektivnih i neperspektivnih vojnih lokacija i/ili građevina, kao i o poslovima razminiranja koji su na tim lokacijama i/ili građevinama obavljani.
(4) Razminiranje i kontrola kvalitete vojnih lokacija i/ili građevina i izdavanje Potvrde o isključenju vojnih lokacija i/ili građevina iz MSP-a za perspektivne vojne lokacije i/ili građevine iz stavka 1. ovoga