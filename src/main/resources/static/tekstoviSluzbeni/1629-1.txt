 nekorištenja ugovornih usluga, ni prestankom ispunjavanja obveza pretplatnika, kao ni podnošenjem prigovora. Smatra kako je pretplatnik izgubio pravo na raskid ugovora bez naplate naknade za prijevremeni raskid ugovora i na temelju odredbe članka 46. stavka 1. Zakona o zaštiti potrošača, a iz razloga što je i rok za raskid ugovora utemeljen na tvrdnji nedostavljanja potvrde prethodne obavijesti protekao. Napominje kako je prilikom rješavanja nekoliko upravnih stvari, gdje je sporna ugovorna obveza pretplatnika na temelju ugovora zaključenih sredstvima daljinske komunikacije tuženik donio drugačiju odluku. Smatra da je tuženik propustio utvrditi koji su to računi izdani pretplatniku do trenutka raskida, a koje je sukladno propisima iz područja elektroničkih komunikacija, pretplatnik bio dužan podmiriti.
Predlaže da Sud poništi odluku tuženika.
Tuženik u odgovoru na tužbu navodi kako je ista neosnovana iz razloga iznesenih u obrazloženju osporenoga rješenja. Smatra da je u provedenom postupku pravilno primijenjeno materijalno pravo te da je u svrhu utvrđivanja osnovanosti naplate naknade, odnosno utvrđivanja okolnosti da je pretplatnik zaista sklopio novi sadržaj ugovora s tužitelj putem telefona, uz ugovornu obvezu od 24 mjeseca, od tužitelja zatražio presliku obavijesti o aktivaciji usluge. Ističe kako je tužitelj dostavio presliku tražene obavijesti, ali da nije dostavio presliku dokaza iz koje bi bilo razvidno da je pretplatnik istu zaista i zaprimio. Smatra kako navedeni način sklapanja ugovora na daljinu nije vjerodostojan dokaz, a pogotovo ne dokaz o postojanju ugovorne obveze bitne za odlučivanje u predmetnoj upravnoj stvari. Ističe kako je u predmetnom slučaju okolnost sklapanja ugovora upitna i sporna. Napominje kako prema Zakona o zaštiti potrošača ugovor sklopljen na daljinu, pretplatnik može bez plaćanja naknada i obrazloženja raskinuti u roku od tri mjeseca, ali da je za raskidanje takvog ugovora potrebna činjenica nastanka ugovora, odnosno nedvojbenost sklapanja istog. Smatra kako činjenicu sklapanja ugovora tužitelj nije dokazao, a time ni osnovanost naplate naknade zbog prijevremenog raskida ugovora. Stoga smatra kako je netočan navod tužitelja o proteku roka od tri mjeseca prema Zakonu o zaštiti potrošača, budući da nije dokazao niti okolnost sklapanja ugovora, kao niti okolnost postojanja ugovorne obveze, a time i osnovanost naplate eventualne naknade za slučaj da se pretplatnik predomisli.
Predlaže da Sud odbije tužbeni zahtjev.
Podneskom od 23. prosinca 2013. i 28. svibnja 2015. tužitelj se očitovao na navode tuženika i u bitnome ponavlja navode iznesene u tužbi.
Zainteresirana osoba u predmetnom upravnom sporu Mario Mesić nije se u za to ostavljenom roku očitovao na navode tužitelja i tuženika.
Sud je uzeo u obzir provedene dokaze i činjenice utvrđene u postupku donošenja osporene odluke. Izvršen je uvid u spis tuženika i dokumentaciju priloženu uz tužbu te je 29. svibnja 2015., održana usmena i javna rasprava u prisutnosti opunomoćenika tuženika. Tužitelj i zainteresirana osoba iako uredno pozvani nisu pristupili zakazanom ročištu.
Na temelju razmatranja svih činjeničnih i pravnih pitanja (članak 55. stavak 3. Zakon o upravnim sporovima – »Narodne novine«, broj 20/10., 143/12. i 152/14. – dalje ZUS) Sud je utvrdio da tužbeni zahtjev nije osnovan.
Prema podacima spisa proizlazi da je osporavano rješenje doneseno povodom prigovora u ovom upravnom sporu zainteresirane osobe Maria Mesića, na nemogućnost raskida ugovora bez naplate naknade, kao i nezakonitog produljenja pretplatničkog ugovora telefonskim putem.
Odredbom članka 41. stavak 1. Zakona o elektroničkim komunikacijama (»Narodne novine« broj 73/08., 90/11., 133/12., 80/13.) propisano je da se prava i obveze iz pretplatničkog odnosa između operatora javnih komunikacijskih usluga i pretplatnika tih usluga uređuju njihovim međusobnim ugovorom (u daljnjem tekstu: pretplatnički ugovor). Operatori javnih komunikacijskih usluga moraju temeljiti pretplatničke