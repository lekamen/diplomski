 vezane uz financijske kontrole novčanih naknada« stavlja se zarez te se dodaje riječ: »potpora«.
Članak 18.
U članku 54. stavak 2. mijenja se i glasi:
»U Službi za računovodstvo i financije ustrojavaju se:
5.1.2.1. Odjel za računovodstvo
5.1.2.2. Odjel za platni promet i likvidaturu
5.1.2.3. Odjel za financijsko upravljanje i kontrole.«.
Članak 19.
Članak 55. mijenja se i glasi:
»Odjel za računovodstvo je unutarnja ustrojstvena jedinica u sklopu Službe za računovodstvo i financije koja obrađuje računovodstveno-financijsku dokumentaciju; brine o zakonitoj primjeni materijalno-financijskih propisa, izrađuje mjesečna, tromjesečna, polugodišnja i godišnja financijska izvješća i izrađuje konsolidirana izvješća Ministarstva; vodi zakonom propisane računovodstvene knjige i pomoćne evidencije; evidentira sve novčane transakcije i poslovne događaje; vodi knjigovodstvo osnovnih sredstava i sitnog inventara; sudjeluje u izradi analitičkog računskog plana i financijskih izvještaja; vodi pomoćne knjige; obavlja kontiranje i knjiženje svih prihoda i primitaka i rashoda i izdataka; vodi knjigu kapitalne imovine; priprema podatke za godišnji popis; obračunava ispravak vrijednosti; usklađuje stanje sredstava i njihovih izvora iskazanih u knjigovodstvu; prati obveze i potraživanja.
U Odjelu za računovodstvo ustrojavaju se:
5.1.2.1.1. Pododsjek za provedbu projekata Ministarstva, Europske unije i međunarodnih financijskih institucija
5.1.2.1.2. Pododsjek za nefinancijsku imovinu.«.
Članak 20.
Iza članka 55. dodaju se podnaslovi iznad članaka i članci 55.a, 55.b, 55.c, 55.d i 55.e koji glase:
»5.1.2.1.1. Pododsjek za provedbu projekata Ministarstva, Europske unije i međunarodnih financijskih institucija
Članak 55.a
Pododsjek za provedbu projekata Ministarstva, Europske unije i međunarodnih financijskih institucija je unutarnja ustrojstvena jedinica u sastavu Odjela za računovodstvo koja obavlja poslove knjiženja i kontrole poslovnih događaja; dokumenata platnog prometa (izvodi); mjesečnog usklađivanja i praćenja prihoda i primitaka te rashoda i izdataka glavnih knjiga i riznice; usklađivanja bruto bilanci s ustanovama, mjesečnih obrazaca izvještaja o obvezama; kontrolira naloge za preknjiženje ustanova socijalne skrbi i drugih proračunskih korisnika; obavlja knjiženje poslovnih događaja Ministarstva i projekata Europske unije i međunarodnih financijskih institucija; kontrolira i knjiži poslovne događaje i dokumente platnog prometa, blagajne, rashoda i obveze; mjesečno usklađuje bruto bilance s ustanovama, kontrolira i izvještava o kunskim i deviznim stanjima sredstava po donacijama vezanim za deinstitucionalizaciju ustanova socijalne skrbi, usklađuje prihode i rashode s riznicom te povrate na stavku rashoda sredstava ostvarenih od Europske unije, donacija i darovnica; knjiži poslovne događaje, dokumente platnog prometa, blagajne, rashode i obveze po svim izvorima financiranjima i aktivnostima.
5.1.2.1.2. Pododsjek za nefinancijsku imovinu
Članak 55.b
Pododsjek za nefinancijsku imovinu unutarnja je ustrojstvena jedinica u sastavu Odjela za računovodstvo koja obavlja poslove kontrole vođenja pomoćne knjige nefinancijske imovine i sitnog inventara Ministarstva; usklađuje stanje dugotrajne imovine s financijskim knjigovodstvom; priprema popisne liste; kontrolira obračun amortizacije i otuđenja imovine te kontrolira i knjiži privremene i okončane situacije.
5.1.2.2. Odjel za platni promet i likvidaturu
Članak 55.c
Odjel za platni promet i likvidaturu unutarnja je ustrojstvena jedinica u sastavu Službe za računovodstvo i financije koja obavlja poslove vezane za osiguravanje racionalnog i zakonitog korištenja sredstava; obavlja prethodnu kontrolu dostavljenih naloga prije isplate; blagajničko poslovanje; obavlja obračun i isplatu plaća i naknada; prati tekuću likvidnost i dospijeće plaćanja obveza; vodi knjigu ulaznih računa; obračunava dnevnice za službena putovanja u zemlji i inozemstvu; obračunava troškove prijevoza na posao i s posla; izvršava