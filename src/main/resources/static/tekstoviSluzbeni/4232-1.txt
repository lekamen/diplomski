 specijalističkog staža.«.
U podstavku 14. brišu se riječi »i najmanje pet godina specijalističkog staža«, a riječ: »Povjerenstvo« zamjenjuje se riječima: »Nacionalno povjerenstvo« u odgovarajućem rodu, broju i padežu.
U podstavku 15. riječi: »Ispitno povjerenstvo« zamjenjuju se riječima: »Ispitna komisija« u odgovarajućem rodu, broju i padežu.
Podstavak 17. mijenja se i glasi:
»Nacionalno povjerenstvo za specijalističko usavršavanje doktora medicine jest tijelo koje imenuje ministar na vrijeme od pet godina, a čine ga dva predstavnika Hrvatske liječničke komore, dva predstavnika ministarstva, jedan predstavnik Nacionalnog zdravstvenog vijeća, po jedan predstavnik svakog medicinskog fakulteta u Republici Hrvatskoj, jedan predstavnik Akademije medicinskih znanosti, dva predstavnika Hrvatskog liječničkog zbora i jedan predstavnik Hrvatskog društva mladih liječnika. Predsjednika povjerenstva imenuje ministar između članova Nacionalnog povjerenstva za specijalističko usavršavanje doktora medicine. Nacionalno povjerenstvo za specijalističko usavršavanje doktora medicine zaduženo je za provjeru, procjenu i unapređenje kvalitete specijalističkog usavršavanja te nadzire specijalističko usavršavanje doktora medicine. Obveze Nacionalnog povjerenstva za specijalističko usavršavanje doktora medicine su primjena europskih standarda, nadziranje trajanja i sadržaja specijalističkog usavršavanja, kontrola kvalitete specijalističkog usavršavanja, predlaganje ministru metoda procjene napredovanja specijalizanata putem formativnog i sumativnog ocjenjivanja, procjena uspješnosti rada ispitivača na specijalističkim ispitima i ispitima uže specijalnosti, procjena drugih načina kvalifikacija te predlaganje uvođenja metoda procjene uspješnosti napredovanja specijalizanata te stručne posjete. Nacionalno povjerenstvo za specijalističko usavršavanje doktora medicine provodi međunarodne posjete te uspoređuje ispunjenost kriterija za glavne mentore, mentore i zdravstvene ustanove s kriterijima navedenim u Prilogu V. ovoga Pravilnika.«.
Članak 2.
U članku 6. stavku 1. i u članku 33. u stavcima 1. i 2. riječ: »Povjerenstvo« zamjenjuje se riječima: »Nacionalno povjerenstvo« u odgovarajućem rodu, broju i padežu.
Članak 3.
U članku 9. stavku 2. riječi: »obrazac za odobrenje specijalizacije« zamjenjuju se riječima: »obrazac prijedloga za odobrenje specijalističkog usavršavanja«.
Članak 4.
U članku 10. iza stavka 1. dodaje se novi stavak 2. koji glasi:
»Prije isteka probnog rada specijalizanta, glavni mentor i mentor obvezni su dati pisano izvješće ravnatelju zdravstvene ustanove iz članka 11. stavka 1. ovoga Pravilnika o izvršavanju obveza specijalizanta iz programa specijalističkog usavršavanja s mišljenjem da li je specijalizant zadovoljio na probnom radu. Ravnatelj je obvezan donijeti pisanu odluku da specijalizant nije zadovoljio na probnom radu, ako to utvrdi iz izvješća glavnog mentora i mentora.«.
Dosadašnji stavci 2. – 12. postaju stavci 3. – 13.
Članak 5.
Članak 11. mijenja se i glasi:
»Zdravstvena ustanova čiji je osnivač Republika Hrvatska, jedinica područne (regionalne) samouprave ili grad sa specijalizantom sklapa ugovor o međusobnim pravima i obvezama.
Pri sklapanju ugovora iz stavka 1. ovoga članka obveza rada u radnom odnosu na neodređeno vrijeme nakon završetka specijalističkog usavršavanja i položenog specijalističkog ispita ne smije biti ugovorena u trajanju duljem od vremena trajanja specijalizacije.
Ako specijalizant namjerava otkazati ugovor o radu u zdravstvenoj ustanovi iz stavka 1. ovoga članka i želi zasnovati radni odnos u drugoj zdravstvenoj ustanovi čiji je osnivač Republika Hrvatska, jedinica područne (regionalne) samouprave ili grad, obvezan je zatražiti prethodnu suglasnost ministarstva te naknaditi troškove specijalizacije iz članka 12. stavka 1. ovoga Pravilnika zdravstvenoj ustanovi iz stavka 1. ovog članka.
Zdravstvena ustanova iz stavka 3. ovoga članka u kojoj specijalizant želi zasnovati radni odnos može umjesto