2 05.01.2016 Rješenje Zavoda za unapređivanje zaštite na radu, klasa: UP/I-115-01/15-01/93, urbroj: 425-02/4-15-2 od 30. prosinca 2015.
ZAVOD ZA UNAPREĐIVANJE ZAŠTITE NA RADU
16
Na zahtjev DALEKOVODA d.d. iz Zagreba, Ulica Marijana Čavića 4, OIB: 47911242222, a na temelju članka 30. stavka 2. i članka 83. stavka 4. točka 9. Zakona o zaštiti na radu (»Narodne novine«, broj 71/14, 118/14 i 154/14), Zavod za unapređivanje zaštite na radu (dalje: Zavod) donosi
RJEŠENJE
I.
DALEKOVOD d.d. iz Zagreba, Ulica Marijana Čavića 4, OIB: 47911242222, ispunjava uvjete za obavljanje poslova zaštite na radu te se ovlašćuje da u okviru svoje djelatnosti može obavljati sljedeće poslove:
1. izrada procjene rizika
2. osposobljavanje za zaštitu na radu (osposobljavanja radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu)
3. ispitivanja radne opreme
4. ispitivanja u radnom okolišu:
a) ispitivanja fizikalnih čimbenika
O obavljenim ispitivanjima, navedeno društvo je obvezno izdavati i čuvati isprave te voditi evidenciju.
II.
Poslove iz točke I. ovog Rješenja navedena pravna osoba može obavljati dok ispunjava uvjete propisane Pravilnikom o ovlaštenjima za poslove zaštite na radu (»Narodne novine«, broj 112/14 i 84/15), a o svim promjenama koje se odnose na ispunjavanje propisanih uvjeta, pravna osoba je dužna obavijestiti ovaj Zavod odmah po nastanku promjene.
IV.
Ovo Rješenje objavit će se u »Narodnim novinama«.
Klasa: UP/I-115-01/15-01/93
Urbroj: 425-02/4-15-2
Zagreb, 30. prosinca 2015.
Ravnatelj Vitomir Begović, v. r.
