 pretplatnički ugovor sklopljen s posebnom odredbom o obveznom trajanju sukladno odredbi članka 18. navedenih Općih uvjeta operatora, a krivnjom korisnika dođe do raskida pretplatničkog ugovora prije isteka razdoblja obveznog trajanja ugovora, korisnik će biti dužan platiti mjesečnu naknadu za ostatak razdoblja obveznog trajanja ugovora ili naknadu u visini popusta koje je ostvario ako je plaćanje te naknade za njega povoljnije, a što će biti detaljno utvrđeno posebnim uvjetima pojedinog tarifnog modela i/ili paketa ili u cjeniku usluga.
Stoga sud smatra da je tuženik pravilno primjenom odredbe članka 12. stavak 1. točke 11. u svezi odredbe članka 51. Zakona o elektroničkim komunikacijama i donio osporavanu odluku te istom okončao postupak u povodu zahtjeva za rješavanje spora.
Slijedom navedenoga sud smatra da je tuženik pravilnom primjenom materijalnog prava i na temelju pravilno utvrđenog činjeničnog stanja, primjenom odredbe članka 51. stavak 6. i stavak 8. Zakona odbio zahtjev tužitelja za rješavanje spora, pri čemu nije povrijedio zakon na njegovu štetu, te je primjenom članka 57. stavka 1. ZUS-a tužbeni zahtjev tužitelja valjalo odbiti kao neosnovan.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi ovome sudu u roku od 15 dana od dana dostave presude, u dovoljnom broju primjeraka za sud i sve stranke u sporu. Žalba odgađa izvršenje pobijane presude.
Broj: 7 UsI-398/15-11
Osijek, 29. rujna 2015.
Sutkinja Blanka Sajter, v. r.
