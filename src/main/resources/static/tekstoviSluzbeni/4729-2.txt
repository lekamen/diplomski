 Kandidatu koji, bez prethodne dozvole osobe koja nadzire pisani dio ispita, napusti prostoriju u kojoj se održava ispit, neće se dopustiti da nastavi pisanje ispita. U tom slučaju postupit će se sukladno stavku 6. ovog članka.
(8) Osobe koje nadziru pisani dio ispita određuje Akademija te im daje odgovarajuće upute i pravila za rad na pisanom dijelu ispita.
Članak 10.
(1) Provjera znanja i vještina kandidata na usmenom dijelu ispita provodi se na način da pitanja postavljaju članovi Povjerenstva s time da se istovremeno ispituje od tri do pet kandidata.
(2) Kandidatima se postavljaju pitanja u obliku problemske situacije (simulacija postupka pred sudom i podjela uloga). Uz to, provjerava se i poznavanje Kodeksa sudačke etike i Etičkog kodeksa državnih odvjetnika i zamjenika državnih odvjetnika (u daljnjem tekstu: Kodeks).
(3) Broj bodova koje je pojedini kandidat ostvario na pisanom dijelu ispita neće se, prije usmenog dijela ispita, priopćiti članovima Povjerenstva.
(4) Usmeni dio ispita može trajati najduže 90 minuta.
Članak 11.
Nepristupanje pisanoj ili usmenoj provjeri znanja i sposobnosti kao i odustanak od već započete provjere znanja i sposobnosti smatra se odustankom od polaganja završnog ispita, osim ako za to ne postoje opravdani razlozi o čemu odluku donosi Povjerenstvo.
Članak 12.
(1) Usmeni dio ispita je javan.
(2) Osobe zainteresirane za slušanje ispita prijavljuju se Akademiji putem njene mrežne stranice.
(3) Raspored slušanja usmenog dijela ispita određuje se prema raspoloživim prostornim mogućnostima, vodeći računa o nesmetanom odvijanju tijeka usmenog dijela ispita.
(4) Predsjednik Povjerenstva može udaljiti slušatelje koji svojim ponašanjem ometaju tijek usmenog dijela ispita, kao i slušatelje koji se u prostoriji u kojoj se održava ispitivanje ne mogu smjestiti na način da ne ometaju tijek ispita.
IV. BODOVANJE ZAVRŠNOG ISPITA
Članak 13.
(1) Na završnom ispitu kandidat može ostvariti ukupno 300 bodova.
(2) Na pisanom dijelu ispita kandidat može ostvariti najviše 200 bodova, od čega 40 bodova na testu s pitanjima s mogućnošću odabira ponuđenih odgovora, a najviše 160 bodova na rješavanju pitanja vezanih uz problemsku situaciju, dok na usmenom dijelu ispita može ostvariti najviše 100 bodova.
(3) Kandidat koji ostvari najmanje 225 bodova položio je završni ispit.
Članak 14.
(1) Predsjednik Povjerenstva određuje po dva člana Povjerenstva za pregled i bodovanje pisanih ispita.
(2) Članovi Povjerenstva zaduženi za pregled i bodovanje pisanih ispita, dužni su iste pregledati i zajednički ocijeniti u roku od 30 dana po dovršetku pisanog ispita.
(3) Svaki član Povjerenstva boduje uspjeh kandidata na usmenom dijelu ispita do najviše 100, a ako svi članovi Povjerenstva ne postignu suglasnost oko određenog broja bodova primjenjuje se srednji broj bodova (aritmetička sredina).
(4) Ostvareni broj bodova na svakom od dijelova završnog ispita kao i ukupan broj ostvarenih bodova unose se u zapisnik.
(5) Na zahtjev kandidata, u roku od 48 sati od primitka obavijesti o postignutom broju bodova, omogućit će se uvid u njegov pisani test te će se, po potrebi, odmah, a najkasnije u roku od 48 sati od predanog zahtjeva kandidata izvršiti ispravak broja bodova u dijelu testa koji se odnosi na pitanja s mogućnošću odabira ponuđenih odgovora.
V. NAČIN SASTAVLJANJA I ODABIR PITANJA
Članak 15.
(1) Povjerenstvo određuje sastavljače pitanja – suce i zamjenike državnih odvjetnika prvostupanjske razine koji su dužni uz svako sastavljeno pitanje dostaviti i odgovor.
(2) Svako pitanje dostavlja se u zatvorenom omotu, s naznakom »pitanje s mogućnošću odabira ponuđenih odgovora« ili »problemska situacija« Akademiji koja zatvorene omotnice razvrstava prema naznaci na njima te ih dostavlja Povjerenstvu radi odabira.
(3) Sastavljači pitanja imaju pravo na naknadu za svako odabrano pitanje, a visinu naknade određuje Upravno vijeće.
Članak 16.
(1) Članovi Povjerenstva otvaraju zatvorene omotnice i provode odabir pitanja te ih razvrstavaju za