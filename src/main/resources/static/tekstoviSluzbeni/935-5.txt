podnositelja zahtjeva,«.
Točka d) briše se.
Iza dosadašnje točke e), koja postaje točka d), dodaje se nova točka e) koja glasi:
»e) kada je Republika Hrvatska suvlasnik s podnositeljem zahtjeva, a suvlasnički dio Republike Hrvatske manji je od suvlasničkog dijela podnositelja zahtjeva.«.
Iza stavka 10. dodaju se stavci 11. – 17. koji glase:
»(11) Ugovorom o prodaji može se ugovoriti obročna otplata iznosa kupoprodajne cijene.
(12) Ugovor o prodaji s obročnom otplatom kupoprodajne cijene mora sadržavati odredbu kojom se dopušta uknjižba prava vlasništva na ime kupca samo uz istodobnu uknjižbu založnog prava u korist Republike Hrvatske.
(13) Rok obročne otplate ne može biti duži od 10 godina.
(14) Vlada Republike Hrvatske može donijeti odluku o prodaji poljoprivrednog zemljišta u vlasništvu države za katastarske čestice koje se nalaze izvan proizvodno-tehnoloških cjelina, čija veličina nije veća od 1ha, kako bi ostvarila društveno-gospodarske i strateške ciljeve u poljoprivredi.
(15) Odluku Vlade Republike Hrvatske iz stavka 14. ovoga članka provodi Agencija putem javnog poziva za prodaju.
(16) Pravo prvenstva na javnom pozivu za prodaju imaju nositelji obiteljskog poljoprivrednog gospodarstva, zadruge koje se bave poljoprivrednom djelatnošću ili čiji su zadrugari poljoprivredni proizvođači i druge fizičke ili pravne osobe koje su sudjelovale u javnom pozivu, a koje imaju prebivalište, odnosno sjedište, najmanje dvije godine do objave javnog poziva na području jedinice lokalne samouprave, odnosno Grada Zagreba, za koju se raspisuje javni poziv.
(17) Sredstva ostvarena od prodaje izravnom pogodbom sukladno stavku 14. ovoga članka prihod su proračuna jedinice lokalne samouprave, odnosno Grada Zagreba, na čijem se području poljoprivredno zemljište nalazi, a namijenjena su isključivo za provedbu komasacije poljoprivrednog zemljišta te sufinanciranje aktivnosti izrade programa, projekata i ostalih dokumenata prijeko potrebnih za provedbu mjera potpore iz Programa ruralnog razvoja 2014. – 2020., a čija se izrada ne sufinancira mjerama potpore iz toga Programa, čiji su korisnici jedinice lokalne samouprave.«.
Članak 28.
U članku 51. stavku 1. iza riječi: »Republika Hrvatska« dodaju se riječi: »ili jedinica područne (regionalne) samouprave.«.
Iza stavka 2. dodaje se stavak 3. koji glasi:
»(3) Iznimno, poljoprivredno zemljište u vlasništvu države može se dati u zakup bez javnog poziva, na rok od 10 godina, pravnim i fizičkim osobama koje se bave stočarstvom pod uvjetom da nemaju, a ovim bi zakupom dobile minimalnu površinu poljoprivrednog zemljišta propisanu prema broju uvjetnih grla, uz naknadu u visini iznosa dvostruke početne zakupnine iz članka 31. stavka 1. ovoga Zakona.«.
Članak 29.
U članku 52. stavku 3. riječi: »članka 29. stavka 6.« zamjenjuju se riječima: »članka 29. stavka 7.«.
Članak 30.
Naziv glave VI. mijenja se i glasi: »VI. ZEMLJIŠNI FOND POLJOPRIVREDNOG ZEMLJIŠTA U VLASNIŠTVU DRŽAVE«.
Članak 31.
U članku 53. stavak 1. mijenja se i glasi:
»(1) Poljoprivredno zemljište iz članka 3. stavaka 1. i 2. ovoga Zakona koje je u vlasništvu Republike Hrvatske i poljoprivredno zemljište koje Agencija kupi ili zamijeni u ime i za račun Republike Hrvatske čine Zemljišni fond poljoprivrednog zemljišta u vlasništvu države (u daljnjem tekstu: Zemljišni fond).«.
Iza stavka 2. dodaje se stavak 3. koji glasi:
»(3) Na raspolaganje zemljištem iz stavka 1. ovoga članka primjenjuju se odredbe članaka 27. – 52. ovoga Zakona.«.
Članak 32.
Članak 55. mijenja se i glasi:
»(1) Odredbe članka 53. stavka 3. ovoga Zakona ne primjenjuju se na katastarske čestice poljoprivrednog zemljišta koje koriste korisnici kuća u vlasništvu države kojima upravlja Agencija za pravni promet i posredovanje nekretninama.
(2) Korisnici kuća u vlasništvu države kojima upravlja Agencija za pravni promet i posredovanje nekretninama imaju pravo prvozakupa katastarskih čestica poljoprivrednog zemljišta koje koriste.
(3) Na pravo prvozakupa iz stavka 2. ovoga članka na