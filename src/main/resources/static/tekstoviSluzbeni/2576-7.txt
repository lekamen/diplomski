obrada.
Članak 15.
(1) U Uvjerenju koje kandidat za vozača mora priložiti u postupku izdavanja vozačke dozvole, a vozač nakon redovnog ili izvanrednog nadzornog zdravstvenog pregleda, može biti navedena jedna od sljedećih mogućih ocjena:
1. sposoban – (navesti kategoriju),
2. sposoban uz uporabu određenih pomagala ili adaptaciju vozila – (navesti kategoriju i vrstu pomagala/adaptacije),
3. sposoban uz vremensko ograničenje – (navesti kategoriju i rok ponovnog zdravstvenog pregleda). Doktor koji je izdao Uvjerenje obvezan je upoznati vozača i kandidata za vozača s razlozima za ograničenje,
4. sposoban uz uporabu određenih pomagala – (navesti kategoriju i vrstu pomagala) i uz vremensko ograničenje – (navesti kategoriju i rok ponovnog zdravstvenog pregleda). Doktor koji je izdao Uvjerenje obvezan je upoznati vozača i kandidata za vozača s razlozima zbog kojeg mu je odredio kontrolni zdravstveni pregled, odnosno upoznati ga s razlozima za ograničenje.
5. privremeno nesposoban – (navesti kategoriju i trajanje privremene nesposobnosti).
Privremena nesposobnost ne može biti kraća od tri mjeseca. Obvezno je navesti odredbu članka i stavka ovoga Pravilnika na temelju kojeg je ocjena donesena.
Doktor koji je izdao Uvjerenje obvezan je vozača i kandidata za vozača upoznati s razlozima privremene nesposobnosti.
6. trajno nesposoban – (navesti kategoriju trajne nesposobnosti).
Obvezno je navesti odredbu članka i stavka ovoga Pravilnika na temelju kojeg je ocjena donesena.
Doktor koji je izdao Uvjerenje obvezan je vozača i kandidata za vozača upoznati s razlozima trajne nesposobnosti.
Članak 16.
(1) Vozač i kandidat za vozača koji nije zadovoljan ocjenom zdravstvene sposobnosti, može u roku od 15 dana od dana primitka Uvjerenja podnijeti zahtjev za utvrđivanje zdravstvene sposobnosti Drugostupanjskom zdravstvenom povjerenstvu iz članka 4. stavka 8. ovoga Pravilnika.
(2) Drugostupanjsko zdravstveno povjerenstvo za utvrđivanje zdravstvene sposobnosti na temelju nalaza i mišljenja donosi Uvjerenje o duševnoj i tjelesnoj sposobnosti za upravljanje vozilima.
(3) Izgled i sadržaj Uvjerenja iz stavka 2. ovoga članka utvrđeni su u Prilogu III. koji je otisnut uz ovaj Pravilnik i čini njegov sastavni dio.
Članak 17.
Izvanredni nadzorni zdravstveni pregled iz članka 231. stavka 4. Zakona o sigurnosti prometa na cestama sastoji se najmanje od sljedećih pregleda:
1) kompletnog pregleda specijaliste medicine rada/sporta (anamneza, kompletan status, pregled vidnih funkcija: oštrine vida oba oka i svakog oka pojedinačno – naturalnog i korigiranog, bulbomotorike, raspoznavanja boja, orijentacijske širine vidnog polja),
2) izvatka iz liječničkog kartona o kroničnim i psihičkim bolestima od kojih pregledanik boluje, koji dostavlja izabrani doktor, osim ako drugim propisima nije drukčije propisano,
3) psihologijskog testiranja i pregleda specijalista u čiju užu nadležnost spada liječenje i praćenje bolesti zbog koje/kojih je dano ograničenje,
4) kod alkoholiziranog vozača, kod vozača za kojeg postoji opravdana sumnja da je uzimao lijekove koji utječu na psihofizičke sposobnosti i na sposobnost upravljanja vozilima, vrijednosti alkohola i lijekova u krvi i urinu te ostalih analiza utvrđivat će se u ustanovama i tijelima koje je za to ovlastio ministar uz suglasnost ministra za unutarnje poslove.
Članak 18.
Opseg izvanrednog nadzornog zdravstvenog pregleda iz članka 231. stavka 3. Zakona o sigurnosti prometa na cestama utvrđuje specijalist medicine rada/sporta ovisno o razlogu upućivanja na izvanredni nadzorni zdravstveni pregled u ovlaštenoj zdravstvenoj ustanovi, trgovačkom društvu i specijalističkoj ordinaciji medicine rada/sporta u privatnoj praksi.
Opseg pregleda iz stavka 1. ovoga članka ne smije biti manji od onoga koji je propisan za kategoriju koju vozač posjeduje.
Članak 19.
Zdravstveni pregledi i psihologijsko testiranje vozača i kandidata za vozače druge skupine sukladno ovom Pravilniku su:
1. Zdravstveni pregled vozača i ocjena psihičkih