15 06.02.2015 Plan prijma u državnu službu u Ured pučke pravobraniteljice za 2015. godinu
PUČKI PRAVOBRANITELJ
291
Na temelju članka 43. stavka 2. točke c) Zakona o državnim službenicima (»Narodne novine«, br. 92/05, 107/07, 27/08, 49/11, 150/11, 34/12, 49/12 – pročišćeni tekst, 37/13 i 38/13) uz prethodnu suglasnost Ministarstva financija klasa: 100-01/15-01/20, urbroj: 513-05-01/15-2, od 27. 1. 2015., pučka pravobraniteljica donosi sljedeći
PLAN PRIJMA
U DRŽAVNU SLUŽBU U URED PUČKE PRAVOBRANITELJICE ZA 2015. GODINU
I.
Ovim Planom prijma u državnu službu planira se prijam državnih službenika u Ured pučke pravobraniteljice za 2015. godinu.
II.
Plan prijma u državnu službu sadrži stvarno stanje popunjenosti radnih mjesta u Uredu pučke pravobraniteljice te potreban broj državnih službenika na neodređeno vrijeme za 2015. godinu.
III.
U Uredu pučke pravobraniteljice zaposleno je 32 državna službenika i 1 namještenik na neodređeno vrijeme.
IV.
U Uredu pučke pravobraniteljice u tekućoj godini, sukladno predviđenim financijskim sredstvima u Državnom proračunu Republike Hrvatske za 2015. godinu i pribavljenoj suglasnosti Ministarstva financija, planira se prijam na neodređeno vrijeme:
– 8 službenika/službenice sa završenim preddiplomskim i diplomskim sveučilišnim studijem ili integriranim preddiplomskim i diplomski stručnim studijem ili specijalističkim diplomskim stručnim studijem
– 1 službenik/službenica sa završenom srednjom stručnom spremom.
V.
Na temelju ovog Plana prijma slobodna radna mjesta popunjavat će se putem javnog natječaja, internog oglasa ili putem premještaja iz drugih državnih tijela.
VI.
Plan prijma u državnu službu stupa na snagu danom donošenja, a objavljuje se u »Narodnim novinama« i na web-stranicama Pučkog pravobranitelja i Ministarstva uprave Republike Hrvatske.
Broj: P.P.U.-29-01-20/15-4
Zagreb, 3. veljače 2015.
Pučka pravobraniteljica Lora Vidović, v. r.
