 upravljanje imovinom i podliježu nadzoru prema odredbama mjerodavnog prava te države.
(3) Ako se poslovi upravljanja imovinom UCITS fonda ili upravljanja rizicima delegiraju na subjekt iz treće države, pored uvjeta iz stavka 1. ovoga članka, mora postojati ugovor o suradnji između Agencije i tijela nadležnog za nadzor toga subjekta kako bi se osigurala učinkovita razmjena informacija na temelju kojih Agencija može izvršavati svoje zadaće u skladu s odredbama Zakona.
(4) Upravljanje imovinom UCITS fonda, upravljanje rizicima i vrednovanje imovine UCITS fonda ne mogu se delegirati ili poddelegirati na:
1. depozitara ili treću osobu na koju je depozitar delegirao svoje poslove ili
2. bilo koji drugi subjekt čiji bi interesi mogli bili u sukobu s interesima društva za upravljanje, UCITS fonda ili njegovih ulagatelja, osim ako je taj subjekt funkcionalno i hijerarhijski razdvojio poslove upravljanja imovinom, poslove upravljanja rizicima i poslove vrednovanja imovine UCITS fonda od svojih ostalih poslova koji bi mogli prouzročiti sukobe interesa, a mogući sukobi interesa primjereno su prepoznati, njima se upravlja te se prate i objavljuju ulagateljima UCITS fonda.
Članak 72.
Treća osoba može dalje delegirati obavljanje delegiranih poslova samo uz ispunjenje sljedećih uvjeta:
a) društvo za upravljanje se usuglasilo s daljnjim delegiranjem
b) društvo za upravljanje je obavijestilo Agenciju o daljnjem delegiranju poslova prije no što je to delegiranje stupilo na snagu i
c) ispunjeni su svi uvjeti iz članka 70. ovoga Zakona i za daljnje delegiranje poslova.
Članak 73.
(1) Društvo za upravljanje dužno je postupati u najboljem interesu ulagatelja i UCITS fonda kojim upravlja te stručno i s posebnom pažnjom prilikom donošenja investicijskih odluka, delegiranja poslova na treće osobe, korištenja vanjskih usluga i drugih poslova koji su od važnosti za društvo za upravljanje i UCITS fondove kojima upravlja.
(2) Društvo za upravljanje dužno je propisati i implementirati interne politike i procedure kako bi osiguralo postupanje u skladu sa stavkom 1. ovoga članka Zakona, a koje su u skladu s odredbama ovoga Zakona i propisima donesenima na temelju ovoga Zakona, pravilima i prospektom UCITS fonda, ciljevima UCITS fonda, investicijskom strategijom te strategijom i politikom upravljanja rizicima uključujući i ograničenja rizika.
POGLAVLJE VIII. STJECANJE ILI POVEĆANJE KVALIFICIRANOG UDJELA U DRUŠTVU ZA UPRAVLJANJE
Članak 74.
(1) Svaka fizička ili pravna osoba, grupa povezanih osoba iz članka 75. ovoga Zakona ili osobe koje zajednički djeluju u skladu s člankom 76. ovoga Zakona (namjeravani stjecatelj), koje namjeravaju izravno ili neizravno steći ili povećati udjel u društvu za upravljanje, što bi rezultiralo time da visina udjela u kapitalu ili u glasačkim pravima dosegne ili premaši 20%, 30% ili 50%, ili da društvo za upravljanje postane ovisno društvo namjeravanog stjecatelja (namjeravano stjecanje), dužne su prethodno Agenciji podnijeti zahtjev za izdavanje odobrenja za stjecanje odnosno povećanje kvalificiranog udjela.
(2) Zahtjev iz stavka 1. ovoga članka mora sadržavati podatke o visini udjela koji se namjerava steći i svu dokumentaciju iz članka 82. ovoga Zakona.
(3) Ako osoba odnosno osobe iz stavka 1. ovoga članka steknu kvalificirani udio u društvu za upravljanje nasljeđivanjem ili u drugom slučaju kada nisu znale ili morale znati da će premašiti postotke iz stavka 1. ovoga članka, dužne su podnijeti zahtjev za takvo stjecanje u roku od 30 dana od dana kada su saznale ili morale saznati za stjecanje. Ako to ne učine, Agencija će postupiti u skladu s člankom 83. ovoga Zakona.
Članak 75.
(1) Povezane su dvije ili više pravnih ili fizičkih osoba i članovi njihovih užih obitelji koji su, ako se ne dokaže drugačije, za društvo za upravljanje jedan rizik jer:
1. jedna od njih ima, izravno ili neizravno, kontrolu nad drugom odnosno drugima ili
2. su međusobno povezane tako da postoji velika vjerojatnost da će zbog pogoršanja ili poboljšanja 