obzirom na masu ili obujam uz odgovornost pakiratelja, ovlaštenog zastupnika ili uvoznika.
Za provedbu mjerenja ili ispitivanja trebaju se koristiti zakonita mjerila prikladna za provedbu potrebnih radnja.
Provjera se može provoditi i uzorkovanjem.
Kada se ne mjeri stvarni sadržaj, tada pakiratelj mora provesti ispitivanje na način da se djelotvorno zajamči količina sadržaja.
Radi ispunjavanja navedenog zahtjeva, pakiratelj tijekom proizvodnje treba provoditi provjere u skladu s postupcima propisanim Dodatkom II. ovoga Pravilnika, te mjerodavnim tijelima, iz točke 5. ovoga Dodatka, omogućiti uvid u dokumente koji sadrže rezultate takvih provjera kojima dokazuje da su odgovarajuće provjere, uz moguće ispravke i podešavanja, koji su se pokazali nužnima, provedeni na odgovarajući i ispravan način.
Prilikom uvoza pretpakovina iz država koje nisu članice Europske unije, uvoznik može umjesto mjerenja ili provjera osigurati dokaz da raspolaže s potrebnim jamstvom, koje mu omogućuju preuzimanje odgovornosti.
Kod proizvoda čije se količine izražavaju u obujamskim jedinicama, smatrat će se da su zadovoljili zahtjeve koji se odnose na mjerenje i provjeravanje, ukoliko se prilikom proizvodnje takvih pretpakovina koristio mjerni spremnik, u skladu sa zahtjevima propisanim posebnim pravilnikom kojim se uređuju mjeriteljski zahtjevi za boce koje se upotrebljavaju kao mjerni spremnici i pod uvjetima punjenja propisanim navedenim pravilnikom i ovim Pravilnikom.
5. PROVJERE KOJE TREBAJU PROVODITI MJERODAVNA TIJELA U PROSTORIJAMA PAKIRATELJA ILI UVOZNIKA ILI NJEGOVA OVLAŠTENOG ZASTUPNIKA S POSLOVNIM NASTANOM U EUROPSKOJ UNIJI
Provjere sukladnosti pretpakovina s odredbama ovoga Pravilnika provodi Državni zavod za mjeriteljstvo (u daljnjem tekstu: Zavod).
Provjere sukladnosti provode se uzorkovanjem u prostorijama pakiratelja ili, ako iz određenih razloga to nije moguće provesti, u prostorijama uvoznika ili njegova zastupnika s poslovnim nastanom u Europskoj uniji.
Provjera statističkim uzorkovanjem provodi se u skladu s prihvaćenim metodama ispitivanja kvalitete. Njezina djelotvornost mora biti usporediva s referentnom metodom specificiranom u Dodatku II. ovoga Pravilnika.
Što se tiče kriterija za najmanje sadržaje, plan uzorkovanja kojim se koristi mjerodavno tijelo treba se smatrati usporedivim s preporučenim planom iz Dodatka II. ako apscisa u točki u kojoj ordinata krivulje radne značajke prvoga plana ima vrijednost 0,10 (vjerojatnost prihvaćanja serije = 0,10) odstupa za manje od 15 % od apscise odgovarajuće točke krivulje radne značajke plana uzorkovanja koji se preporučuje u Dodatku II.
Što se tiče kriterija za srednju vrijednost izračunatu metodom standardnog odstupanja, plan uzorkovanja kojim se koristi mjerodavno tijelo treba se smatrati usporedivim s preporučenim iz Dodatka II. ukoliko, uzimajući u obzir krivulje radne značajke obaju planova koji kao os apscisu imaju , apscisa koja odgovara ordinati od 0,10 krivulje prvoga plana (vjerojatnost prihvaćanja serije = 0,10) odstupa za manje od 0,05 od apscise koja odgovara točki krivulje plana uzorkovanja koji se preporučuje u Dodatku II.
(1) m = stvarna srednja vrijednost serije
6. DRUGE PROVJERE KOJE PROVODE MJERODAVNA TIJELA
Ovaj Pravilnik unaprijed ne isključuje bilo kakve provjere koje mjerodavna tijela mogu provoditi u bilo kojoj fazi prodajnog procesa, a osobito one u svrhu dokazivanja da pretpakovina zadovoljava zahtjeve ovoga Pravilnika.
DODATAK II.
Ovim Dodatkom utvrđuju se referentni postupci za statističku provjeru serija pretpakovina radi zadovoljavanja zahtjeva propisanih u članku 4. ovoga Pravilnika i točke 5. Dodatka I. ovoga Pravilnika.
1. ZAHTJEVI ZA MJERENJE STVARNOGA SADRŽAJA PRETPAKOVINA
Stvarni sadržaj pretpakovina može se mjeriti izravno s pomoću vaga ili obujamskih mjerila, ili u slučaju tekućina, neizravno vaganjem pretpakirana proizvoda i mjerenjem njegove gustoće.
Bez obzira na metodu koja se koristi, pogreška pri mjerenju stvarnog sadržaja pretpakovine ne smije