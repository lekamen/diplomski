 usklađenosti provedbe s utvrđenim okvirom za učinkovitost; izmjene i dopune Operativnih programa i Partnerskog sporazuma, utvrđivanje, praćenje i izvještavanje o ostvarenju fizičkih i financijskih pokazatelja u skladu s okvirom za učinkovitost; izradu i koordinaciju te praćenje provedbe akcijskog plana za ispunjenje ex-ante uvjeta za programsko razdoblje; izradu uputa za prijavitelje i kriterija za odabir projekata, odabir projekata te dodjelu sredstva za financiranje projekata; sudjelovanje u administrativnim i provjerama na licu mjesta; pripremanje dokumenata kojima se iskazuju nastali izdaci u cilju njihova ovjeravanja i refundacije od strane Europske komisije; koordinaciju poslova za Odbor za praćenje programa; unos podataka u informatički sustav praćenja provedbe, nadzora i izvještavanja EU programa (MIS) iz djelokruga rada kao i druge poslove u okviru svoga djelokruga.
Za obavljanje poslova Sektora za upravljanje Operativnim programom, ustrojavaju se sljedeće službe:
8.1.1. Služba za financijsko planiranje, upravljanje i verifikaciju
8.1.2. Služba za praćenje provedbe Operativnog programa i potporu sustavu
8.1.3. Služba za planiranje, odabir i ugovaranje projekata.
8.1.1. Služba za financijsko planiranje, upravljanje i verifikaciju
Članak 134.
Služba za financijsko planiranje, upravljanje i verifikaciju obavlja planiranje, praćenje i izvještavanje izvršenja proračuna u dijelu koji se odnosi na sufinanciranje europskim strukturnim i investicijskim fondovima; nadzire, kontrolira i daje podršku u procesima provjere plaćanja; sudjeluje u izradi ugovora o dodjeli bespovratnih sredstava s korisnicima; osigurava provjeru isporuke svih sufinanciranih radova, proizvoda i usluga te stvarni utrošak svih od strane korisnika prikazanih izdataka za projekte, kao i njihovu usklađenost s pravilima Europske unije i nacionalnim pravilima; priprema i dostavlja Tijelu odgovornom za plaćanje zahtjev za prijenos javnih sredstava korisniku te osigurava ukupnost plaćanja javnog doprinosa; osigurava korištenje sredstava programa u skladu s godišnjim i višegodišnjim ciljnim vrijednostima u svrhu izbjegavanja automatskog opoziva sredstava (N+3) i usklađenosti provedbe s utvrđenim okvirom za učinkovitost; planira i upravlja alokacijama iz Sredstava i nacionalnih izvora te osigurava nacionalno sufinanciranje projekata; sudjeluje u provjeri isporuke i prihvatljivosti izdataka projekata, te obavlja administrativne i provjere na licu mjesta; osigurava da Tijelo za ovjeravanje u svrhu ovjeravanja prima sve potrebne informacije o postupcima i provjerama provedenima u vezi s izdacima; priprema i dostavlja Tijelu odgovornom za plaćanje zahtjev za prijenos javnih sredstava korisniku te osigurava ukupnost plaćanja javnog doprinosa, prati financijski napredak provedbe Operativnog programa i Instrumenta za povezivanje Europe (CEF) kao i druge poslove u okviru svoga djelokruga.
Za obavljanje poslova Službe za financijsko planiranje, upravljanje i verifikaciju, ustrojavaju se sljedeći odjeli:
8.1.1.1. Odjel za financijsko planiranje i praćenje izvršenja proračuna
8.1.1.2. Odjel za financijsku kontrolu i izvješćivanje.
8.1.1.1. Odjel za financijsko planiranje i praćenje izvršenja proračuna
Članak 135.
Odjel za financijsko planiranje i praćenje izvršenja proračuna izrađuje trogodišnje financijske planove, prati izvršenje i izvještava; obavlja financijsko planiranje i planiranje proračuna, nadzire, kontrolira i daje podršku u procesima provjere plaćanja; sudjeluje u izradi ugovora o dodjeli bespovratnih sredstava s korisnicima i surađuje s Posredničkim tijelom razine 2; osigurava da druga tijela koja su uključena u provedbu projekata održavaju ili poseban računovodstveni sustav ili odgovarajuće računovodstvene šifre za sve transakcije koje se odnose na projekt, ne dovodeći u pitanje nacionalna računovodstvena pravila; osigurava provjeru isporuke svih sufinanciranih proizvoda i usluga te stvarni utrošak svih od strane korisnika prikazanih izdataka za projekte, kao 