 za dizala iz treće zemlje na tržište Unije;
10. »distributer« je svaka fizička ili pravna osoba u opskrbnom lancu, različita od proizvođača ili uvoznika, koja stavlja sigurnosnu komponentu za dizala na raspolaganje na tržištu;
11. »gospodarski subjekti« je ugraditelj, proizvođač, ovlašteni zastupnik, uvoznik i distributer;
12. »tehnička specifikacija« je dokument kojim su propisani tehnički zahtjevi koje dizalo ili sigurnosna komponenta za dizalo mora ispuniti;
13. »usklađena norma« je usklađena norma kako je definirano člankom 2. točkom 1. podtočkom (c) Uredbe (EU) br. 1025/2012;
14. »akreditacija« je akreditacija kako je definirano člankom 2. točkom 10. Uredbe (EZ) br. 765/2008;
15. »nacionalno akreditacijsko tijelo« je nacionalno akreditacijsko tijelo kako je definirano člankom 2. točkom 11. Uredbe (EZ) br. 765/2008;
16. »ocjenjivanje sukladnosti« je postupak kojim se utvrđuje jesu li ispunjeni bitni zdravstveni i sigurnosni zahtjevi ovoga Pravilnika koji se odnose na dizalo ili sigurnosnu komponentu za dizala;
17. »tijelo za ocjenjivanje sukladnosti« je tijelo koje obavlja poslove ocjenjivanja sukladnosti uključujući kalibraciju, ispitivanje, potvrđivanje i pregled;
18. »opoziv« u odnosu na dizalo je svaka mjera usmjerena na rastavljanje i sigurno odlaganje dizala, a u odnosu na sigurnosnu komponentu za dizala znači svaka mjera usmjerena na povrat sigurnosne komponente za dizala koja je već stavljena na raspolaganje ugraditelju ili krajnjem korisniku;
19. »povlačenje« je svaka mjera usmjerena na sprečavanje da sigurnosna komponenta za dizala u opskrbnom lancu bude stavljena na raspolaganje na tržištu;
20. »zakonodavstvo Unije o usklađivanju« je svako zakonodavstvo Unije kojim se usklađuju uvjeti za stavljanje proizvoda na tržište;
21. »oznaka CE« je oznaka kojom ugraditelj ili proizvođač označuje da su dizalo ili sigurnosna komponenta za dizala sukladni s važećim zahtjevima utvrđenima zakonodavstvom Unije o usklađivanju koje propisuje njezino stavljanje.
Članak 3.
Slobodno kretanje
(1) Ne smije se zabranjivati, ograničavati ili sprječavati stavljanje dizala na tržište ili njihovo stavljanje u uporabu ili stavljanje sigurnosnih komponenti za dizala na raspolaganje na tržištu ako su usklađeni s odredbama ovoga Pravilnika.
(2) Dozvoljeno je izlaganje dizala ili sigurnosnih komponenti za dizala koja nisu u skladu s odredbama ovoga Pravilnika na komercijalnim sajmovima, izložbama ili predstavljanjima, ako je jasno označeno da nisu usklađeni i neće biti stavljeni na tržište ili stavljeni na raspolaganje dok ne budu usklađeni.
(3) Tijekom predstavljanja dizala ili sigurnosnih komponenti za dizala na događajima iz stavka 2. ovoga članka moraju se poduzeti odgovarajuće sigurnosne mjere kako bi se osigurala zaštita osoba.
Članak 4.
Stavljanje na tržište, stavljanje na raspolaganje na tržištu i stavljanje u uporabu
(1) Dizala obuhvaćena ovim Pravilnikom mogu se staviti na tržište i staviti u uporabu samo ako su sukladna s ovim Pravilnikom kada se ispravno ugrade, održavaju i upotrebljavaju u skladu sa svojom namjenom.
(2) Sigurnosne komponente za dizala obuhvaćene ovim Pravilnikom, mogu se staviti na raspolaganje na tržištu i staviti u uporabu samo ako su sukladne s ovim Pravilnikom kada se ispravno ugrade, održavaju i upotrebljavaju u skladu sa svojom namjenom.
Članak 5.
Bitni zdravstveni i sigurnosni zahtjevi
(1) Dizala obuhvaćena ovim Pravilnikom moraju zadovoljavati bitne zdravstvene i sigurnosne zahtjeve utvrđene u Prilogu I. ovoga Pravilnika.
(2) Sigurnosne komponente za dizala obuhvaćene ovim Pravilnikom moraju zadovoljavati bitne zdravstvene i sigurnosne zahtjeve utvrđene u Prilogu I. ovoga Pravilnika i omogućiti da dizala u koja su ugrađene zadovoljavaju navedene zahtjeve.
Članak 6.
Građevine u kojima su ugrađena dizala
(1) Osoba odgovorna za rad na građevini i ugraditelj moraju međusobno razmijenjivati potrebne podatke i poduzimati odgovarajuće korake radi osiguravanja ispravnog rada i sigurnog korištenja dizalom.
(2)