 vrste nekretnina za koje se plaća komunalna naknada time da zakon daje ovlast predstavničkom tijelu jedinice lokalne samouprave da Odlukom o komunalnoj naknadi odredi naselja u kojima se naplaćuje komunalna naknada, zone u gradu odnosno općini, koeficijent tih zona kao i koeficijent namjene za poslovni prostor i za građevinsko zemljište koje služi za obavljanje poslovne djelatnosti, rok plaćanja naknade, nekretnine koje se oslobađaju od plaćanja komunalne naknade kao i opće uvjete i razloge zbog kojih se može odobriti potpuno ili djelomično oslobađanje od plaćanja komunalne naknade i izvore sredstava iz kojih će se namiriti iznos za slučaj oslobađanja od plaćanja komunalne naknade.
Slijedi dakle da predstavničko tijelo jedinice lokalne samouprave na temelju naprijed citirane odredbe članka 23. stavka 1. Zakona nema ovlaštenje obvezu plaćanja komunalne naknade proširiti izvan nekretnina taksativno navedenih u članku 22. stavku 2. citiranog Zakona.
Naime, odredbom članka 10. Odluke o komunalnoj naknadi propisuje se način određivanja visine naknade ovisno o vrsti nekretnine za koju se komunalna naknada plaća prema odredbama Zakona time da se u stavku 6. članka 10. naprijed citirane Odluke navodi da se izuzetno za bazne stanice na kojima su postavljeni antenski stupovi iznos komunalne naknade određuje u paušalnom iznosu od 5.000,00 kn mjesečno čime su izuzete iz kategorije poslovnih prostora koji služi za ostale djelatnosti. Proizlazi dakle da se na njih ne primjenjuje obračun prema koeficijentima koji se primjenjuju kad je riječ o poslovnom prostoru te se na taj način proširuje obveza plaćanja komunalne naknade izvan taksativno navedenih kategorija u članku 22. stavka 2. naprijed navedenog Zakona uz metodu obračuna visine komunalne naknade koja nije propisana odredbama ZKG-a za što predstavničko tijelo jedinice lokalne samouprave nije ovlašteno na temelju odredaba tog Zakona.
Slijedom izloženog, Sud je na temelju odredbe članka 86. stavka 3. Zakona o upravnim sporovima (»Narodne novine«, 20/10., 143/12. i 152/14.) presudio kao u izreci, a na temelju odredbe članka 86. stavka 4. Zakona o upravnim sporovima ukinute odredbe općeg akta prestaju važiti danom objave presude Visokog upravnog suda Republike Hrvatske u »Narodnim novinama«.
Broj: Usoz-89/14-7
Zagreb, 12. lipnja 2015.
Predsjednica vijeća Marina Kosović Marković, v. r.
