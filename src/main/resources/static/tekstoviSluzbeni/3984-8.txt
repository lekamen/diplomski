I ZAVRŠNE ODREDBE
Obavješćivanje Europske komisije
Članak 16.
Tijela određena člankom 4. stavcima 1. i 4., člankom 6. i člankom 7. ovoga Zakona obavijestit će Europsku komisiju o svojim nadležnostima prema ovom Zakonu.
Rokovi za donošenje provedbenih propisa
Članak 17.
(1) Odluku iz članka 7. stavka 3. točke 1. ovoga Zakona Hrvatska gospodarska komora donijet će u roku od 30 dana od dana stupanja na snagu ovoga Zakona.
(2) Odluku iz članka 7. stavka 3. točke 2. ovoga Zakona Hrvatska gospodarska komora donijet će do 9. lipnja 2017.
(3) Do donošenja odluke iz stavka 1. ovoga članka ostaje na snazi Odluka o troškovima mirenja pred Centrom za mirenje pri Hrvatskoj gospodarskoj komori, u sporovima u vezi s primjenom Zakona o provedbi uredbi Europske unije iz područja platnog prometa (»Narodne novine«, br. 84/13.), u dijelu u kojem nije u suprotnosti s odredbama ovoga Zakona.
(4) Financijski inspektorat Republike Hrvatske i Hrvatska narodna banka objavit će na svojim mrežnim stanicama obavijest o danu primjene regulatornih tehničkih standarda iz članka 7. stavka 6. Uredbe (EU) br. 2015/751.
Prestanak važenja propisa
Članak 18.
Stupanjem na snagu ovoga Zakona prestaje važiti Zakon o provedbi uredbi Europske unije iz područja platnog prometa (»Narodne novine«, br. 54/13.).
Stupanje na snagu
Članak 19.
Ovaj Zakon stupa na snagu osmoga dana od dana objave u »Narodnim novinama«, osim:
– članka 8. stavka 1. točaka od 19. do 25., članka 12. stavka 1. točaka od 4. do 8. i od 10. do 15., članka 13. stavka 1. točaka 2., 3. i 5. te članka 14. stavka 1. točaka od 3. do 5. ovoga Zakona, koji stupaju na snagu 9. lipnja 2016.
– članka 8. stavka 1. točke 13. ovoga Zakona, koji stupa na snagu 1. rujna 2016.
– članka 8. stavka 1. točaka od 4. do 9. i članka 11. ovoga Zakona, koji stupaju na snagu 31. listopada 2016.
– članka 7. stavka 1. točke 2. ovoga Zakona, koji stupa na snagu 1. siječnja 2017.
– članka 8. stavka 1. točke 11. ovoga Zakona, koji stupa na snagu 1. veljače 2017. i
– članka 12. stavka 1. točke 9. i članka 13. stavka 1. točke 4. ovoga Zakona, koji stupaju na snagu danom primjene regulatornih tehničkih standarda iz članka 7. stavka 6. Uredbe (EU) br. 2015/751.
Klasa: 022-03/16-01/32
Zagreb, 18. svibnja 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
