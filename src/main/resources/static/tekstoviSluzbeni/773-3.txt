 CAT poveska, kompresivni zavoj, elastični zavoj, sredstvo za dezinfekciju kože, sredstvo za zbrinjavanje kroničnih rana, zaštitnu odjeću, PVC rukavice, posudu za odlaganje kontaminiranog pribora.
(6) Ordinacija u kojoj je uspostavljen prostor za nadzor bolesnika mora sadržavati radne površine za zdravstvene djelatnike (radni stol i stolac) te mora imati sljedeću minimalnu opremu:
– pokretni ležaj za bolesnika
– pokretna kolica s lijekovima i potrošnim medicinskim materijalom
– komplet za terapiju kisikom
– pokretni stalak za infuziju
– paravani.
(7) Djelatnici: 1 doktor medicine ili 1 doktor medicine specijalist opće/obiteljske medicine i 1 medicinska sestra – medicinski tehničar ili medicinska sestra opće njege/medicinski tehničar opće njege (u daljnjem tekstu: medicinska sestra opće njege) za 8 sati radnog vremena.
2. DJELATNOST DENTALNE MEDICINE
Ordinacija dentalne medicine
Članak 15.
(1) Ordinacija dentalne medicine mora imati sljedeće prostorije:
– prostoriju za pregled i obradu bolesnika
– čekaonicu najmanje površine 6 m²
– sanitarni čvor za bolesnike i djelatnike.
(2) Prostorija za pregled i obradu bolesnika je najmanje površine 12 m² te može imati samo jedan fiziološki stolac s pripadajućom opremom. Za svaki sljedeći fiziološki stolac potrebno je osigurati dodatnih 8 m².
(3) Prostor čekaonice i sanitarni čvor mogu biti zajednički za više ordinacija i mogu se uvećavati u skladu s potrebama pojedine ordinacije.
(4) Ako se uz ordinaciju dentalne medicine koristi i dentalni laboratorij isti mora ispunjavati uvjete iz članka 16. ovoga Pravilnika.
(5) Ordinacija dentalne medicine mora imati sljedeću medicinsko-tehničku opremu:
– računalo s pisačem, fiziološki stolac, opremu (brzookretajnu bušilicu – turbinu, mikromotor ili zračni motor) s taložnim separatorom amalgama, sustavom odstranjenja sline (sisaljka), radno svjetlo, pokretnu stolicu za terapeuta, pokretni stolić za instrumente, autoklav/suhi sterilizator, ultrazvučni aparat za čišćenje zubnog kamenca, držače ogledala, sonde, pincetu zavinutu, ekskavator, Heidemanov instrument (5/6), nabijače i nosače amalgama, instrumente za modelaciju ispuna, parodontološke sonde graduirane, lopaticu (špatula) za miješanje cementa metalnu; lopaticu (špatula) za miješanje plastičnu, staklenu pločicu, ravni strugač, zavinuti strugač, univerzalnu kiretu, instrument za postavljanje matrica za aproksimalne ispune (stezač), kliješta za vađenje gornjih sjekutića, kliješta za vađenje gornjih lijevih kutnjaka, kliješta za vađenje gornjih desnih kutnjaka, gornja korijenska kliješta, kliješta za vađenje donjih sjekutića, kliješta za vađenje donjih kutnjaka, polugu po Beinu, par poluga za vađenje donjih korijenova, pean, nastavke za mikro/zračni motor za preparaciju i obradu kaviteta i protetskih radova (visoke i srednje brzine), ormar za instrumente i pohranu materijala, metalne bubnjeve za sterilne tupfere, gazu odnosno vatu, čaše za jednokratnu uporabu, sisaljke za jednokratnu uporabu, pribor za tamponadu i zaustavljanje krvarenja, uređaj za polimerizaciju ispuna svjetlom, set instrumenata za liječenje korijenskih kanala; komplet za terapiju anafilaktičkog šoka ili alergijskih reakcija, bocu s kisikom s dozimetrom i raspršivačem, pisaći stol, posudu za otpatke, pultove ili ormariće za smještaj uređaja, mješalicu za amalgam, posudu za nečiste instrumente, posudu za nečista svrdla, posudu s pokrovom za vatu, posudu za čista svrdla, posudu ili stalak za druga brusna sredstva, posudu za zubne rolice, rukavice za jednokratnu uporabu, sterilne komprese za jednokratnu uporabu, papirnate ručnike, tekući sapun, sredstva za dezinfekciju instrumenata, dezinfekciju svrdla, dezinfekciju ruku i otisaka, igle i štrcaljke za jednokratnu uporabu ili karpulo štrcaljku, brusna tijela (dijamantna svrdla, freze) i sredstva za poliranje (finireri, polireri, gumice, četke).
(6) Djelatnici: 1 doktor dentalne medicine i 1 dentalni asistent ili medicinska sestra – medicinski tehničar za 8 sati radnog vremena.