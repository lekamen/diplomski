za detekciju mina potrebno je ručnom detekcijom mina pretražiti radne staze (sigurne hodne staze) širine najmanje 2 m vodoravno i okomito, a formirana polja maksimalne veličine 100 m2 potrebno je nakon pregleda pomoću pasa za detekciju mina pregledati i ručnom detekcijom mina.
Članak 43.
Voditelj radilišta dužan je zaustaviti poslove razminiranja ručnom detekcijom mina odnosno ne smije niti dozvoliti početak poslova metodom ručne detekcije mina ukoliko:
– je temperatura zraka niža od 0 i viša od 35 stupnja Celzijusa;
– pada kiša ili snijeg;
– magla onemogućava voditelja pirotehničke skupine da rukovodi njenim radom;
– na izuzetno blatnom, zamrznutom i snijegom prekrivenom terenu.
Članak 44.
Voditelj radilišta dužan je zaustaviti postupke pronalaženja MES-a, NUS-a i njihovih dijelova psima za detekciju mina odnosno ne smije niti dozvoliti početak poslova s psima za detekciju mina ukoliko:
– je temperatura zraka niža od 0 i viša od 35 stupnja Celzijusa;
– je tlo zamrznuto i prekriveno snježnim pokrivačem;
– je brzina vjetra veća od 7 metara u sekundi;
– ako je teren izuzetno blatan i vlažan i u uvjetima kiše magle i snijega;
– vegetacija ne dozvoljava pretraživanje;
– prostor polja nije formiran i pravilno obilježen;
– se pojave neplanirane prilike koje bitno otežavaju rad (plinovi, dim, strani mirisi, buka, prašina).
Uređaj za mjerenje brzine vjetra potrebno je održavati (umjeravati) sukladno uputi proizvođača.
Članak 45.
Voditelj radilišta dužan je zaustaviti postupke uporabe strojeva za pripremu površine ukoliko nisu ispunjeni propisani uvjeti za rad pirotehničara koji su u pratnji stroja, te ako je vlažnost tla tolika da stroj propada u tlo do najniže točke stroja.
VI. OBILJEŽAVANJE MSP-a
Članak 46.
Poslove obilježavanja MSP-a obavlja HCR na način da:
– postavlja znakove minske opasnosti,
– postavlja minske ograde,
– uklanja ili premješta znakove minske opasnosti i minske ograde nakon izvršenih poslova općeg izvida-analize MSP-a, dopunskog općeg izvida, tehničkog izvida ili razminiranja,
– kontrolira prethodno postavljene oznake minske opasnosti i minske ograde, te ponovno obilježava pozicije na kojima table i ograde nedostaju.
Uklanjanje ili premještanje znakova minske opasnosti i minskih ograda provodi se u roku od dva tjedna nakon izdavanje potvrde o isključenju područja i/ili građevine iz MSP-a.
Obilježavanje područja i/ili građevine koja se uključuje u MSP provodi se žurno, čim se utvrdi njihova zagađenost MES-om, NUS-om i njihovim dijelovima.
Na temelju sigurnosnih procjena minske opasnosti, tijekom godine provodi se i dodatno višekratno kontroliranje znakova minske opasnosti i minskih ograda koji obilježavaju područja i/ili građevinu.
Članak 47.
Tabla minske opasnosti predstavlja osnovni način obilježavanja MSP-a i moraju jasno i vizualno upozoriti na opasnost od mina, kao i zabranu ulaska stanovništva u MSP.
Tabla minske opasnosti postavlja se na mjestima mogućeg pristupa MSP-u (putovi, staze i druge površine gdje se očekuje kretanje ljudi), na preglednim mjestima te mora biti vidljiva i jasno prepoznatljiva s udaljenosti od najmanje 50 metara.
Članak 48.
Tabla minske opasnosti izrađuje se od aluminijskog lima veličine 800 × 600 mm s nosivom željeznom konstrukcijom i stupnom vertikalom table visine 2500 mm. Natpisna podloga je bijele boje. Natpis sadrži tekst: »NE PRILAZITE, NA OVOM PODRUČJU JE VELIKA OPASNOST OD MINA«. Na sredini gornje trećine table je trokutasta crvena podloga na kojoj su bijelom bojom ucrtane mrtvačka glava, prekrižene kosti i upisane riječi »MINE – MINES«. U donjem desnom kutu table ucrtan je logo HCR-a.
HCR je dužan područja zagađena kazetnim streljivom obilježiti tablama opasnosti od NUS-a.
Tabla opasnosti od NUS-a postavlja se na mjestima mogućeg pristupa pretpostavljenom zagađenom području od kazetnog streljiva (putovi, staze i druge površine gdje se očekuje kretanje ljudi) i postavlja se na preglednim mjestima te mora biti vidljiva i prepoznatljiva s udaljenosti od najmanje 50 metara.
Tabla