43 17.04.2015 Rješenje o imenovanju Povjerenstva za provođenje javnog natječaja za dodjelu ribolovnog prava
MINISTARSTVO POLJOPRIVREDE
883
Na temelju članka 25. stavka 8. Zakona o slatkovodnom ribarstvu (»Narodne novine«, broj 106/2001, 07/2003, 174/2004, 10/2005 – ispravak, 49/2005 – pročišćeni tekst i 14/2014), ministar poljoprivrede donosi
RJEŠENJE
O IMENOVANJU POVJERENSTVA ZA PROVOĐENJE JAVNOG NATJEČAJA ZA DODJELU RIBOLOVNOG PRAVA
Članak 1.
U sastav Povjerenstva za provođenje javnog natječaja za dodjelu ribolovnog prava (u daljnjem tekstu: Povjerenstvo) imenuju se:
1. mr. Josip Marković, dr. vet. med., predsjednik Povjerenstva;
2. Marijana Fabić Rusak, dr. vet. med., zamjenica predsjednika i članica Povjerenstva (zamjena: Mario Rogošić, dr. vet. med.);
3. mr. sc. Josip Suić, član Povjerenstva (zamjena: Ivana Petrina Abreu, dipl. ing.);
4. Vlatka Vranešić, dipl. iur., članica Povjerenstva (zamjena: Renata Lozo, dipl. iur.);
5. Mirjana Stjepanović, dipl. ing., članica Povjerenstva (zamjena: Martina Pamić, dipl. iur.);
6. Vladimir Sever, član Povjerenstva (zamjena: Tomislav Feldhofer);
7. Marijana Jurić, dipl. ing., članica Povjerenstva (zamjena: Spomenka Kristek, dipl. ing.);
8. doc. dr. sc. Emil Gjurčević, član Povjerenstva (zamjena: doc. dr. sc. Krešimir Severin);
9. Ana Budanko Penavić, dipl. ing., članica Povjerenstva (zamjena: Tomislav Kunovec, dipl. iur.);
10. Miro Macan, dipl. ing., član Povjerenstva (zamjena: Anđela Kuzman, dipl. oec.);
11. Ivona Musulin, tajnica Povjerenstva (zamjena: dr. sc. Vesna Bosanac).
Članak 2.
Zadatak Povjerenstva je postupak provedbe javnog natječaja za dodjelu ribolovnog prava i donošenje prijedloga za dodjelu ribolovnog prava ministru poljoprivrede sukladno članku 25. Zakona o slatkovodnom ribarstvu.
Članak 3.
Danom stupanja na snagu ovog Rješenja prestaje važiti Rješenje o osnivanju Povjerenstva za provođenje javnog natječaja za dodjelu ribolovnog prava (klasa: 324-01/14-01/2066, urbroj: 525-13/0545/14-4 od 30. prosinca 2014. godine, objavljeno u »Narodnim novinama«, broj 07/2015 od 21. siječnja 2015. godine).
Članak 4.
Ovo Rješenje stupa na snagu danom donošenja, a sukladno članku 25. stavku 8. Zakona o slatkovodnom ribarstvu, objavljuje se u »Narodnim novinama«.
Klasa: 324-01/14-01/2066
Urbroj: 525-13/0545-15-22
Zagreb, 9. travnja 2015.
Ministar Tihomir Jakovina, v. r.
