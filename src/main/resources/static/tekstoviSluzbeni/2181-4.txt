polazak odnosno dolazak u najmanje jednom zajedničkom stajalištu nalazi unutar vremenskog razmaka propisanog u stavku 1. ovoga članka.
(3) Iznimno od odredbe stavka 2. ovoga članka vozni red za novu ili izmijenjenu županijsku liniju na kojoj se mijenja vrijeme polaska, koji u odnosu na vozni red postojeće linije ima dva ili više zajedničkih stajališta, a predloženi se polazak odnosno dolazak u najmanje jednom zajedničkom stajalištu nalazi unutar vremenskog razmaka propisanog u stavku 1. ovoga članka, može se uskladiti ako podnositelj zahtjeva dobije suglasnost prijevoznika na postojećoj liniji.
(4) Voznim redovima međužupanijskih i međunarodnih linija za treće države ne mogu se osporavati vozni redovi županijskih linija.
(5) Vozni red za novu ili izmijenjenu županijsku liniju koji u odnosu na postojeće linije nemaju dva ili više zajedničkih stajališta ili ih imaju, a predložena vremena polaska/dolaska se ne nalaze unutar propisanih zaštitnih vremena iz stavka 1. ovoga članka, mogu se uskladiti ako ne postoji opravdani prigovor voznim redom nove ili izmijenjene županijske linije ili ako postoji opravdani prigovor, a dobiju odgovarajuću suglasnost prijevoznika.
(6) Prijedlozi voznih redova novih linija ne mogu se osporavati voznim redovima postojećih linija koje se ne održavaju.
(7) Stajališta na novim putničkim linijama moraju biti u svim gradovima i sjedištima općina prema itineraru linije, a vozni red mora sadržavati najmanje tri stajališta.
(8) Ako su u voznom redu nove putničke županijske linije navedena stajališta na području jedne jedinice lokalne samouprave u kojoj je organiziran lokalni linijski prijevoz putnika, dozvola se može izdati nakon pribavljene suglasnosti te jedinice lokalne samouprave na čijem području linija ima stajališta. Ako jedinica lokalne samouprave u roku od 15 dana od dana primitka zahtjeva ne dostavi odgovor, smatra se da je suglasna sa zahtjevom.
Međužupanijske linije
Članak 9.
(1) Pri usklađivanju voznih redova za međužupanijske linije primjenjuje se sljedeći vremenski razmak zaštite polazaka/dolazaka u odnosu na vozne redove postojećih međužupanijskih linija ili vozne redove izmijenjenih ili novopredloženih linija:
Dužina linije, odnosno relacije između dva najudaljenija zajednička stajališta Najmanja vremenska razlika u minutama km prije/poslije do 50 30 51 – 100 45 101 – 200 60 201 – 400 90 preko 400 120
(2) Vozni red za novu ili izmijenjenu međužupanijsku liniju u kojem se mijenja vrijeme polaska ne može se uskladiti ako u odnosu na vozni red postojeće međužupanijske linije ima dva ili više zajedničkih stajališta, a predloženi se polazak odnosno dolazak u najmanje jednom zajedničkom stajalištu nalazi unutar vremenskog razmaka propisanog u stavku 1. ovoga članka.
(3) Iznimno od odredbe stavka 2. ovoga članka vozni red za novu ili izmijenjenu međužupanijsku liniju u kojem se mijenja vrijeme polaska, koji u odnosu na vozni red postojeće linije ima dva ili više zajedničkih stajališta, a predloženi se polazak odnosno dolazak u najmanje jednom zajedničkom stajalištu nalazi unutar vremenskog razmaka propisanog u stavku 1. ovoga članka, može se uskladiti ako podnositelj zahtjeva dobije suglasnost prijevoznika na postojećoj liniji.
(4) Voznim redovima županijskih i međunarodnih linija za treće države ne mogu se osporavati vozni redovi međužupanijskih linija.
(5) Vozni red za novu ili izmijenjenu liniju koji u odnosu na postojeće linije nemaju dva ili više zajedničkih stajališta ili ih imaju, a predložena vremena polaska/dolaska se ne nalaze unutar propisanih zaštitnih vremena iz stavka 1. ovoga članka, mogu se uskladiti ako ne postoji opravdani prigovor voznim redom nove ili izmijenjene linije ili ako postoji opravdani prigovor, a dobiju odgovarajuću suglasnost prijevoznika.
(6) Prijedlozi voznih redova novih linija ne mogu se osporavati voznim redovima postojećih linija koje se ne održavaju.
(7) Stajališta na novim putničkim linijama moraju biti u svim gradovima i sjedištima općina prema itineraru