 primjeni mjera radiološke sigurnosti u pisanom obliku,
– ime i prezime pristupnika,
– osobni identifikacijski broj,
– nadnevak provjere znanja,
– vrsta specijalističkog programa,
– uspjeh pristupnika na ispitu te– potpis ispitivača – u slučaju provedbe provjere znanja o primjeni mjera radiološke sigurnosti u pisanom obliku.
Članak 29.
Zavod je obvezan zapisnike iz članka 28. ovoga Pravilnika čuvati 6 godina.
Svjedodžba
Članak 30.
(1) Pristupniku koji je zadovoljio na provjeri znanja u smislu članka 25. i članka 26. ovoga Pravilnika izdaje se svjedodžba uz naznaku Specijalističkog programa.
(2) Svjedodžbu iz stavka 1. ovoga članka izdaje Zavod.
Troškovi dopunskog obrazovanja, posebnog obrazovanja ili obnove znanja te provjere znanja
Članak 31.
Poslodavac osoba iz članka 21. stavka 2. i članka 22. stavka 1. ovoga Pravilnika obvezan je pristupniku iz članka 21. stavka 2. i članka 22. stavka 2. ovoga Pravilnika osigurati dostupnost obrazovnog materijala te snositi ostale troškove vezano uz dopunsko obrazovanje, posebno obrazovanje, obnovu znanja ili obnovu znanja za osobe odgovorne za zaštitu od ionizirajućeg zračenja te provjeru znanja o primjeni mjera radiološke sigurnosti.
VI. PRIJELAZNE I ZAVRŠNE ODREDBE
Članak 32.
(1) Otvorenim radioaktivnim izvorima koji se koriste za dijagnostiku i terapiju u medicini prilikom provođenja dijagnostičkog ili terapijskog postupka smiju rukovati, osim osoba iz članka 13. stavka 1. ovoga pravilnika i prvostupnici sestrinstva, medicinske sestre i medicinski tehničari, kemijski tehničari, farmaceutski tehničari te zdravstveni tehničari laboratorijskog ili sanitarnog usmjerenja, koji na dan stupanja na snagu ovoga Pravilnika imaju najmanje dvanaest godina iskustva rukovanja tim izvorima.
(2) Otvorenim radioaktivnim izvorima koji se koriste za dijagnostiku i terapiju u medicini prilikom priprema za provođenje dijagnostičkog ili terapijskog postupka smiju rukovati, osim osoba iz članka 13. stavka 2. ovoga pravilnika i osobe sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišni studijem ili specijalističkim diplomskim stručnim studijem biomedicinske struke, osobe sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišni studijem ili specijalističkim diplomskim stručnim studijem prehrambeno-tehnološke struke te tehničke struke (polje elektrotehnika) koji na dan stupanja na snagu ovoga Pravilnika imaju najmanje dvanaest godina iskustva rukovanja tim izvorima te osobe sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišni studijem ili specijalističkim diplomskim stručnim studijem prirodne struke (polje kemija) koji na dan stupanja na snagu ovoga Pravilnika imaju najmanje devet godina iskustva rukovanja tim izvorima.
(3) Osobe sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišni studijem ili specijalističkim diplomskim stručnim studijem prirodne struke (polje kemija) koji rade na radnim mjestima koja uključuju rukovanje otvorenim radioaktivnim izvorima koji se koriste za dijagnostiku i terapiju u medicini prilikom priprema za provođenje dijagnostičkog ili terapijskog postupka, a koji na dan stupanja na snagu ovoga Pravilnika imaju manje od devet godine iskustva rukovanja tim izvorima obvezni su u roku od godine dana od dana stupanja na snagu ovoga Pravilnika dopunski se obrazovati.
Članak 33.
Osobe sa završenom srednjom medicinskom školom radiološkog usmjerenja smiju rukovati rendgenskim uređajima u medicini prilikom provođenja dijagnostičkog ili intervencijskog postupka, rendgenskim uređajima za terapiju te akceleratorima i drugim uređajima za terapiju ionizirajućim zračenjem u medicini prilikom provođenja terapijskog postupka, rendgenskim uređajima za snimanje zubi u dentalnoj medicini, zatvorenim radioaktivnim izvorima koji se koriste za terapiju