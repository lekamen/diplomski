 javnih pokretnih komunikacijskih mreža vidljivo da su ti troškovi bili odvojeni za svakog operatora posebno.
Tuženik smatra da prigovori u svezi postupka koji je prethodio osporavanom rješenju u bitnome se svode na prigovore da je tuženik povrijedio načelo materijalne istine iz članka 8. ZUP-a, jer je paušalno zaključio kako tužitelj nije imao opravdanog razloga naplaćivati Primatelu predmetnu uslugu na način da je cijena iste veća od cijene terminacije poziva u pokretne mreže koje je plaćao za svoje potrebe. Smatra da je spor riješen zakonito te je upravni postupak proveden prema odredbama ZEK-a i ZUP-a, a tuženik je u provedenom ispitnom postupku izveo sve potrebne dokaze radi utvrđivanja pravog stanja stvari te sukladno načelu samostalnosti i slobodne ocjene dokaza ocijenio i utvrdio koje su činjenice relevantne i bitne za rješavanje spora operatora. Poziva se na obrazloženje osporavanog rješenja te predlaže ovom Sudu da tužbu odbije kao neosnovanu.
Zainteresirana osoba pozvana dostaviti odgovor na tužbu, odgovor nije dostavila.
Sud je na temelju ovlaštenja iz članka 36. točke 4. ZUS-a spor riješio bez rasprave iz razloga što se osporava primjena prava.
Tužbeni zahtjev nije osnovan.
Tuženik je vodio upravni postupak temeljem odredbe članka 20. ZEK-a radi rješavanja spora između tužitelja i zainteresirane osobe, a rješenje protiv kojeg je podnijeta tužba doneseno je u izvršenju presude ovog Suda, broj: Us-4891/2011-8 od 30. kolovoza 2012. godine.
Prilikom donošenja novog upravnog akta tuženik je bio vezan pravnim shvaćanjem Suda i primjedbama Suda u vezi s postupkom prema odredbi članka 62. tada primijenjenog Zakona o upravnim sporovima (»Narodne novine«, broj 53/91., 9/92. i 77/92.).
Prema ocjeni ovog Suda tuženik je novim rješenjem, postupio prema ranijoj presudi ovog Suda, za što je iznio iscrpne razloge u obrazloženju osporenog rješenja.
Neosnovano tužitelj u tužbi osporava nadležnost tuženika, jer se u ovom slučaju radi o sporu između operatora za rješavanje kojeg je nadležan tuženik primjenom članka 20. ZEK-a, radi čega je ovaj Sud ranijom presudom predmet vratio tuženiku na rješavanje sa danom uputom kako postupiti u nastavku upravnog postupka.
Prema ocjeni ovog Suda nakon dopunjenog postupka tuženik je osnovano zaključio da je tužitelj neopravdano zainteresiranoj osobi naplaćivao cijenu usluge terminiranja prometa prema nacionalnim pokretnim mrežama (AT4) iz Aneksa 4.-Dodatak 2. Ugovora, u većem iznosu od cijene koju je plaćao operatorima javnih pokretnih komunikacijskih mreža, čime je neopravdano zarađivao na usluzi koja je tijekom cijelog trajanja ugovora bila određena regulatornim odlukama Agencije.
Nedvojbena je činjenica da je u vrijeme sklapanja ugovora cijena prijenosa (tranzita) poziva kroz mrežu HT-a odlukom Agencije bila propisana u iznosu od 0,05 kn/min, a tek nakon odluke tuženika od 17. srpnja 2009. godine (klasa: 344-01/09-01/1071, urbroj: 376-11-09-01, cijena prijenosa (tranzita) poziva kroz mrežu T-Coma od tog dana predmet je komercijalnog dogovora između HT-a i druge ugovorne strane, pa je ovu cijenu HT mogao mijenjati nakon donošenja te odluke, ali u odnosu na nepokretnu javnu komunikacijsku mrežu.
Stoga je bilo osnove za zaključak da je tužitelj diskriminirao Primatela naplaćivanjem veće cijene terminacije poziva u pokretne mreže od onih koje je plaćao za svoje potrebe.
Iz razloga što se u postupku rješavanja spora prema stavku 3. članka 20. odluke donose na način da se njima ostvaruju regulatorna nečela i ciljevi iz članka 5. stavka 2. ZEK-a tako da se poduzimaju sve primjerene mjere, primjenjujući načela objektivnosti, transparentnosti, nediskriminacije razmjernosti, radi ostvarenja regulatornih načela i ciljeva utvrđenih u stavku 3., 4. i 5. tog članka Sud ocjenjuje da je tuženik osnovano naložio tužitelju mjere određene osporenim rješenjem.
Iz iznijetih razloga tužbeni zahtjev je ocijenjen neosnovanim, radi čega je odlučeno kao u izreci temeljem odredbe članka 57. stavak 1. ZUS-a, a odluka o