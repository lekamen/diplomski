36 20.04.2016 Odluka o proglašenju Baraćevih špilja zaštićenim u kategoriji značajni krajobraz
KARLOVAČKA ŽUPANIJA
993
Na temelju članka 123. stavka 3., članka 124. st.1., članka 126. i 127., Zakona o zaštiti prirode (»Narodne novine, broj 80/13) i članka 22. Statuta Karlovačke županije (Glasnik Karlovačke županije, broj: 38/09, 20/10 i 4/13) Županijska skupština Karlovačke županije na 21. sjednici održanoj 29. ožujka 2016. godine, donijela je
ODLUKU
O PROGLAŠENJU BARAĆEVIH ŠPILJA ZAŠTIĆENIM U KATEGORIJI ZNAČAJNI KRAJOBRAZ
I.
Naziv i kategorija
Ovom se Odlukom područje Baraćevih špilja, ukupne površine 518,66 ha odnosno 5,19 km, proglašava zaštićenim područjem u kategoriji značajni krajobraz.
Područje je dio Slunjske zaravni i pruža se u smjeru zapad-istok. Administrativno pripada trima naseljima.
Sjeverni dio područja predloženog za zaštitu pripada naselju Stara Kršlja, jugoistočni i istočni dio područja naselju Nova Kršlja dok zapadni dio predmetnog područja pripada naselju Grabovac. Značajni krajobraz Baraćeve špilje obuhvaća šire područje Baraćevih špilja (zbog obuhvata podzemnih kanala Baraćevih špilja, špiljskog sustava Ponorac – Jovina pećina te brojne ponikve i meandrirajuće potoke te pripadajuće bioraznolikosti).
II.
Opis granice
Značajni krajobraz Baraćeve špilje nalazi se u Karlovačkoj županiji i obuhvaća područje Općine Rakovica u katastarskim općinama: Mašvina, Nova Kršlja i Sadilovac.
Granica predloženog značajnog krajobraza Baraćeve špilje opisana je na podlozi topografske karte mjerila 1:25000 (DGU, 2011).
Granica značajnog krajobraza Baraćeve špilje započinje u točki T1 kod kote 352 na raskrižju županijske ceste ŽC3269 Rakovica – Nova Kršlja – Kordunski Ljeskovac – Tržačka Raštela i puta koji se pruža u smjeru sjeveroistoka. Iz točke T1 granica se pruža prema sjeveroistoku prateći jugoistočnu stranu puta do točke T2 koja se nalazi na križanju putova. Potom se granica nastavlja prema istoku do točke T3 po južnoj strani puta. Od točke T3 granica skreće prema jugoistoku te prati jugozapadnu stranu puta do točke T4. Iz točke T4 granica prati istočnu stranu puta koji zaokreće prema sjeveru do točke T5. Potom nastavlja u smjeru sjeveroistoka prateći jugoistočnu stranu puta do točke T6 koja se nalazi na raskrižju s putem koji vodi prema Staroj Kršlji. Od točke T6 granica se nastavlja prema jugoistoku do točke T7 prateći južnu stranu puta. Potom se nastavlja istim putem do točke T8. U točki T8 granica zaokreće prema sjeveroistoku po jugoistočnoj strani puta do točke T9. Od točke T9 granica ide prema sjeveroistoku do točke T10 koja se nalazi na mostu preko potoka Kršlja prateći sjevernu granicu k.č. 320 (k.o. Nova Kršlja). Iz točke T10 granica ide južnom stranom puta prema istoku do točke T11 te ulazi u naselje Nova Kršlja (dio naselja prema Mirić mostu). Od točke T11 do točke T12 granica prati zapadni rub ceste u smjeru juga prolazeći kroz naselje Nova Kršlja do županijske ceste ŽC3269. Od točke T12 granica prati sjeverni rub županijske ceste ŽC3269 u smjeru naselja Rakovica (prema zapadu) ~ 5,3 km do početne točke T1.
III.
Kartografski prikaz i naznaka mjerila kartografskog prikaza
Prostorna granica značajnog krajobraza u mjerilu 1:25000 ucrtana na TK 25 000 (DGU, 2011.) nalazi se u prilogu I. ove Odluke. Popis katastarskih čestica koje obuhvaća značajni krajobraz sadržan je u prilogu II. ove Odluke. Prilozi I. i II. sastavni su dijelovi ove Odluke ali se ne objavljuju u »Narodnim novinama« niti u Službenom glasniku Karlovačke županije. Kartografski prikaz zaštićenog područja u analognom i digitalnom obliku čuva se u Upravnom odjelu za prostorno uređenje, gradnju i zaštitu okoliša Karlovačke županije.
IV.
Posebna geodetska podloga za upis
Prostorna granica značajnog krajobraza prikazana je u elaboratu Kartografskom prikazu zaštićenog područja »Baraćeve špilje« k.o. Nova Kršlja, Mašvina, Sadilovac, izrađenom od GEOM d.o.o., Ulica braće Radić 1, Slunj, poslovni broj:129/15., od svibnja 2015.g. (dalje u tekstu: