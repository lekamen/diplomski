 dodatnih izvještaja.
(3) Za razdoblje poslovne godine sa stanjem na dan 31. prosinca leasing društvo sastavlja godišnje financijske izvještaje iz članka 4. stavka 1. i godišnje dodatne izvještaje iz članka 5. stavka 1.
(4) Godišnji financijski izvještaji moraju biti revidirani od strane neovisnog ovlaštenog revizora.
(5) Za tromjesečna razdoblja sa stanjem na dan 31. ožujka, 30. lipnja, 30. rujna te 31. prosinca tekuće godine leasing društvo sastavlja tromjesečne financijske izvještaje iz članka 4., stavka 1., točke 1. i 2. i tromjesečne dodatne izvještaje iz članka 5. stavka 1., točke 1., 2., 3., 4., 10. i 14.
Rokovi i način dostave izvještaja
Članak 7.
(1) Leasing društvo dužno je godišnje financijske izvještaje iz članka 4., stavka 1. i godišnje dodatne izvještaje iz članka 5. stavka 1. tekuće poslovne godine dostaviti Agenciji najkasnije do 30. travnja sljedeće godine.
(2) Leasing društvo dužno je tromjesečne financijske izvještaje iz članka 4., stavka 1., točke 1. i 2. i tromjesečne dodatne izvještaje iz članka 5. stavka 1., točke 1., 2., 3., 4., 10. i 14. dostaviti Agenciji:
– sa stanjem na dan 31. ožujka tekuće godine najkasnije do 30. travnja tekuće godine,
– sa stanjem na dan 30. lipnja tekuće godine najkasnije do 31. srpnja tekuće godine,
– sa stanjem na dan 30. rujna tekuće godine najkasnije do 31. listopada tekuće godine,
– sa stanjem na dan 31. prosinca tekuće godine najkasnije do 31. siječnja sljedeće godine.
Članak 8.
(1) Leasing društva su dužna financijske i dodatne izvještaje dostaviti u rokovima iz članka 7. ovoga Pravilnika u elektroničkom obliku potpisane naprednim elektroničkim potpisom u skladu s tehničkom uputom Agencije.
(2) Smatra se da je leasing društvo dostavilo izvještaje iz stavka 1. ovoga članka u trenutku kada je izvještaj prihvaćen na poslužitelju Agencije za zaprimanje izvještaja.
(3) U opravdanim slučajevima nemogućnosti dostave na način propisan stavkom 1. ovoga članka, leasing društvo dužno je izvještaje dostaviti u pisanom obliku, neposredno ili poštom u svrhu pravodobnog izvješćivanja. Leasing društvo dužno je dostaviti izvještaje na način propisan stavkom 1. ovoga članka čim prestanu razlozi nemogućnosti dostave, a najkasnije u roku od 8 dana od isteka roka za dostavu izvještaja.
(4) Iznimno, leasing društva dužna su Bilješke uz financijske izvještaje iz članka 4., stavka 1., točka 5. dostaviti uz revidirane godišnje financijske izvještaje na način i u rokovima propisanim člankom 74., stavka 2. Zakona o leasingu (»Narodne novine« br. 141/13).
Objava financijskih izvještaja
Članak 9.
(1) Leasing društvo dužno je na svojoj internetskoj stranici objaviti revidirane godišnje financijske izvještaje u roku od šest mjeseci od isteka godine na koju se ti izvještaji odnose.
(2) Leasing društvo dužno je na svojoj internetskoj stranici imati objavljene financijske izvještaje iz stavka 1. ovoga članka za najmanje zadnjih 5 poslovnih godina ili kraće ako leasing društvo posluje kraće od 5 godina.
Završne odredbe
Članak 10.
(1) Stupanjem na snagu ovoga Pravilnika, prestaje važiti Pravilnik o strukturi i sadržaju financijskih te načinu i rokovima dostave financijskih i dodatnih izvještaja leasing društva (»Narodne novine« br. 60/14).
(2) Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/16-05/01
Urbroj: 326-01-550-16-01
Zagreb, 21. travnja 2016.
Predsjednik Upravnog vijeća Petar-Pierre Matek, v. r.
PRILOG 1. – PRILOG 2.

