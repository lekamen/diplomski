 navedenog treba istaknuti da je pravilno usvojen i zahtjev drugotužitelja u pogledu odredaba o naknadi štete te u tom dijelu izmijenjena Standardna ponuda prvotužitelja jer članak 17. stavak 3. Standardne ponude prvotužitelja odstupa od odredbe članka 57. Zakona o poštanskim uslugama iako odredbe standardne ponude ne mogu mijenjati sadržaj navedenog Zakona, pa je stoga naložena izmjena navedene odredbe standardne ponude.
Prigovor drugotužitelja da tuženik pobijanom odlukom nije riješio spor između drugotužitelja i prvotužitelja u svezi pristupa poštanskoj mreži ni u formi, a ni sadržajno s obzirom na to da pobijana odluka svojom formom ni sadržajno nije u skladu s odredbom članka 27. stavka 4. Pravilnika o obavljanju univerzalne usluge na način da zamjenjuje ugovor o pristup poštanskoj mreži, nije osnovan. Naime, drugotužitelj navodi da odluka nije u skladu s odredbom članka 27. stavka 4. navedenog Pravilnika, a vezano uz članak 53. stavak 9. Zakona o poštanskim uslugama, u smislu da zamjenjuje ugovor o pristupu poštanskoj mreži. Međutim, u konkretnom slučaju prvotužitelj nije odbio pristup mreži drugotužitelju, već je drugotužitelj odbio potpisani ponuđeni ugovor o pristupu mreži te je tražio od prvotužitelja izmjene ugovora o pristupu koje je prvotužitelj odbio, pa se nakon toga smatrajući ponuđeni ugovor u suprotnosti sa Zakonom o poštanskim uslugama drugotužitelj zahtjevom obratio tuženiku za rješavanje spora. Nakon toga je donesena pobijana odluka te je odlučeno da tekst Standardne ponude, kao sastavni dio ugovora, nije u potpunosti sukladan Zakonu o poštanskim uslugama, a djelomično zahtjev drugotužitelja usvojen dok je u preostalom dijelu zahtjev drugotužitelja odbijen, a i prema ocjeni Suda tuženik je donio zakonitu odluku i u skladu s time naložio prvotužitelju izmjenu standardne ponude za pristup mreži kao sastavnom dijelu ugovora o pristupu.
Imajući u vidu navedeno, Sud nalazi da je osporena odluka tuženika zakonita, pa je na temelju članka 57. stavka 1. Zakona o upravnim sporovima odlučio kao u točki I. izreke.
Odluka o objavi ove presude u »Narodnim novinama« temelji se na članku 14. stavku 8. Zakona o elektroničkim komunikacijama (»Narodne novine« 73/08., 90/11., 133/12. i 80/13.).
Broj: UsII-23/14-8
Zagreb, 1. travnja 2015.
Predsjednik vijeća Boris Marković, v. r.
