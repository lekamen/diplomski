u roku od 30 dana od dana potpisivanja Ugovora o dodjeli sredstava,
– 40% ukupno dodijeljenih sredstava u roku od 30 dana od dana usvajanja programskog i financijskog pravdanja za 2015. godinu
– 20% ukupno dodijeljenih sredstava u roku od 30 dana od dana usvajanja programskog i financijskog pravdanja dodijeljenih sredstava,
Isplata iz prethodnog stavka uvjetuje se time da su podmirene financijske obveze prema državnom proračunu i/ili Agenciji za elektroničke medije, da račun preko kojega vrši plaćanja ne smije biti blokiran te da Nakladnik mora imati opravdana sva dodijeljena sredstva iz ranije realiziranih natječaja dodijeljenih sredstava Fonda.
V. Nakladnici su dužni do 31. prosinca 2015. godine odnosno do 31. prosinca 2016. godine proizvesti i objaviti programe sukladno Prijavi na natječaj i količinama utvrđenim u Ugovorom, a snimke proizvedenog i objavljenog programa/sadržaja koje će se poticati sredstvima Fonda čuvati do donošenja odluke o pravdanju sredstava Fonda. Kod pravdanja emisija iz točke VII. izreke ove Odluke, uz datum objave određene emisije, navodi se i tema/teme koje su obrađivane.
VI. Nakladnici iz točke I. ove Odluke dužni su sve proizvedene i objavljene programe na kraju označiti da su sufinancirani sredstvima Fonda za poticanje pluralizma i raznovrsnosti elektroničkih medija.
VII. Nakladnici iz točke I. izreke ove Odluke dužni su do 31. siječnja 2016. odnosno do 31. siječnja 2017. godine dostaviti programsko izvješće, a do 28. veljače 2016. godine odnosno do 28. veljače 2017. godine financijsko izvješće o namjenskom trošenju odobrenih sredstava i ostvarivanja programa za koja su dodijeljena.
VIII. Izvješće iz točke VII. izreke ove Odluke Nakladnici su dužni dostaviti putem web-aplikacije koja se nalazi na internetskoj stranici Agencije.
IX. Nakladnici iz točke I. izreke ove Odluke, osim izvješća iz točke VII. izreke ove Odluke, dužni su Agenciji za elektroničke medije omogućiti nesmetano praćenje trošenja odobrenih sredstava Fonda za poticanje pluralizma i raznovrsnosti elektroničkih medija i ostvarivanje svakog pojedinog programa i u okviru redovitog nadzora nad poštivanjem programskih načela i obveza, u okviru izravnog nadzora te nadzorom ovlaštenih revizora.
X. Agencija za elektroničke medije ovlaštena je u svakom trenutku od Nakladnika iz točke I. izreke ove Odluke zatražiti i očitovanje o poštivanju dinamike realizacije i namjene dodijeljenih sredstava i/ili u tu svrhu obaviti izvanredni ili izravni nadzor.
XI. Nakladnici iz točke I. izreke ove Odluke dužni su prilikom potpisivanja Ugovora o dodijeli sredstava dostaviti valjane bjanko zadužnice radi osiguranja tražbine Agencije za elektroničke medije u iznosu ukupno dodijeljenih sredstava.
XII. Agencija za elektroničke medije pridržava pravo ukidanja dijela ove Odluke u slučaju da Nakladnik iz točke I. izreke ove Odluke ne ispune koju od obveza iz ove Odluke ili je ne ispuni u roku.
XIII. Nakladnici iz točke I. izreke ove Odluke koji ne koriste odobrena sredstva ili ih koriste suprotno odredbama Pravilnika o Fondu za poticanje pluralizma i raznovrsnosti elektroničkih medija, odnosno ne ostvaruju programe ili ih ostvaruju suprotno odredbama tog Pravilnika te suprotno potpisanom ugovoru o dodjeli sredstava, dužni su po odluci Vijeća za elektroničke medije vratiti odobrena sredstva Fonda uvećana za iznos kamatne stope za iznos povrata državnih potpora sukladno odluci Komisije, počevši od dana korištenja državne potpore do povrata, u roku od trideset dana od dana dostave te odluke.
XIV. Prijave Nakladnika Mega-Erp d.o.o., Informativni centar Virovitica d.o.o., Radio Kaštela d.o.o., Hrvatski radio Vukovar d.o.o., Radio postaja Ploče d.o.o. i Radio Prkos j.d.o.o. odbacuju se.
Obrazloženje
Agencija za elektroničke medije je objavila Javni natječaj broj 02/15 za dodjelu sredstava Fonda za poticanje pluralizma i raznovrsnosti elektroničkih medija – televizije i radija za 2015. i 2016. godinu, klasa: 612-12/15-09/0156, urbroj: 567-02/01-15-01 od 26. svibnja