 45. Ustavnog zakona predlaže privremenu obustavu izvršenja pojedinačnih akata ili radnji koje se poduzimaju na osnovi ZUIMP-a i njegovo ukidanje.
2) Prigovori predlagatelja o nesuglasnosti Uredbe/ID-ZUIMP s Ustavom i zakonom
14. Predlagatelji u svim prijedlozima (koji su istog ili bitno sličnog sadržaja) osporavaju ustavnost i zakonitost Uredbe/ID-ZUIMP, smatrajući da je ona nesuglasna s člancima 3., 5., 16., 56. i 140. Ustava te sa ZOVRH-om/13.
Ističu da je Vlada Uredbu/ID-ZUIMP donijela 27. prosinca 2013. na temelju članka 1. ZOVRH-a/13, a taj članak daje ovlast Vladi da uredbama uređuje pitanja tekuće gospodarske politike iz djelokruga Hrvatskoga sabora, u razdoblju kada Hrvatski sabor ne zasjeda (od 15. prosinca 2013. do 15. siječnja 2014. i od 15. srpnja 2014. do 15. rujna 2014.).
Uredbom/ID-ZUIMP se za 2014. godinu u javnim službama uskraćuje regres (isplata se trebala izvršiti u lipnju 2014.) i božićnica (isplata se trebala izvršiti u prosincu 2014.).
Nadalje navode da se »ne radi niti o gospodarskoj politici a ponajmanje o tekućoj gospodarskoj politici. Isplata regresa i božićnice za javne službe nije i ne može biti gospodarska politika, niti u najširoj definiciji, jer u protivnom bi sve bilo gospodarska politika«. Osim toga, isplata regresa i božićnice za javne službe nije tekuća gospodarska politika, naglašavaju predlagatelji, jer je Uredba/ID-ZUIMP donesena 27. prosinca 2013., a isplata regresa trebala je biti tek u lipnju 2014. te stoga smatraju da »apsolutno ne može biti govora o tekućoj gospodarskoj politici«.
14.1. Posebno ističu da je Vlada u prosincu 2013. u Hrvatski sabor uputila Prijedlog Zakona o izmjenama i dopunama Zakona o uskrati isplate pojedinih materijalnih prava zaposlenima u javnim službama, i u istom mjesecu (prosincu 2013.) povukla ga iz zakonodavnog postupka. Navode da je riječ o prijedlogu zakona koji je imao identičan sadržaj kao Uredba/ID-ZUIMP. To dodatno pojašnjavaju:
»Umjesto toga, Vlada RH je apsolutno bez ikakvog razloga protuzakonito preuzela ovlasti Hrvatskog sabora. Ovo držimo iznimno opasnim postupanjem jer time Vlada RH krši Zakon o ovlasti, jer time Vlada RH narušava vladavinu prava, jer Vlada RH nezakonito preuzima ovlasti Hrvatskog sabora i jer se time Vlada RH postavlja se iznad zakona i iznad Hrvatskog sabora. ...
Osim toga, smatramo da je Vlada RH donijela Uredbu samo s samo u svrhu izbjegavanja obveza preuzetih kolektivnim ugovorom, tj. Temeljnog kolektivnog ugovora za službenike i namještenike u javnim službama (Narodne novine 141/12).
... Vlada RH je ovom Uredbom ugrozila pravni poredak Republike Hrvatske i javni moral jer je svojim postupkom jasno poslala poruku svim građanima Republike Hrvatske da se ugovori ne moraju poštivati, a posebno ne od jače strane ugovora.«
14.2. Dalje smatraju da je Uredba/ID-ZUIMP protivna i Konvenciji MOR-a/98 o primjeni načela prava na organiziranje i kolektivno pregovaranje, a time i članku 140. Ustava. Taj prigovor pojašnjavaju:
»Konvencija međunarodne organizacije rada broj 98 u članku 4. naglašava da se ‘u skladu s nacionalnim uvjetima moraju, ako je potrebno, poduzimati odgovarajuće mjere za poticanje i promicanje punog razvoja i upotrebe mehanizama dobrovoljnog pregovaranja Između poslodavaca ili udruga poslodavaca i udruga radnika u cilju utvrđivanja uvjeta zaposlenja kolektivnim ugovorima’.
Uredba je u potpunoj suprotnosti s navedenom Konvencijom. Naime, kao što je rečeno, Konvencija 98 u članku 4. zahtjeva od vlasti država potpisnica da potiču dobrovoljno kolektivno pregovaranje, a derogiranje rezultata pregovora Uredbom je upravo suprotno postupanje, osobito što je kolektivni ugovor sklopila sama Vlada RH koja ga onda derogira propisom. To je postupanje koje ide u pravcu ne poticanja, nego destimuliranja dobrovoljnih kolektivnih pregovora, jer čemu pregovori za kolektivni ugovor ako će to vlast odmah srušiti propisom.
U vezi toga postoji mišljenje Odbora stručnjaka Međunarodne organizacije rada (CEACR: Individual Obversations