 upis u programe plesne umjetnosti utvrđuje se i na temelju zdravstvene sposobnosti kandidata za obavljanje poslova i radnih zadaća u odabranome programu. Zdravstvena sposobnost kandidata za obavljanje poslova i radnih zadaća uvjet je za prijavu u odabrani program i dokazuje se potvrdom liječnika specijalista (ortopeda).
Vrednovanje uspjeha iznimno darovitih kandidata
Članak 13.
Na temelju iznimne darovitosti, a koju je pokazao na provjeri darovitosti koju provodi glazbena ili plesna škola, uz suglasnost nastavničkog vijeća, u pripremni program srednje škole odnosno u prvi razred srednje glazbene ili plesne škole može se upisati i kandidat koji još nije završio završni razred općeobrazovnoga osnovnog obrazovanja.
Vrednovanje uspjeha za upis u razredne odjele za sportaše
Članak 14.
(1) Pravo prijave za upis u razredne odjele za sportaše ima kandidat koji je uvršten na rang-listu određenoga nacionalnoga sportskoga saveza.
(2) Bodovanje za upis kandidata u I. razred razrednih odjela za sportaše provodi se na sljedeći način:
– maksimalan broj bodova koje kandidat za upis u ove programe može ostvariti na temelju kriterija sportske uspješnosti i uspjeha u prethodnom obrazovanju je 160;
– od navedenoga maksimalnog broja bodova, do 80 bodova kandidat ostvaruje na temelju kriterija sportske uspješnosti, prema izračunu opisanome u stavku 7. ovoga članka;
– daljnjih najviše 80 bodova kandidat ostvaruje na temelju zajedničkoga elementa vrednovanja uspjeha u prethodnom školovanju.
Konačna ljestvica poretka kandidata utvrđuje se zbrajanjem bodova dobivenih prema kriterijima sportske uspješnosti te zajedničkog, dodatnog i posebnog elementa vrednovanja.
(3) Izračun broja bodova kandidata prema kriterijima sportske uspješnosti uzima u obzir sljedeće parametre:
1. položaj pojedinoga kandidata na rang-listi matičnoga nacionalnoga sportskog saveza;
2. ukupan broj kandidata na rang-listi matičnoga nacionalnoga sportskog saveza;
3. skupina u koju je pojedini sport razvrstan, sukladno odluci Povjerenstva za upis učenika u I. razred srednje škole u tekućoj školskoj godini za razredne odjele za sportaše.
4. rang-liste kandidata za svaki nacionalni sportski savez jedinstvene su u smislu da obuhvaćaju i ženske i muške kandidate.
(4) Nacionalni sportski savezi provode rangiranje kandidata na temelju kriterija sportske uspješnosti. Kriterije sportske uspješnosti za svaki pojedini sport autonomno utvrđuju odgovarajući nacionalni sportski savezi te ih objavljuju na svojim mrežnim stranicama i dostavljaju Ministarstvu.
(5) Izračun broja bodova prema kriteriju sportske uspješnosti obavljat će se prema sljedećim izračunima:

gdje je:
b                  konačan broj bodova pojedinačnoga kandidata na temelju kriterija sportske uspješnosti;
N[S]             ukupan broj svih kandidata na rang-listi nacionalnoga saveza za sport S;
n                  mjesto u poretku pojedinačnoga kandidata na rang--listi odgovarajućega nacionalnog saveza;
Bmin            minimalan broj bodova za kandidate s rang-liste nacionalnoga saveza – smatra se da ga je kandidat                     automatski ostvario samim uvrštenjem na   rang-listu saveza – isti je za sve skupine sportova te iznosi 56 bodova;
Bmax[X]      maksimalan broj bodova za kandidate s rang-liste nacionalnoga saveza sporta iz skupine X – za prvu skupinu                     sportova (X = 1) iznosi 80 bodova, za drugu (X = 2) 72 boda, za treću (X = 3) 64 bodova;
M[X]            najveći dopušteni ukupan broj kandidata s brojem bodova većim od Bmin za kandidate s rang-liste                     nacionalnoga saveza za sport iz skupine X – za prvu skupinu sportova (X = 1) iznosi 24 kandidata, za drugu                    (X = 2) 16 kandidata, za treću (X = 3) 8 kandidata.
Vrednovanje rezultata kandidata postignutih na natjecanjima iz znanja i u sportu
Članak 15.
Kandidatu se na osnovi članaka 16. i 17. ovoga pravilnika vrednuje isključivo jedno (najpovoljnije) postignuće.
Vrednovanje rezultata kandidata postignutih na