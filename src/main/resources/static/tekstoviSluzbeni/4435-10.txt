izraditi prije podnošenja zahtjeva za izdavanje Dozvole za gradnju iz članka 60. ovoga Pravilnika
(2) Pretprojekt za amatersku gradnju zrakoplova mora sadržavati:
a) crtež zrakoplova u tri projekcije,
b) osnovne podatke o zrakoplovu,
c) opis zrakoplova, strukture pogonskih skupina i opreme,
d) približne proračune performansi,
e) podatke o najvećoj dozvoljenoj masi pri uzlijetanju i položaju težišta,
f) kratak opis predviđene tehnologije gradnje i listu materijala, dijelova i opreme koji će biti ugrađeni u zrakoplov.
Glava 3 GRADNJA AMATERSKI GRAĐENOG ZRAKOPLOVA
Načini amaterske gradnje
Članak 56.
Amaterski se zrakoplov može graditi:
a) prema vlastitim crtežima i proračunima, uz korištenje sirovog materijala, poluproizvoda, te gotovih uređaja i opreme;
b) prema već provjerenim crtežima uz korištenje sirovog materijala i poluproizvoda;
c) sklapanjem od kompleta dijelova prema uputi, uz uvjet da udio amaterskog rada u gradnji iznosi najmanje 51%.
Nadzor nad gradnjom
Članak 57.
(1) Graditelj amaterski gradi zrakoplov pod nadzorom zrakoplovnog stručnjaka i zrakoplovnog kontrolora.
(2) Ako je graditelj ujedno prihvatljiv i kao zrakoplovni stručnjak ili zrakoplovni kontrolor, Agencija može prihvatiti da graditelj obavlja i poslove zrakoplovnog stručnjaka ili zrakoplovnog kontrolora.
(3) Graditelj ne može za istu gradnju obavljati i poslove zrakoplovnog stručnjaka i poslove zrakoplovnog kontrolora.
(4) U pojedinim slučajevima gradnje prema provjerenom projektu, jedna osoba može obavljati i poslove zrakoplovnog stručnjaka i zrakoplovnog kontrolora, ako je za to prihvatljiva Agenciji.
Dužnost zrakoplovnog stručnjaka
Članak 58.
Zrakoplovni stručnjak pri nadzoru gradnje amaterski građenog zrakoplova obavlja sljedeće poslove:
a) pregledava i ovjerava tehničku dokumentaciju za amatersku gradnju zrakoplova;
b) tijekom amaterske gradnje zrakoplova prati način primjene tehničke dokumentacije na taj zrakoplov;
c) upozorava na greške koje je uočio tijekom pregleda tehničke dokumentacije;
d) obavještava kontrolora gradnje o svim nesukladnostima uočenima tijekom amaterskog građenja pojedinog zrakoplova;
e) pruža stručnu pomoć pri izradi programa ispitivanja amaterski građenih zrakoplova, sudjeluje u tom ispitivanju i potpisuje pisani izvještaj o izvršenom ispitivanju;
f) daje pisani prijedlog za izdavanje Dopuštenja za letenje i predlaže ograničenja u korištenju koja se upisuju u to dopuštenje;
g) pruža stručnu pomoć pri izradi priručnika za letenje i uputa za održavanje zrakoplova;
h) podnosi pisano izvješće Agenciji o zapažanjima tijekom korištenja amaterski građenog zrakoplova, kao i prijedlog za izmjenu ograničenja u njegovu korištenju.
Dužnost zrakoplovnog kontrolora
Članak 59.
Zrakoplovni kontrolor pri nadzoru gradnje amaterski građenog zrakoplova obavlja sljedeće poslove:
a) nadzire amatersku gradnju zrakoplova u pogledu pravilne upotrebe materijala i pravilne primjene tehnoloških postupaka;
b) daje upute graditelju tijekom obavljanja gradnje;
c) daje pisani prijedlog za izdavanje Dopuštenja za letenje amaterski građenog zrakoplova;
d) pruža stručnu pomoć pri izradi upute o načinu održavanja amaterski građenog zrakoplova;
Dozvola za amatersku gradnju
Članak 60.
(1) Prije početka gradnje graditelj je dužan od Agencije pribaviti Dozvolu za amatersku gradnju zrakoplova. Uz zahtjev za izdavanje Dozvole za amatersku gradnju zrakoplova graditelj podnosi:
a) pretprojekt amaterski građenog zrakoplova iz članka 55. ovoga Pravilnika;
b) podatke o graditelju;
c) podatke o mjestu na kome će se graditi zrakoplov i o potrebnim radionicama, alatu i opremi, kao i o predviđenom vremenu gradnje;
d) prijedlog zrakoplovnog stručnjaka, uz njegovu pisanu suglasnost;
e) prijedlog kontrolora gradnje, uz njegovu pisanu suglasnost.
(2) Na osnovu zahtjeva za izdavanje Dozvole za amatersku gradnju zrakoplova, Agencija procjenjuje mogućnost gradnje po pretprojektu iz članka 55. ovoga Pravilnika, te u slučaju povoljne procjene izdaje Dozvolu za amatersku gradnju