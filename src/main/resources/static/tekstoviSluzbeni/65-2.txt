 producenata i država njihovog podrijetla, u kojoj niti jedan od producenata nije pravna osoba registrirana u Republici Hrvatskoj za proizvodnju audiovizualnih djela, producent-nositelj projekta dužan je angažirati izvršitelja usluge proizvodnje inozemnog djela (production service company) koji u svojstvu podnositelja Zahtjeva sudjeluje u postupcima vezanim za financijski poticaj na način predviđen ovim Pravilnikom.
Članak 5.
Iznimno od odredbe članka 4. stavka 1. točke 3. ovoga Pravilnika, podnositelj Zahtjeva može biti i pravna osoba koja u posljednje tri godine prije dana podnošenja Zahtjeva nije proizvela audiovizualno djelo, već je u svojstvu izvršitelja usluge proizvodnje surađivala u proizvodnji audiovizualnog djela koje je javno prikazano na barem jedan od sljedećih načina: komercijalno distribuirano u kinima i/ili na televiziji i/ili na najmanje jednom međunarodnom festivalu.
Članak 6.
Iznimno od odredbe članka 4. stavka 1. točke 3. ovoga Pravilnika, podnositelj Zahtjeva može biti i pravna osoba koja u posljednje tri godine prije dana podnošenja Zahtjeva nije proizvela audiovizualno djelo iz članka 3. stavka 1. ovog Pravilnika, već je u svojstvu izvršitelja usluge proizvodnje surađivala u proizvodnji reklamnih audiovizualnih djela koja su javno prikazana na jedan od sljedećih načina: komercijalno distribuirana u kinima i/ili na televiziji, uz uvjet da angažira osobu zaduženu za produkciju s operativnim iskustvom u proizvodnji istovrsnog audiovizualnog djela.
Kriteriji koje mora ispuniti audiovizualno djelo za koje se može tražiti državna potpora
Članak 7.
(1) Audiovizualno djelo za koje podnositelj Zahtjeva može tražiti državnu potporu je:
– igrani film, dokumentarni film, animirani film, televizijski film ili televizijska serija,
– koje se proizvodi u cijelosti ili djelomično u Republici Hrvatskoj,
– koje je namijenjeno javnom prikazivanju, te
– ostvaruje minimalan broj bodova u Kvalifikacijskom testu iz Dodatka 1 ovoga Pravilnika.
(2) Potpora iz ovoga Pravilnika može se tražiti i za inozemno djelo, odnosno igrani, animirani, dokumentarni film, kao i televizijski film i televizijsku seriju iz stavka 1. ovoga članka, za čiji scenarij je autorska prava stekla inozemna pravna osoba registrirana za proizvodnju audiovizualnih djela izvan Republike Hrvatske ili država članica Europskog gospodarskog prostora.
(3) Kvalifikacijski test iz stavka 1. ovoga članka je test koji ispunjava podnositelj Zahtjeva čija je svrha kroz sustav bodova vrednovati kulturni sadržaj audiovizualnog djela za koje se traži državna potpora, doprinos ljudskih potencijala i korištenje produkcijskih potencijala Republike Hrvatske i drugih zemalja članica Europskog gospodarskog prostora. Podnositelj Zahtjeva čije djelo u Kvalifikacijskom testu ostvari veći broj bodova od djela nekog drugog podnositelja, ne ostvaruje nikakve pogodnosti prilikom redoslijeda obrade Zahtjeva niti rezervacije sredstava.
(4) Osim uvjeta iz stavka 1. ovoga članka, za dobivanje državne potpore audiovizualno djelo mora, zadovoljiti i sljedeće uvjete:
1. najmanji iznos ukupnih troškova učinjenih u Republici Hrvatskoj u okviru proizvodnje djela iz stavka 1. ovoga članka mora, bez poreza na dodanu vrijednost, iznositi 2.000.000,00 kuna za igrani film, 300.000,00 kuna za dokumentarni film, 500.000,00 kuna za animirani film, 1.000.000,00 kuna za televizijski film i najmanje 750.000,00 kuna po epizodi televizijske serije, koji najniži opseg produkcijske djelatnosti ne smije biti veći od 50% proračuna za produkciju.
2. najmanje 50% članova ekipe angažirane u Republici Hrvatskoj za proizvodnju djela iz stavka 1. ovoga članka moraju biti hrvatski državljani ili državljani članica Europskog gospodarskog prostora, u slučaju kada se djelo u cijelosti proizvodi u Republici Hrvatskoj ili
3. najmanje 30% članova ekipe angažirane u Republici Hrvatskoj za proizvodnju djela iz stavka 1. ovoga članka moraju biti hrvatski državljani ili državljani članica Europskog gospodarskog prostora, u slučaju