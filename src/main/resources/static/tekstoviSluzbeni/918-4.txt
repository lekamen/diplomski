 na 102. sjednici održanoj 4. srpnja 2013. donijela odluku kojom je dala suglasnost na jedan od predloženih modela. Tu je odluku na svojoj službenoj internetskoj stranici (v. točku 8. obrazloženja ove odluke) obrazložila ovako: »Detaljnom analizom tržišta, financijskim i pravnim snimanjem stanja prezentirana su tri modela; koncesija autocesta, reprogram kredita i izdavanje obveznica. Vlada je ... donijela odluku da se monetizacija (unovčenje) provede modelom koncesije autocesta. Ostali modeli ocjenjeni su nedovoljno dobrim za Hrvatsku«.
Riječ je o Vladinoj Odluci o davanju suglasnosti na prijedlog modela monetizacije javnog duga vezanog uz društva »Hrvatske autoceste d.o.o.« i »Autocesta Rijeka – Zagreb d.d.«, kroz dodjelu koncesije za upravljanje i održavanje autocesta klasa: 022-03/13-04/307, urbroj: 50301-05/05-13-2 od 4. srpnja 2013. (u daljnjem tekstu: Odluka o suglasnosti na predloženi model monetizacije), koja je glasila:
»Na temelju članka 31. stavak 2. Zakona o Vladi Republike Hrvatske (»Narodne novine« br: 150/2011), a u svezi s točkom III. Odluke o provedbi postupka odabira savjetnika za usluge monetizacije javnog duga vezanog uz društva Hrvatske autoceste d.o.o. i Autocesta Rijeka – Zagreb d.d. (Klase: 340-01/12-01/03, Urbroja: 5030120-12-1 od 2. kolovoza 2012. godine), Vlada Republike Hrvatske je na sjednici održanoj dana 4. srpnja 2013. donijela
ODLUKU O DAVANJU SUGLASNOSTI NA PRIJEDLOG MODELA MONETIZACIJE JAVNOG DUGA VEZANOG UZ DRUŠTVA HRVATSKE AUTOCESTE D.O.O. I AUTOCESTA RIJEKA – ZAGREB D.D. KROZ DODJELU U KONCESIJE ZA UPRAVLJANJE I ODRŽAVANJE AUTOCESTA
I.
Daje se suglasnost Ministarstvu pomorstva, prometa i infrastrukture na prijedlog modela monetizacije javnog duga vezanog uz društva Hrvatske autoceste d.o.o. i Autocesta Rijeka – Zagreb d.d. kroz dodjelu koncesije za upravljanje i održavanje autocesta.
II.
Zadužuje se Ministarstvo pomorstva, prometa i infrastrukture za provedbu javnog nadmetanja radi dodjele koncesije za upravljanje i održavanje autocesta kojima upravljaju društva Hrvatske autoceste d.o.o. i Autocesta Rijeka – Zagreb d.d. i da o tome izvijesti Vladu Republike Hrvatske.
III.
Ova Odluka stupa na snagu danom donošenja.«
10.1. U ovoj se odluci konkretan pravni posao, na koji je Vlada dala suglasnost Odlukom o suglasnosti na predloženi model monetizacije, skraćeno naziva: dodjela koncesije za javne usluge upravljanja izgrađenim autocestama i njihovog održavanja.
11. Ustavni sud na kraju podsjeća da ideja monetizacije javnog duga hrvatskih autocesta mehanizmom dodjele koncesije za prikupljanje cestarine i održavanje autocesta u hrvatskom gospodarskom životu nije nova. Razmatrala ju je i Vlada u mandatu 2004.-2009., a »kotač zamašnjak dan joj je projektom Clean Start (2012.), kojim je u sklopu izvješća D analizirano stanje u resoru Ministarstva pomorstva, prometa i infrastrukture Republike Hrvatske« (Grubišić Šeba, isto, str. 632.; v. i dokument »Clean Start – Ministarstvo pomorstva, prometa i infrastrukture«, BDO Savjetovanje d.o.o., Radna verzija dokumenta, srpanj – listopad 2012., http://www.hrt.hr/uploads/media/Grupa_D_prezentacija_BDO_7_1_2013_final.pdf; pristup: 18. ožujka 2015.).
c) Raspisivanje »međunarodnog natječaja za odabir koncesionara«
12. Na temelju Vladine Odluke o suglasnosti na predloženi model monetizacije, raspisan je »međunarodni natječaj za odabir koncesionara (7. listopada)« (Grubišić Šeba, isto, str. 633.). Ministarstvo pomorstva, prometa i infrastrukture istog je dana, 7. listopada 2013., na svojoj službenoj internetskoj stranici (http://www.mppi.hr/ default.aspx?id=7346; pristup: 18. ožujka 2015.) obavijestilo »zainteresirane gospodarske subjekte da je u Elektroničkom oglasniku javne nabave Republike Hrvatske objavljena Obavijest o namjeri davanja koncesije za javne usluge radi davanja koncesije za upravljanje i održavanje hrvatskih autocesta«.
Pravna obilježja posla, kako su navedena u tom oglasniku