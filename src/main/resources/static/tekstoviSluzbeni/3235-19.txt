 članka 56. navedeni su u Tablici 6. Priloga 4. ovoga Pravilnika.
Osnovni uvjeti
Članak 60.
(1) Osnovni uvjeti iz poglavlja 2. članka 16. točaka 1., 3., 4., 5., 6., 9. i 10. ovoga Pravilnika odgovarajuće se primjenjuju i na mjere iz članka 56. ovoga Pravilnika.
(2) Životinje se drže u skladu sa zoohigijenskim uvjetima držanja i korištenja domaćih životinja.
(3) Minimalna površina za koju se može podnijeti zahtjev za mjere potpore po površini iz članka 56. ovoga Pravilnika definirana je u članku 13. stavku 3. ovoga Pravilnika, uz uvjet da je veličina poljoprivredne površine poljoprivrednog gospodarstva minimalno 0,5 ha upisane u Upisnik PG i ARKOD sustav. Iznimno za operaciju 10.1.6. Uspostava poljskih traka površina poljoprivrednog gospodarstva kao i ARKOD parcele moraju biti minimalno 1 ha.
(4) Obvezu izobrazbe, individualnog savjetovanja ili demonstracijske aktivnosti, iz članaka 65., 68., 71., 74., 77., 80., 83., 86. 92., 100. i 105. ovoga Pravilnika, dužan je ispuniti nositelj ili član obiteljskog poljoprivrednog gospodarstva, odnosno odgovorna osoba ili osoba ovlaštena od strane odgovorne osobe u slučaju ostalih organizacijskih oblika poljoprivrednog gospodarstva.
(5) Članak 15., članak 17. stavci 2., 3. i 8., članci 19. i 20. ovoga Pravilnika odgovarajuće se primjenjuju i na mjere iz članka 56. ovoga Pravilnika.
(6) Zemljište na ugaru i zemljište na kome se uzgaja cvijeće i ukrasno bilje nisu prihvatljive površine za dodjelu potpore kroz mjeru 10 »Poljoprivreda, okoliš i klimatske promjene« i mjeru 11 »Ekološki uzgoj«.
(7) Zemljište na ugaru nije prihvatljiva površina za dodjelu potpore kroz mjeru 13 »Plaćanja područjima s prirodnim ili ostalim posebnim ograničenjima«.
(8) Korisnici operacija 10.1.2. Zatravnjivanje trajnih nasada, 10.1.7. Održavanje ekstenzivnih voćnjaka i 10.1.8. Održavanje ekstenzivnih maslinika moraju se pridržavati minimalnih zahtjeva za gnojiva i pesticide.
4.2. POSEBNI UVJETI
4.2.1. Mjera 10 Poljoprivreda, okoliš i klimatske promjene
Članak 61.
(1) Potpora se dodjeljuje korisnicima koji doprinose ublažavanju nepovoljnog učinka poljoprivrede na okoliš, te potiču bioraznolikost i očuvanje genetskih resursa značajnih za poljoprivredu.
(2) Korisnici potpore su fizičke i pravne osobe upisane u Upisnik poljoprivrednika sukladno Zakonu.
(3) Potpora se može ostvariti kroz podmjeru 10.1. Plaćanje obveza povezanih s poljoprivredom, okolišem i klimatskim promjenama.
(4) Agencija za plaćanja na temelju podataka iz podnesenog zahtjeva donosi Odluku o ulasku u sustav potpore, kojom se utvrđuje obvezna površina za kontrolu koju korisnik mora zadržati tijekom obveznog razdoblja ili obvezni broj uvjetnih grla za kontrolu koje korisnik mora zadržati tijekom obveznog razdoblja te obvezno razdoblje.
(5) Zahtjev za ulazak u sustav potpore moguće je podnijeti zaključno s 2019. godinom.
(6) U slučaju povećanja površina tijekom obveznog razdoblja Agencija za plaćanja donosi novu Odluku kojom se utvrđuje obvezna površina, te utvrđuje obvezno razdoblje za novo prijavljene površine.
(7) U slučaju povećanja broja uvjetnih grla tijekom obveznog razdoblja Agencija za plaćanja donosi novu Odluku kojom se utvrđuje obvezni broj uvjetnih grla, te utvrđuje obvezno razdoblje za novo prijavljena uvjetna grla.
(8) Nove Odluke iz stavaka 6. i 7. ovoga članaka moguće je donositi zaključno s 2019. godinom.
(9) U slučaju potpora po površini moguće je kombinirati jedino operaciju 10.1.1. Obrada tla i sjetva na terenu s nagibom za oranične jednogodišnje kulture i operaciju 10.1.6. Uspostava poljskih traka.
(10) Na istoj površini nije moguće kombinirati ovu mjeru s mjerom 11 Ekološki uzgoj, osim operacije 10.1.9. Očuvanje ugroženih izvornih i zaštićenih pasmina domaćih životinja.
(11) U slučaju nedostatnih sredstava za isplatu potpore, potpora se dodjeljuje temeljem kriterija odabira koji su navedeni u Tablici 9. Priloga 4. iz ovoga Pravilnika.
(12) U slučaju da korisnik smanji obveznu površinu iz stavka 4. ovoga članka, Agencija za plaćanja 