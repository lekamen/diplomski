 usmjeren javnosti i na širenje kritičkog mišljenja i prostora javnog dijaloga,
• ostvarena suradnja s drugim medijima, civilnim društvom i zainteresiranom javnošću koja je važna za prikupljanje relevantnih informacija i pripreme kvalitetnog medijskog sadržaja. Uspostavljeno partnerstvo s predstavnicima svih zainteresiranih dionika pripomaže stalnom i uspješnom poticanju proizvodnje medijskog sadržaja,
2. Kvaliteta i sadržajna inovativnost ponuđenog radijskog programa:
a) Sadržajna kvaliteta
• aktualnost
• profesionalnost (poštivanje novinarskih standarda i etike, pripremljenost za temu koja se obrađuje).
b) Kvaliteta realizacije
• uključuje različite elemente u odnosu na medij (korištenje jingleova/špica, programske najave)
• dinamika i plan provedbe (plan emitiranja koji sadrži naslov emisije, trajanje emisije/kartice teksta, ritam objavljivanja (dnevni, tjedni, mjesečni)
• realnost troškova prijavljenog programskog usmjerenja sadržaja/emisije.
c) Inovativnost
• odabir više tema i inovativniji pristup u okviru predloženog programskog usmjerenja sadržaja/emisije kada je moguće jednom temom obuhvatiti više tema iz članka 6. stavka 1. Pravilnika
• upotreba različitih novinarskih oblika
• komunikativnost (određuje postoji li komunikacija između novinara i slušatelja, odnosno jesu li na neki način utjecali/sudjelovali u njezinom stvaranju).
3. Interes za opći, odnosno lokalni ili regionalni kulturni razvitak
Kriterij se odnosi na prilagođenost sadržaja publikama i mediju kojim se prenosi.
4. Dostupnost programa i sadržaja osobama s invaliditetom, a kriterij se ostvaruje korištenjem primjerice: podnaslova, znakovnog jezika, zvučnim opisom, tekstualnim prevođenjem.
Sljedeći Nakladnici nisu ispunili postupovne pretpostavke za analizu i ocjenu njihovih prijava budući da njihove prijave nisu potpune:
1. Mega-Erp d.o.o. – izvadak iz sudskog registra ili drugog propisanog registra u Republici Hrvatskoj (ne stariji od 60 dana od dana objave javnog natječaja); potvrda nadležne porezne uprave o stanju duga vezano uz porezne obveze i obveze za mirovinsko i zdravstveno osiguranje te dokument izdan od bankarskih ili drugih financijskih institucija kojim se dokazuje solventnost gospodarskog subjekta dostavljen je u presliku
2. Informativni centar Virovitica d.o.o. – traženi intenzitet potpore iznosi 100%
3. Radio Kaštela d.o.o. – traženi intenzitet potpore iznosi 100%
4. Hrvatski radio Vukovar d.o.o. – traženi intenzitet potpore iznosi 100%
5. Radio postaja Ploče d.o.o. – traženi intenzitet potpore iznosi 100%
6. Radio Prkos j.d.o.o. – ugovor o koncesiji sklopljen je 18. lipnja 2015. godine, a Javni je natječaj objavljen u »Narodnim novinama« od 3. lipnja 2015. godine
S obzirom na to da se analizirati i ocjenjivati mogu samo programi iz pravodobne i potpune prijave koje ispunjavaju sve propisane uvjete, na temelju odredbe članka 14. stavka 2. Pravilnika odlučeno je kao u točki XV. izreke ove Odluke.
Nakladnici iz točke I. izreke ove Odluke dostavili su pravodobne i potpune prijave koje su ispunjavale sve propisane uvjete te su im, nakon analize i ocjene prema članku 14. Pravilnika, dodijeljena sredstva Fonda razmjerno ukupnoj ocjeni i intenzitetu potpore iz članka 4. tog Pravilnika.
Slijedom iznesenog, na temelju odredbe članka 64. Zakona o elektroničkim medijima, članka 130. stavka 1. točke 2. i članka 150. Zakona o općem upravnom postupku (»Narodne novine« broj 47/09), članka 11. stavka 4., članka 12., članka 13., članka 14., članka 17. i članka 18. Pravilnika odlučeno je kao u točki I. – XIV. izreke ove Odluke.
UPUTA O PRAVNOM LIJEKU
Protiv ove Odluke nije dopuštena žalba, ali se može pokrenuti upravni spor pred mjesno nadležnim upravnim sudom u roku od 30 dana od dana dostave odluke. Tužba se predaje sudu neposredno u pisanom obliku, usmeno na zapisnik ili se šalje poštom, odnosno dostavlja elektronički.
Klasa: 612-12/15-09/0156
Urbroj: 567-02/01-15-02
Zagreb, 29. srpnja 2015.
Vijeće za elektroničke medije Predsjednica Vijeća Mirjana