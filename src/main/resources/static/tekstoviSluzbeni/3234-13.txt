 primjenjuju se samo ako postoji odgovarajuća opasnost za dotično dizalo ili sigurnosnu komponentu za dizala kada se uporabljuju u uvjetima koje je predvidio ugraditelj ili proizvođač.
2. Bitni zdravstveni i sigurnosni zahtjevi propisani ovim Pravilnikom obvezujući su. Međutim, imajući u vidu trenutačno stanje tehnike, nije uvijek moguće zadovoljiti ciljeve koje oni propisuju. U takvim slučajevima dizala ili sigurnosne komponente za dizala moraju biti projektirani i izrađeni na takav način da se što je moguće više približe tim ciljevima.
3. Proizvođač i ugraditelj dužni su procijeniti rizik kako bi odredili sve opasnosti koji se odnose na njihove proizvode. Moraju ih zatim projektirati i izrađivati uzimajući u obzir tu procjenu.
1. Općenito
1.1. Primjena Pravilnika o sigurnosti strojeva
Ako postoji određena opasnost koja nije obuhvaćena ovim Prilogom, primjenjuju se bitni zdravstveni i sigurnosni zahtjevi iz Priloga I. Pravilnika o sigurnosti strojeva. Bitni zdravstveni i sigurnosni zahtjevi iz Priloga I. točke 1.1.2. Pravilnika o sigurnosti strojeva primjenjuju se u svakom slučaju.
1.2. Nosač
Nosač svakog dizala mora biti kabina. Kabina mora biti projektirana i izrađena tako da ima prostor i čvrstoću koja odgovara maksimalnom broju osoba i nazivnoj nosivosti dizala kako je to predvidio ugraditelj.
U slučaju dizala namijenjenih prijevozu osoba, kada to dimenzije dopuštaju, kabina mora biti projektirana i izrađena tako da njezine strukturne karakteristike ne remete i ne priječe pristup i korištenje osobama s invaliditetom i isto tako da omogući odgovarajuće prilagodbe kako bi se takvim osobama omogućila uporaba dizala.
1.3. Nosivi i potporni elementi
Nosivi i/ili potporni elementi kabine, njezini dodaci i svi krajnji dijelovi moraju biti izabrani i projektirani tako da osiguravaju odgovarajuću razinu ukupne sigurnosti i da se time rizik od padanja kabine svede na minimum, uzimajući u obzir uvjete uporabe, uporabljene materijale i uvjete proizvodnje.
Ako se za nosive elemente kabine koriste užad i lanci, moraju postojati najmanje dvije zasebne užadi ili dva zasebna lanca, svaki sa svojim ovjesnim sistemom. Takva užad i lanci ne smiju imati užne spojnice ili stezaljke za uže, osim gdje je to potrebno, za pričvršćivanje i formiranje petlje.
1.4. Kontrola nosivosti (uključujući i prekomjernu brzinu)
1.4.1. Dizala moraju biti projektirana, izrađena i ugrađena tako da spriječe normalno pokretanje ako je premašena nazivna nosivost.
1.4.2. Dizala moraju biti opremljena graničnikom brzine.
Ovi uvjeti ne odnose se na dizala u kojima je pogonski sustav projektiran tako da sprečava prekomjernu brzinu.
1.4.3. Brza dizala moraju biti opremljena uređajima koji stalno kontroliraju i ograničavaju brzinu.
1.4.4. Dizala s tarnim remenicama moraju biti projektirana tako da osiguraju stabilnost vučnih užadi na remenici.
1.5. Pogonski mehanizmi
1.5.1. Sva osobna dizala moraju imati svoje vlastite pogonske mehanizme. Ovaj zahtjev ne odnosi se na dizala u kojima su protuutezi zamijenjeni drugom kabinom.
1.5.2. Ugraditelj mora osigurati da pristup pogonskom mehanizmu dizala i napravama povezanim s dizalom nije dostupan, osim pri održavanju i u slučajevima opasnosti.
1.6. Upravljanje
1.6.1. Upravljački uređaji, namijenjeni uporabi osobama s invaliditetom koje nisu u pratnji drugih osoba, moraju biti odgovarajuće projektirani i smješteni.
1.6.2. Funkcije upravljačkih uređaja moraju biti jasno naznačene.
1.6.3. Pozivni krugovi skupine dizala mogu biti skupni ili međusobno povezani.
1.6.4. Električna oprema mora biti ugrađena i spojena tako:
– da ne može doći ni do kakve zamjene sa strujnim krugovima koji nemaju direktne veze s dizalom;
– da se napajanje električnom energijom može isključiti pod opterećenjem;
– da su pokreti dizala ovisni o električnim sigurnosnim uređajima u odvojenim električnim sigurnosnim krugovima;
– da greške u električnoj instalaciji ne uzrokuju opasne situacije.
2. Opasnosti za osobe izvan kabine dizala
2.1. Dizalo mora biti