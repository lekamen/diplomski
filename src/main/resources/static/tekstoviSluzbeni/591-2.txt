 koje predstavljaju zapreku za rad u području izloženosti, sukladno pravilniku kojim se utvrđuju zdravstveni uvjeti za rad u području izloženosti.
S rendgenskim uređajima ne smiju raditi osobe mlađe od 18 godina i osobe koje boluju od bolesti navedenih u pravilniku kojem su propisani zdravstveni uvjeti izloženih radnika i osoba koje se obučavaju za rad s izvorima ionizirajućeg zračenja.
Izloženoj radnici tijekom trudnoće Ministarstvo mora osigurati radno mjesto na kojem efektivna doza ne smije prijeći 1 mSv godišnje.
V. OBVEZE I ODGOVORNOSTI IZLOŽENIH RADNIKA
Članak 12.
Radnici koji rukuju rendgenskim uređajima obvezni su posao obavljati tako da ne dovode u opasnost vlastiti život i zdravlje te život i zdravlje suradnika i drugih osoba.
S obzirom da je kabinetski rendgenski uređaj za provjeru sadržaja prtljage i osobnih predmeta tip rendgenskog uređaja kod kojeg je područje izloženosti ograničeno kućištem samog uređaja, radnici koji tim uređajem rukuju ne moraju biti opskrbljeni zaštitnim sredstvima i ostalom potrebnom zaštitnom opremom za rad s rendgenskim uređajima.
Prije početka rada s prijenosnim rendgenskim uređajima treba postaviti daljinski upravljački uređaj na takvo mjesto da ozračenje izloženih radnika bude što je moguće niže.
Članak 13.
Za gubljenje ili zlouporabu osobnih dozimetara odgovoran je njihov nositelj disciplinski i materijalno.
Kada se ne koristi osobni dozimetar mora biti čuvan na mjestu koje ni na koji način nije izloženo ionizirajućem zračenju.
Članak 14.
Izloženi radnik je obvezan prijaviti sve bolesti ili zdravstvene nedostatke koje se teško mogu otkriti zdravstvenim pregledom, a on zna za njih, prije stupanja na rad, odnosno, čim se pojave tijekom rada. Izložene radnice su obvezne trudnoću odmah po utvrđivanju prijaviti osobi odgovornoj za zaštitu od ionizirajućeg zračenja kako bi im se osiguralo radno mjesto na kojem efektivna doza ne smije prijeći 1 mSv godišnje.
VI. POSTUPCI KOJIMA SE O ZDRAVSTVENOM RIZIKU VEZANOM UZ RAD S RENDGENSKIM UREĐAJEM INFORMIRAJU IZLOŽENI RADNICI
Članak 15.
Radnici koji rukuju s kabinetskim i prijenosnim rendgenskim uređajima o zdravstvenim rizicima vezanim uz rad s rendgenskim uređajima informiraju se tijekom posebnog stručnog obrazovanja o primjeni mjera zaštite od ionizirajućeg zračenja.
Rizik pri rukovanju kabinetskim i prijenosnim rendgenskim uređajima opisan je u dokumentu Analiza rizika, s kojim se moraju upoznati svi radnici koji rukuju rendgenskim uređajima, te o tome dati pisanu izjavu.
Obrazac izjave iz stavka 2. ovog članka nalazi se u Prilogu 2. ovog Pravilnika i njegov je sastavni dio.
VII. UVJETI UPORABE RENDGENSKIH UREĐAJA
Članak 16.
Prostorija u kojoj se koriste kabinetski rendgenski uređaji ne mora zadovoljavati posebne uvjete propisane propisom kojim se uređuju uvjeti za projektiranje, gradnju te uklanjanje građevina u kojima su smješteni izvori ionizirajućeg zračenja ili se obavljaju djelatnosti s izvorima ionizirajućeg zračenja.
Ministarstvo, prije uporabe rendgenskog uređaja, mora ishoditi dozvolu za uporabu rendgenskog uređaja koju, na temelju izvješća ovlaštenog stručnog tehničkog servisa, izdaje Državni zavod za radiološku i nuklearnu sigurnost.
Dozvolu za uporabu iz stavka 2. ovog članka potrebno je obnoviti svakih 12 mjeseci, a nakon periodičkog (redovitog godišnjeg) pregleda kojeg obavlja djelatnik ovlaštenog stručnog tehničkog servisa.
Dozvola za uporabu iz stavka 2. ovog članka prestaje važiti ako se na rendgenskom uređaju obave značajniji popravci, preinake ili zamjena dijelova kojima se može bitno utjecati na promjenu uvjeta proizvodnje ionizirajućeg zračenja (rendgenska cijev, generator i sl.), nakon demontiranja i ponovnog montiranja (ugradnje). U tom slučaju potrebno je zatražiti novu dozvolu za uporabu.
Dozvolu za uporabu za rendgenski uređaj koji se koristi potrebno je dati na uvid djelatniku koji s tim uređajem rukuje, kako bi utvrdio da uređaj udovoljava uvjetima zaštite od ionizirajućeg zračenja sukladno važećim propisima.
Članak