31 18.03.2015 Pravilnik o službenoj iskaznici i znački službenika pravosudne policije
MINISTARSTVO PRAVOSUĐA
630
Na temelju članka 115. stavka 1. Zakona o sudovima (»Narodne novine«, broj 28/13), ministar pravosuđa donosi
PRAVILNIK
O SLUŽBENOJ ISKAZNICI I ZNAČKI SLUŽBENIKA PRAVOSUDNE POLICIJE
Članak 1.
Ovim Pravilnikom propisuju se obrasci, način izdavanja i uporabe, vođenje evidencije te zamjena službenih iskaznica i znački koje nose ovlaštene službenici pravosudne policije (u daljnjem tekstu: nositelji iskaznice i značke).
Nositelji iskaznice iz stavka 1. ovog članka su:
– službenici ustrojstvene jedinice Ministarstva pravosuđa nadležne za poslove osiguranja pravosudnih tijela, koji obavljaju neposredan nadzor nad radom službenika pravosudne policije raspoređenih na poslove osiguranja pravosudnih tijela (u daljnjem tekstu: ovlaštene službene osobe ustrojstvene jedinice Ministarstva pravosuđa) i
– službenici pravosudne policije raspoređeni na poslove osiguranja pravosudnih tijela.
Članak 2.
Službene iskaznice iz članka 1. ovog Pravilnika (u daljnjem tekstu: iskaznice) pravokutnog su oblika veličine 85 × 55 mm i izrađuju se na zaštitnom mozaik papiru s plastičnim omotom.
Iskaznice su označene serijskim brojem i oznakom obrasca.
Iskaznica ovlaštenih službenih osoba ustrojstvene jedinice Ministarstva pravosuđa nosi oznaku obrasca »A«.
Iskaznica službenika pravosudne policije raspoređenih na poslove osiguranja pravosudnih tijela nosi oznaku obrasca »B«.
Članak 3.
Prednja strana iskaznice sadrži:
– u gornjem dijelu, cijelom dužinom iskaznice, u širini 8 mm od gornjeg ruba hrvatski pleter (troplet) bijelo-plave boje na podlozi srebrene boje;
– na lijevoj strani mjesto za fotografiju veličine 28 × 32 mm;
– desno od mjesta za fotografiju grb Republike Hrvatske u izvornim bojama;
– desno od grba u gornjem redu, u crnoj boji velikim slovima riječi: »Republika Hrvatska«, u sljedećem redu riječi: »Ministarstvo pravosuđa« i u sljedećem redu riječi: »Službena iskaznica« za ovlaštene službene osobe ustrojstvene jedinice Ministarstva pravosuđa, a za službenike pravosudne policije raspoređene na poslove osiguranja pravosudnih tijela desno od grba u gornjem redu, u crnoj boji velikim slovima riječi: »Republika Hrvatska«, u sljedećem redu riječi: »Ministarstvo pravosuđa«, u sljedećem redu jače otisnutim slovima riječi: »Pravosudna policija« i u sljedećem redu riječi: »Službena iskaznica«;
– desno od mjesta predviđenog za fotografiju i ispod riječi: »Službena iskaznica« riječ: »ime«, a u sljedećem redu riječ: »prezime« nositelja iskaznice;
– ispod mjesta predviđenog za fotografiju, u donjem lijevom kutu, u crnoj boji oznaku obrasca iskaznice i u crvenoj boji serijski broj iskaznice.
Članak 4.
Poleđina obrasca iskaznice sadrži:
– ovlasti nositelja iskaznice,
– mjesto predviđeno za upis datuma izdavanja iskaznice,
– mjesto predviđeno za otisak pečata Ministarstva pravosuđa i
– mjesto predviđeno za potpis ministra pravosuđa.
Članak 5.
Ovlaštene službene osobe ustrojstvene jedinice Ministarstva pravosuđa i službenici pravosudne policije raspoređeni na poslove osiguranja pravosudnih tijela u obavljanju službenih poslova nose posebnu oznaku (u daljnjem tekstu: značka).
Značka je sastavni dio odore službenika pravosudne policije.
Članak 6.
Značka je veličine 50 × 75 mm.
Na lijevom i desnom obrubu značke nalazi se hrvatski pleter (troplet) zlatne boje. U sredini na podlozi plave boje otisnut je dio grba Republike Hrvatske, i to crveno-bijela polja, a preko njega mač i vaga u zlatnoj boji. Iznad grba, s lijeve i desne strane otisnuta je hrvatska trobojnica.
U gornjem dijelu značke ovlaštene službene osobe ustrojstvene jedinice Ministarstva pravosuđa velikim slovima u zlatnoj boji na podlozi plave boje otisnute su riječi: »MINISTARSTVO PRAVOSUĐA«. Ispod toga, između hrvatske trobojnice otisnute s lijeve i desne strane, otisnut je serijski broj značke u crnoj boji na podlozi zlatne boje. U donjem dijelu značke lijevo od ručke mača otisnuto je veliko slovo 