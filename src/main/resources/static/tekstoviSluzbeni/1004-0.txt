51 12.05.2015 Odluka o izmjenama i dopunama Odluke o provedbi Uredbe (EU) br. 575/2013 u dijelu kojim se uređuju ulaganja kreditnih institucija u kvalificirane udjele izvan financijskog sektora i o ograničenju ulaganja kreditnih institucija u materijalnu imovinu
HRVATSKA NARODNA BANKA
1005
Na temelju članka 4. stavka 1. točke 40. i članka 89. stavka 3. Uredbe (EU) br. 575/2013 (SL, L 176, 27. 6. 2013. i L 208, 2. 8. 2013.), članka 11. stavka 1., članka 101. stavka 2. točke 6. i članka 175. stavka 2. Zakona o kreditnim institucijama (»Narodne novine«, br. 159/2013. i 19/2015.) te članka 43. stavka 2. točke 9. i članka 77. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donosi
ODLUKU
O IZMJENAMA I DOPUNAMA ODLUKE O PROVEDBI UREDBE (EU) BR. 575/2013 U DIJELU KOJIM SE UREĐUJU ULAGANJA KREDITNIH INSTITUCIJA U KVALIFICIRANE UDJELE IZVAN FINANCIJSKOG SEKTORA I O OGRANIČENJU ULAGANJA KREDITNIH INSTITUCIJA U MATERIJALNU IMOVINU
Članak 1.
U Odluci o provedbi Uredbe (EU) br. 575/2013 u dijelu kojim se uređuju ulaganja kreditnih institucija u kvalificirane udjele izvan financijskog sektora i o ograničenju ulaganja kreditnih institucija u materijalnu imovinu, u članku 5. stavku 1. riječ »regulatornoga« zamjenjuje se riječju »priznatoga«.
Članak 2.
Članak 7. mijenja se i glasi:
»Pri izračunu ulaganja iz članka 5. stavka 1. ove Odluke ne uključuje se ulaganje u materijalnu imovinu koju je kreditna institucija stekla, u prve dvije godine nakon stjecanja, u zamjenu za svoje tražbine u postupku financijskog restrukturiranja, u stečajnom ili ovršnom postupku te primjenom instrumenata osiguranja tražbina u skladu s Ovršnim zakonom.«
Članak 3.
Ova Odluka stupa na snagu danom objave u »Narodnim novinama«.
O. br. 108-020/05-15/BV
Zagreb, 5. svibnja 2015.
Guverner prof. dr. sc. Boris Vujčić, v. r.
