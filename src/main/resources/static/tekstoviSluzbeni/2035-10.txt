 bez jasnih kriterija potpomažu i doniraju razne udruge i organizacije, s druge strane se pokreću kazneni postupci protiv političkih protivnika za samo jedan slučaj doniranja neke udruge. Mogućnost različitih zloupotreba kaznenog prava u političke svrhe može se isto tako koristiti čak i u slučajevima najtežih kaznenih djela – tu navodimo npr. ratni zločin, gdje se u svakom trenutku pred izbore protiv nekog zapovjednika iz rata, ako se kandidira na izborima, može pokrenuti kazneni postupak zbog u sudskoj praksi vrlo fleksibilne definicije ‘zapovjedne odgovornosti’, /presude za ta djela su se kretale od dugogodišnje zatvorske kazne do potpunog oslobađanja istih/. Isto tako, odredba da ‘Birači i političke stranke ne smiju kandidirati osobe koje su pravomoćnom sudskom odlukom osuđene na bezuvjetnu kaznu zatvora u trajanju duljem od šest mjeseci i to ako se u trenutku stupanja na snagu odluke o raspisivanju izbora izrečena kazna izvršava ili tek predstoji njezino izvršenje.’ predstavlja mogućnost velikih manipulacija, jer je upravo ova izmjena Zakona, bila namijenjena za konkretan slučaj političke eliminacije za ove izbore, a i odredba ‘tek predstoji njezino izvršenje,’ mogla bi se vrlo različito i fleksibilno tumačiti. Da ne navodimo mogućnost kandidiranja na lokalnom nivou bez gotovo ikakvih kaznenopravnih ograničenja na funkciju gradonačelnika gradova, od kojih je npr., Zagreb po broju stanovnika veći i od nekoliko izbornih jedinica. A koliko je stvarno predlagaču Zakona stalo da se od kandidiranja isključe osobe koje su osuđene za kaznena djela – pravi je primjer upravo sadašnje kandidiranje za gradonačelnika jednog većeg grada pravomoćno osuđenog kandidata, od strane predlagača ovog Zakona. Sve naprijed ukazuje da ova odredba Zakona, naprosto neodrživa jer predstavlja mogućnost različitih političkih zloupotreba i manipulacija, te narušava usklađenosti i jedinstvenost cjelokupnog izbornog sustava u RH /na državnom, regionalnom i lokalnom nivou/, a u suprotnosti je sa odredbama članaka 1.,3., 5., 14., 22. i 45 Ustava RH – osobito su ovom odredbom narušena načela slobode, jednakosti, pravičnosti, ravnopravnosti, jedinstvenosti i opće biračko pravo i dr.«
3) Očitovanje predlagatelja ZID-a ZIZHS-a/2015 (Kluba zastupnika SDP-a)
35. U očitovanju upućenom Ustavnom sudu, predlagatelj ZID-a ZIZHS-a/2015 podrobno je obrazložio postupak donošenja članka 8. ZID-a ZIZHS-a/2015 u cjelini (uključujući i izmjene članka 9. stavaka 1. i 2. ZIZHS-a kojima se uređuju instituti nespojivosti dužnosti i mirovanja mandata zastupnika zbog obnašanja nespojive dužnosti – v. točku 32.). U očitovanju je navedeno:
»3.1. U izvorniku Konačnog prijedloga ZID ZIZHS-a, P.Z. br. 722, predloženi je članak 8. glasio: ‘U članku 9. stavku 1. riječi: ‘državni tajnik’, zamjenjuju se riječima ‘zamjenik ministra’, iza riječi: ‘ravnatelj državne upravne organizacije, zamjenik’ brišu se riječi: ‘i pomoćnik’, ispred riječi: ‘tajnik Vlade Republike Hrvatske’, dodaje se riječ: ‘glavni’, ispred riječi: ‘tajnik ministarstva dodaje se riječ: ‘glavni’, a riječ: ‘podžupan’ zamjenjuje se riječima: ‘zamjenik župana’. U stavku 2. riječ: ‘prema’, zamjenjuje se riječima: ‘u skladu s’, a iza riječi: ‘smatra nespojivom’, dodaje se riječ: ‘dužnosti’. Tijekom drugog čitanja Konačnog prijedloga ZID ZIZHS-a, na predmetni su članak podnijeti amandmani ovlaštenih predlagatelja zastupnica Natalije Martinčević i Mirele Holy te Kluba zastupnika HDSSB-a. Predmetni je članak bio predmet različitog uređenja od strane drugih predlagatelja konkurentskih prijedloga ZID ZIZHS, kako u prvom, tako i u drugom čitanju te je i Klub zastupnika, kao predlagatelj akta, podnio svoj amandman kojim je predlagao promjenu teksta predmetnog članka 8. ZID ZIZHS-a. Iz navedenoga je razvidno da je oko forme i sadržaja predmetne zakonske odredbe postojao velik prijepor među zastupnicima u Hrvatskom saboru. Amandman Kluba zastupnika, koji je podnošenjem postao sastavni dio Konačnog prijedloga ZID ZIZHS-a glasio je: ‘U