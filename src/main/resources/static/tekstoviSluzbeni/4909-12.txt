 294.b), krivotvorenje isprave (članak 311.), krivotvorenje službene isprave (članak 312.), udruživanje za počinjenje kaznenih djela (članak 333.), zlouporaba položaja i ovlasti (članak 337.), zlouporaba obavljanja dužnosti državne vlasti (članak 338.), protuzakonito posredovanje (članak 343.), pronevjera (članak 345.), primanje mita (članak 347.) i davanje mita (članak 348.) iz Kaznenog zakona »Narodne novine«, broj 110/97, 27/98, 50/00, 129/00, 51/01, 111/03, 190/03, 105/04, 84/05, 71/06, 110/07, 152/08 i 57/11), osim ako je nastupila rehabilitacija sukladno posebnom zakonu
d) udruga ili ustanova promijeni pravni oblik, osim ako ne postoji dodatak ugovoru u kojemu je navedena ta činjenica
e) udruga ili ustanova ne postupa u skladu s odredbama ovih Kriterija i metodologije vezano uz sukob interesa te prijenos dodijeljenih sredstava i izvršavanja programa na treće osobe
f) udruga ili ustanova u prijavi na Javni poziv ili u izvješću o radu i ostvarivanju programa odnosno financijskom izvješću priloži lažne ili nepotpune izjave, podatke, informacije i dokumentaciju odnosno ako se utvrdi da je dostavila nevjerodostojno izvješće.
(3) U slučaju raskida ugovora iz stavka 2. ovoga članka, Savjet može zatražiti povrat cjelokupnog iznosa već isplaćenih sredstava, a u slučaju da se sredstva ne vrate na temelju bjanko zadužnice zatražiti ovrhu, a udruga ili ustanova može izgubiti pravo na sufinanciranje putem Savjeta na tri godine.
IX. SUDJELOVANJE UDRUGA I USTANOVA NACIONALNIH MANJINA U ZAJEDNIČKIM PROGRAMIMA KOJE ORGANIZIRA SAVJET
Članak 31.
Udrugama i ustanovama može se odobriti potpora za sudjelovanje na seminarima koji će se organizirati radi upoznavanja sa zakonskim i drugim propisima te međunarodnim dokumentima kojima se reguliraju prava nacionalnih manjina, obrazovnim i jezičnim pravima, pravom na pristup javnim medijima, ulogom i unaprjeđenjem rada vijeća i predstavnika, kao i za organizaciju radionica o pripremi prijedloga programa za ostvarivanje kulturne autonomije koji se prijavljuju na Javni poziv, te za organizaciju seminara za novinare u manjinskim medijima.
X. PRIJELAZNE I ZAVRŠNE ODREDBE
Članak 32.
Danom stupanja na snagu ovih Kriterija i metodologije prestaju važiti Kriteriji za dodjelu financijske potpore za programe nevladinih udruga i ustanova nacionalnih manjina prijavljene na Javni poziv za predlaganje programa za ostvarivanje kulturne autonomije koji će se sufinancirati sredstvima Državnog proračuna Republike Hrvatske (»Narodne novine«, broj 123/14) i Metodologija praćenja ostvarivanja programa nevladinih udruga i ustanova nacionalnih manjina (»Narodne novine«, broj 129/09 i 70/11).
Članak 33.
Ovi Kriteriji i metodologija stupaju na snagu danom objave u »Narodnim novinama«.
Klasa: 402-08/16-02/02
Urbroj: 50438-16-03
Zagreb, 10. studenoga 2016.
Predsjednik Savjeta Aleksandar Tolnauer, v. r.
