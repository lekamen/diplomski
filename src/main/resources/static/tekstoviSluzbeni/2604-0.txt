139 29.12.2015 Izmjene i dopune Kodeksa medicinske etike i deontologije
HRVATSKA LIJEČNIČKA KOMORA
2605
Na temelju članaka 38. i 45. Zakona o liječništvu (»Narodne novine« br. 121/03, 117/08) te članka 14. Statuta Hrvatske liječničke komore, Skupština Hrvatske liječničke komore na 3. sjednici održanoj 19. prosinca 2015. godine donosi
IZMJENE I DOPUNE
KODEKSA MEDICINSKE ETIKE I DEONTOLOGIJE
Članak 1.
U članku 1. točki 1. Kodeksa medicinske etike i deontologije Hrvatske liječničke komore (»Narodne novine« br. 55/08) riječi »zdravlju čovjeka« zamjenjuju se riječima »čovjekovom zdravlju«.
U članku 1. točki 4. riječ »etičkog« zamjenjuje se riječju »etičnog«.
Članak 2.
U članku 2. točki 1. iza riječi »smatrajući« dodaju se riječi »zdravlje i«.
U članku 2. točki 2. riječi »niti« zamjenjuju se s riječi »ni«.
U članku 2. točka 3. mijenja se na način da glasi:
»3. Osim redovite nagrade za liječnički rad, u obliku plaće ili honorara, i zadovoljstva što je pomogao pacijentu, drugo stjecanje materijalne ili bilo koje druge koristi iz njegova liječničkog rada, kao i uvjetovanje zdravstvene usluge darom protivno je ovom Kodeksu.«
U članku 2. točki 4. u trećoj rečenici riječ »po« zamjenjuje se s riječi »prema«.
U članku 2. točki 5. u drugoj rečenici riječ »On« zamjenjuje se s riječi »Liječnik«, a iza riječi »maloljetne osobe« dodaju se riječi »i uskratiti mjere zdravstvene skrbi«.
U članku 2. točki 7. u drugoj rečenici iza riječi »bez obzira« dodaju se riječi »na to«.
U članku 2. u točki 8. iza riječi »pacijenta« dodaju se riječi » i/ili zastupnika«, a riječi »na uspjeh« zamjenjuju se riječima »za uspjeh«.
U članku 2. točka 9. mijenja se tako da glasi:
»9. Obveza je liječnika pokazati razumijevanje za zabrinutost pacijentovih bližnjih, ispravno obavješćivati o njegovu stanju one za koje je pacijent dao odobrenje ili su njegovi zastupnici te s njima surađivati na pacijentovu korist.«
U članku 2. točki 10. u drugoj rečenici iza riječi »odbiti« dodaje se riječ »primiti«.
U članku 2. točka 11. mijenja se tako da glasi:
»11. Za vrijeme svoje odsutnosti liječnik će, sukladno okolnostima i mogućnostima, nastojati osigurati stalnu medicinsku skrb svojih pacijenata.«
U članku 2. točka 12. mijenja se tako da glasi:
»12. Ako potrebe liječenja pacijenta prelaze liječnikove mogućnosti, znanje ili vještine, on je obvezan pacijenta uputiti na skrb drugom liječniku koji takve potrebe može ostvariti i koji je dužan odazvati se takvoj molbi. Ako sam pacijent isto zatraži, predat će ga na skrb drugom liječniku. Ako liječnik ocijeni da su mu u skrbi za pacijenta potrebni stručni savjeti drugih liječnika zatražit će njihov savjet.«
U članku 2. točki 13. zadnja rečenica se briše.
U članku 2. točka 15. mijenja se tako da glasi:
»15. Liječnik ima pravo na priziv savjesti ako time ne uzrokuje trajne posljedice za zdravlje ili ne ugrožava život pacijenta. O svojoj odluci mora pravodobno obavijestiti nadređene i pacijenta te ga uputiti drugom liječniku iste struke.«
Članak 3.
U članku 3. točka 1. mijenja se tako da glasi:
»1. Obveza je liječnika primjenjivati prihvaćene suvremene postupke antenatalne i postnatalne skrbi, sa svrhom da pomogne rađanje, rast i razvoj djeteta.«
U članku 3. točki 2. riječ »metode« zamjenjuju se s riječi »postupke«.
U članku 3. točki 3. riječ »metoda« zamjenjuju se s riječi »postupaka«.
U članku 3. točki 4. riječ »neetičko« zamjenjuje se s riječi »neetično«
Članak 4.
U članku 4. točka 2. mijenja se tako da glasi:
»2. Namjerno skraćivanje života (eutanazija) i samoubojstvo uz pomoć liječnika u suprotnosti je s medicinskom etikom. Želju dobro informiranog pacijenta, koji boluje od neizlječive bolesti, pismeno ili usmeno jasno izraženu pri punoj svijesti u pogledu umjetnog produljivanja njegova života, treba poštovati primjenjujući pozitivne zakonske propise.«
U članku 4. točki 3. riječi »u ireverzibilnom terminalnom stanju« zamjenjuju se riječima »u nepovratnom završnom stanju«.
Članak 5.
Članak 5. mijenja se tako da glasi:
»1. U slučaju