 događaja biti odmah dostupni.
Nakon isteka roka valjanosti pripravaka kalijeva jodida, umjesto zamjene, moguće je provesti analizu količine joda u postojećim zalihama te sukladno rezultatima analize produžiti rok valjanosti postojećih zaliha.
IV. SKLADIŠTENJE PRIPRAVAKA KALIJEVA JODIDA
U Republici Hrvatskoj određena su dva skladišta pripravaka kalijeva jodida u zoni primjene hitnih mjera zaštite i spašavanja oko NEK-a, i to na dvije lokacije:
• Zavod za javno zdravstvo Krapinsko-zagorske županije sa sjedištem u Zlataru i
• Zavod za javno zdravstvo Zagrebačke županije sa sjedištem u Zaprešiću.
DZRNS dostavlja Ministarstvu zdravlja broj stanovnika na području pojedinog naselja, općine ili/i grada u zoni primjene hitnih mjera zaštite i spašavanja oko NEK-a te procjenu broja potrebnih pripravaka kalijeva jodida za svako skladište u Zoni primjene hitnih mjera zaštite i spašavanja.
Broj stanovnika u Zoni primjene hitnih mjera zaštite i spašavanja i procjena broja potrebnih pripravaka kalijevog jodida u skladištima, nalazi se u Prilogu 2. i sastavni je dio ovoga SOP-a.
Ako je procjenom DZRNS-a utvrđena moguća potreba podjele pripravaka kalijevog jodida i izvan Zone primjene hitnih mjera zaštite i spašavanja, DZRNS dostavlja Ministarstvu zdravlja broj stanovnika na području pojedine lokalne samouprave i prijedlog mreže skladišta te procjenu broja potrebnih pripravaka kalijevog jodida za svako skladište Zone produžene udaljenosti planiranja.
V. RASPODJELA PRIPRAVAKA KALIJEVA JODIDA
U slučaju izvanrednog događaja potrebno je osigurati brzu raspodjelu pripravaka kalijeva jodida stanovništvu.
Raspodjelu pripravaka osigurava djelatnici Zavoda za javno zdravstvo u suradnji s odgovornim osobama Ministarstva zdravlja.
U Zoni primjene hitnih mjera zaštite i spašavanja provodi se sljedeći postupak:
• Državna uprava za zaštitu i spašavanje (u daljnjem tekstu: DUZS) na prijedlog DZRNS-a naređuje poduzimanje hitnih mjera zaštite i spašavanja, uključujući i raspodjelu pripravaka kalijevog jodida u ugroženom području ili u području zahvaćenom posljedicama izvanrednog događaja;
• Odgovorna osoba Ministarstva zdravlja prosljeđuje informaciju odgovornoj osobi u Hrvatskom zavodu za javno zdravstvo (u daljnjem tekstu: HZJZ);
• Odgovorna osoba u HZJZ-u prosljeđuje informaciju odgovornoj osobi u Zavodu za javno zdravstvo Krapinsko-zagorske županije ili/i Zagrebačke županije;
• Odgovorna osoba Zavoda za javno zdravstvo Krapinsko-zagorske ili/i Zagrebačke županije organizira i osigurava raspodjelu pripravaka kalijevog jodida stanovništvu u suradnji s djelatnicima Zavoda.
U Zoni produžene udaljenosti planiranja, ako je analizama i mjerenjima na terenu po izvanrednom događaju utvrđena potreba, provodi se sljedeći postupak:
• DUZS na prijedlog DZRNS-a naređuje poduzimanje hitnih mjera zaštite i spašavanja, uključujući i raspodjelu pripravaka kalijevog jodida u ugroženom području ili u području zahvaćenom posljedicama izvanrednog događaja;
• Ministarstva zdravlja nabavlja potrebnu količinu pripravaka kalijevog jodida i dostavlja je Zavodima za javno zdravstvo u pogođenim područjima (županijama);
• Odgovorna osoba Ministarstva zdravlja prosljeđuje informaciju odgovornoj osobi u HZJZ-u.
• Odgovorna osoba u HZJZ-u prosljeđuje informaciju odgovornim osobama u Zavodima za javno zdravstvo pogođenih županija.
• Odgovorne osobe Zavoda za javno zdravstvo pogođenih županija organiziraju i osiguravaju raspodjelu pripravaka kalijevog jodida stanovništvu.
VI. DOZIRANJE PRIPRAVAKA KALIJEVA JODIDA
Primjena pripravaka kalijeva jodida predviđena je samo za osobe mlađe od 40 godina. Za osobe starije od 40 godina rizik raka štitnjače uzrokovan radioaktivnim jodom znatno opada te za tu populaciju nisu ustanovljeni medicinski razlozi uzimanja kalijeva jodida, osim u slučaju izuzetno visokih doza (nisu ostvarive na teritoriju Republike Hrvatske).
Jedna doza kalijeva jodida štiti 24 sata. Preporučena shema doziranja:
Dnevni unos kalijeva jodida Dnevno unešena doza, ovisno o pripravku