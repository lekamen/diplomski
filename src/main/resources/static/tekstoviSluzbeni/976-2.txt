aktivnostima smatraju se jednostavne zamjene opreme koje predstavljaju zamjenu postojeće opreme bez poboljšanja tehnologije proizvodnje.
(2) Neprihvatljivim troškovima smatraju se:
– troškovi redovitog održavanja i amortizacije opreme, zgrada i postrojenja,
– PDV (kod Podnositelja/Korisnika koji su u sustavu PDV-a),
– sredstva izdvojena za buduće gubitke ili dugovanja,
– bankovni troškovi, bankovne kamate i premije osiguranja,
– kamate na dugovanja,
– troškovi gubitka na tečaju valute,
– plaćanja u gotovini,
– plaćanja putem robne razmjene uključujući i kompenzaciju,
– administrativni troškovi i troškovi osoblja korisnika,
– troškovi koji nisu sastavni dio projekta,
– nepredviđeni troškovi,
– troškovi vlastitog rada,
– troškovi prijevoza,
– troškovi nabave rabljenih strojeva i opreme,
– troškovi kupnje rezervnih dijelova, popravaka i servisiranja.
(3) Neprihvatljivim troškovima smatraju se i svi oni troškovi koji nisu navedeni u stavku 2. ovoga članka kao i oni koji se ne navode u Listi dozvoljenih troškova iz članka 8. stavka 5. ovoga Pravilnika.
VI. NATJEČAJ
Članak 10.
(1) Agencija za plaćanja raspisuje javni natječaj za provedbu mjere Investicija (u daljnjem tekstu: Natječaj) jednom ili više puta tijekom financijske godine u ovisnosti o raspoloživosti sredstava.
(2) Natječaj iz stavka 1. ovoga članka objavljuje se u Narodnim novinama, na službenim internetskim stranicama Ministarstva (www.mps.hr) (u daljnjem tekstu: internetskim stranicama Ministarstva) i na službenim internetskim stranicama Agencije za plaćanja (www.apprrr.hr) (u daljnjem tekstu: internetskim stranicama Agencije za plaćanja).
(3) Natječajem iz stavka 1. ovog članka određuju se uvjeti i rokovi za podnošenje prijava za dodjelu sredstava iz Nacionalnog programa za mjeru Investicija (u daljnjem tekstu: Prijava), te obrasci za njegovu provedbu.
(4) Obrasci iz stavka 3. ovoga članka i upute za njihovo popunjavanje objavljuju se na internetskim stranicama Agencije za plaćanja.
VII. POSTUPANJE S PRIJAVOM
Članak 11.
(1) Nakon objave Natječaja iz članka 10. ovoga Pravilnika, Podnositelj podnosi Prijavu zajedno s propisanom dokumentacijom isključivo preporučenom poštom s povratnicom na adresu objavljenu u Natječaju.
(2) Podnositelj je dužan dokazati da u vrijeme podnošenja prijave ima podmirene/regulirane obveze prema Državnom proračunu i proračunu jedinice lokalne samouprave.
(3) Podnositelj je dužan dokazati da u trenutku podnošenja prijave raspolaže nekretninom koja je obuhvaćena projektom.
(4) Ukoliko se raspolaganje nekretninom iz stavka 3. ovoga članka zasniva na posebnom ugovoru o zakupu, koncesiji i sl. korisnik je dužan osigurati trajanje raspolaganja nekretninom temeljem posebnog ugovora u najmanje pet godina nakon dana isplate potpore.
(5) Radi provjere ispunjavanja uvjeta prihvatljivosti Podnositelja, Agencija za plaćanja će podatke iz prijave provjeriti i utvrditi uvidom u Upisnik poljoprivrednih gospodarstava, u Vinogradarski registar, te u ostale javno dostupne registre.
(6) Tijekom administrativne kontrole Agencija za plaćanja može zatražiti dokaze o vlasničkoj i/ili upravljačkoj strukturi Podnositelja i poduzetnika koji su u partnerskom i/ili povezanom odnosu s Podnositeljem, kao i poslovne knjige koje je takav poduzetnik dužan voditi prema važećim zakonskim propisima o računovodstvu.
Članak 12.
(1) Prijave pristigle po objavljenom Natječaju iz članka 10. ovoga Pravilnika obrađuju se po redoslijedu zaprimanja.
(2) Prilikom administrativne kontrole prijava utvrđuje se pravovremenost, potpunost prijave, udovoljavanje propisanim uvjetima i kriterijima za provedbu mjere Investicija, broj bodova sukladno kriterijima rangiranja iz članka 15. Ovoga Pravilnika te iznos prihvatljivih troškova.
(3) Nepravovremene prijave neće se razmatrati te će Podnositelju Prijave biti izdana Odluka o odbacivanju prijave.
(4) Ukoliko je prijava nepotpuna, Agencija za plaćanja će pisanim putem zatražiti dopunu dokumentacije. Podnositelj je dužan dostaviti traženu