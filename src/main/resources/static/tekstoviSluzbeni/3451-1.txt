 pretplatničkog odnosa u bilo kojem trenutku, dok se ugovorom može utvrditi da pretplatnik, koji raskine ugovor prije isteka razdoblja obveznog trajanja ugovora, mora platiti mjesečnu naknadu za ostatak razdoblja obveznog trajanja ugovora, ili drugu odgovarajuću naknadu u skladu s općim uvjetima poslovanja. Pojašnjava da je tužitelj po promociji »Top Fun« ugovorio superbrzi 2D paket (Internet i televizija) uz ugovornu obvezu od 24 mjeseca, te Prošireni paket uz ugovornu obvezu od 12 mjeseci, te je stoga ugovornu uslugu po promociji »Top Fun« mogao raskinuti unutar probnog razdoblja od tri mjeseca (što je i učinio), dok ugovornu uslugu po Proširenom paketu, budući ista nije bila obuhvaćena promocijom, nije mogao raskinuti bez plaćanja naknade za prijevremeni raskid ugovorne obveze. Stoga smatra da je operator javnih komunikacijskih usluga u konkretnom slučaju zbog prijevremenog raskida pravilno izvršio naplatu naknade jer nije postojala pravna osnova za otpisom iste. Napominje kako zahtjev za zasnivanje pretplatničkog odnosa, temeljem kojeg je usluga aktivirana i konzumirana, zajedno sa Općim uvjetima poslovanja, Cjenikom i Posebnim uvjetima korištenja, u ovom slučaju promocije »Top Fun«, čini pretplatnički ugovor. U konkretnom slučaju tužitelj je potpisao dva zahtjeva, te se na samo jedan zahtjev za zasnivanje pretplatničkog odnosa, kojim je ugovoren super brzi 2D tv + net (osnovni i prošireni paket) primjenjuje promotivna pogodnost. Navodi da se prema članku 13. Uvjeta korištenja promocije »Top Fun« proizlazi kako ostale usluge iz B-netove ponude koje korisnik zatraži, a koje nisu predmet ove promocije, naplaćuju prema važećem cjeniku te nisu dio »Isprobaj i kupi« promocije. Ukoliko pak korisnik odabere takvu uslugu uz ugovornu obvezu u slučaju odustajanja od usluge, dužan je podmiriti sve obveze koje iz toga proizlaze. Navodi da je u zahtjevu za zasnivanje pretplatničkog odnosa od 25. srpnja 2013. godine razvidno iz točke 4. da su označeni paketi različiti od točke 3., koji čini Osnovni paket i različitog je imena od Proširenog paketa, što ukazuje na drugi ugovor na koji se primjenjuje odredba o plaćanju penala u slučaju prijevremenog raskida, a što je jasno navedeno i u točki 7. zahtjeva, na koji je tužitelj pristao svojim potpisom. Isto tako, napominje da se tužitelj u svojoj tužbi poziva na Zakon o telekomunikacijama, koji nije bio na snazi u vrijeme zasnivanja pretplatničkog ugovora, a čak i da je bio, te odredbe nisu relevantne. Također navodi da tužitelj sada prvi put u svojoj tužbi navodi probleme sa kakvoćom usluge, što nije naveo u svom zahtjevu za raskid usluge. Smatra da je, suprotno navodima tužitelja, utvrdio pravo stanje stvari i sve činjenice koje su od važnosti za donošenje pravilne i zakonite odluke te da je postupak proveden sukladno odredbama Zakona o općem upravnom postupku (»Narodne novine«, broj: 47/09.). Naglašava kako je u sporu pretplatnika i operatora postupio na transparentan, objektivan i nediskriminirajući način te da je odluka zakonita i donesena u okviru njegove nadležnosti.
Predlaže da Sud odbije tužbeni zahtjev kao neosnovan.
Zainteresirana osoba u ovom upravnom sporu VIPnet d.o.o. u odgovoru na tužbu navodi da je tužitelj dana 25. srpnja 2013. zasnovao pretplatnički odnos sa zainteresiranom osobom, kao davateljem usluga elektroničkih komunikacija, za uslugu superbrzi 2D paket (Internet i televizija) na minimalno ugovoreno razdoblje od 24 mjeseca te uslugu Prošireni paket na minimalno ugovoreno razdoblje 12 mjeseci u skladu s Uvjetima korištenja promocije »Top Fun«. Pojašnjava da je promocija »Top Fun« omogućavala korisniku da unutar probnog razdoblja od tri mjeseca raskine pretplatnički odnos bez naplate naknade za prijevremeni raskid. Navodi da je uz navedeni pretplatnički odnos, tužitelj istog dana tj. 25. srpnja 2013. ugovorio i dodatni pretplatnički odnos za uslugu Komplet HD paket, HBO premium HD paket i X paket na minimalno ugovoreno razdoblje od 12 mjeseci. Napominje da pretplatnički 