 gospodarstva uređena je člankom 47. stavkom 2. Uredbe (EU) br. 1305/2013.
(2) Prijenos gospodarstva uređen je člankom 8. Provedbene uredbe Komisije (EU) br. 809/2014.
(3) Agenciji za plaćanje mora biti obaviještena o prijenosu gospodarstva u roku od 15 dana od nastanka promjene.
OPERACIJA 10.1.9. Očuvanje ugroženih izvornih i zaštićenih pasmina domaćih životinja (IZP)
Uvjeti za ostvarenje potpore za operaciju 10.1.9.
Članak 92.
Uvjeti za ulazak u sustav potpore za Očuvanje ugroženih izvornih i zaštićenih pasmina domaćih životinja (dalje u tekstu: IZP korisnik) jesu:
1. IZP korisnik podnosi Agenciji za plaćanja jedinstveni zahtjev na kojem traži ulazak u sustav potpore za Očuvanje ugroženih izvornih i zaštićenih pasmina domaćih životinja na listu A i prijavljuje uzgojno valjane rasplodne životinje na listu D, a u skladu s propisanim rokovima podnošenja jedinstvenog zahtjeva.
2. Prilikom ulaska u sustav potpore korisnik preuzima obvezu petogodišnjeg razdoblja provođenja operacije o čemu potpisuje Izjavu koja je sastavni dio jedinstvenog zahtjeva.
3. Korisnik uzgaja ugrožene izvorne i zaštićene pasmine domaćih životinja upisane u JRDŽ ili Središnji popis matičnih jata iz Tablice 5. Priloga 4. koji se sastavni dio ovoga Pravilnika.
4. Minimalni broj IZP prijavljen u jedinstvenom zahtjevu preračunato stopom konverzije u uvjetna grla sukladno Tablici 6. iz Priloga 1, koji je sastavni dio ovoga Pravilnika i iznosi 0,15 UG.
5. Agencija za plaćanja na temelju podataka iz podnesenog jedinstvenog zahtjeva, IZP korisniku koji udovoljava uvjetima iz stavka 1. ovog članka donosi Odluku o ulasku u sustav potpore za Očuvanje ugroženih izvornih i zaštićenih pasmina domaćih životinja, a kojom se utvrđuje obvezan broj uvjetnih grla za kontrolu.
Godišnje podnošenje zahtjeva za potporu
Članak 93.
Svake godine tijekom trajanja obveznog razdoblja korisnik mora zatražiti potporu za IZP na listu A i prijaviti životinje na listu D u skladu s propisanim rokovima podnošenja jedinstvenog zahtjeva.
Posljedice za smanjenje broja uvjetnih grla
Članak 94.
(1) Korisniku se računa pravo na godišnju potporu za IZP životinje, a prema broju IZP životinja u JRDŽ-u na dan 10. lipnja i 31. prosinca tekuće godine.
(2) Ukoliko se prilikom administrativne kontrole na dan 10. lipnja i 31. prosinca tekuće godine utvrdi manji broj UG nego je navedeno u Odluci, korisniku se ne isplaćuje potpora za predmetnu godinu.
Nadomještanje uvjetnih grla
Članak 95.
(1) Isključivo u slučaju prirodnih okolnosti iz članka 131. i više sile i iznimnih okolnosti iz članka 136. ovoga Pravilnika korisnik može izvršiti nadomještanje životinja.
(2) Nadomještanje je moguće jedino istom vrstom uzgojno valjanih rasplodnih životinja.
(3) Nadomještanje se vrši u roku od 60 dana od događaja koji je doveo do nadomještanja te upisuje u registar na gospodarstvu i u JRDŽ. Agencija za plaćanja se pisanim putem obavještava najkasnije u roku od 10 radnih dana od kad je nadomještanje izvršeno.
Obveze IZP korisnika
Članak 96.
IZP korisnik je dužan ispunjavati sljedeće obveze:
1. Tijekom prvih osamnaest mjeseci obaveznog petogodišnjeg razdoblja završiti izobrazbu vezano uz mjeru Poljoprivreda, okoliš i klimatske promjene u trajanju od minimalno 18 sati. Svake sljedeće godine korisnik je dužan završiti izobrazbu ili koristiti individualno savjetovanje ili sudjelovati u demonstracijskoj aktivnosti u trajanju od minimalno 6 sati godišnje vezano uz navedenu mjeru.
2. Sudjeluje u provedbi uzgojnog programa što udruga uzgajivača, uzgojna organizacija i ovlaštena ustanova potvrđuje svake godine na Obrascu 12. iz Priloga 4. koji je sastavni dio ovoga Pravilnika i podnosi Agenciji za plaćanja najkasnije do 31.1. za prethodnu godinu.
3. Korisnik je obvezan držati životinje u skladu s zoohigijenskim uvjetima držanja i korištenja domaćih životinja (životinje moraju biti pod nadzorom, imati primjeren smještaj, dostupnost hrane i vode).
4. Tijekom obveznog razdoblja držati na gospodarstvu obvezni broj uvjetnih grla IZP