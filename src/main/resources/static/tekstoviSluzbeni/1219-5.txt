 (u nastavku teksta HP) ne može uručiti jer je Multiplus Mobile obznanio nepostojeću adresu koja korisnike dovodi u zabunu, da je zainteresirana osoba dostavila očitovanje i dokumentaciju u kojoj je navela da je adresa na koju se šalju prigovori korisnika za Mulitplus Mobile usluge definirana okvirnim ugovorom koji je zainteresirana osoba sklopila s HP-om te da je zainteresirana osoba do 21. veljače 2012. zatražila otvaranje poštanskog pretinca u Rijeci za potrebe zaprimanja prigovora korisnika te da je od tog datuma poštanski pretinac aktivan, a kao dokaz tuženiku je dostavljen preslik okvirnog ugovora te poruka elektroničke pošte kojom je zatraženo otvaranje predmetnog poštanskog pretinca, nakon čeg je ovdje zainteresirana osoba zatražila obrazloženje od HP-a iz kojeg razloga pošiljka tužitelja nije isporučena zainteresiranoj osobi. Utvrđeno je da je tuženiku dostavljeno HP-ovo očitovanje iz kojeg je razvidno kako pošiljka predmetnog korisnika, ovdje tužitelja, nije dostavljena greškom HP-a zbog tehničkih problema u sustavu isporuke poštanskih pošiljaka te napominju kako su 26. srpnja 2013. telefonskim putem kontaktirali tužitelja prilikom čega je obaviješten o nastalim poteškoćama vezano uz uručenje pošiljke te mu je upućena isprika. Stoga utvrđujući da nisu povrijeđene odredbe Zakona i Pravilnika, tuženik donosi osporavano rješenje kojim obustavlja postupak inspekcijskog nadzora nad društvom Hrvatski Telekom d.d. s obzirom na to da ne postoje pravne pretpostavke za vođenje postupka. Utvrđeno je da osporavajući zakonitost rješenja tuženika od 20. rujna 2013. tužitelj pokrenuo upravni spor koji se vodi pod gore navedenim poslovnim brojem.
Na temelju razmatranja svih činjeničnih i pravih pitanja, ovaj Sud je utvrdio da je tužbeni zahtjev tužitelja osnovan.
Odredbom članka 76. stavka 3. Zakona propisano je da se prijenos broja i njegovo uključenje u mrežu drugog operatera mora provesti u najkraćem mogućem roku. Krajnjem korisniku usluga koji je sklopio ugovor o prijenosu broja u mrežu drugog operatera, taj se broj u mreži drugog operatera mora uključiti u roku od jednog radnog dana, nakon potpunog ispunjavanja svih administrativnih i tehničkih preduvjeta za prijenos broja od strane krajnjeg korisnika usluga i oba operatera koji sudjeluju u postupku prijenosa broja, pri čemu trajanje postupka isključenja i uključenja broja ni u kojem slučaju ne može biti dulje od jednog radnog dana.
Odredbom članka 15. stavka 1. Pravilnika propisano je da postupak prijenosa broja u pokretnoj elektroničkoj komunikacijskoj mreži ne može trajati dulje od tri radna dana od dana kada je davatelj broja zaprimio zahtjev za prijenos broja, osim ako je to u interesu krajnjeg korisnika, odnosno kada je korisnik u zahtjevu naveo željeni datum prijenosa broja koji je dulji od tri radna dana.
Odredbom članka 15. stavka 2. Pravilnika propisano je da je davatelj broja obvezan u roku jednog radnog dana od dana zaprimanja zahtjeva za prijenos broja provjeriti mogućnost prenosivosti broja i putem CABP-a obavijestiti primatelja broja o prihvaćanju, odbijanju ili odgodi roka za realizaciju prijenos broja.
Odredbom članka 11. stavka 1. i 2. Pravilnika propisano je da krajnji korisnik koji želi prenijeti svoj broj, ispunjava i podnosi zahtjev za prijenos broja iz Dodatka I primatelju broja zajedno sa zahtjevom za zasnivanje pretplatničkog odnosa ili za otvaranje korisničkog zapisa. Zahtjev za prijenos broja predstavlja konačni zahtjev za raskid pretplatničkog odnosa s davateljem broja ili zatvaranje korisničkog zapisa svih usluga označenih unutar zahtjeva za prijenos broja.
Odredbom članka 11. stavka 3. točke f. i i. Pravilnika propisano je da primatelj broja mora podnositelja zahtjeva za prijenos broja, prilikom zaprimanja zahtjeva, upoznati s postupkom prijenosa broja te obavijestiti o sljedećem: svim razlozima odbijanja zahtjeva za prijenos broja i pravom na naknadu u slučaju nepravovremenog prijenosa broja.
Odredbom članka 18. stavka 1. točke g. Pravilnika