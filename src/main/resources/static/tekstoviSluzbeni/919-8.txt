 člana Državnog sudbenog vijeća dobio više glasova od njega, ako je do eliminacije tog kandidata došlo zbog kršenja Ustava. Tu pravnu konstrukciju nije potrebno razmatrati ni u ovom postupku, budući da okolnosti konkretnog slučaja upućuju na zaključak da do kršenja članka 121. stavka 8. Ustava nije došlo.
U tim su okvirima za Ustavni sud važniji zahtjevi koji proizlaze iz tumačenja članka 121. stavka 8. Ustava kakvo su u slučaju suca Nediljka Bobana dali Povjerenstvo za izbor članova Državnog sudbenog vijeća i Vijeće Vrhovnog suda. Naime, to tumačenje obvezuje nadležna tijela da u svim drugim sličnim (usporedivim) slučajevima, koji bi se eventualno mogli pojaviti u praksi, poštuju načela koja su sami izgradili u slučaju suca Nediljka Bobana. Taj zahtjev proizlazi iz vladavine prava, najviše vrednote ustavnog poretka Republike Hrvatske, a osobito iz načela pravne sigurnosti, pravne izvjesnosti i pravne predvidljivosti. Poštovanje tog zahtjeva podliježe nadzoru Ustavnog suda.
23. Iz navedenih razloga, Ustavni sud je na temelju članaka 32. Ustavnog zakona odbacio prigovore podnositelja o povredi članka 121. stavka 8. Ustava te je riješio kao u točki I. izreke ovog rješenja.
24. Objava ovog rješenja temelji se na članku 29. Ustavnog zakona.
Broj: U-III-930/2015
Zagreb, 31. ožujka 2015.
Predsjednik Vijeća dr. sc. Mato Arlović, v. r.
