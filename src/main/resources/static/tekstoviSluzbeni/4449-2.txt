 odvodnju otpadnih voda vrši na slijedeći način:
-Fiksni dio cijene vodne usluge odvodnje otpadnih voda plaća svaki korisnik u svakoj stambenoj jedinici.
(...)
Članak 13.
Cijena vodne usluge odvodnje otpadnih voda za domaćinstvo određuje se:
1. Fiksni dio osnovne cijene vodnih usluga 20,00 kn (mjesečno) Korisnik
(...)
Članak 14.
Cijena vodne usluge odvodnje otpadnih voda za gospodarstvo određuje se:
1. Fiksni dio osnovne cijene vodnih usluga 20,00 kn (mjesečno) Korisnik
(...)
Članak 15.
Cijena vodne usluge odvodnje otpadnih voda za socijalno ugrožene građane određuje se:
1. Fiksni dio osnovne cijene vodnih usluga 12,00 kn (mjesečno) Korisnik
(...)
Članak 20.
Isporučitelj može Korisniku vodne usluge obustaviti pružanje istih u slučajevima.
1. ako Korisnik ne plati račun za vodnu uslugu ni u roku od 30 dana od dospjelosti računa,
(...)«
Ocjenjujući zakonitost osporenih odredaba Odluke ovaj Sud nalazi osnovanim zahtjev podnositelja u dijelu koji se odnosi na odredbu članka 20. stavka 1. točka 1. Odluke o cijeni vodnih usluga.
Odredbom članka 215. Zakona o vodama (»Narodne novine«, broj 153/09., 63/11., 130/11., 56/13. i 14/14.) propisano je da je isporučitelj vodnih usluga dužan donijeti opće i tehničke uvjete isporuke vodnih usluga (stavak 1.). Opći i tehnički uvjeti sadržavaju odredbe o: – postupku izdavanja suglasnosti i osiguranju uvjeta za priključenje na komunalne vodne građevine, – tehničko-tehnološke uvjete priključenja (posebni uvjeti priključenja), – kvaliteti opskrbe vodnim uslugama, – pravima i obvezama isporučitelja vodnih usluga i korisnika vodnih usluga, – uvjetima mjerenja, obračuna i naplate vodnih usluga, – uvjetima za primjenu postupka ograničenja ili obustave isporuke vodnih usluga, – postupanju u slučaju neovlaštenog korištenja vodnih usluga i – tehničko-tehnološkim uvjetima za ugradnju vodomjera i mjerača protoka (stavak 2.). Isporučitelj vodnih usluga dužan je objaviti opće i tehničke uvjete isporuke vodnih usluga na internetu i na drugi prikladan način te ih učiniti dostupnim javnosti za cjelokupno vrijeme njihova važenja (stavak 3.).
Sukladno naprijed navedenoj odredbi Zakona trgovačko društvo Murvica d.o.o. Crikvenica donijelo je i objavilo naprijed navedene opće i tehničke uvjete isporuke vodnih usluga na području Grada Crikvenice (Službene novine Primorsko-goranske županije, broj 35/14.).
Nadalje, prema odredbi članka 216. naprijed navedenog Zakona isporučitelj vodne usluge može iz opravdanih razloga, sukladno općim i tehničkim uvjetima isporuke vodnih usluga, ograničiti, odnosno obustaviti korisnicima isporuku vodnih usluga.
Na temelju odredbe članka 206. stavka 1. Zakona o vodama Skupština trgovačkog društva Murvica d.o.o. donijela je Odluku o cijeni vodnih usluga kojom je u članku 20. stavku 1. točki 1. propisano da isporučitelj može korisniku vodne usluge obustaviti pružanje istih u slučaju ako korisnik ne plati račun za vodnu uslugu ni u roku od 30 dana od dospjelosti računa.
Međutim, odredbom članka 27. stavka 1. Zakona o zaštiti potrošača (»Narodne novine«, broj 41/14. i 110/15.) propisano je da ako se račun trgovca koji pruža javnu uslugu osporava u sudskom ili izvansudksom postupku, a potrošač uredno podmiruje sve sljedeće nesporne račune, trgovac koji pruža javnu uslugu ne smije potrošaču obustaviti pružanje usluge do okončanja navedenog sudskog ili izvansudskog postupka, osim u slučaju da je potrošač raskinuo ugovor s trgovcem koji pruža javnu uslugu (stavak 1.). Ako je trgovac koji pruža javnu uslugu obustavio pružanje usluge prije nego što je od nadležnog tijela ili osobe obaviješten o pokrenutom postupku iz stavka 1. ovog članka, dužan je, bez naknade, ponovno započeti i nastaviti pružati uslugu potrošaču do okončanja sudskog ili izvansudskog postupka, osim u slučaju da je potrošač raskinuo ugovor s trgovcem koji pruža javnu uslugu (stavak 2.). Obveza iz stavaka 1. i 2. ovog članka odnosi se i na slučaj kada trgovac koji pruža javnu uslugu pokrene postupak prisilne naplate protiv