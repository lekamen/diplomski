 okolnostima pojedinog slučaja: karakteristikama tržišta, vrstom informacije i načinom njene razmjene, pa se tako navodi kako je veća vjerojatnost za takvu informaciju ako na tržištu djeluje manji broj poduzetnika, ako je razmjena češća te ovisno o tome koliko je informacija osjetljiva, detaljna i povjerljive prirode. U konkretnom slučaju razmjene informacija nije bilo, na tržištu djeluje velik broj međusobno konkurirajućih poduzetnika, nije bilo riječ o tajnom sastanku – sve što je izrečeno, izrečeno je pred novinarima i predstavnicima nadležnih ministarstva, nije bila riječ o ponovljenim, višekratnim sastancima i nikakve detaljne informacije nisu bile iznesene.
Nadalje, Marina Hramina navodi kako Agencija odbija primijeniti praksu koja ne govori u prilog zauzetom stavu Agencije, pa tako ne primjenjuje odluku suda u zajedničkim predmetima C-2/01 P C-3/01 P Bundesverband der Arzneimittel-Importeure eV and Commission of the European Communities v Bayer AG u kojima je zauzet stav da je potrebna manifestacija volje jedne strane prema drugoj sa svrhom postizanja cilja suprotnog tržišnom natjecanju, i to na način da se taj cilj ostvari zajednički, u interesu obje strane, odnosno da se bez zajedničkog dogovora ili putem jednostranih izjava, ne ostvaruju obilježja zabranjenog sporazuma iz članka 8. ZZTN-a. Na strani poduzetnika Marina Hramina nije izražena bilo kakva volja u pogledu zabranjenog cilja niti je isti sudjelovao u bilo kakvoj zabranjenoj interakciji razmjene informacija.
Marina Hramina nadalje navodi kako je Agencija u potpunosti ignorirala ili nije utvrđivala činjenice da Marina Hramina ima više vrsta vezova i to godišnji vez, kombinirani vez, dnevni vez izvan vrhunca sezone i dnevni vez u vrhuncu sezone i to posebno za deset različitih dužina broda, već je samo utvrđivala podatke za cijenu veza za brodove dužine 10,12 i 14 metara, i to samo za dnevni vez u vrhuncu sezone i godišnji vez, što pokazuje tendenciozan pristup usmjeren dokazivanju početnih indicija, a ne utvrđivanju cjelovitog i pravog činjeničnog stanja. Agencija za ACI nije utvrđivala cijene vezova za sve marine koje djeluju u njegovom sastavu već samo u odnosu na marine koje su odgovarale Agenciji. Iako podaci Agencije navedeni u Obavijesti o preliminarno utvrđenim činjenicama navode i jasno ukazuju na oscilacije u promjenama cijena do te mjere da je nemoguće utvrditi bilo kakvu ujednačenost u postupanju, takve činjenice Agencija ignorira te izvrće činjenično stanje kada utvrđuje kako iz analiziranih podataka proizlazi da su »svi promatrani članovi Udruženja u 2013. godini podigli cijene usluga najma« i da su »povećanja cijena u 2013. godini iznosila do 15%«. Marina Hramina navodi kako nisu sve stranke povećale cijene niti su povećanja iznosila do 15%.
Marina Hramina nadalje navodi kako su svi zaključci Agencije iz Obavijesti o preliminarno utvrđenim činjenicama su potpuno kontradiktorni sa zaključkom na stranci 18. navedene Obavijesti gdje se navodi kako su »marine prilikom utvrđivanja cijena svojih usluga samostalne te svoje cijene formiraju sukladno vlastitoj poslovnoj politici«. Iz Obavijesti o preliminarno utvrđenim činjenicama nije jasno kvalificira li Agencija sjednicu Udruženja od 25. listopada 2012. kao dogovor o cijenama ili ne, s obzirom da se na stranici 21. navedene Obavijesti navodi kako nije bilo dogovora o cijenama (odlomak 4.: »čak i bez postojanja međusobnog dogovora o tim cijenama«) a na stranici 22. kako predmetni sporazum »sadrži upravo dogovor o cijenama« (odlomak 5., str. 22). Utvrđenje Agencije u Obavijesti o preliminarno utvrđenim činjenicama o tome je li postojao dogovor o cijenama ili ne je u cijelosti kontradiktorno, iz kojeg razloga je poduzetniku Marina Hramina povrijeđeno procesno pravo iz članka 48. stavka 7. ZZTN -a. Naime, Agencija je dužna omogućiti poduzetnicima da se očituju o svim činjenicama i okolnostima utvrđenim u postupku. S obzirom da iz Obavijesti nije jasno da li je Agencija utvrdila postojanje dogovora o