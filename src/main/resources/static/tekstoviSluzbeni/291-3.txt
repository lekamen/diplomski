 podnositelj nego nepoznata osoba.
c) Kazneni postupak protiv podnositelja (1993. – 2002.)
7. Nakon pravomoćnog okončanja prekršajnog postupka u kojem je utvrđeno da podnositelj nije počinio carinski prekršaj, Općinsko državno odvjetništvo u Županji podnijelo je 5. listopada 1993. optužni prijedlog broj: KT-204/93 protiv podnositelja i dr., pri čemu se predmet vodio kod Općinskog državnog odvjetništva u Vinkovcima pod brojem: KT-191/94, radi sumnje da je počinio kaznena djela krivotvorenja isprava iz članaka 208. stavka 1. i 206. stavaka 1. i 2. Krivičnog zakona Republike Hrvatske (»Narodne novine« broj 32/93. – počišćeni tekst i 28/96.).
Presudom Općinskog suda u Vinkovcima od 5. travnja 2002. podnositelj je oslobođen optužbe, a presudom Županijskog suda u Vukovaru broj: Kž-2755/02 od 23. listopada 2002. preinačena je navedena presuda i optužba protiv podnositelja je odbijena zbog apsolutne zastare kaznenog progona.
d) Postupci za povrat osobnog vozila i obnovu prekršajnog postupka (2003.-2004.)
8. Nakon okončanja kaznenog postupka, podnositelj je s uspjehom podnio zahtjev za povrat vozila. Rješenjem Općinskog suda u Vinkovcima broj: Kv-49/03 od 1. travnja 2003. riješeno je, u ponovljenom postupku, da se vozilo, »privremeno oduzeto 1. rujna 1992. od strane Policijske uprave Županja«, vrati podnositelju, s obrazloženjem da je vlasništvo na njemu stečeno u dobroj vjeri pa »ne postoje razlozi za oduzimanje predmeta« u smislu članka 138.c Zakona o kaznenom postupku (»Narodne novine« broj 110/97., 27/98., 58/99., 112/99., 58/02.; u daljnjem tekstu: ZKP/97).
To je rješenje pravomoćno potvrđeno rješenjem Županijskog suda u Vukovaru broj: Kž-113/03 od 13. svibnja 2003.
8.1. Podnositelj je nakon toga, 27. lipnja 2003., podnio Carinarnici Osijek – Komisiji za carinske prekršaje prijedlog za obnovu prekršajnog postupka. Prvostupanjskim rješenjem broj: P-344/92 i 1309/93 od 1. kolovoza 2003. Komisija je odbacila taj podnositeljev prijedlog. To rješenje potvrđeno je rješenjem Središnje komisije za carinske prekršaje Središnjeg ureda Carinske uprave Republike Hrvatske broj: P/II-453/03 od 20. srpnja 2004.
e) Ovršni postupak za povrat osobnog vozila (2003.)
9. Na temelju pravomoćnog rješenja Općinskog suda u Vinkovcima broj: Kv-49/03 od 1. travnja 2003. kojim je naloženo da se podnositelju vrati osobno vozilo, podnositelj je 29. rujna 2003. pokrenuo ovršni postupak za povrat vozila, s obzirom da Republika Hrvatska kao ovršenik nije dobrovoljno ispunila svoju obvezu (ovršni postupak broj: Ovr-838/05).
Prijedlogu podnositelja kao ovrhovoditelja udovoljeno je tako što je rješenjem o ovrsi broj: Ovr-1652/03-4 od 22. prosinca 2003. određena ovrha te je naloženo ovršeniku da podnositelju preda vozilo. Ovrha se dalje provodila paralelno sa sudskim parničnim postupkom koji je pokrenuo podnositelj, a koji je predmet ovog ustavnosudskog postupka.
2) Sudski postupak za povrat vozila i naknadu štete koji je predmet ovog ustavnosudskog postupka (2005., 2006. i 2009.) te obustava ovrhe radi povrata oduzetog vozila (2006.)
10. Podnositelj je u međuvremenu, 8. rujna 2003., podnio Općinskom sudu u Županji tužbu protiv Republike Hrvatske radi naknade štete koju trpi »u vidu umanjenja imovine za vrijednost vozila koliko je iznosila u vrijeme oduzimanja te za nekorištenje vozila«. Dana 22. listopada 2003. podnositelj je preinačio svoj tužbeni zahtjev, sada zahtijevajući da mu se vozilo »preda u posjed« i da mu se »isplati na ime naknade štete za vozilo iznos od 150.000,00 kn sa zakonskim zateznim kamatama« specificiranim u tužbenom zahtjevu. Taj je zahtjev podnositelj temeljio na pravomoćnom rješenju Općinskog suda u Vinkovcima broj: Kv-49/03 od 1. travnja 2003. kojim je naloženo da mu se vozilo vrati, smatrajući da je to »presuđena stvar o kojoj se ne može raspravljati«.
11. Prije donošenja prvostupanjske presude u tom parničnom postupku doneseno je drugostupanjsko rješenje o ovrsi broj: Ovr-1652/03-4 od 22. prosinca 2003. (u povodu žalbe i prigovora na