 prava i obveza koje proizlaze iz članstva u Komori.
(5) Rješenja iz stavaka 3. i 4. ovoga članka su upravni akti, priprema ih Stručna služba Komore na prijedlog Odbora za upis, a donosi ih Predsjednik komore.
PRESTANAK ČLANSTVA U KOMORI
Članak 26.
(1) Temeljem rješenja o brisanju iz Popisa ovlaštenih agronoma ovlaštenom agronomu prestaje članstvo u Komori, kao i pravo obavljanja poslova korištenjem strukovnog naziva ovlašteni agronom:
1. ako mu prestane hrvatsko državljanstvo, odnosno državljanstvo države članice Europske unije ili države ugovornice Ugovora o Europskom gospodarskom prostoru
2. ako mu bude oduzeta ili djelomično oduzeta poslovna sposobnost
3. ako mu je izrečena mjera zabrane obavljanja poslova ovlaštenog agronoma, odnosno sigurnosna mjera
4. ako se utvrdi da uz poslove iz članka 25. stavka 1. točaka 1., 2. i 3. ovoga Zakona koji su nespojivi s poslovima ovlaštenog agronoma obavlja poslove ovlaštenog agronoma, kao i u slučaju obavljanja poslova ovlaštenog agronoma u trajanju mirovanja ovlaštenja
5. ako se utvrdi da nije dostojan obavljati poslove ovlaštenog agronoma
6. ako se usvoji osobni zahtjev za prestanak članstva u Komori te
7. smrću.
(2) Rješenje iz stavka 1. ovoga članka je upravni akt, priprema ga Stručna služba Komore po službenoj dužnosti ili na prijedlog Odbora za upis, a donosi ga Predsjednik komore.
PONOVNI UPIS U POPIS OVLAŠTENIH AGRONOMA
Članak 27.
(1) Ovlašteni agronom može podnijeti zahtjev za ponovni upis u Popis ovlaštenih agronoma po prestanku razloga zbog kojih je članstvo u Komori prestalo.
(2) Osoba kojoj je prestalo članstvo u Komori ne može biti ponovno upisana u Popis ovlaštenih agronoma ako joj je izrečena:
1. sigurnosna mjera zabrane obavljanja djelatnosti, od dana konačnosti odluke o zabrani za obavljanje djelatnosti prije nego što ta zabrana istekne ili bude obustavljena
2. stegovna kazna zabrane obavljanja poslova, prije proteka vremena na koje se zabrana odnosi.
OBAVJEŠTAVANJE KOMORE
Članak 28.
Ovlašteni agronom dužan je obavijestiti Komoru ako je pravomoćno osuđen za kazneno djelo protiv Republike Hrvatske, za kazneno djelo protiv službene dužnosti i za kazneno djelo počinjeno iz koristoljublja.
ŽALBA
Članak 29.
Protiv rješenja nadležnog tijela Komore koja se odnose na status, mirovanje i prestanak članstva u Komori sukladno člancima 20., 24., 25. i 26. ovoga Zakona žalba nije dopuštena, ali se može pokrenuti upravni spor.
VI. OSIGURANJE OD ODGOVORNOSTI
Članak 30.
(1) Ovlašteni agronom dužan je osigurati se od odgovornosti za štetu koju bi obavljanjem poslova mogao učiniti trećim osobama.
(2) Kada je ovlašteni agronom zaposlen kod pravne osobe, osiguranje od odgovornosti ugovara ovlašteni agronom samostalno.
(3) Uvjete osiguranja s osiguravateljima u ime svojih članova može dogovarati Komora s važnošću za sve ovlaštene agronome u Republici Hrvatskoj.
(4) Ugovor o osiguranju od odgovornosti može s osiguravateljem sklopiti Komora u ime svojega člana ili ovlašteni agronom samostalno u skladu s uvjetima iz stavka 3. ovoga članka.
(5) Obveza je ovlaštenog agronoma koji je samostalno sklopio ugovor o osiguranju da uskladi svoje osiguranje s uvjetima osiguranja koje je, naknadno, ugovorila Komora.
VII. FINANCIRANJE KOMORE
Članak 31.
Financijska sredstva za rad Komore osiguravaju se od:
1. upisnine
2. članarine
3. naplatom usluga
4. donacijama te
5. drugih izvora u skladu sa zakonom.
VIII. STEGOVNE MJERE
Članak 32.
(1) Ovlašteni agronomi odgovaraju za teže i lakše povrede dužnosti i ugleda ovlaštenih agronoma pred stegovnim tijelima Komore.
(2) Težom povredom smatra se osobito nedoličan odnos prema struci, odnosno prekoračenje načela i pravila utvrđenih Kodeksom agronomske etike, Kodeksom dobre agronomske prakse koje ima teže značenje s obzirom na važnost ugrožena dobra, prirodu povrijeđene dužnosti, visinu materijalne štete ili druge posljedice te s obzirom na okolnosti pod kojima je radnja učinjena ili propuštena.
(3) Lakša povreda je narušavanje načela i pravila utvrđenih Kodeksom