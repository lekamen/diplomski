 sukladno članku 35. Delegirane uredbe Komisije (EU) br. 640/2014.
(2) Umanjenja ili isključenja iz stavka 1. ovoga članka određuju se u postotku, u skladu s Tablicom 8. iz Priloga 4. koji je sastavni dio ovoga Pravilnika.
(3) Ako se kontrolom iz članka 122. i 123. ovog Pravilnika istovremeno utvrdi više slučajeva neizvršavanja obveza propisanih za pojedinačan tip operacije ili podmjere, smatrat će se da se radi o jednom slučaju neizvršavanja obveza s najvećim stupnjem neizvršavanja u smislu primjene umanjenja iz stavka 1. ovoga članka.
(4) Kad se dostigne najviši postotak od 15% Agencija za plaćanja će obavijestiti korisnika da će se u slučaju ponovljenog utvrđivanja nesukladnosti smatrati da je postupao namjerno te će se umanjenje ili isključenje primjenjivati sukladno Tablici 8. iz Priloga 4. koji je sastavni dio ovoga Pravilnika.
(5) U slučaju iznimno velikog opsega, ozbiljnosti ili trajanja ili ako se utvrdi ponavljanje namjernog neizvršavanja obveza, korisniku se uskraćuje pravo na ostvarivanje prava za IAKS mjere ruralnog razvoja u tekućoj i sljedećoj kalendarskoj godini.
Plaćanja za mlade poljoprivrednike
Članak 129.
Administrativne kazne za plaćanja za mlade poljoprivrednike primjenjuju se sukladno članku 21. Delegirane uredbe Komisije (EU) br. 640/2014.
Zeleno plaćanje
Članak 130.
Za potrebe zelenih plaćanja skupine usjeva, osnovica za izračun, smanjenja u slučajevima nesukladnosti te administrativne kazne primjenjuju se sukladno člancima 22. do 28. Delegirane uredbe Komisije (EU) br. 640/2014.
Plaćanja za stoku i prirodne okolnosti
Članak 131.
(1) Za plaćanja na temelju zahtjeva za stoku osnovica za izračun, administrativne kazne, slučajevi nesukladnosti u pogledu sustava identifikacije i registracije životinja, iznimke od primjene administrativnih kazni u slučajevima prirodnih okolnosti primjenjuju se sukladno člancima 30. do 34. Delegirane uredbe Komisije (EU) br. 640/2014.
(2) Administrativne kazne na temelju zahtjeva za stoku ne primjenjuju se u slučajevima kada zbog djelovanja prirodnih okolnosti na stado korisnik ne može ispunjavati obveze uzgoja životinja za koje je podnesen zahtjev za potporu u razdoblju obveznog uzgoja.
(3) Prirodne okolnosti jesu:
– uginuće životinja zbog bolesti,
– uginuće životinja zbog nesreće za koju korisnik ne može biti odgovoran.
(4) Korisnik je obvezan evidentirati izlučenje u propisanim registrima na gospodarstvu i prijaviti u JRDŽ, te pisanim putem obavijestiti Agenciju za plaćanja o smanjenju broja životinja uzrokovanih prirodnim okolnostima iz stavka 2. ovoga članka u roku od 10 radnih dana od dana kada je smanjenje utvrđeno.
Plaćanja za stoku za IAKS mjere ruralnog razvoja iz programa ruralnog razvoja u sklopu Mjere M10 (Očuvanje ugroženih i zaštićenih pasmina domaćih životinja)
Članak 132.
(1) Osim administrativnih kazni iz članka 127. ovoga Pravilnika, kod nepoštivanja jedne ili više obveza propisanih za IAKS mjere ruralnog razvoja iz programa ruralnog razvoja – Očuvanje ugroženih i zaštićenih pasmina domaćih životinja na ukupni iznos potpore koji je dodijeljen ili koji se treba dodijeliti primijenit će se umanjenja ili isključenja plaćanja ovisno o nemaru ili namjeri, opsegu, ozbiljnosti, trajanju i ponavljanju utvrđenog neizvršavanja obveza primjenjuju se i administrativne kazne, sukladno članku 35. Delegirane uredbe Komisije (EU) br. 640/2014.
(2) Umanjenja ili isključenja iz stavka 1. ovoga članka određuju se u postotku, u skladu s Tablicom 8. iz Priloga 4. koji je sastavni dio ovoga Pravilnika.
(3) Ako se kontrolom iz članka 122. i 123. ovoga Pravilnika istovremeno utvrdi više slučajeva neizvršavanja propisanih obveza, smatrat će se da se radi o jednom slučaju neizvršavanja obveza s najvećim stupnjem neizvršavanja u smislu primjene umanjenja iz stavka 1. ovoga članka.
(4) Kad se dostigne najviši postotak od 15%, Agencija za plaćanja će obavijestiti korisnika da će se u slučaju ponovljenog utvrđivanja nesukladnosti smatrati da je postupao namjerno te će umanjenje ili