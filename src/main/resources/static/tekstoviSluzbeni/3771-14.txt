 vatrogasaca kojima se popunjava Državna intervencijska postrojba.
Državna uprava za zaštitu i spašavanje – Sektor za vatrogastvo, u suradnji s Ministarstvom obrane, izradit će godišnji Plan osposobljavanja i uvježbavanja vatrogasaca (do 15. ožujka 2016. godine), poradi pravovremene provedbe uvježbavanja i uključivanja zrakoplova.
Poradi kvalitetne koordinacije zajedničkog djelovanja na terenu, planirati i do 15. svibnja 2016. godine provesti dodatno osposobljavanje pripadnika Oružanih snaga Republike Hrvatske (zapovjednika satnija, vodova i desetina) u Državnoj upravi za zaštitu i spašavanje – Učilištu vatrogastva, zaštite i spašavanja.
Izvršitelji zadatka: Državna uprava za zaštitu i spašavanje Ministarstvo obrane Sudjelovatelj: Hrvatska vatrogasna zajednica Rok: 15. ožujka 2016. godine (izrada Plana) 15. svibnja 2016. godine (osposobljavanje pripadnika OS) 31. svibnja 2016. godine (osposobljavanje i uvježbavanje pripadnika DVIP)
42. Traganje i spašavanje tijekom vatrogasnih intervencija gašenja požara na otvorenom prostoru obavlja se sukladno Zakonu o obrani (»Narodne novine«, br. 73/13 i 75/15), Zakonu o Hrvatskoj gorskoj službi spašavanja (»Narodne novine«, br. 79/06 i 110/15) i Standardnom operativnom postupku za djelovanje jedinstvenog operativnog komunikacijskog centra 112 u slučaju akcije traganja i spašavanja na kopnu ili otoku. Podršku timu za traganje i spašavanje Hrvatske gorske službe spašavanja, tijekom vatrogasnih intervencija, pružit će pripadnici Državne vatrogasne intervencijske postrojbe.
Izvršitelji zadatka: Ministarstvo obrane Državna uprava za zaštitu i spašavanje Hrvatska gorska služba spašavanja Vatrogasne zajednice županija Rok: trajno
43. Ministarstvo obrane planirat će i provesti potrebno specijalističko osposobljavanje protupožarnih zrakoplovnih snaga s dovoljnim brojem posada (letačko osoblje) i opsluživanje (tehničko osoblje) protupožarnih zrakoplova (Canadair i Air tractor) i helikoptera za gašenje šumskih požara.
Državna uprava za zaštitu i spašavanje i Ministarstvo obrane će kontinuirano provoditi program edukacije za navođenje zrakoplova. Prioritet edukacije imaju županije priobalnog dijela Republike Hrvatske. Vatrogasne zajednice županija dužne su odrediti vatrogasce s posebnim ovlastima i odgovornostima koji će obavljati navođenje zrakoplova te ih uputiti na dodatnu edukaciju. Državna uprava za zaštitu i spašavanje i Ministarstvo obrane će izraditi Program osposobljavanja za spašavanje uz podršku helikoptera te ga sukladno mogućnostima provoditi. Planirani rok za izradu Programa je do kraja protupožarne sezone u 2016. g., a planirani rok provođenja obuke je do početka protupožarne sezone 2017. godine.
Izvršitelji zadatka: Ministarstvo obrane Državna uprava za zaštitu i spašavanje Sudjelovatelji: Vatrogasne zajednice županija Rok: kontinuirano
44. Za provedbu zadaća iz ovoga Programa, Ministarstvo obrane – Oružane snage Republike Hrvatske, tijekom 2016. godine, osigurat će potreban broj zrakoplova i helikoptera te dovoljan broj osposobljenih posada s odgovarajućim letačko-tehničkim osobljem. Okvirni broj zrakoplova i helikoptera je:
• 6 (šest) zrakoplova tipa Canadair CL 415;
• 6 (šest) izviđačko-navalnih zrakoplova Air Tractor AT-802A/F;
• 2 (dva) helikoptera Mi-8 MTV-1 za gašenje, prijevoz, potrage i desantiranje.
Ministarstvo obrane – Oružane snage Republike Hrvatske provodit će i dnevna prebaziranja zrakoplovnih snaga u alternativne zračne luke, u skladu s operativnom prosudbom u suradnji s Državnom upravom za zaštitu i spašavanje – glavnim vatrogasnim zapovjednikom.
Državna uprava za zaštitu i spašavanje će u suradnji s Ministarstvom obrane – Oružanim snagama Republike Hrvatske definirati aerodrome, letjelišta i površine za izvanaerodromsko slijetanje i polijetanje na kojima će Državna uprava za zaštitu i spašavanje osigurati punjenje vojnih zrakoplova vodom.
Ministarstvo obrane – Oružane snage Republike Hrvatske će u suradnji s Državnom upravom za zaštitu i spašavanje – Sektorom za