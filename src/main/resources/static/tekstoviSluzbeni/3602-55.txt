 prepoznatljivosti Republike Hrvatske u međunarodnim okvirima, poticanja gospodarstva, kulturnog turizma i općenito jačanja pozitivnog imagea Republike Hrvatske u svijetu; u skladu s vanjskopolitičkim prioritetima vrši pojačanu promidžbu u državama u sklopu postizanja nekog od vanjskopolitičkih ciljeva te u skladu s ciljevima kreira projekte promidžbe, izrađuje godišnji plan promidžbe u suradnji s DM/KU, sudjeluje u procesu trajnog povrata dobra iz inozemstva u Republike Hrvatske, komunicira s diplomatskim zborom u Zagrebu; redovito komunicira i surađuje s resornim tijelima državne uprave MK i MZOS; koordinira cjelokupni postupak sklapanja provedbenog programa kulturne, obrazovne, sveučilišne, znanstvene i institucionalne suradnje između Vlade Republike Hrvatske i drugih država; sudjeluje u različitim mješovitim međuvladinim povjerenstvima za sklapanje Ugovora i provedbenih programa suradnje na području kulture, obrazovanja i znanosti; u svrhu ostvarenja gore navedenih ciljeva Služba posredstvom DM/KU organizira izložbe hrvatskih umjetnika, koncerte hrvatskih glazbenika, manifestacije pod nazivom Dani, Tjedni ili Festivali hrvatske kulture, umjetnosti, filma, književnosti i slično; sudjeluje u provedbi i organizaciji festivala kulture stranih država u Republici Hrvatskoj i povratno, organizira konferencije, stručna predavanja, obilježavanja Dana državnosti i važnih obljetnica iz hrvatske povijesti u svijetu; obavlja stručne poslove u svezi društava prijateljstava; Služba prati rad institucija koje se bave promocijom hrvatske kulture u svjietu; te obavlja i druge poslove iz svog djelokruga.
15. INSPEKTORAT SLUŽBE VANJSKIH POSLOVA
Članak 137.
Inspektorat službe vanjskih poslova, kao samostalna služba u Ministarstvu, provodi nadzor rada DM/KU i unutarnjih ustrojstvenih jedinica Ministarstva; provodi naknadne kontrole; provjerava i utvrđuje usklađenost poslovanja s međunarodnim konvencijama, zakonima, propisima, naputcima i utvrđenim internim procesima i postupcima, te misijom i ciljevima Ministarstva, kako bi se postiglo zakonito, djelotvorno, učinkovito, usklađeno i etično obavljanje poslova iz djelokruga rada; nadzire upravljanje ljudskim resursima, organizaciju rada i međuljudske odnose; vrši kontrolu poslovanja i propisane dokumentacije; provjerava način i kvalitetu komunikacije, prethodnih kontrola i izvješćivanja; utvrđuje stanje objekata u vlasništvu te način upravljanja povjerenom imovinom i sredstvima, stupanj opremljenosti DM/KU te unutarnjih ustrojstvenih jedinica, stanje sigurnosti i uvjete života i rada zaposlenih; zaprima informacije o pojavi nepravilnosti i sumnjama na prijevaru, poduzima potrebne mjere vezane uz nepravilnosti; utvrđuje činjenice i okolnosti mjerodavne za ocjenu zakonitosti postupanja; daje upute za pravilan, propisan i profesionalan rad; sastavlja izvješća o nadzoru s prijedlogom mjera za otklanjanje propusta, nepravilnosti i nezakonitosti; provjerava provođenje predloženih mjera; po potrebi priprema stručne podloge nadležnim službama za podnošenje prijava ili zahtjeva za pokretanje prekršajnih i kaznenih postupaka, te postupaka za utvrđivanje odgovornosti za povredu službene dužnosti zbog nepravilnog i nezakonitog rada; podnosi godišnja izvješća; predlaže godišnje planove rada; surađuje s Kabinetom ministra i Uredom zamjenika ministra, osobama zaduženim za nepravilnosti u radu Ministarstva, Samostalnim odjelom za unutarnju reviziju i ostalim ustrojstvenim jedinicama Ministarstva, te obavlja i druge poslove iz svog djelokruga.
16. SAMOSTALNI ODJEL ZA UNUTARNJU REVIZIJU
Članak 138.
Samostalni odjel za unutarnju reviziju provodi unutarnju reviziju ustrojstvenih jedinica Ministarstva i DM/KU, daje stručna mišljenja i ima savjetodavnu ulogu u cilju poboljšanja poslovanja službe vanjskih poslova; procjenjuje sustave, procese i sustav unutarnjih kontrola na temelju upravljanja rizicima; provodi unutarnje revizije u skladu s najboljom strukovnom praksom i standardima unutarnje revizije, usklađenima s