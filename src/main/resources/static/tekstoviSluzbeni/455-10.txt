 plaćanja i/ili nije prihvatljiva,
– podnošenja Zahtjeva za potporu za izradu ili izmjenu i dopunu više od jednog ulaganja u podmjeri 7.1, više od jednog projekta/operacije u podmjeri 7.2 te više od jednog projekta/operacije i jednog prihvatljivog ulaganja u podmjeri 7.4
– da se utvrdi prekoračenje najvećeg dozvoljenog iznosa javne potpore.
(3) Ukoliko je korisnik proveo više postupaka javne nabave unutar jednog zahtjeva za potporu, a Agencija za plaćanja utvrdi da dokumentacija iz jednog od provedenih postupka javne nabave nije dostavljena Agenciji za plaćanja i/ili nije prihvatljiva za odobrenje, uvažavajući odredbe ovog Pravilnika kao i odredbe Zakona o javnoj nabavi, donijet će se Odluka o dodjeli sredstava ili Odluka o odbijanju uzimajući u obzir odobrenu odnosno neodobrenu dokumentaciju iz provedenog postupka javne nabave.
(4) U slučaju izdavanja odluka kako je navedeno u stavku 2. ovoga članka, rang-lista će se izraditi nakon provedenog postupka odlučivanja po prigovoru.
Članak 34.
(1) U slučaju kada se nakon zaprimanja svih Zahtjeva za potporu i provjere ukupnog traženog iznosa potpore utvrdi da nema dovoljno raspoloživih sredstava za sve korisnike, Agencija za plaćanja će izdati odluke nakon završetka administrativne kontrole svih zaprimljenih Zahtjeva za potporu.
(2) Agencija za plaćanja će nakon obrade Zahtjeva za potporu donijeti:
a) Odluku o privremenoj raspodjeli sredstava, u slučaju:
– ispunjavanja uvjeta i kriterija propisanih ovim Pravilnikom i Natječajem;
b) Odluku o odbijanju sukladno razlozima navedenim u članku 33. stavak 2. točka b).
(3) Odlukom o privremenoj raspodijeli sredstava iz stavka 2. točka a) ovoga članka definira se privremena raspodjela ukupno raspoloživih sredstava po korisnicima za sve korisnike koji udovoljavaju uvjetima i kriterijima ovog Pravilnika i Natječaja, neovisno o ostvarenom broju bodova i poziciji na rang-listi.
(4) Rang lista iz stavka 3. ovog članka je privremena i sastavni je dio Odluka iz stavka 2. točka a) ovoga članka.
(5) Završetkom postupka odlučivanja po prigovoru na Odluke iz stavka 2. ovoga članka i prema potrebi ponovne administrativne kontrole Zahtjeva za potporu nakon usvojenih prigovora, formirat će se konačna rang-lista temeljem koje će Agencija za plaćanja donijeti konačne odluke kako slijedi:
Odluku o dodjeli sredstava, u slučaju:
a) ispunjavanja uvjeta i kriterija propisanih ovim Pravilnikom i Natječajem;
b) Odluku o odbijanju sukladno razlozima navedenim u članku 33 stavak 2. točka b) i radi nedostatnosti raspoloživih sredstava.
(6) Rang-lista iz stavka 5. ovog članka je konačna i sastavni je dio konačne Odluke iz stavka 5. točke a) ovoga članka i Odluke o odbijanu radi nedostatnosti raspoloživih sredstava.
(7) Odlukom iz stavka 5. točke a) ovog članka utvrđuju se:
a) prihvatljivi izdaci,
b) najviši iznos javne potpore,
c) obveze korisnika propisane ovim Pravilnikom:
– čuvanje dokumentacije koja se odnosi na dodjelu sredstava iz EPFRR programa pet (5) godina od datuma konačne isplate potpore,
– vođenje građevinske knjige i sličnih dokumenata koji dokazuju količinu i vrstu ugrađenih materijala i opreme te izvršenih radova,
– stavljanje ulaganja u uporabu prije konačne isplate,
– zabrana promjene vlasništva nad ulaganjem, davanja u zakup ili najam predmeta ulaganja ili premještanja sufinancirane aktivnosti od dana stupanja na snagu Odluke o dodjeli sredstava i tijekom sljedećih pet (5) godina od datuma konačne isplate potpore,
– zabrana promjene namjene i vrste ulaganja za koja se korisniku odobravaju sredstva sljedećih pet (5) godina od datuma konačne isplate potpore,
– informiranje javnosti o potpori sukladno EU zakonodavstvu,
– dokumentacija koja se odnosi na plaćanje prihvatljivih troškova odobrenog projekta mora biti datirana nakon datuma podnošenja Zahtjeva za potporu, osim računa za opće troškove,
– u svakom trenutku osigurati nesmetani pristup i kontrolu na terenu koja se odnosi na potporu te dati na uvid cjelokupnu dokumentaciju vezanu uz sufinancirane 