 ostvaruje pravo na povrat, u roku od 8 dana od dana njegova zaprimanja. Porezna uprava, Područni ured Zagreb vodi evidencije zahtjeva za povrat poreza.
(5) Porezna uprava, Područni ured Zagreb po primitku zahtjeva za povrat poreza utvrđuje:
a) jesu li zahtjevu za povrat poreza priloženi izvornici računa navedenih u zahtjevu,
b) jesu li priloženi računi izdani u skladu s člankom 79. Zakona o porezu na dodanu vrijednost, a ako se radi o trošarinskim proizvodima, je li priložen zaseban račun za ta dobra te imaju li računi iskazane podatke prema stavku 2. ovoga članka,
c) je li zahtjev za povrat poreza podnesen u roku iz stavka 7. ovoga članka.
(6) Porezna uprava, Područni ured Zagreb obavijestit će podnositelja zahtjeva ako bilo koji od uvjeta iz stavka 5. ovoga članka nije ispunjen te zatražiti od podnositelja zahtjeva sve podatke potrebne za donošenje rješenja iz stavka 9. ovoga članka. Podnositelj zahtjeva Poreznoj upravi, Područnom uredu Zagreb dostavlja zahtijevane podatke u roku od 8 dana od dana zaprimanja navedene obavijesti.
(7) Zahtjev za povrat poreza iz stavka 1. ovoga članka podnosi se za kalendarsko tromjesečje, a najkasnije u roku od 12 mjeseci od isteka tromjesečja na koje se zahtjev odnosi. Za kalendarsko tromjesečje podnosi se jedan zahtjev za povrat poreza.
(8) Ako se utvrdi da postoji račun koji nije uključen u zahtjev, isti se može uključiti u zahtjev za povrat poreza za bilo koje sljedeće kalendarsko tromjesečje, a najkasnije do isteka roka iz stavka 7. ovoga članka.
(9) Porezna uprava, Područni ured Zagreb donosi privremeno rješenje u roku od 60 dana od dana zaprimanja zahtjeva za povrat poreza državnog tijela nadležnog za vanjske i europske poslove. U slučaju da je Porezna uprava, Područni ured Zagreb zatražio dodatne podatke iz stavka 6. ovoga članka rok za donošenje rješenja je 60 dana od dana zaprimanja traženih podataka. Ako Porezna uprava, Područni ured Zagreb nije u roku iz stavka 6. ovoga članka dobila odgovor na svoj zahtjev, donijet će rješenje o odbijanju zahtjeva ili djelomičnom odobrenju povrata poreza.
(10) Nakon donošenja rješenja o odobrenom povratu poreza Porezna uprava, Područni ured Zagreb izvršava povrat poreza uplatom u kunama na račun otvoren u tuzemstvu najkasnije u roku od 10 dana po isteku roka iz stavka 9. ovoga članka.
(11) Nakon odobrenog povrata poreza Porezna uprava, Područni ured Zagreb poništava izvornike računa pečatom s natpisom »Iskorišteno pravo na povrat poreza« i vraća ih izravno podnositelju zahtjeva.
(12) Ako Porezna uprava, Područni ured Zagreb ospori zahtjev u cijelosti ili djelomično, odnosno utvrdi neispunjenje propisanih uvjeta za povrat poreza, tada se izdaje rješenje o odbijanju zahtjeva za povrat plaćenog poreza ili se donosi rješenje o novoutvrđenom iznosu poreza za povrat.
1.3. Ostale odredbe
Članak 7.
(1) Ako državno tijelo nadležno za vanjske i europske poslove sukladno članku 6. stavku 3. ovoga Pravilnika utvrdi da uvjet uzajamnosti nije ispunjen, oslobođenje od plaćanja poreza pri nabavi dobara ili usluga u Republici Hrvatskoj ostvaruje se putem povrata na način propisan člankom 6. ovoga Pravilnika, pod uvjetom da je ukupna vrijednost isporuke za koju se traži povrat poreza veća od 740,00 kuna, uključujući porez, po jednom računu. Isto ograničenje odnosi se i na osobe iz članka 2. stavka 1. točke 2. i članka 2. stavka 3. ovoga Pravilnika, osim ako međunarodnim ugovorom koji obvezuje Republiku Hrvatsku nije drugačije određeno.
(2) Vrijednosno ograničenje iz stavka 1. ovoga članka ne odnosi se na isporuke pogonskog goriva za motorna vozila.
Članak 8.
Količina pogonskog goriva za motorna vozila na koju se primjenjuje oslobođenje od plaćanja poreza iz članka 4. stavka 2. ovoga Pravilnika određena je uvjetom uzajamnosti čije ispunjenje utvrđuje državno tijelo nadležno za vanjske i europske poslove.
2. ISPORUKE U DRUGOJ DRŽAVI ČLANICI EUROPSKE UNIJE
Članak 9.
(1) Ako osoba iz članka 2. ovoga Pravilnika ima pravo na oslobođenje od plaćanja poreza pri nabavi