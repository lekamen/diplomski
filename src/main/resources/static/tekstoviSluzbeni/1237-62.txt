 zakonodavstva u cestovnom prijevozu koji reguliraju radna vremena, obvezne odmore mobilnih radnika i uređaje za bilježenje u cestovnom prijevozu, poduzima mjere za uklanjanje nepravilnosti i nedostataka utvrđenih inspekcijskim nadzorima i nadzire njihovo izvršenje, koordinira rad s drugim javnopravnim tijelima Republike Hrvatske i međunarodnim tijelima koja obavljaju inspekcijski i stručni nadzor, podnosi optužne prijedloge za pokretanje prekršajnih postupaka, te izdaje prekršajne naloge putem ovlaštenih osoba, određuje upravne mjere izdavanja rješenja o privremenoj zabrani, privremenom isključenju vozila iz prometa i rješenja o otklanjanju nedostataka, vodi očevidnike o obavljenim nadzorima i poduzetim mjerama te druga propisana izvješća, inicira izmjene i dopune zakonskih i drugih propisa i sudjeluje u izradi nacrta zakonskih i drugih propisa iz svoga djelokruga te obavlja i druge poslove sukladno posebnim propisima i međunarodnim ugovorima te uredbama i direktivama EU.
Za obavljanje poslova Službe inspekcije socijalnog zakonodavstva u cestovnom prijevozu, ustrojavaju se sljedeći odjeli:
7.1.2.1. Odjel inspekcije u tvrtkama
7.1.2.2. Odjel inspekcije na cestama.
7.1.2.1. Odjel inspekcije u tvrtkama
Članak 125.
Odjel inspekcije u tvrtkama obavlja poslove inspekcijskog nadzora u tvrtkama nad provedbom propisa iz područja socijalnog zakonodavstva sukladno Zakonu o radnom vremenu, obveznim odmorima mobilnih radnika i uređajima za bilježenje u cestovnom prijevozu, te drugim posebnim propisima i međunarodnim ugovorima te uredbama i direktivama EU. Odjel posebno provodi inspekcijske nadzore nad radnim vremenima mobilnih radnika u tvrtkama; vremenima vožnje, prekidima vožnje i odmorima mobilnih radnika u tvrtkama; obvezama prijevoznika vezanim za provedbu zakonskih propisa te uredbi i direktiva EU iz područja socijalnog zakonodavstva a posebno obvezama vezanim za vođenje evidencije o radu mobilnih radnika; obvezama prijevoznika kada koriste vozila koja nisu opremljena tahografima; radionicama za tahografe; karticama prijevoznika i radionica za digitalne tahografe; prijenosom podataka o radnom vremenu mobilnih radnika u bazu prijevoznika; bazom prijevoznika o radnim vremenima i vremenima odmora mobilnih radnika; statusom mobilnih radnika u tvrtki; izrađuje statistička izvješća vezana za provedene inspekcijske nadzore u svrhu izrade sustava rizika i dr. Odjel surađuje i sudjeluje u radu međunarodnih tijela i inspekcijskih službi iz svoga djelokruga te obavlja i druge poslove u okviru svoga djelokruga.
7.1.2.2. Odjel inspekcije na cestama
Članak 126.
Odjel inspekcije na cestama obavlja poslove inspekcijskog nadzora na cestama nad provedbom propisa iz područja socijalnog zakonodavstva sukladno Zakonu o radnom vremenu, obveznim odmorima mobilnih radnika i uređajima za bilježenje u cestovnom prijevozu, te drugim posebnim propisima i međunarodnim ugovorima te uredbama i direktivama EU koje reguliraju socijalno zakonodavstvo u cestovnom prijevozu. Odjel posebno provodi inspekcijske nadzore nad radnim vremenima mobilnih radnika na cestama; vremenima vožnje, prekidima vožnje i odmorima mobilnih radnika na cestama; vozilima koja nisu opremljena tahografom; manipulacijama, korištenjem i rukovanjem tahografima; radionicama za tahografe; evidencijom rada vozača; potvrdama o ispitivanju tahografa; izrađuje evidenciju inspekcijskih pregleda i utvrđenih prekršaja radi obavljanja nadzora u tvrtkama i izrade sustava rizika i dr. Odjel surađuje i sudjeluje u radu međunarodnih tijela i inspekcijskih službi iz svoga djelokruga te obavlja i druge poslove u okviru svoga djelokruga.
7.2. Sektor inspekcije sigurnosti cesta, žičara, pravnih poslova i logistike
Članak 127.
Sektor inspekcije sigurnosti cesta, žičara, pravnih poslova i logistike organizira i provodi inspekcijski nadzor nad provedbom: Zakona o cestama i drugih zakona i propisa iz područja javnih cesta, zakona i propisa koji se odnose na obavljanje prometa žičarama za prijevoz osoba, te uredbi i