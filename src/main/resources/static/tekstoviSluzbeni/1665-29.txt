 za razmjenu podataka te ih javno objaviti na svojoj internetskoj stranici.
(2) Operator sustava dužan je u roku od šest mjeseci od dana stupanja na snagu ovih Općih uvjeta uskladiti svoje računalne aplikacije s ovim Općim uvjetima.
(3) Korisnik mjernih podataka dužan je u roku od šest mjeseci od dana stupanja na snagu ovih Općih uvjeta uskladiti svoje računalne aplikacije s uvjetima operatora sustava za korisnike mjernih podataka na sučelju za razmjenu podataka.
Članak 124.
Operator sustava i opskrbljivač pod obvezom javne usluge dužni su u roku od tri mjeseca od dana stupanja na snagu ovih Općih uvjeta objaviti na svojoj internetskoj stranici obrasce svih ugovora i zahtjeva propisanih ovim Općim uvjetima.
Članak 125.
Do stupanja na snagu uvjeta kvalitete opskrbe električnom energijom rok:
– iz članka 15. stavka 1. ovih Općih uvjeta za dostavu izvješća o kvaliteti napona na mjestu preuzimanja i/ili predaje električne energije je 30 dana,
– iz članka 81. stavka 1. ovih Općih uvjeta za organiziranje provjere brojila i pripadajuće mjerne opreme je osam dana,
– iz članka 101. stavka 2. ovih Općih uvjeta za podnošenje zahtjeva za ponovnu uspostavu isporuke električne energije je jedan dan,
– iz članka 101. stavka 3. ovih Općih uvjeta za ponovnu uspostavu isporuke električne energije korisniku mreže je jedan dan.
Članak 126.
Postupci pokrenuti do dana stupanja na snagu ovih Općih uvjeta dovršit će se prema odredbama Općih uvjeta za opskrbu električnom energijom (»Narodne novine«, broj 14/06).
Članak 127.
Danom stupanja na snagu ovih Općih uvjeta prestaju važiti Opći uvjeti za opskrbu električnom energijom (»Narodne novine«, broj 14/06), osim odredbi članaka 3. do 12., članka 13. u dijelu koji se odnosi na odobravanje priključne snage, članaka 15. do 18., članaka 20. do 22., članaka 24. do 26. te članka 28. koje prestaju važiti danom stupanja na snagu propisa iz članka 32. stavka 1. Zakona o energiji (»Narodne novine«, broj 120/12 i 14/14).
Članak 128.
Ovi Opći uvjeti objavit će se u »Narodnim novinama«, a stupaju na snagu 1. listopada 2015. godine.
Klasa: 011-01/15-01/09
Urbroj: 371-01/15-01
Zagreb, 23. srpnja 2015.
Predsjednik Upravnog vijeća Tomislav Jureković, dipl. ing., v. r.
