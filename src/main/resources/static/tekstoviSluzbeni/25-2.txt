 kada navedeni financijski izvještaji podliježu obvezi revizije, prilažu se revidirani financijski izvještaji, a ako je član te pravne osobe matično društvo odnosno nadređena osoba u grupi, navedena dokumentacija dostavlja se na konsolidiranoj osnovi, kad je primjenjivo,
3. nacrt zajedničkog plana pripajanja u skladu s odredbama Zakona o trgovačkim društvima,
4. ovjereni izvadak iz sudskog registra Društva koje se pripaja, a ukoliko isti ne sadrži podatke o članovima društva tada i ispis iz registra dionica s navedenim podacima članova društva,
5. druge podatke na zahtjev Agencije.
Članak 3.
(1) Na zahtjev za izdavanje odobrenja za pripajanje koji Agenciji podnosi Društvo koje se pripaja Društvu preuzimatelju sa sjedištem u Republici Hrvatskoj na odgovarajući način se primjenjuju odredbe članka 2. stavka 1. i 2. točke 1., 3., 5., 6., 7., 9. i 10. ovog Pravilnika.
(2) Društvo preuzimatelj mora imati dozvolu Agencije za obavljanje poslova osiguranja u vrstama osiguranja za koje Društvo koje se pripaja ima dozvolu Agencije.
(3) Ako Društvo preuzimatelj nema dozvolu za obavljanje poslova osiguranja u vrstama osiguranja koje ima Društvo za osiguranje koje želi pripojiti, dužno je, istovremeno sa zahtjevom iz članka 2. ovoga Pravilnika podnijeti zahtjev za izdavanje dozvole za obavljanje poslova osiguranja, u vrstama osiguranja za koje Društvo koje želi pripojiti ima dozvolu, s dokumentacijom propisanom zakonskim i podzakonskim propisima za pribavljanje predmetne dozvole odnosno dozvola, uključivši dokaz o plaćenim pristojbama i naknadama za sve zahtjeve.
Članak 4.
(1) Na zahtjev za izdavanje odobrenja za pripajanje koji Agenciji podnosi Društvo koje se pripaja Društvu preuzimatelju sa sjedištem izvan Republike Hrvatske na odgovarajući način se primjenjuju odredbe članka 2. stavka 1., 2., 3. i 4. ovog Pravilnika.
(2) Društvo preuzimatelj mora imati dozvolu nadležnog nadzornog tijela za obavljanje poslova osiguranja u vrstama osiguranja za koje Društvo koje se pripaja ima dozvolu Agencije odnosno obavijestiti o namjeri obavljanja poslova osiguranja na području Republike Hrvatske u skladu s odredbama Zakona o slobodnom obavljanju poslova osiguranja u Republici Hrvatskoj.
Zahtjev za izdavanje odobrenja za spajanje društava za osiguranje
Članak 5.
Na sadržaj zahtjeva te dokumentaciju i podatke koji se dostavljaju uz zahtjev za izdavanje odobrenja za spajanje društava, na odgovarajući se način primjenjuju odredbe ovoga Pravilnika o pripajanju.
Zahtjev za izdavanje odobrenja za provođenje razdvajanja društava za osiguranje s osnivanjem
Članak 6.
(1) Zahtjev za izdavanje odobrenja za provođenje razdvajanja s osnivanjem, koji Agenciji podnosi Društvo koje se razdvaja, tako da istodobno svu svoju imovinu prenosi na dva ili više novih društava za osiguranje koja se osnivaju radi provođenja razdvajanja sa sjedištem u Republici Hrvatskoj, mora minimalno sadržavati predmet zahtjeva s naznakom tvrtke, sjedišta i OIB-a podnositelja zahtjeva, koji će biti potpisan od strane osoba ovlaštenih za zastupanje u skladu s odredbama Zakona prema Agenciji, u kojem će se obrazložiti razlozi za podjelu te ciljevi koji se namjeravaju postići razdvajanjem.
(2) Uz zahtjev iz stavka 1. ovoga članka Društvo je dužno dostaviti:
1. nacrt plana podjele koji će minimalno sadržavati podatke propisane odredbama Zakona o trgovačkim društvima,
2. zapisnik s Glavne skupštine Društva na kojoj je donesena odluka o podjeli koja kao sastavni dio sadrži plan podjele,
3. izvješće uprave, odnosno izvršnih direktora o podjeli, osim ako su se članovi društva odrekli tog izvješća,
4. izvješće revizora podjele, osim ako su se članovi društva odrekli tog izvješća,
5. revizija osnivanja novih društava propisana odredbama Zakona o trgovačkim društvima,
6. izvješće nadzornog, odnosno upravnog odbora o podjeli, osim ako su se članovi društva odrekli tog izvješća,
7. sve potrebne suglasnosti članova društva koje su potrebne u smislu odredaba Zakona o trgovačkim društvima,
8. izjavu Društva