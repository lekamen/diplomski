20 23.02.2015 Odluka o prirezu porezu na dohodak Grada Iloka
GRAD ILOK
433
Na temelju članka 30., 30.a i 95. Zakona o financiranju jedinica lokalne i područne (regionalne) samouprave (»Narodne novine« 117/93, 69/97, 33/00, 73/00, 127/00, 59/01, 107/01, 117/01, 150/02, 147/03, 132/06, 26/07, 73/08, 25/12 i 147/14) i članka 28. Statuta Grada Iloka (»Službeni vjesnik« Vukovarsko-srijemske županije br. 11/13), Gradsko vijeće Grada Iloka na svojoj 16. sjednici održanoj 5. veljače 2015. godine donosi
ODLUKU
O PRIREZU POREZU NA DOHODAK
Članak 1.
Ovom Odlukom utvrđuju se obveznici, stopa te način obračuna i plaćanja prireza porezu na dohodak koji je vlastiti izvor prihoda Grada Iloka.
Članak 2.
Prirez porezu na dohodak plaća se na porez na dohodak od nesamostalnog rada, porez na dohodak od samostalne djelatnosti, porez na dohodak od imovine i imovinskih prava, porez na dohodak od kapitala i porez na dohodak od osiguranja.
Članak 3.
Vrste poreza na dohodak, obračun, načini i rokovi plaćanja poreza na dohodak i oslobađanje plaćanja poreza na dohodak propisani su Zakonom o porezu na dohodak i primjenjuju se pri utvrđivanju prireza porezu na dohodak.
Članak 4.
Obveznik prireza porezu na dohodak je fizička osoba koja ostvaruje dohodak u Republici Hrvatskoj, a obveznik je poreza na dohodak prema Zakona o porezu na dohodak.
Prirez porezu na dohodak plaća se prema prebivalištu, odnosno prema uobičajenom boravištu obveznika na području Grada Iloka.
Članak 5.
Prirez porezu na dohodak plaća se po stopi od 5%.
Osnovica prireza porezu na dohodak je utvrđen porez na dohodak.
Članak 6.
Podaci o obračunatom i uplaćenom prirezu porezu na dohodak na plaće, mirovine i druge dohotke od nesamostalnog rada unose se u karticu poreza na dohodak od nesamostalnog rada.
Članak 7.
Prirez porezu na dohodak uplaćuje se u korist Proračuna Grada Iloka.
Članak 8.
Poslove u vezi s utvrđivanjem i naplatom prireza porezu na dohodak obavlja Ministarstvo financija – Porezna uprava.
Članak 9.
Ova Odluka objavit će se u »Narodnim novinama« i »Službenom vjesniku« Vukovarsko-srijemske županije, stupa na snagu osmog dana od dana objave u »Narodnim novinama«, a primjenjuje se od 1. srpnja 2015. godine.
Članak 10.
Stupanjem na snagu ove odluke prestaje važiti Odluka o prirezu poreza na dohodak (»Narodne novine« br. 64/06 i 136/13, »Službeni vjesnik« Vukovarsko-srijemske županije br. 11/06 i 20/13).
Klasa: 410-01/15-01/02
Urbroj: 2196/02-02-15-01
Ilok, 5. veljače 2015.
Predsjednik Gradskog vijeća Željko Sladetić, v. r.
