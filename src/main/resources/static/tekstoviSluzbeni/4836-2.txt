 ZZTN-a.
Člankom 23. stavkom 3. ZZTN-a propisano je da Agencija može po službenoj dužnosti ili na zahtjev sudionika koncentracije rješenjem djelomično ukinuti rješenje iz članka 22. ZZTN-a kada stranke ne mogu ispuniti neki od uvjeta ili ih ne mogu ispuniti u određenim rokovima zbog okolnosti koje se nisu mogle predvidjeti niti izbjeći i ne ovise o volji stranke, te u rješenju odrediti nove mjere, uvjete i rokove za ponovnu uspostavu učinkovitog tržišnog natjecanja.
Povjerenik je 21. listopada 2014. Inicijalnim izvješćem vezanim uz provedbu mjera i uvjeta iz Rješenja dostavio prijedlog zamjene za tri (3) prodajna mjesta previđena za dezinvestiranje Aneksom A Rješenja sa tri (3) nova zamjenska prodajna mjesta.
Navedeno je Povjerenik obrazložio činjenicom da je jedno (1) prodajno mjesto zatvoreno od 31. prosinca 2013. i smješteno u nekretnini koja je prije Početnog dana koncentracije prodana trećima, za jedno (1) prodajno mjesto raskinut je Ugovor o zakupu prije Početnog dana koncentracije jer sa vlasnicima nije postignut sporazum o cijeni, te je za jedno (1) prodajno mjesto koje je bilo u zakupu i za koje je istekao ugovoreni rok zakupa zakupodavac prihvatio ponudu drugog zakupoprimca za kratkoročni zakup, a potom je taj prostor zakupodavac uzeo u korištenje za vlastite potrebe. Predložene zamjenske prodavaonice su u najvećoj mogućoj mjeri birane po principu županije, prihoda ostvarenog u 2012., te maloprodajnoj kvadraturi, odnosno prema parametrima za dezinvestiranje prodavaonica utvrđenim mjerama iz Rješenja Agencije.
Stoga je Povjerenik zaključio da su zamjenska prodajna mjesta adekvatna s obzirom na to da se nalaze u istim županijama kao i prodajna mjesta koja zamjenjuju, te da je ukupno promatrano vrijednost prihoda tri (3) zamjenska prodajna mjesta u 2012. veća od prihoda tri (3) prodajna mjesta utvrđenih Rješenjem Agencije.
Agencija je stoga, na temelju odluke Vijeća sa 45/2014. sjednice, održane 20. studenoga 2014., usvajanjem Inicijalnog izvješća Povjerenika prihvatila navedeni prijedlog s obzirom na to da je dokazano kako je u konkretnom slučaju riječ o okolnostima koje se nisu mogle predvidjeti u trenutku predlaganja mjera i uvjeta iz predmetnog Rješenja i koje ne ovise o volji stranke.
Prvim izvješćem Povjerenika od 27. siječnja 2015., u odnosu na pet (5) prodajnih mjesta predviđenih Rješenjem Agencije za dezinvestiranje, od čega za četiri (4) nema zainteresiranih ponuditelja, predloženo je devet (9) zamjenskih prodajnih mjesta, koja se nalaze u istim županijama kao i prodajna mjesta koja zamjenjuju.
Izuzetak je jedno (1) prodajno mjesto predviđeno za dezinvestiranje, koje se nalazi u Koprivničko-križevačkoj županiji, a zamjensko prodajno mjesto ponuđeno je u Zadarskoj županiji. Navedenih devet (9) zamjenskih prodajnih mjesta, ukupno promatrano, ostvaruje veći prihod za gotovo [40-50] % od prihoda pet (5) prodajnih mjesta predviđenih za dezinvestiranje Rješenjem Agencije.
Agencija je, na temelju odluke Vijeća sa 6/2015 sjednice, održane 5. i 6. veljače 2015., usvajanjem Prvog izvješća Povjerenika, prihvatila navedeni prijedlog polazeći od utvrđenja Povjerenika da za četiri (4) od pet (5) prodajnih mjesta za koja je Agrokor ponudio zamjenska nema zainteresiranih ponuditelja, s obzirom na to da navedeno čini gotovo 10% od predviđenog broja prodajnih mjesta za dezinvestiranje Rješenjem Agencije, te da je u konkretnom slučaju dokazano kako je riječ o okolnostima koje se nisu mogle predvidjeti i ne ovise o volji stranke.
Nadalje, Povjerenik je 19. ožujka 2015. Dopisom za Mandat Povjerenika vezan uz provedbu strukturnih mjera dezinvestiranja obavijestio Agenciju kako je Agrokor 17. ožujka 2015. podnio zamolbu Povjereniku predložiti Agenciji da dopusti Agrokoru ostanak u zakupu prodajnog mjesta na adresi Donja Bistra, Zaprešićka ulica 2, prodajni objekt Mercator, hipermarket, Zagrebačka županija, Zaprešić, koji se nalazi u sklopu Westgate Shopping City trgovačkog centra, a koje je Rješenjem Agencije predviđeno kao Dio