 naknade iznosi 0,50 kuna po komadu ambalažne jedinice od pića.
Članak 6.
(1) Fond plaća iznos od 0,10 kuna po jedinici otpadne ambalaže preuzete od potrošača i predane sakupljaču osobi koja sukladno Pravilniku ručno preuzima otpadnu ambalažu od pića.
(2) Fond plaća iznos od 0,12 kuna po jedinici otpadne ambalaže preuzete od potrošača i predane sakupljaču osobi koja sukladno Pravilniku putem aparata preuzima otpadnu ambalažu od pića.
Članak 7.
(1) Do završetka javnog poziva za odabir najpovoljnijeg programa za obavljanje usluge sakupljanja otpadne ambalaže sukladno Zakonu i donošenja odluke iz članka 4. stavka 4. ove Uredbe naknada gospodarenja se plaća po vrsti ambalažnog materijala i količini ambalaže te po jedinici proizvoda stavljenih na tržište na području Republike Hrvatske.
(2) Naknada gospodarenja po vrsti ambalažnog materijala za evidentirane količine ambalaže stavljene na tržište iz stavka 1. ovoga članka iznosi:
PET 410,00 kn/t Al limenke 410,00 kn/t Fe limenke 225,00 kn/t Papir, karton 375,00 kn/t Višeslojna kompozitna ambalaža s pretežno papir-kartonskom komponentom pića 410,00 kn/t Za ostale namjene: 750,00 kn/t Drvo 150,00 kn/t Tekstil 150,00 kn/t Plastične vrećice 1.500,00 kn/t Ostali polimerni materijali za mlijeko i ostale tekuće mliječne proizvode 410 kn/t Ostali polimerni materijali 750,00 kn/t Staklo 150,00 kn/t
(3) Naknada gospodarenja po jedinici proizvoda za evidentirane količine ambalaže stavljene na tržište iz stavka 1. ovoga članka iznosi 0,10 kuna po jedinici prodajne ambalaže za pića u staklenoj, PET i metalnoj ambalaži volumena većeg od 0,2 l osim za povratnu ambalažu čiju višekratnu uporabu osigurava proizvođač sustavom pologa (kaucije) ili na neki drugi način.
Članak 8.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/77
Urbroj: 50301-05/25-15-2
Zagreb, 10. rujna 2015.
Predsjednik Zoran Milanović, v. r.
