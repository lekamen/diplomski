73 10.08.2016 Odluka o donošenju nastavnog plana i okvirnog programa za zanimanje Tehničar zaštite prirode (330804) u obrazovnom sektoru šumarstvo, prerada i obrada drva u trajanju od četiri godine
MINISTARSTVO ZNANOSTI, OBRAZOVANJA I SPORTA
1747
Na temelju članka 27. stavka 13. Zakona o odgoju i obrazovanju u osnovnoj i srednjoj školi (»Narodne novine«, broj 87/2008, 86/2009, 92/2010, 105/2010 – isp., 90/2011, 16/2012, 86/2012, 94/2013 i 152/2014) ministar znanosti, obrazovanja i sporta donosi
ODLUKU
O DONOŠENJU NASTAVNOG PLANA I OKVIRNOG PROGRAMA ZA ZANIMANJE TEHNIČAR ZAŠTITE PRIRODE (330804) U OBRAZOVNOM SEKTORU ŠUMARSTVO, PRERADA I OBRADA DRVA U TRAJANJU OD ČETIRI GODINE
I.
Ovom odlukom donosi se nastavni plan i okvirni program za zanimanje TEHNIČAR ZAŠTITE PRIRODE u obrazovnom sektoru ŠUMARSTVO, PRERADA I OBRADA DRVA u trajanju od četiri godine.
II.
Sadržaji nastavnog plana i okvirnog programa za zanimanje TEHNIČAR ZAŠTITE PRIRODE u obrazovnom sektoru ŠUMARSTVO, PRERADA I OBRADA DRVA, sastavni su dio ove odluke.
III.
Zajednički općeobrazovni dio nastavnog plana i okvirnog programa za zanimanje TEHNIČAR ZAŠTITE PRIRODE utvrđen je Odlukom ministra prosvjete i kulture o usvajanju nastavnih planova i programa srednjih škola te minimum zajedničkih općih sadržaja strukovnih i umjetničkih škola (Klasa: 602-03/91-01-114; Urbroj: 532-08/91-01 od dana 20. lipnja 1991.) i Odlukom ministra prosvjete i športa (Klasa: 602-03/96-01/1170; Urbroj: 532-03/1-96-1 od dana 25. lipnja 1996.) o izmjenama i dopunama zajedničkog i izbornog dijela nastavnog plana i programa za stjecanje stručne spreme.
IV.
Ova odluka primjenjivat će se od školske godine 2016./2017. za učenike prvog razreda srednje škole. Učenici koji su se u eksperimentalni program obrazovanja za zanimanje TEHNIČAR ZAŠTITE PRIRODE (330504) upisali ranijih godina nastavljaju školovanje po programu i nazivlju koji su ranije upisali.
V.
Donošenjem ove odluke prestaje važiti Odluka o donošenju nastavnog plana i okvirnog programa za zanimanje TEHNIČAR ZAŠTITE PRIRODE u obrazovnom sektoru ŠUMARSTVO, PRERADA I OBRADA DRVA (»Narodne novine«, broj 46/2016).
VI.
Ova odluka stupa na snagu osmog dana od dana objave u »Narodnim novinama«.
Klasa: 602-03/14-05/00032 Urbroj: 533-25-16-0007 Zagreb, 22. srpnja 2016.
Ministar Predrag Šustar, v. r.
NASTAVNI PLAN I OKVIRNI PROGRAM

