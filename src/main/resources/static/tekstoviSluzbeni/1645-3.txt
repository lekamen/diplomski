 prekršajnog postupka ili izdati prekršajni nalog u skladu s odredbama prekršajnog zakona. Iz navedenih odredbi kao i na temelju članka 112. stavka 1. točka 22. Zakona o elektroničkim komunikacijama nedvojbeno proizlazi nadležnost inspektora u ovom predmetu provesti postupak inspekcijskog nadzora radi utvrđivanja je li HT postupio po rješenju HAKOM-a i donijeti rješenje kojim se nalaže nadziranoj osobi poduzimanje određenih radnji u skladu sa svrhom inspekcijskog nadzora te pokrenuti prekršajni postupak zbog prekršaja opisanog u citiranom zakonu.
Tuženik predlaže da se tužitelj s tužbenim zahtjevom odbije.
Zainteresirana osoba H1 Telekom u odgovoru na tužbu navodi da se u cijelosti pridružuje navodima tuženika ističući da je inspektor na temelju članka 112. ZEK-a bio ovlašten donijeti predmetno rješenje. Predlaže da se tužitelj s tužbom odbije.
U sporu je održana rasprava te je strankama u skladu s odredbom članka 6. Zakona o upravnim sporovima (»Narodne novine«, broj 20/10. 143/12. i 152/14. – dalje: ZUS) dana mogućnost da se izjasne o zahtjevima i navodima druge strane te o svim činjenicama i pravnim pitanjima koja su predmet ovog upravnog spora.
Sud je izveo dokaze uvidom u dokumentaciju koja se nalazi u spisu predmeta upravnog postupka u kojem je doneseno osporavano rješenje tuženika te i onu koja prileži spisu predmeta ovog upravnog spora.
Na temelju razmatranja svih činjeničnih i pravnih pitanja Sud je utvrdio da je tužbeni zahtjev osnovan.
Osporeno rješenje doneseno je pozivom na članak 12. stavak 1. točka 14. i članka 111. i 112. Zakona o elektroničkim komunikacijama (»Narodne novine«, broj 73/08., 90/11. i 133/12.).
Tuženik u rješenju pod točkom 1. utvrđuje da Hrvatski Telekom nije u potpunosti postupio po točki 2. rješenja Hrvatske agencije za poštu i elektroničke komunikacije, klasa: UP/I-344-08/13-03/01, urbroj: 376-04/DN-13-30 od 28. veljače 2013., kojim je naloženo HT da odmah po primitku rješenja isplati H1 Telekomu iznos od 5,049.864,22 kn na ime naknade za kašnjenja u isporuci reguliranih usluga i naknade za otklanjanje smetnji i kvarova u isporuci reguliranih usluga H1 Telekoma ili izvršiti prijeboj svojih nespornih potraživanja s H1 Telekomom za taj iznos, te je dalje naloženo tužitelju da odmah po primitku izmijeni izjavu o prijeboju upućenu 1. ožujka 2013. H1 Telekomu te na način da u izjavi o prijeboju odredi nesporna i dospjela potraživanja HT-a po izlaznim računima izdanim od H1 Telekoma prema redoslijedu njegove dospjelosti te je navedeno da će se izreći upravna mjera odgovornoj osobi tužitelja.
Prema ocjeni Suda, navedeno rješenje nije na zakonu osnovano.
Prema odredbi članka 133. stavka 1. Zakona o općem upravnom postupku (»Narodne novine«, broj 47/09.), rješenje doneseno u upravnom postupku izvršava se nakon što postane izvršno. Odredbom citiranog članka 18. stavka 6. ZEK-a propisano je da ako stranka u propisanom ili određenom roku ne postupi u skladu s odlukom ili drugim pravnim aktom, Agencija će provesti postupak izvršenja putem druge osobe ili prisilnim putem, osim ako je po zahtjevu stranke donesena odluka o privremenoj mjeri i odgodi izvršenja.
Spisu predmeta prileži i rješenje ovog Suda od 18. travnja 2013. o odgodi privremenog i djelomičnog rješenja od 28. veljače 2013.
U konkretnom slučaju je kao što je to naprijed navedeno, od strane tuženika doneseno rješenje od 28. veljače 2013. kojim je naloženo tužitelju da po primitku rješenja ili isplati H1 Telekomu iznos od 5,049.864,22 kn na ime naknade za kašnjenje u isporuci reguliranih usluga i naknade za uklanjanje smetnji i kvarova u isporuci reguliranih veleprodajnih usluga H1 Telekoma ili izvrši prijeboj svojih nespornih i dosjelih potraživanja s H1 Telekomom d.d. za taj iznos. Prema tome, tuženik je u konkretnom slučaju trebao donijeti rješenje kojim utvrđuje da je citirano rješenje postalo izvršno, a sukladno odredbi članka 18. stavak 6. ZEK-a.
Sud stoga smatra da tuženik nije mogao donijeti rješenje kojim konstatira da tužitelj nije u