 nezakonito izgrađenih zgrada.
Pod radnim iskustvom na odgovarajućim poslovima u struci ili na drugim odgovarajućim poslovima iz članka 11. ovoga Pravilnika podrazumijeva se i vrijeme koje je kandidat proveo na radu na temelju ugovora o stručnom osposobljavanju za rad bez zasnivanja radnog odnosa, te iskustvo stečeno po završetku školovanja i stjecanju stručne spreme, odnosno završenom studiju i stjecanju stručnog, odnosno akademskog naziva odgovarajuće struke, propisane ovim Pravilnikom, provedeno na obavljanju stručne prakse sukladno posebnim Europskim programima na koje je kandidata uputilo tijelo iz Republike Hrvatske.
Članak 13.
Polaganju stručnog ispita za obavljanje poslova prostornog uređenja mogu pristupiti osobe arhitektonske struke.
Polaganju stručnog ispita za poslove projektiranja, poslove stručnog nadzora građenja i poslove vođenja građenja, u okviru ispitnog programa za obavljanje poslova sudionika u gradnji, mogu pristupiti osobe arhitektonske, građevinske, elektrotehničke i strojarske struke.
Polaganju stručnog ispita za poslove ispitivanja i prethodnih istraživanja, poslove vezane za ocjenjivanje i provjeru svojstava građevnih proizvoda, odnosno uporabljivost građevnih proizvoda i građevine, u okviru ispitnog programa za obavljanje poslova ispitivanja i potvrđivanja sukladnosti u graditeljstvu, mogu pristupiti osobe građevinske, elektrotehničke i strojarske struke.
Polaganju stručnog ispita za poslove izdavanja dozvola i drugih akata iz djelokruga prostornog uređenja i gradnje, inspekcijske poslove, poslove na izradi zakonodavstva, kao i ostale stručne, normativne i analitičke poslove prostornoga uređenja i graditeljstva koji se obavljaju u tijelima državne uprave ili jedinica lokalne i područne (regionalne) samouprave te zavodima za prostorno uređenje županije, odnosno Grada Zagreba ili pravnim osobama koje na temelju zakona imaju javne ovlasti, u okviru ispitnog programa za obavljanje upravnih poslova prostornog uređenja i gradnje, mogu pristupiti osobe arhitektonske i građevinske struke.
Članak 14.
Osoba koja je položila stručni ispit za stručne poslove prostornog uređenja ili poslove sudionika u gradnji može u okviru strukovnog područja i stručne spreme, odnosno razine visokog obrazovanja za koju ima uvjerenje o položenom stručnom ispitu obavljati stručne poslove prostornog uređenja, poslove sudionika u gradnji i upravne poslove prostornog uređenja i graditeljstva.
Članak 15.
Polaganju stručnog ispita za obavljanje poslova ispitivanja i potvrđivanja sukladnosti u graditeljstvu može pristupiti i osoba koja je završila studij i stekla stručni, odnosno akademski naziv odgovarajuće struke te osoba srednje stručne spreme po programu za tehničara (razina 4.2 Hrvatskog kvalifikacijskog okvira), ako je nastavni program prema kojem je završila studij, odnosno školu primjeren obavljanju poslova ispitivanja i prethodnih istraživanja, poslova vezanih za ocjenjivanje i provjeru stalnosti svojstava građevnih proizvoda, odnosno uporabljivost građevnih proizvoda te temeljnih zahtjeva za građevinu i uporabljivost građevine, ako dokaže ispunjavanje uvjeta iz članka 11. ovoga Pravilnika.
Polaganju stručnog ispita za obavljanje poslova sudionika u gradnji mogu pristupiti i osobe koje temeljem statuta strukovne komore obavljaju dio zadaća arhitektonske, odnosno građevinske struke, ako dokažu ispunjavanje uvjeta iz članka 11. ovoga Pravilnika.
Polaganju stručnog ispita za obavljanje poslova vođenja građenja, u okviru ispitnog programa za obavljanje poslova sudionika u gradnji, može pristupiti i osoba srednje stručne spreme po programu za tehničara osnovne graditeljske struke (razina 4.2 Hrvatskog kvalifikacijskog okvira), ako dokaže ispunjavanje uvjeta iz članka 11. ovoga Pravilnika.
IV. NAČIN I POSTUPAK POLAGANJA STRUČNOG ISPITA
Ispitno povjerenstvo
Članak 16.
Stručni ispit polaže se pred ispitnim povjerenstvom ministarstva nadležnog za poslove graditeljstva i prostornoga uređenja (dalje u tekstu: Ministarstva).
Članak 17.