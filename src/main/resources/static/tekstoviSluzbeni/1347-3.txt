 vrijednosti od 500.000,00 do 3.000.000,00 kuna,
– odlučuje uz prethodnu suglasnost Vlade Republike Hrvatske o stjecanju, opterećenju ili otuđenju nekretnina ili druge imovine, odnosno sklapanju drugog pravnog posla čija je vrijednost veća od 3.000.000,00 kuna,
– odlučuje o pojedinačnim pravima iz radnog odnosa u drugom stupnju,
– predlaže Vladi Republike Hrvatske promjenu ili proširenje djelatnosti,
– predlaže rješenja i daje mišljenja o pojedinim pitanjima značajnim za organizaciju i poslovanje REGOS-a,
– imenuje i razrješava pomoćnika ravnatelja REGOS-a na prijedlog ravnatelja, uz prethodnu suglasnost ministra nadležnog za mirovinski sustav te
– odlučuje o drugim pitanjima utvrđenim posebnim propisom.
Članak 20.
Članovi Upravnog vijeća imaju pravo na mjesečnu naknadu za rad.
Visinu naknade članova Upravnog vijeća utvrđuje Vlada Republike Hrvatske.
Visina naknade za rad iz stavka 2. ovoga članka ne može biti veća od iznosa određenog odlukom Vlade Republike Hrvatske.
Članak 21.
Upravno vijeće obavlja poslove iz svoga djelokruga na sjednicama.
Sjednice Upravnog vijeća saziva i njima predsjedava predsjednik Upravnog vijeća.
Sazivanje, način rada i odlučivanje Upravnog vijeća pobliže se uređuje odredbama ovoga Statuta i Poslovnika o radu Upravnog vijeća REGOS-a.
Članak 22.
Upravno vijeće pravovaljano donosi odluke ako je na sjednici nazočna natpolovična većina od ukupnog broja članova, odnosno ako je zaprimljeno očitovanje o potvrdi sudjelovanja u radu dopisne sjednice, putem elektroničke pošte, natpolovične većine od ukupnog broja članova.
Upravno vijeće donosi odluke natpolovičnom većinom od ukupnog broja članova.
U radu Upravnog vijeća sudjeluje, bez prava odlučivanja, ravnatelj REGOS-a.
Članak 23.
Predsjednik Upravnog vijeća dužan je sazvati sjednicu Upravnog vijeća ako to zatraže:
– Vlada Republike Hrvatske,
– ministar nadležan za mirovinski sustav,
– najmanje četiri člana Upravnog vijeća,
– ravnatelj REGOS-a.
Na sjednici Upravnog vijeća sazvanoj sukladno prethodnom stavku ovoga članka raspravlja se i odlučuje samo o pitanjima radi kojih je sjednica sazvana.
Ravnatelj
Članak 24.
Voditelj REGOS-a je ravnatelj koji odgovara za zakonitost rada REGOS-a.
Ravnatelja imenuje i razrješuje Vlada Republike Hrvatske, na prijedlog ministra nadležnog za mirovinski sustav, sukladno odredbama Zakona i Zakona o ustanovama.
Za ravnatelja može biti imenovana osoba koja ispunjava sljedeće uvjete:
– završen diplomski sveučilišni studij ekonomske ili pravne struke te
– najmanje pet godina radnog iskustva na rukovodećim poslovima.
Ravnatelj je u radnom odnosu u REGOS-u, u kojem ostvaruje sva prava i obveze iz radnog odnosa, ako zakonom nije drukčije propisano.
Međusobna prava i obveze ravnatelja i REGOS-a uređuju se ugovorom o radu, koji u ime REGOS-a potpisuje predsjednik Upravnog vijeća.
Članak 25.
Ravnatelj REGOS-a obavlja sljedeće poslove:
– predstavlja i zastupa REGOS,
– organizira i vodi poslovanje REGOS-a,
– poduzima i vodi sve pravne radnje u ime i za račun REGOS-a,
– predlaže donošenje akata iz nadležnosti Upravnog vijeća,
– izvršava odluke Upravnog vijeća REGOS-a i donosi upute za njihovu provedbu,
– podnosi Upravnom vijeću godišnji izvještaj o radu REGOS-a,
– predlaže rješenja i daje mišljenja Upravnom vijeću o pojedinim pitanjima značajnim za organizaciju i poslovanje REGOS-a,
– predlaže Upravnom vijeću, uz prethodnu suglasnost ministra nadležnog za mirovinski sustav, imenovanje i razrješenje pomoćnika ravnatelja,
– odlučuje o zasnivanju i prestanku radnog odnosa zaposlenika u skladu sa zakonom,
– odlučuje o pravima iz radnog odnosa u prvom stupnju te
– obavlja i druge poslove sukladno posebnom propisu i općim aktima REGOS-a.
Članak 26.
Ravnatelj može dati, u granicama svojih ovlasti, punomoć drugoj osobi za zastupanje REGOS-a u postupcima pred sudovima, upravnim i drugim državnim tijelima i pravnim osobama s javnim ovlastima te u pravnom prometu, kao i za obavljanje pojedinih poslova iz svog djelokruga.
Članak 27.
Pravne poslove o