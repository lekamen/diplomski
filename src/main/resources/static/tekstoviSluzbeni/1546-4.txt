 dobara ili usluga u drugoj državi članici Europske unije, isporučitelju u drugoj državi članici Europske unije dostavlja ovjerenu Potvrdu o oslobođenju od poreza na dodanu vrijednost i/ili trošarine iz Priloga II. Provedbene uredbe Vijeća (EU) br. 282/2011 od 15. ožujka 2011. kojom se utvrđuju provedbene mjere za Direktivu 2006/112/EZ o zajedničkom sustavu poreza na dodanu vrijednost (prerađena verzija) (SL L br. 77 od 23. 3. 2011., str. 1. čiji je oblik i sadržaj sastavni dio ovoga Pravilnika.
(2) Osoba iz članka 2. ovoga Pravilnika podnosi na ovjeru potvrdu iz stavka 1. ovoga članka na hrvatskom ili engleskom jeziku u tri primjerka kao i dokument o narudžbi poslova državnom tijelu nadležnom za vanjske i europske poslove.
(3) Državno tijelo nadležno za vanjske i europske poslove će u roku od 15 dana od primitka Potvrde iz stavka 1. ovoga članka utvrditi:
– je li podnositelj potvrde osoba iz članka 2. ovoga Pravilnika,
– odgovara li podnesena potvrda obrascu iz stavka 1. ovoga članka,
– donijeti odluku o prihvaćanju, odnosno odbijanju ovjere podnesene potvrde.
(4) Državno tijelo nadležno za vanjske i europske poslove dva primjerka ovjerene potvrde iz stavka 1. ovoga članka uručuje osobi koja ostvaruje pravo na oslobođenje od plaćanja poreza u drugoj državi članici Europske unije, a jedan primjerak zadržava u svrhu evidencije.
(5) Osoba koja ostvaruje pravo na oslobođenje od plaćanja poreza u drugoj državi članici Europske unije dva primjerka ovjerene potvrde iz stavka 1. ovoga članka dostavlja isporučitelju dobara ili usluga u drugoj državi članici Europske unije. Jedan primjerak ovjerene potvrde isporučitelj zadržava za svoju evidenciju, a drugi prati dobra odnosno kretanje trošarinskih proizvoda. Kod kretanja trošarinskih proizvoda drugi primjerak potvrde mora biti priložen uz tiskanu inačicu elektroničkog trošarinskog dokumenta ili komercijalnog dokumenta koji sadrži jedinstvenu referentnu oznaku, odnosno drugi dokument u skladu sa posebnim propisom koji uređuje trošarine.
(6) Osoba iz stavka 5. ovoga članka obvezna je potvrditi primitak trošarinskih proizvoda podnošenjem Obavijesti o primitku trošarinskih proizvoda koju, uz potvrdu iz stavka 1. ovoga članka, dostavlja nadležnom područnom carinskom uredu najkasnije u roku od pet radnih dana nakon primitka trošarinskih proizvoda radi ostvarivanja oslobođenja od plaćanja trošarine. Obavijest o primitku trošarinskih proizvoda sastavni je dio ovoga Pravilnika.
(7) Osoba koja ostvaruje oslobođenje od plaćanja poreza dužna je presliku ovjerene potvrde iz stavka 1. ovoga članka čuvati zajedno s računom za nabavljena dobra odnosno trošarinske proizvode ili usluge u rokovima određenim posebnim propisom.
III. OSLOBOĐENJE OD PLAĆANJA POREZA ZA DIPLOMATSKA I KONZULARNA PREDSTAVNIŠTVA I MEĐUNARODNE ORGANIZACIJE SA SJEDIŠTEM ILI PREDSTAVNIŠTVOM U DRUGOJ DRŽAVI ČLANICI EUROPSKE UNIJE
Članak 10.
(1) Ako diplomatska i konzularna predstavništva, posebne misije, međunarodne organizacije te njihovo diplomatsko, administrativno i tehničko osoblje sa sjedištem u drugoj državi članici Europske unije nabavljaju dobra ili usluge od obveznika PDV-a u Republici Hrvatskoj ili kod ovlaštenih držatelja trošarinskih skladišta u Republici Hrvatskoj, izravno oslobođenje od plaćanja poreza u Republici Hrvatskoj ostvaruju na način da isporučitelju dostave ovjereni primjerak potvrde iz članka 9. stavka 1. ovoga Pravilnika koju je ovjerilo nadležno tijelo države u kojoj imaju sjedište.
(2) Izravno oslobođenje od plaćanja trošarine ostvaruje se i pri nabavi trošarinskih proizvoda puštenih u potrošnju u Republici Hrvatskoj samo ako se ostvaruje istovremeno i oslobođenje od plaćanja PDV-a. Isporučitelj ispostavlja račun koji mora sadržavati podatke propisane člankom 79. Zakona o porezu na dodanu vrijednost i broj potvrde iz članka 9. stavka 1. ovoga Pravilnika.
(3) Isporučitelj koji je osobi iz stavka 1. ovoga članka isporučio trošarinski proizvod koji je pušten u potrošnju u Republici Hrvatskoj obvezan je