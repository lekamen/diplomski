mandata i to:
– na osobni zahtjev
– na prijedlog područne obrtničke komore, odnosno udruženja obrtnika.
Članak 6.
(1) Svi članovi Komisije iz članka 4. ovoga Pravilnika, osim tajnika Komisije, imaju pravo na novčanu naknadu.
(2) Visinu naknade iz stavka 1. ovoga članka utvrđuje Upravni odbor Hrvatske obrtničke komore na prijedlog Odbora za strukovnu izobrazbu.
(3) Naknade iz stavka 1. ovoga članka isplaćuju se iz sredstava koja se ostvaruju od izdavanja dozvola.
Članak 7.
(1) Prijedloge za imenovanje članova Komisija za svako pojedino zanimanje ili grupu zanimanja podnose područne obrtničke komore na prijedlog udruženja obrtnika, na obrascu koji je sastavni dio ovoga Pravilnika kao Prilog 3.
(2) Uz prijedlog za imenovanje svakog člana Komisije potrebno je priložiti odgovarajuću dokumentaciju:
– pisanu suglasnost iz članka 4. stavka 5. ovoga Pravilnika
– presliku diplome o položenom majstorskom ispitu ili
– presliku svjedodžbe o završenom odgovarajućem srednjem strukovnom obrazovanju i presliku radne knjižice za razdoblja upisa do 30. 6. 2013. godine (preslika svih stranica radne knjižice na kojima postoje upisani podaci i sve stranice na kojima se nalaze podaci o zaposlenju i stažu), i/ili elektronički zapis odnosno potvrdu o podacima evidentiranim u matičnoj evidenciji Hrvatskog zavoda za mirovinsko osiguranje ili
– presliku diplome/svjedodžbe o završenom visokoškolskom obrazovanju.
III. POSTUPAK IZDAVANJA I PRESTANKA VAŽENJA DOZVOLE (LICENCIJE)
Članak 8.
(1) Zahtjev za izdavanje, odnosno promjenu, dopunu ili prestanak dozvole obrtnik ili pravna osoba podnosi Hrvatskoj obrtničkoj komori putem područne obrtničke komore odnosno udruženja obrtnika, a prema sjedištu obrta odnosno pravne osobe.
(2) Uz zahtjev iz stavka 1. ovoga članka, u slučaju izdavanja, odnosno promjene ili dopune dozvole, prilažu se sljedeći dokumenti:
1. obrtnica ili rješenje trgovačkog suda (preslika),
2. dokazi o stečenoj vrsti i razini obrazovanja, priznatom statusu, odnosno stečenom radnom iskustvu, osoba koje izvode praktičnu nastavu i vježbe naukovanja:
a) majstorska diploma ili potvrda o položenom majstorskom ispitu (preslika), ili
b) dokaz o priznavanju prava sukladno odredbi članka 66. Zakona o obrtu (preslika) te dokaz o položenom ispitu kojim se dokazuju osnovna znanja o poučavanju učenika (preslika), ili
c) diploma/svjedodžba o završenom visokoškolskom obrazovanju (preslika) i dokaz o položenom ispitu kojim se dokazuju osnovna znanja o poučavanju učenika (preslika), ili
d) dokaz o statusu izumitelja na temelju ostvarenoga patentnog prava za patentirani proizvod ili uslugu i zaštićenog industrijskog dizajna (preslika), preslika radne knjižice za razdoblja upisa do 30. 6. 2013. godine (preslika svih stranica radne knjižice na kojima postoje upisani podaci i sve stranice na kojima se nalaze podaci o zaposlenju i stažu), i/ili elektronički zapis odnosno potvrdu o podacima evidentiranim u matičnoj evidenciji Hrvatskog zavoda za mirovinsko osiguranje te dokaz o položenom ispitu kojim se dokazuju osnovna znanja o poučavanju učenika (preslika), ili
e) svjedodžba o završenom odgovarajućem srednjem strukovnom obrazovanju (preslika), preslika radne knjižice za razdoblja upisa do 30. 6. 2013. godine (preslika svih stranica radne knjižice na kojima postoje upisani podaci i sve stranice na kojima se nalaze podaci o zaposlenju i stažu), i/ili elektronički zapis odnosno potvrdu o podacima evidentiranim u matičnoj evidenciji Hrvatskog zavoda za mirovinsko osiguranje te dokaz o položenom ispitu kojim se dokazuju osnovna znanja o poučavanju učenika (preslika),
3. zapisnik o ocjeni osposobljenosti radnika za rad na siguran način za osobe koje izvode praktičnu nastavu i vježbe naukovanja ili dokaz o oslobođenju od obveze osposobljavanja za rad na siguran način temeljem posebnog propisa (preslika),
4. uvjerenje o nekažnjavanju (ne starije od 6 mjeseci),
5. suglasnost za traženje podataka te
6. preslika osobne iskaznice.
(3) Obrazac zahtjeva iz stavka 1. ovoga članka