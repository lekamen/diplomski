doneseni na temelju Zakona o sigurnosti u željezničkom prometu (»Narodne novine«, br. 40/07. i 61/11.) osim odredbi koje su suprotne odredbama ovoga Zakona, odredbama propisa kojim se uređuje željeznica i izravno primjenjivim propisima Europske unije.
(3) Do stupanja na snagu pravilnika iz članka 91. stavka 6. ovoga Zakona, osim odredbi koje su suprotne ovom Zakonu i izravno primjenjivim propisima Europske unije, ostaju na snazi i odgovarajuće se primjenjuju sljedeći podzakonski propisi:
– Pravilnik o posebnim zdravstvenim uvjetima kojima moraju udovoljavati željeznički radnici koji neposredno sudjeluju u obavljanju željezničkog prometa (Zakon o preuzimanju zakona iz oblasti prometa i veza koji se u Republici Hrvatskoj primjenjuju kao republički zakoni, »Narodne novine«, br. 53/91.),
– Pravilnik o načinu i postupku utvrđivanja prisutnosti alkohola u organizmu djelatnika koji neposredno sudjeluju u obavljanju željezničkog prometa (»Narodne novine«, br. 98/03.).«.
Članak 40.
U Prilogu 2. u točki 1.4. podtočka 1.4.4. mijenja se i glasi:
»1.4.4. Projektiranje i rad željezničkog sustava ne smije dovesti do nedopuštene razine emisije buke koju on proizvede:
– u područjima blizu željezničke infrastrukture koja je određena propisom kojim se uređuje željeznica i
– u upravljačnici.«.
Članak 41.
Prilog 3. »Zajednički sigurnosni pokazatelji« zamjenjuje se Prilogom A. koji je sastavni dio ovoga Zakona.
Članak 42.
Dodatak Prilogu 3. »Zajedničke definicije za CSI-jeve i metode izračunavanja gospodarskog učinka nesreća« zamjenjuje se Prilogom B. koji je sastavni dio ovoga Zakona.
Članak 43.
Agencija je dužna u roku tri mjeseca od dana stupanja na snagu ovoga Zakona uskladiti Statut i druge opće akte s odredbama ovoga Zakona.
Članak 44.
Željeznički prijevoznici koji nemaju potvrdu o sigurnosti dužni su zahtjev za izdavanje potvrde o sigurnosti podnijeti najkasnije do 1. srpnja 2015.
Članak 45.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/14-01/187
Zagreb, 6. veljače 2015.
HRVATSKI SABOR
Predsjednik Hrvatskoga sabora Josip Leko, v. r.
PRILOG A.
»PRILOG 3.
ZAJEDNIČKI SIGURNOSNI POKAZATELJI
Agencija svake godine izvješćuje o zajedničkim sigurnosnim pokazateljima (CSI-jevima).
Ako se podnose pokazatelji koji se odnose na mreže koje su funkcionalno odvojene od ostatka željezničkog sustava i namijenjene samo za odvijanje lokalnog, gradskog ili prigradskog putničkog prometa, kao i željezničke prijevoznike koji djeluju isključivo na ovim mrežama, njih treba prikazati odvojeno.
Ako se nakon podnošenja izvješća utvrde nove činjenice ili pogreške, Agencija će prvom odgovarajućom prilikom, a najkasnije u sljedećem godišnjem izvješću, izmijeniti ili ispraviti pokazatelje za određenu godinu.
Zajedničke definicije za CSI-jeve i metode izračunavanja gospodarskog učinka nesreća navedene su u Dodatku Priloga 3.
1. Pokazatelji koji se odnose na nesreće
1.1. Ukupan i relativan broj (prema vlak-kilometrima) značajnih nesreća i raščlamba na sljedeće vrste nesreća:
– sudar vlaka sa željezničkim vozilom,
– sudar vlaka s preprekom unutar slobodnog profila,
– iskliznuće vlaka,
– nesreća na željezničko-cestovnom prijelazu, uključujući nesreću u kojoj sudjeluju pješaci na željezničko-cestovnom prijelazu te dodatna raščlamba za pet vrsta željezničko-cestovnih prijelaza definiranih u točki 6.2.,
– nesreća osoba koje uključuju željezničko vozilo u pokretu, osim samoubojstava i pokušaja samoubojstva,
– požar u željezničkom vozilu,
– ostalo.
O svakoj se značajnoj nesreći izvješćuje prema vrsti primarne nesreće, čak i ako su posljedice sekundarne nesreće ozbiljnije (npr. požar nakon iskliznuća vlaka).
1.2. Ukupan i relativan broj (prema vlak-kilometrima) teško ozlijeđenih i smrtno stradalih osoba prema vrsti nesreće, podijeljen u sljedeće kategorije:
– putnici (također u odnosu na ukupan broj putničkih kilometara i putničkih vlak-kilometara),
– zaposlenici ili izvođači,
– korisnici željezničko-cestovnih prijelaza,
– neovlaštene