74 03.07.2015 Odluka o oduzimanju koncesija na pomorskom dobru u svrhu gospodarskog korištenja pomorskog dobra radi obavljanja djelatnosti uzgoja školjaka i riba na području posebnog rezervata Malostonskog zaljeva i Malog mora
VLADA REPUBLIKE HRVATSKE
1420
Na temelju članka 19. stavka 3., članka 30. stavka 1. točke 5. i stavka 5. te članka 31. stavka 1. točke 4. Zakona o pomorskom dobru i morskim lukama (»Narodne novine« br. 158/2003, 100/2004, 141/2006, 38/2009 i 123/2011), Vlada Republike Hrvatske je na sjednici održanoj 2. srpnja 2015. godine donijela
ODLUKU
O ODUZIMANJU KONCESIJA NA POMORSKOM DOBRU U SVRHU GOSPODARSKOG KORIŠTENJA POMORSKOG DOBRA RADI OBAVLJANJA DJELATNOSTI UZGOJA ŠKOLJAKA I RIBA NA PODRUČJU POSEBNOG REZERVATA MALOSTONSKOG ZALJEVA I MALOG MORA
I.
Davatelj koncesija oduzima koncesije dodijeljene Odlukom o davanju koncesije na pomorskom dobru u svrhu gospodarskog korištenja pomorskog dobra radi obavljanja djelatnosti uzgoja školjaka i riba na području posebnog rezervata Malostonskog zaljeva i Malog mora (»Narodne novine« br. 31/2007, 77/2008, 154/2008, 15/2009, 36/2009, 33/2010 i 117/2010), zbog neizvršavanja obveze plaćanja koncesijske naknade, ovlaštenicima koncesija kako slijedi:
Broj uzgojnog polja Ovlaštenik koncesije Namjena koncesije Površina uzgojnog polja (m2) Zona 522 Tehno gips Imotica d.o.o. Uzgoj školjaka 6.134,00 2 524 Mato Vlahušić, vlasnik obrta Plava Laguna Uzgoj školjaka 6.233,00 2 560 Željko Ledinić, vlasnik obrta Ston Uzgoj školjaka 9.615,00 2 12A Snježana Franušić, vlasnica obrta Vala Uzgoj školjaka 7.368,72 2 93A Snježana Franušić, vlasnica obrta Vala Uzgoj školjaka 9.941,93 2 546 Tomislav Dedović, vlasnik obrta Raštio Uzgoj školjaka 2.702,00 3
II.
Koncesije iz točke I. ove Odluke prestaju danom donošenja ove Odluke.
III.
Danom donošenja ove Odluke, ovlaštenici koncesija iz točke I. ove Odluke gube sva prava stečena Odlukom o davanju koncesije iz točke I. ove Odluke i dužni su u roku od 2 mjeseca napustiti pomorsko dobro.
IV.
Ova Odluka stupa na snagu danom donošenja, a objavit će se u »Narodnim novinama«.
Klasa: UP/I-022-03/15-04/09
Urbroj: 50301-05/18-15-2
Zagreb, 2. srpnja 2015.
Predsjednik Zoran Milanović, v. r.
