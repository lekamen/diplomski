93 28.08.2015 Odluka o donošenju Programa obnove i saniranja posljedica elementarne nepogode nastalih uslijed poplava 2014. godine na cestovnoj infrastrukturi na području Karlovačke županije
VLADA REPUBLIKE HRVATSKE
1796
Na temelju članka 8. i članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 26. kolovoza 2015. godine donijela
ODLUKU
O DONOŠENJU PROGRAMA OBNOVE I SANIRANJA POSLJEDICA ELEMENTARNE NEPOGODE NASTALIH USLIJED POPLAVA 2014. GODINE NA CESTOVNOJ INFRASTRUKTURI NA PODRUČJU KARLOVAČKE ŽUPANIJE
I.
Donosi se Program obnove i saniranja posljedica elementarne nepogode nastalih uslijed poplava 2014. godine na cestovnoj infrastrukturi na području Karlovačke županije (u daljnjem tekstu: Program).
Program je sastavni dio ove Odluke.
II.
Društvo Hrvatske ceste d.o.o. osiguralo je financijska sredstva za provedbu Programa iz točke I. ove Odluke u iznosu od 10.000.000,00 kuna u okviru sredstava sukladno Odluci o dodjeli interventnih sredstava za sanaciju šteta na javnim i nerazvrstanim cestama u Republici Hrvatskoj uzrokovanih elementarnom nepogodom, klase: 022-03/14-04/196, urbroja: 50301-05/18-14-2, od 22. svibnja 2014. godine i klase: 022-03/14-04/456, urbroja: 50301-05/18-14-2, od 26. studenoga 2014. godine.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/350 Urbroj: 50301-05/16-15-2 Zagreb, 26. kolovoza 2015.
Predsjednik Zoran Milanović, v. r.
PROGRAM OBNOVE I SANIRANJA POSLJEDICA ELEMENTARNE NEPOGODE NASTALIH USLIJED POPLAVA 2014. GODINE NA CESTOVNOJ INFRASTRUKTURI NA PODRUČJU KARLOVAČKE ŽUPANIJE
1. Predmet programa
Zbog obilnih padalina tijekom 2014. godine naglim i znatnim podizanjem vodostaja rijeke Korane uzrokovano je potpuno urušavanje mosta Veljun na lokalnoj cesti LC34138 na području Karlovačke županije.
Ovim Programom se utvrđuju mjere obnove srušenog mosta Veljun na lokalnoj LC34138 na području Karlovačke županije.
2. Analiza zatečenog stanja i nastalih šteta
Štete nastale uslijed poplava na javnim cestama na području Karlovačke županije odnose se samo na rušenje mosta Veljun na lokalnoj cesti LC34138. Kako bi se normalizirao promet na tom području potrebno je izgraditi novi most na mjestu srušenog, sukladno podacima navedenim u tablici 1.
Tablica 1. Štete na javnim cestama na području Karlovačke županije
Kategorija ceste Vrsta oštećenja Potrebni radovi                 Procijenjena vrijednost radova (bez PDV-a) LC34138 Urušavanje mosta Veljun Izgradnja novog mosta s prilazima 10.000.000 kuna
Ukupne štete na području Karlovačke županije: 10.000.000,00 kuna
3. Rokovi provedbe obnove
Predmetne radove potrebno je započeti odmah nakon pripreme tehničke dokumentacije i ishođenja potrebnih dozvola. Provedba radova po ovom Programu smatra se započetom donošenjem Odluke o obnovi, koju donosi komisija imenovana od strane Ministarstva pomorstva, prometa i infrastrukture. Sastavni dio odluke o obnovi je zapisnik o procjeni oštećenja s pripadajućim prilozima:
– osnovni podaci o mostu,
– opis oštećenja sa skicama,
– fotodokumentacija i
– tekst projektnog zadatka.
Završetak radova izgradnje novog mosta predmetom su ugovornih obveza izvođača pri čemu rok za izradu izvedbenog projekta ne može biti duži od 90 dana od dana donošenja Odluke o izgradnji mosta.
4. Nadležna tijela za koordinaciju i nositelji pojedinih mjera
Nadležno tijelo za provedbu i koordinaciju pojedinih mjera po ovome Programu obnove je Ministarstvo pomorstva, prometa i infrastrukture, a izvršitelj je društvo Hrvatske ceste d.o.o. koje obavlja sljedeće poslove:
1. prikuplja, evidentira i obrađuje podatke o zapisnicima o procjeni oštećenja,
2. prati ispunjenje Programa obnove prema izviješćima nadzornih inženjera i službe koordinacije,
3. prati utrošak sredstava i izvršavanje ugovorenih rokova,
4. sastavlja i predaje izviješća Ministarstvu pomorstva, prometa i infrastrukture o provedbi i učinku ovog Programa,