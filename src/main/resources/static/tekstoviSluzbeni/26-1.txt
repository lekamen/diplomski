 Društvo i grupe osiguravatelja su dužni u pripremnoj fazi za Solventnost II obavljati anticipativnu procjenu vlastitih rizika u skladu sa Smjernicama za anticipativnu procjenu vlastitih rizika.
(2) U sklopu anticipativne procjene vlastitih rizika društvo treba prepoznati sve rizike kojima je izloženo ili bi moglo biti izloženo u budućnosti.
(3) Društvo može koristiti već postojeće procese i radnje koje je do sada koristilo u različitim kontekstima, kako ne bi došlo do dupliciranja pojedinih zadaća te iste prilagoditi anticipativnoj procjeni vlastitih rizika.
(4) Tijekom pripremne faze za Solventnost II u sklopu anticipativne procjene vlastitih rizika društvo i grupe osiguravatelja su dužni izrađivati procjenu ukupnih potreba solventnosti u skladu sa Smjernicama za anticipativnu procjenu vlastitih rizika.
(5) U pripremnoj fazi za Solventnost II u skladu sa Smjernicama za anticipativnu procjenu vlastitih rizika društva su dužna izraditi procjenu kontinuirane usklađenost s regulatornim kapitalnim zahtjevima i zahtjevima u vezi s tehničkim pričuvama iz Direktive Solventnost II te procjenu značaja odstupanja svoga profila rizičnosti od pretpostavki na kojima se temelji izračun potrebnog solventnog kapitala iz Direktive Solventnost II.
Opseg tržišta
Članak 5.
(1) U skladu sa Smjernicama za anticipativnu procjenu vlastitih rizika:
– sva društva i grupe osiguravatelja dužni su u pripremnoj fazi za Solventnost II izrađivati procjenu svojih ukupnih potreba solventnosti iz članka 4. stavka 4. ovog Pravilnika;
– društva iz Priloga I ovog Pravilnika koja predstavljaju najmanje 80% tržišta dužna su izrađivati procjenu kontinuirane usklađenosti s regulatornim kapitalnim zahtjevima i zahtjevima u vezi s tehničkim pričuvama te procjenu značaja odstupanja svoga profila rizičnosti od pretpostavki na kojima se temelji izračun potrebnog solventnog kapitala iz članka 4. stavka 5. ovog Pravilnika.
(2) Na grupe osiguravatelja koje Agenciji dostavljaju godišnje kvantitativne informacije u skladu sa Smjernicama za podnošenje informacija nacionalnim nadležnim tijelima (EIOPA-CP-13/010) na odgovarajući način se primjenjuje stavak 1. alineja 2. ovog članka.
Načelo proporcionalnosti
Članak 6.
(1) Za provedbu anticipativne procjene vlastitih rizika društvo treba razviti vlastite procese s adekvatnim tehnikama koje su prilagođene organizacijskoj strukturi i sustavu upravljanja rizicima društva, uzimajući pri tome u obzir prirodu, opseg i složenost rizika kojima je društvo izloženo odnosno koji su svojstveni njegovom poslovanju.
(2) Načelo proporcionalnosti primjenjuje se na složenost metoda koje društvo primjenjuje prilikom provedbe anticipativne procjene vlastitih rizika, na učestalost provođenja iste te na nivo detaljnosti različitih analiza za potrebe provođenja predmetne procjene.
Uloga uprave i nadzornog odbora
Članak 7.
(1) Uprava društva dužna je aktivno sudjelovati u provođenju anticipativne procjene vlastitih rizika, a posebno usmjeravati proces procjene, utvrđivati načine izrade procjene te preispitivati rezultate procjene.
(2) Uprava društva treba na temelju anticipativne procjene vlastitih rizika prepoznati rizike kojima je društvo izloženo ili bi moglo biti izloženo u budućnosti, razumjeti ih te upravljati istima na adekvatan način.
(3) O provedbi i rezultatima svake anticipativne procjene vlastitih rizika uprava društva je dužna izvijestiti nadzorni odbor.
Dokumentacija
Članak 8.
(1) Društvo treba sukladno Smjernicama za anticipativnu procjenu vlastitih rizika imati barem sljedeću dokumentaciju o anticipativnoj procjeni vlastitih rizika:
– Politiku za anticipativnu procjenu vlastitih rizika;
– Zapisnik o svakoj anticipativnoj procjeni vlastitih rizika;
– Interno izvješće o svakoj anticipativnoj procjeni vlastitih rizika;
– Nadzorno izvješće o anticipativnoj procjeni vlastitih rizika.
(2) Navedena dokumentacija ne zahtijeva nužno izradu novih ili zasebnih izvještaja ili dokumenata, nego se mogu upotrijebiti postojeći dokumenti koji sadrže