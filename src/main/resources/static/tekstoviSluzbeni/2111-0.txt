108 09.10.2015 Obvezatne upute broj Z V o glasovanju osoba na službi u oružanim snagama Republike Hrvatske, birača u mirovnim operacijama i misijama, birača - članova posada pomorskih i riječnih brodova pod hrvatskom zastavom te na plutajućim objektima u unutrašnjim morskim vodama i teritorijalnom moru Republike Hrvatske, birača smještenih u ustanovama socijalne skrbi i birača lišenih slobode
DRŽAVNO IZBORNO POVJERENSTVO REPUBLIKE HRVATSKE
2112
Na osnovi članka 56. točka 3. Zakona o izborima zastupnika u Hrvatski sabor (»Narodne novine«, broj 66/15 – pročišćeni tekst i 104/15 – Odluka i Rješenje Ustavnog suda Republike Hrvatske, broj: U-I-1397/2015 od 24. rujna 2015., dalje: Zakon) Državno izborno povjerenstvo Republike Hrvatske propisuje
OBVEZATNE UPUTE BROJ Z V
O GLASOVANJU OSOBA NA SLUŽBI U ORUŽANIM SNAGAMA REPUBLIKE HRVATSKE, BIRAČA U MIROVNIM OPERACIJAMA I MISIJAMA, BIRAČA – ČLANOVA POSADA POMORSKIH I RIJEČNIH BRODOVA POD HRVATSKOM ZASTAVOM TE NA PLUTAJUĆIM OBJEKTIMA U UNUTRAŠNJIM MORSKIM VODAMA I TERITORIJALNOM MORU REPUBLIKE HRVATSKE, BIRAČA SMJEŠTENIH U USTANOVAMA SOCIJALNE SKRBI I BIRAČA LIŠENIH SLOBODE
I.
Birači na službi u Oružanim snagama Republike Hrvatske, birači koji se na dan izbora nalaze u mirovnim operacijama i misijama, birači – članovi posada pomorskih i riječnih brodova pod hrvatskom zastavom koji se na dan izbora zateknu izvan granica Republike Hrvatske, birači na plutajućim objektima u unutrašnjim morskim vodama i teritorijalnom moru Republike Hrvatske, birači smješteni u ustanovama socijalne skrbi i birači lišeni slobode glasovat će 8. studenoga 2015. na izborima za zastupnike u Hrvatski sabor na posebnim biračkim mjestima određenim sukladno odredbama Zakona (dalje: posebna biračka mjesta).
II.
Birači na službi u Oružanim snagama Republike Hrvatske glasuju na biračkim mjestima koja će odrediti ministar obrane.
Birači koji se na dan izbora nalaze u mirovnim operacijama i misijama glasuju na biračkim mjestima koja će odrediti ministar vanjskih i europskih poslova.
Birači koji se kao članovi posada pomorskih i riječnih brodova pod hrvatskom zastavom na dan izbora zateknu izvan granica Republike Hrvatske te birači na plutajućim objektima u unutrašnjim morskim vodama i teritorijalnom moru Republike Hrvatske glasuju na biračkim mjestima koja će odrediti ministar pomorstva, prometa i infrastrukture.
Birači koji su smješteni u ustanovama socijalne skrbi glasuju na biračkim mjestima koja će odrediti ministar socijalne politike i mladih.
Birači koji su lišeni slobode glasuju na biračkim mjestima koja će odrediti ministar pravosuđa.
Na posebnim biračkim mjestima koja rješenjem određuju nadležni ministri, na osnovi članka 71. Zakona, mogu glasovati isključivo birači koji su upisani u izvadak iz popisa birača za to biračko mjesto.
III.
Izborna povjerenstva izbornih jedinica (dalje: nadležna izborna povjerenstva) imenovat će biračke odbore za posebna biračka mjesta i to:
– za birače u Oružanim snagama Republike Hrvatske, izborno povjerenstvo izborne jedinice na čijem se području nalaze posebna biračka mjesta, na prijedlog Ministarstva obrane,
– za birače koji se na dan izbora nalaze u mirovnim operacijama i misijama, izborno povjerenstvo izborne jedinice na čijem se području nalazi zapovjedništvo postrojbi Oružanih snaga Republike Hrvatske, na prijedlog Ministarstva vanjskih i europskih poslova,
– za birače – članove posada pomorskih i riječnih brodova pod hrvatskom zastavom koji se na dan izbora zateknu izvan Republike Hrvatske te birače na plutajućim objektima u unutrašnjim morskim vodama i teritorijalnom moru Republike Hrvatske, izborno povjerenstvo izborne jedinice na čijem je području sjedište trgovačkog društva koje je vlasnik broda odnosno plutajućih objekata na kojima se nalaze biračka mjesta, na prijedlog Ministarstva pomorstva, prometa i infrastrukture,
– za birače smještene u ustanovama socijalne skrbi, izborno povjerenstvo izborne jedinice na čijem se području nalaze posebna biračka mjesta, na prijedlog 