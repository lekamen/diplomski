 galerija sa sjedištem u drugoj državi članici Europske unije ili drugoj državi ugovornici Ugovora o Europskom gospodarskom prostoru može trajno obavljati muzejsku djelatnost u Republici Hrvatskoj ako obavljanje muzejske djelatnosti upiše u sudski ili drugi odgovarajući registar u Republici Hrvatskoj.
(2) Iznimno, muzej i galerija iz stavka 1. ovoga članka može obavljati muzejsku djelatnost na privremenoj ili povremenoj osnovi u Republici Hrvatskoj, bez upisa muzejske djelatnosti u sudski ili drugi odgovarajući registar u Republici Hrvatskoj, sukladno odredbama ovoga Zakona, Zakona o uslugama i Zakona o zaštiti i očuvanju kulturnih dobara.
(3) Muzej i galerija iz stavka 2. ovoga članka dužni su obavijestiti ministarstvo nadležno za poslove kulture o započinjanju obavljanja muzejske djelatnosti u Republici Hrvatskoj na privremenoj ili povremenoj osnovi elektroničkim putem, neposrednim uručenjem obavijesti, slanjem obavijesti putem pošte ili na drugi prikladan način, što će ministarstvo nadležno za poslove kulture upisati u očevidnik iz članka 18. stavka 1. ovoga Zakona.
(4) Na muzeje i galerije iz stavka 2. ovoga članka ne primjenjuju se odredbe glava III. i V. ovoga Zakona.
Članak 7.
(1) Muzeji i galerije te muzeji, galerije i zbirke unutar pravnih osoba obvezno se u obavljanju svoje djelatnosti povezuju u sustav muzeja Republike Hrvatske radi primjene jedinstvenog stručnog pristupa obavljanju muzejske djelatnosti.
(2) Način i mjerila za povezivanje u sustav muzeja Republike Hrvatske pravilnikom propisuje ministar nadležan za kulturu.
II. MUZEJSKA GRAĐA I MUZEJSKA DOKUMENTACIJA
Članak 8.
(1) Muzejska građa i muzejska dokumentacija štite se kao kulturno dobro i na njih se primjenjuju propisi o zaštiti i očuvanju kulturnih dobara.
(2) Muzeji i galerije te muzeji, galerije i zbirke unutar pravnih osoba dužni su redovito upisivati muzejske predmete u inventarnu knjigu i voditi drugu dokumentaciju o muzejskoj građi i muzejskoj djelatnosti te prijavljivati nadležnom tijelu muzejsku građu i dokumentaciju radi uspostavljanja zaštite u skladu s propisima o zaštiti i očuvanju kulturnih dobara.
(3) Ministar nadležan za kulturu donosi pravilnik kojim se propisuje sadržaj i način vođenja dokumentacije o muzejskoj građi i muzejskoj djelatnosti iz stavka 2. ovoga članka.
Članak 9.
(1) Muzeji i galerije te muzeji, galerije i zbirke unutar pravnih osoba dužni su omogućiti uvid u muzejsku građu i muzejsku dokumentaciju radi njezine stručne i znanstvene obrade.
(2) Ministar nadležan za kulturu donosi pravilnik kojim se utvrđuju uvjeti i način ostvarivanja uvida u muzejsku građu i muzejsku dokumentaciju iz stavka 1. ovoga članka.
Članak 10.
(1) Muzeji i galerije te muzeji, galerije i zbirke unutar pravnih osoba mogu muzejsku građu i muzejsku dokumentaciju pribavljati kupnjom, darovanjem, nasljeđivanjem, zamjenom, terenskim radom i istraživanjem te na drugi zakonom dopušteni način.
(2) Prodaju, darovanje i zamjenu muzejske građe i dokumentacije mogu muzeji i galerije kojima su osnivači ili suosnivači Republika Hrvatska, županije, Grad Zagreb, gradovi i općine te muzeji, galerije i zbirke unutar javnih ustanova obaviti samo uz prethodno odobrenje ministarstva nadležnog za poslove kulture po pribavljenom mišljenju Hrvatskoga muzejskog vijeća. Sredstva dobivena prodajom muzejske građe i dokumentacije mogu se upotrijebiti isključivo za nabavu muzejske građe i muzejske dokumentacije.
(3) Pravni posao sklopljen protivno odredbi stavka 2. ovoga članka smatra se ništetnim.
Članak 11.
(1) Terensko istraživanje i prikupljanje muzejske građe obavlja se u skladu sa zakonom i drugim propisima o zaštiti i očuvanju kulturnih dobara i zaštiti prirode.
(2) Ako istraživanje i prikupljanje muzejske građe iz stavka 1. ovoga članka provode druge pravne i fizičke osobe, dužne su materijalne nalaze i dokumentaciju o istraživanju i prikupljanju dostaviti muzeju i galeriji iz članka 15. stavaka 1. i 4. ovoga Zakona te muzeju, galeriji i zbirci unutar javne ustanove, koji 