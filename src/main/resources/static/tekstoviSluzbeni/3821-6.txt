 koju je korisnik obavezan učitati uz zahtjev za potporu.
(5) Nakon podnošenja zahtjeva za potporu nije moguća dopuna dokumentacije propisane natječajem.
(6) Neće se smatrati dopunom u smislu stavka 5. ovoga članka sljedeće:
1. dostava dijela dokumenta koji je propisan natječajem ukoliko dokument nije učitan u AGRONET u cijelosti i
2. dostava dokumenta koji je propisan natječajem jer učitani dokument nije čitak ili iz istoga nije moguće utvrditi činjenično stanje.
(7) Ukoliko korisnik uz zahtjev za potporu ne učita dokumentaciju propisanu natječajem Agencija za plaćanja će donijeti odluku o odbijanju.
(8) Ukoliko je potrebno tražiti dodatna obrazloženja/ispravke, Agencija za plaćanja će putem elektroničke pošte od korisnika tražiti obrazloženje/ispravak. Korisnik je dužan u roku od pet radnih dana od slanja elektroničke pošte od strane Agencije za plaćanja dostaviti obrazloženje/ispravak.
(9) Temeljem zahtjeva za obrazloženje/ispravak iz stavka 8. ovoga članka, korisnik može dostaviti:
– pisano objašnjenje
– pisani ispravak
– novi dokument koji nije bio propisan natječajem ili
– dokument koji je propisan natječajem jer učitani dokument koji je propisan natječajem nije učitan u cijelosti, nije čitak ili iz istoga nije moguće utvrditi činjenično stanje.
(10) Ako korisnik traženo obrazloženje/ispravak ne dostavi sukladno stavku 8. ovoga članka, Agencija za plaćanja donosi odluku o odbijanju.
(11) Nakon administrativne kontrole Agencija za plaćanja će za sve pravovremene, potpune i prihvatljive zahtjeve za potporu izraditi rang listu sukladno kriterijima odabira koji su navedeni u Prilogu IV. ovoga Pravilnika.
(12) Ako korisnik prilikom podnošenja zahtjeva za potporu ne učita dokumentaciju propisanu natječajem, a na temelju koje se dodjeljuju bodovi sukladno kriterijima odabira, zahtjevu se neće dodijeliti bodovi za određeni kriterij odabira što će rezultirati manjim ukupnim brojem bodova.
(13) Prednost na rang listi ima korisnik s ostvarenim većim brojem bodova.
(14) Ako dva ili više zahtjeva za potporu imaju isti broj bodova, prednost na rang listi imaju ranije podneseni zahtjevi za potporu (datum, sat, minuta, sekunda).
(15) Ako dva ili više zahtjeva za potporu imaju jednaki broj bodova i jednako vrijeme podnošenja zahtjeva za potporu, a navedeno uvjetuje dodjelu potpore provest će se postupak izvlačenja slučajnim odabirom, u prisutnosti javnog bilježnika.
(16) Kada se administrativnom kontrolom utvrdi da je zahtjev za potporu prihvatljiv i da su za predmetni zahtjev za potporu raspoloživa sredstva, Agencija za plaćanja će donijeti odluku o prihvatljivosti kako je navedeno u članku 26. i 27. ovoga Pravilnika.
(17) Nakon zaprimanja odluke o prihvatljivosti, Agencija za plaćanja će s korisnikom sklopiti ugovor o financiranju.
(18) Najviši iznos javne potpore koji se utvrđuje odlukom o prihvatljivosti i ugovorom o financiranju ne može biti veći od iznosa potpore za dodjelu traženog u zahtjevu za potporu.
(19) Nakon sklapanja ugovora o financiranju korisnik je obvezan dostaviti Agenciji za plaćanje odabrane ponude i račune za nastale opće troškove, sukladno članku 22. i 23. ovoga Pravilnika.
(20) Ulaganja iz ponuda i računa iz stavka 19. ovoga članka moraju biti prihvatljiva sukladno ovome Pravilniku i listi prihvatljivih troškova kako bi bila predmet sufinanciranja iz EPFRR-a.
(21) Korisniku će nakon završene administrativne kontrole biti dodijeljen iznos potpore temeljem odabranih ponuda. Dodijeljeni iznos ne može biti veći od traženog iznosa potpore koji je korisniku dodijeljen odlukom o prihvatljivosti i ugovorom o financiranju.
Objava poziva za prikupljanje ponuda
Članak 22.
(1) Obveze iz ovoga članka ne primjenjuju se na korisnike koji su obveznici provedbe postupka javne nabave prema propisima koji uređuju postupak javne nabave, osim u slučaju kada provode bagatelnu nabavu, te na troškove/nabave iz tipa operacije 8.5.1. gdje se potpora dodjeljuje na temelju standardnih troškova iz Priloga II. ovoga Pravilnika.
(2) Korisnik