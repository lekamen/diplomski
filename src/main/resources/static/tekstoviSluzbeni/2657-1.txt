 kontrola na terenu, te odobravanje zahtjeva za izravna plaćanja i mjere ruralnog razvoja povezane s površinom i stokom.
Agencija za plaćanja
Članak 3.
(1) Agencija za plaćanja osigurava provjeru sukladnosti s pravilima Europske unije prije nego što odobri i izvrši dio isplate koji financira Europske unija.
(2) Agencija za plaćanja daje jamstva vezano uz izdatke i kontrolu plaćanja sukladno članku 1. stavku 1. Delegirane uredbe Komisije (EU) br. 907/2014.
(3) Unutarnje ustrojstvo, sustav unutarnjih kontrola i način čuvanja dokumenata Agencije za plaćanja mora biti u skladu s akreditacijskim kriterijima propisanim Prilogom I. Delegirane uredbe Komisije (EU) br. 907/2014.
Članak 4.
(1) Agencija za plaćanja obavlja sljedeće osnovne funkcije vezane uz isplatu sredstava poljoprivrednih fondova EU:
– odobravanje plaćanja, koje obuhvaća utvrđivanje zadovoljavaju li podnositelji zahtjeva potrebne uvjete i određivanje iznosa koji će se isplatiti
– izvršenje plaćanja, koje obuhvaća pripremu naloga za plaćanja i prosljeđivanje sredstava na račune podnositelja zahtjeva sukladno odobrenim iznosima te
– računovodstvo obveza i izvršenih plaćanja pri čemu se pridaje posebna pozornost točnosti i pravodobnosti evidentiranja obveza i plaćanju iz poljoprivrednih fondova EU u posebnim računovodstvenim evidencijama, te izrada izvješća o izdacima, uključujući mjesečna, tromjesečna i godišnja izvješća za Europsku komisiju.
(2) Agencija za plaćanja vodi računovodstvene evidencije odvojeno za svaki poljoprivredni fond EU.
(3) Vezano uz izvršenje plaćanja, informiranje i čuvanje podataka, Agencija za plaćanja mora ustrojiti sustav koji osigurava:
a. provjeru opravdanosti zahtjeva i njihovu sukladnost s pravilima Europske unije prije odobravanja plaćanja,
b. vođenje točne i sveobuhvatne računovodstvene evidencije o izvršenim plaćanjima,
c. obavljanje svih provjera i kontrola predviđenih relevantnim propisima Europske unije,
d. dostavljanje potrebnih dokumenata i izvješća u zadanim rokovima i u obliku koji predviđaju pravila Europske unije,
e. dostupnost i čuvanje dokumentacije na način koji osigurava njezinu potpunost, valjanost i čitljivost, uključujući elektronske dokumente.
(4) Računovodstvena evidencija iz stavka 1. ovoga članka mora sadržavati i podatke o interventnom otkupu i skladištenju koji se financiraju iz EFJP, kao i podatke o danim predujmovima i dugovima (potraživanjima).
Članak 5.
(1) Unutarnje ustrojstvo Agencije za plaćanja mora osigurati odvojeno obavljanje funkcija iz članka 4. stavka 1. ovoga Pravilnika.
(2) Za svaku funkciju nadležna je posebna ustrojstvena jedinica, što se određuje općim aktima Agencije za plaćanja.
Članak 6.
Agencija za plaćanja mora imati ustrojstvenu jedinicu za:
– kontrolu na terenu koja provjerava činjenice na kojima se temelje zahtjevi za plaćanja (posebice, podatke o prijavljenim površinama i o životinjama, kvaliteti i vrsti proizvoda, rokovima isporuke, izvedbi projekata) i
– unutarnju reviziju neovisnu od drugih ustrojstvenih jedinica, koja procjenjuje sustave unutarnjih kontrola, daje neovisno i objektivno stručno mišljenje i savjete za unapređenje poslovanja.
Članak 7.
(1) Ustrojstvena jedinica Agencije za plaćanja nadležna za izvršenje plaćanja, kao i jedinica nadležna za nadzor izvršenja plaćanja moraju imati pristup dokumentaciji o odobrenim zahtjevima i o obavljenim obaveznim administrativnim kontrolama i kontrolama na terenu.
(2) Dokumentacija iz stavka 1. ovoga članka može biti i u obliku sažetka dostupnog u elektronskom obliku.
Članak 8.
Sukladno članku 7., stavku 1. Uredbe (EU) br. 1306/2013, Agencija za plaćanja može obavljanje funkcija iz članka 4. stavka 1. ovoga Pravilnika delegirati drugim tijelima, osim plaćanja sredstava poljoprivrednih fondova EU, ako su ispunjeni uvjeti iz Priloga I., točke 1.c) Delegirane uredbe Komisije (EU) br. 907/2014.
Nadležno tijelo
Članak 9.
(1) Sukladno članku 1., stavku 1. Provedbene Uredbe Komisije (EU) br. 908/2014 Nadležno tijelo je tijelo nadležno za