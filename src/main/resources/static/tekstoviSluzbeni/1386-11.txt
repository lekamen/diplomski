
Članak 56.
(1) Uvjerenje o osposobljenosti za voditelja čamca kategorije B može steći osoba koja:
a) je do stupanja na snagu ovoga Pravilnika stekla Uvjerenje o osposobljenosti za voditelja čamca;
b) ima stečeno brodarsko zvanje;
c) je dočasnik ili časnik Hrvatske ratne mornarice;
d) je po zanimanju nautičar unutarnje plovidbe;
(2) Uvjerenje o osposobljenosti za voditelja čamca kategorije B može steći osoba koja je stekla Uvjerenje o osposobljenosti za voditelja čamca prije stupanja na snagu Pravilnika o brodicama (»Narodne novine« 81/94, 77/01, 8/02 i 122/04) i Pravilnika o čamcima (»Narodne novine« 80/00) pod uvjetom da položi dopunski ispit iz predmeta Radiotelefonska služba prema ispitnom programu za voditelja čamca kategorije B. Ovaj ispit ne mora polagati osoba koja posjeduje dokaz o položenom ispitu iz Pomorske radiotelefonske službe ili svjedodžbu o dopunskoj osposobljenosti za upravljanje radiotelefonskim uređajem na plovilu ili svjedodžbu o osposobljenosti za radiooperatera s ograničenom ovlasti ili radiooperatera s općom ovlasti ili VHF DSC radiooperatera, ili radiotelefoniste s općom ili ograničenom ovlasti ili valjano strano uvjerenje o osposobljenosti za rukovanje radijskom postajom na plovilu.
(3) Uvjerenje o osposobljenosti za voditelja čamca kategorije A može steći osoba koja:
a) je do dana stupanja na snagu ovoga Pravilnika stekla Uvjerenje o osposobljenosti za upravljanje čamcem;
b) je završila dvije godine srednje škole za zanimanje nautičar unutarnje plovidbe.
Članak 57.
Osobe koje posjeduju Uvjerenje o osposobljenosti za voditelja brodice kategorije B mogu upravljati na unutarnjim vodama Republike Hrvatske brodicama i čamcima za osobne potrebe.
Članak 58.
Uvjerenja o osposobljenosti za voditelja čamca i Uvjerenja o osposobljenosti za upravljanje čamcem izdana sukladno Pravilniku o čamcima (»Narodne novine« 80/00) i Pravilniku o čamcima (»Narodne novine« 38/06, 91/06, 117/14) ostaju na snazi ali je vlasnik ovlašten zatražiti zamjenu istih u skladu s odredbama ovoga Pravilnika.
Članak 59.
(1) Danom stupanja na snagu ovoga Pravilnika ukidaju se Upisnici plutajućih tijela koje vode lučke kapetanije.
(2) Postojeća plutajuća tijela jednostavne konstrukcije, bez nadgradnje i istisnine manje od jedne tone brisati će se po službenoj dužnosti u roku od mjesec dana od dana stupanja na snagu ovoga Pravilnika.
(3) Postojeća plutajuća tijela, koja se prema odredbi Zakona o plovidbi i lukama unutarnjih voda smatraju plutajućim tijelima, upisati će se po službenoj dužnosti u upisnik čamaca pod novom oznakom, a vlasniku će se izdati dozvola za plovidbu čamca.
(4) Vlasnici postojećih plutajućih tijela, osim onih navedenih u stavku 2. i 3. ovoga članka, dužni su u roku od godinu dana od dana stupanja na snagu ovoga Pravilnika podnijeti zahtjev za upis u Očevidnik plutajući objekata.
Članak 60.
Plovila upisana u službene evidencije koja se prema odredbi Zakona o plovidbi i lukama unutarnjih voda smatraju plutajućim tijelima, osim postojećih plutajućih tijela, mogu se na zahtjev vlasnika upisati u upisnik čamaca ako se istovremeno brišu iz evidencije u koju su upisana.
Članak 61.
Danom stupanja na snagu ovoga Pravilnika prestaje važiti Pravilnik o čamcima (»Narodne novine« br. 38/06, 91/06 i 117/14).
Članak 62.
Ovaj Pravilnik stupa na snagu osmog dana od dana objave u »Narodnim novinama«, a članak 45. primjenjuje se od 1. siječnja 2016. godine.
Klasa: 011-01/15-02/12 Urbroj: 530-03-3-2-1-15-2 Zagreb, 11. lipnja 2015.
Ministar dr. sc. Siniša Hajdaš Dončić, v. r.
PRILOG 1.
SADRŽAJ ZAPISNIKA O TEHNIČKOM PREGLEDU ČAMCA I POTVRDE O TEHNIČKIM PODACIMA I PREGLEDU ČAMCA
1. naziv tijela koje izdaje zapisnik/potvrdu;
2. broj zapisnika/potvrde i datum izdavanja;
3. ime, prezime i adresu, odnosno naziv i sjedište vlasnika čamca ili korisnika čamca;
4. vrsta tehničkog pregleda;
5. podaci o čamcu (oznaka i ime te pozivni znak čamca ako ga ima, broj trupa, model, tip i vrsta čamca, duljina, širina, visina u metrima, BT, nosivost, gaz,