 na radnom mjestu i tijekom radnog vremena,
5. neizvršavanje, nemarno izvršavanje i nepravovremeno izvršavanje radnih obveza,
6. nekorištenje propisane zaštitne opreme,
7. nepostupanje po propisanim i utvrđenim radnim postupcima,
8. neopravdani izostanak s posla,
9. korištenje sredstava rada mimo obavljanja radnih zadataka,
10. davanje netočnih podataka i informacija vezanih za donošenje odluka,
11. odavanje službene, poslovne i druge informacije iz poslovanja poslodavca,
12. zlouporaba korištenja bolovanja,
13. davanje neistinitih informacija u pogledu ostvarivanja materijalnih i drugih prava iz radnog odnosa te informacija iz čl. 12. ovog Ugovora,
14. dolazak na posao pod utjecajem alkohola i drugih opojnih sredstava, kao i konzumiranje alkohola i drugih opojnih sredstava za vrijeme rada,
15. odbijanje provjere alkoholiziranosti i utjecaja drugih opojnih sredstava,
16. pušenje u prostorijama u kojima je pušenje zabranjeno, kao i poslovnom prostoru u kojem postoji povećana opasnost od požara,
17. izazivanje verbalnih i fizičkih obračuna na radnom mjestu, kao i svako neprimjereno ponašanje prema radnicima, poslovnim partnerima i ostalim osobama,
18. zlouporaba položaja i prekoračenje danih ovlaštenja,
19. samovlasno otuđivanje ili nenamjensko korištenje imovine u vlasništvu poslodavca te iznošenje van prostorija poslodavca poslovnih dokumenata, kopija, crteža i slično bez prethodnog pisanog odobrenja neposrednog rukovoditelja,
20. odbijanje kontrole ljudi i opreme prilikom ulaza i izlaza iz prostorija poslodavca, a radi sprečavanja otuđenja imovine i/ili unošenja opasnih/štetnih tvari i predmeta u prostorije društva
21. otuđenje ili pokušaj otuđenja imovine društva neovisno o vrijednosti otuđene stvari,
22. ponavljanje povrede radne obveze, a za povredu je već izrečena mjera upozorenja,
23. gubitak povjerenja u radnika zbog ponovljenog počinjenja povrede radne obveze unatoč izrečenom pisanom upozorenju.
Ugovor o radu može se izvanredno otkazati samo u roku petnaest (15) dana od dana saznanja za činjenicu na kojoj se izvanredni otkaz temelji.
Prije izvanrednog otkazivanja uvjetovanog ponašanjem ili radom radnika, poslodavac je dužan omogućiti radniku da iznese svoju obranu.
Članak 45.
Poslodavac je dužan, prije redovitog otkazivanja Ugovora o radu uvjetovanog skrivljenim ponašanjem ili prije izvanrednog otkaza Ugovora o radu, savjetovati se sa radničkim vijećem ili sindikatom.
Poslodavac je dužan dostaviti radničkom vijeću ili sindikatu obranu radnika, ako je radnik svoju obranu dao u pisanoj formi. Ukoliko radnik svoju obranu ne želi dati u pisanoj formi ili formi zapisnika, poslodavac će tu činjenicu pismeno konstatirati i obavijestiti radničko vijeće ili sindikat.
f) Redoviti otkaz ugovora o radu na neodređeno vrijeme
Članak 46.
Ugovor o radu sklopljen na neodređeno vrijeme može se redovito otkazati, ako su ispunjene pretpostavke iz članka 41. ovog Ugovora.
U slučaju redovitog otkaza, primjenjuju se otkazni rokovi utvrđeni Zakonom o radu.
Radniku kojem se Ugovor o radu otkazuje zbog povrede obveza iz radnog odnosa (otkaz uvjetovan skrivljenim ponašanjem radnika) utvrđuje se otkazni rok u dužini polovice otkaznih rokova utvrđenih Zakonom o radu.
U slučaju redovitog otkaza, kad Ugovor otkazuje radnik, otkazni rok ne može biti duži od dvadeset (20) dana.
Članak 47.
Za trajanje otkaznog roka radnik ima pravo na četiri (4) sata tjednog izbivanja s posla radi traženja novog posla uz naknadu plaće.
Prilikom prestanka radnog odnosa – raskida Ugovora o radu, radnik je dužan podmiriti sve svoje obveze prema poslodavcu i razdužiti se s imovinom poslodavca koja mu je dana na korištenje.
Članak 48.
Ako radnik na zahtjev poslodavca prestane raditi prije isteka propisanog ili ugovorenog otkaznog roka poslodavac mu je dužan isplatiti naknadu plaće i priznati sva ostala prava kao da je radio do isteka otkaznog roka.
g) Oblik, obrazloženje i dostava otkaza tijekom otkaznog roka
Članak 49.
Otkaz mora imati pisani oblik.
Poslodavac mora u