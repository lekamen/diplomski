 višekratnom agresivnom ponašanju optuženika. Naime, kaznena djela zbog kojih je optuženik proglašen krivim nesumnjivo predstavljaju ostvarenje ranijih višekratno upućenih verbalnih prijetnji ošt. Jasmini Mišković Špernogi. Opravdano, nadalje, državni odvjetnik osporava kvalifikaciju životne dobi optuženika kao olakotne okolnosti. Tempore criminis optuženik je imao 57 godina, dakle, bio je srednje životne dobi, a taj podatak, uz izostanak nekih ozbiljnijih zdravstvenih poteškoća, nema značenje olakotne okolnosti.
Sve navedeno, uz težinu svakog od počinjenih kaznenih djela, te po prvostupanjskom sudu utvrđene okolnosti pod kojima su počinjena (a koje govore o izraženoj kriminalnoj volji, upornosti te bešćutnosti optuženika i njegovoj spremnosti da ostvari zacrtani cilj), ukazuju na to da brojnost i ozbiljnost otegotnih okolnosti, uz izostanak iole značajnijih olakotnih okolnosti, zahtijeva po mišljenju ovog drugostupanjskog suda utvrđivanje viših pojedinačnih kazni zatvora, ali i više jedinstvene kazne. Stoga su za kaznena djela ubojstva iz čl. 90. KZ/97, opisana u toč. 2. i 3. izreke prvostupanjske presude utvrđene kazne zatvora u trajanju od po četrnaest godina, dok je za kazneno djelo ubojstva u pokušaju iz čl. 90. u svezi čl. 33. st. 1. KZ/97 utvrđena kazna zatvora u trajanju od deset godina. Odmjerena jedinstvena kazna dugotrajnog zatvora u trajanju od trideset pet godina odgovarajuća je vrsti počinjenih kaznenih djela, njihovom međusobnom odnosu i činjenici da su uslijedila jedno za drugim, te će se njome postići svrha kažnjavanja iz čl. 6. i čl. 50. KZ/97.«
3) Presuda Vrhovnog suda broj: III Kž 4/14-9 od 28. listopada 2014. (trećestupanjska presuda)
27. Trećestupanjskom presudom Vrhovnog suda broj: III Kž 4/14-9 od 28. listopada 2014. odbijena je žalba podnositelja te je potvrđena drugostupanjska presuda istog suda broj: I Kž-4/14 od 13. ožujka 2014.
28. U odnosu na žalbeni prigovor koji se tiče nepotpuno utvrđenog činjeničnog stanja Vrhovni sud je u obrazloženju trećestupanjske presude naveo:
»(...) S obzirom na to da su na temelju provedenih materijalnih i personalnih dokaza, kako je navedeno, u potpunosti utvrđene objektivne okolnosti počinjenih djela, nisu osnovani prigovor nepotpuno utvrđenog činjeničnog stanja ni prijedlog za rekonstrukciju događaja, koji osim toga nije bio istaknut tijekom postupka, a prvostupanjski sud nije odbio bilo koji dokazni prijedlog stranaka. U žalbi je prvi puta istaknuta okolnost o navodnom traženju pozajmice koje je optuženiku posredstvom sms poruke uputio pok. Miloš Ognjenović. Međutim, ovaj navod u suprotnosti je s obranom optuženika koji je iskazao da je 'slušajući božićne poruke na televizijskom i radijskom programu razmišljao (je) o svom životu. Misli da je nekako u to vrijeme poslao poruku šogoru ošt. Milošu Ognjenoviću s ciljem da u miru provedu božićne blagdane'. Stoga je bespredmetan prigovor da optuženikov mobitel nije vještačen, jer za to nije niti bilo osnova. Osim toga, zaista je životno neuvjerljivo da bi netko u nastojanju da udovolji traženju pozajmice, došao osobi koja je pozajmicu tražila s nabijenim pištoljem i najmanje devet streljiva u spremniku.«
Nadalje je navedeno:
»Upravo slijedom iskaza ošt. Jasmine Mišković Špernoga o početku samog događaja, tvrdnja optuženika da je 'nemili događaj' izazvala pok. Danica Ognjenović koja ga je udarila letvom po glavi, nije osnovana. Naime, oštećenica je iskazala da je optuženik, odgurnuvši nju i brata (pok. Miloša Ognjenovića) uspio ući u hodnik kuće, međutim njih dvoje su ga uspjeli izgurali iz hodnika kuće nazad u dvorište. U tom naguravanju oštećenica je zadobila udarac pištoljem u glavu od kojeg udarca je kleknula na tlo. Nakon toga je pok. Danica Ognjenović letvom udarila optuženika po glavi. Dakle, oštećenici su od nasrtaja optuženika branili sebe i svoj dom, a ne obratno, kako to tvrdi optuženik.«
29. Na žalbeni navod podnositelja kojim osporava zaključak prvostupanjskog suda o samoskrivljenoj smanjenoj ubrojivosti