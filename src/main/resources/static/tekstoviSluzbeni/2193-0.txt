115 23.10.2015 Odluka o davanju suglasnosti na Odluku Županijske skupštine Primorsko-goranske županije o izmjenama i dopunama Odluke o utvrđivanju lučkog područja u lukama otvorenim za javni promet županijskog i lokalnog značaja na području Primorsko-goranske županije
VLADA REPUBLIKE HRVATSKE
2194
Na temelju članka 74. stavka 1. Zakona o pomorskom dobru i morskim lukama (»Narodne novine«, br. 158/03, 100/04, 141/06, 38/09 i 123/11) i članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 22. listopada 2015. godine donijela
ODLUKU
O DAVANJU SUGLASNOSTI NA ODLUKU ŽUPANIJSKE SKUPŠTINE PRIMORSKO-GORANSKE ŽUPANIJE O IZMJENAMA I DOPUNAMA ODLUKE O UTVRĐIVANJU LUČKOG PODRUČJA U LUKAMA OTVORENIM ZA JAVNI PROMET ŽUPANIJSKOG I LOKALNOG ZNAČAJA NA PODRUČJU PRIMORSKO-GORANSKE ŽUPANIJE
I.
Daje se suglasnost na Odluku o izmjenama i dopunama Odluke o utvrđivanju lučkog područja u lukama otvorenim za javni promet županijskog i lokalnog značaja na području Primorsko-goranske županije, klase: 021-04/15-01/7, urbroja: 2170/1-01-01/5-15-18, koju je donijela Županijska skupština Primorsko-goranske županije na 19. sjednici održanoj 16. srpnja 2015. godine, a koja se odnosi na proširenje lučkog područja za luke: Njivice, Omišalj i Voz, te utvrđivanje lučkog područja za luku Pazdehova (Dramalj).
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/473
Urbroj: 50301-05/18-15-2
Zagreb, 22. listopada 2015.
Predsjednik Zoran Milanović, v. r.
