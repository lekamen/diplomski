litri
– duhan, po kilogramu
– mliječne krave, po grlu
– rasplodne krmače, po grlu.
(2) Uvjeti za ostvarenje plaćanja u iznimno osjetljivim sektorima jesu:
– maksimalni jedinični iznosi za plaćanja i minimalni obujam proizvodnje (u daljnjem tekstu: minimalno poticana količina) utvrđen u Dodatku 2. koji je prilog i sastavni dio ovoga Zakona
– evidentirane površine iz jedinstvenog zahtjeva u ARKOD-u
– propisno označena i evidentirana grla iz zahtjeva u JRDŽ-u.
(3) Ako ukupna godišnja vrijednost zahtjeva za plaćanja u iznimno osjetljivim sektorima premaši omotnicu za plaćanja u iznimno osjetljivim sektorima iz Dodatka 3. koji je prilog i sastavni dio ovoga Zakona, maksimalni jedinični iznosi proporcionalno se smanjuju.
(4) Ako je ukupna godišnja vrijednost zahtjeva za plaćanja u pojedinim iznimno osjetljivim sektorima manja od omotnica za plaćanja pojedinog sektora, razlika se proporcionalno raspoređuje na one sektore u kojima su zahtjevi premašili odgovarajuće omotnice iz Dodatka 3., vodeći pritom računa da maksimalni jedinični iznosi iz Dodatka 2. ovoga Zakona ne smiju biti prekoračeni.
(5) Plaćanja u iznimno osjetljivim sektorima provode se temeljem Priloga IV. točke 3 (b) Ugovora o pristupanju za proizvodnu 2015. i 2016. godinu.
Uvjeti za provedbu plaćanja u iznimno osjetljivim sektorima
Članak 48.
(1) Korisnici ostvaruju plaćanje za maslinovo ulje za prodane i isporučene količine kategorija ekstra djevičansko i djevičansko maslinovo ulje.
(2) Korisnici ostvaruju plaćanje za ekstra djevičansko i djevičansko maslinovo ulje ako posjeduju najmanje 30 stabala maslina.
(3) Korisnici ostvaruju plaćanje za duhan I., II., III. i IV. klase za proizvedeni i predani list duhana na preradu registriranom obrađivaču duhana.
(4) Korisnici ostvaruju plaćanje za mliječne krave po kravi mliječne ili kombinirane pasmine i njihovih križanaca u proizvodnji mlijeka kod kojih se provodi kontrola mliječnosti.
(5) Iznimno od stavka 4. ovoga članka, kod korisnika koji ostvaruje plaćanje za manje od pet mliječnih krava, krave ne moraju biti u sustavu kontrole mliječnosti.
(6) Korisnici ostvaruju plaćanje za rasplodne krmače prema broju rasplodnih krmača upisanih u JRDŽ.
(7) Način provedbe plaćanja u iznimno osjetljivim sektorima te detaljne uvjete, kriterije i postupke za ostvarenje potpore propisat će ministar pravilnikom.
GLAVA IV. ZAJEDNIČKA ORGANIZACIJA TRŽIŠTA POLJOPRIVREDNIH PROIZVODA
Poglavlje A. Opće odredbe
Zadaće nadležnog tijela
Članak 49.
(1) Za potrebe provedbe Uredbe (EU) br. 1308/2013 Ministarstvo obavlja sljedeće zadaće:
– uređuje sustave: organizacije tržišta poljoprivrednih proizvoda odabirom dobrovoljnih i primjenom obvezujućih mjera i pravila u skladu sa sustavom organizacije tržišta poljoprivrednih proizvoda
– predlaže Vladi uredbe, programe i strategije nužne za provedbu sustava organizacije tržišta poljoprivrednih proizvoda, kontrole transakcija te izvještavanja koju provode države članice, a u skladu sa sustavom obvezujućih i dobrovoljnih mjera i pravila organizacije tržišta poljoprivrednih proizvoda te u odnosu na sustave financiranja zajedničke poljoprivredne politike i kontrole transakcija koju provode države članice
– rješava sukladno načinu i uvjetima utvrđenim Uredbom (EU) br. 1308/2013, odnosno propisima iz članka 8. ovoga Zakona i pravilnicima koje će donijeti ministar ako je državi članici odredbama navedenih uredbi dano pravo da način i uvjete za pojedina pitanja uređuje na nacionalnoj razini
– prati stanje na tržištu poljoprivrednih proizvoda te sukladno stanju pregovara i predlaže Europskoj komisiji aktiviranje pojedinih mjera organizacije tržišta poljoprivrednih proizvoda
– prati i prikuplja podatke o cijenama i količinama određenih poljoprivredno-prehrambenih proizvoda i određenih poljoprivrednih ulaznih troškova (u daljnjem tekstu: poljoprivrednih inputa) te uređuje sustav praćenja, obrade i kontrole prikupljanja podataka o cijenama za potrebe izvještavanja Europske komisije i nacionalne potrebe u okviru