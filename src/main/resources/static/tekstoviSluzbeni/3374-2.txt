 točke d) ovoga stavka, koji je namijenjen za korištenje u hranidbi životinja izravno kao takav ili za pripremu potpunih krmnih smjesa i uvršten je na Popis krmiva u Dijelu C Uredbe Komisije (EU) br. 68/2013 od 16. siječnja 2013. o Katalogu krmiva (SL L 29, 30.1.2013.);
d) »krmivo životinjskog podrijetla« – prerađene životinjske bjelančevine dobivene od nepreživača, riblje brašno, dikalcij fosfat i trikalcij fosfat životinjskog podrijetla, proizvodi od krvi dobiveni od nepreživača, mliječne zamjenice koje sadrže riblje brašno te mlijeko, mliječni proizvodi i kolostrum uključujući bijelu vodu;
e) »mliječni proizvodi« – proizvodi nastali preradom sirovog mlijeka ili daljnjom preradom tako prerađenih proizvoda;
f) »bijela voda« – voda koja se prikuplja tijekom ispiranja mljekarske opreme, a prije čišćenja i dezinfekcije;
g) »dodatak hrani za životinje« – tvar, mikroorganizam ili pripravak, koji je upisan u »Registar dodataka hrani za životinje u Zajednici« iz članka 17. Uredbe (EZ) br. 1831/2003 Europskog parlamenta i Vijeća od 22. rujna 2003. o dodacima hrani za životinje (SL L 268, 18. 10. 2003.) i dostupan je na mrežnim stranicama ministarstva nadležnog za poslove poljoprivrede na adresi:
http://www.veterinarstvo.hr/UserDocsImages/HranaZaZiv/comm_register_feed_additives_1831-03.pdf;
h) »premiks« – industrijski proizvedena mješavina dodataka hrani za životinje koja se u odgovarajućem omjeru miješa s drugom hranom za životinje;
i) »jednostavna fizička obrada« – fizička aktivnost koja ne dovodi do bitnog mijenjanja svojstava poljoprivrednih proizvoda npr. žetva, pobiranje plodova, košnja, prirodno sušenje, mljevenje, drobljenje, siliranje i slične aktivnosti, uključujući čišćenje i pakiranje;
j) »mala količina primarnih proizvoda« – poljoprivredni proizvodi proizvedeni na gospodarstvu poljoprivrednika koji u ARKOD sustavu ima evidentirano manje od 5 ha poljoprivrednog zemljišta i/ili posjeduje najviše 1 uvjetno grlo;
k) »sušara« – objekt na gospodarstvu, uključujući i pokretne sušare, u kojem se krmivo suši umjetnim putem;
l) »neizravna sušara« – sušara u kojoj prilikom procesa sušenja nema izravnog kontakta između krmiva i zagrijanog zraka s produktima sagorijevanja;
m) »izravna sušara« – sušara u kojoj prilikom procesa sušenja dolazi do izravnog kontakta između krmiva i zagrijanog zraka s produktima sagorijevanja.
III. NADLEŽNO TIJELO
Članak 4.
Nadležno tijelo za provedbu ovoga Pravilnika i uredbi iz članka 2. ovoga Pravilnika je ministarstvo nadležno za poslove poljoprivrede, uprava nadležna za poslove veterinarstva (u daljnjem tekstu: Ministarstvo), a poslove registracije i vođenja registara propisanih ovim Pravilnikom i uredbama iz članka 2. ovoga Pravilnika obavlja Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija).
IV. SUBJEKTI REGISTRACIJE
Članak 5.
Poljoprivrednici iz članka 6., 7. i 8. ovoga Pravilnika dužni su postupati u skladu s člankom 9. stavkom 2. Uredbe (EZ) br. 183/2005 i odredbama ovoga Pravilnika.
Članak 6.
(1) U Registar primarnih proizvođača i u skladu s člankom 9. ovoga Pravilnika moraju se upisati poljoprivrednici koji obavljaju jednu ili više od sljedećih djelatnosti:
a) uzgoj krmiva i/ili jednostavna fizička obrada krmiva i/ili skladištenje i/ili prijevoz od mjesta proizvodnje do nekog drugog objekta radi isporuke primarnih proizvoda, a koji su namijenjeni za:
– izravnu hranidbu životinja koje se koriste za proizvodnju hrane na vlastitom gospodarstvu i/ili,
– stavljanje na tržište krmiva proizvedenih na vlastitom gospodarstvu i/ili,
– proizvodnju potpunih krmnih smjesa bez korištenja premiksa i/ili dodataka hrani za životinje, osim silažnih dodataka, na vlastitom gospodarstvu radi hranidbe životinja koje se koriste za proizvodnju hrane na vlastitom gospodarstvu;
b) hranidba životinja koje se koriste za proizvodnju hrane (uključujući životinje akvakulture) s potpunim krmnim smjesama, sukladno uvjetu iz članka 5. stavka 6. Uredbe (EZ) br. 183/2005.
(2)