 namjerom da svojim zajedničkim djelovanjem i suradnjom doprinesu učinkovitoj prevenciji i zaštiti djece od svih oblika zlostavljanja i iskorištavanja. Nastavno na Sporazum o suradnji izrađen je Protokol o postupanju u slučaju zlostavljanja i zanemarivanja djece. Ministarstva su uredila suradnju u rješavanju problema obiteljskopravne i kaznenopravne zaštite djece i unaprjeđenju sustava i međusobne suradnje policije i sustava socijalne skrbi s drugim državnim tijelima u čijoj je nadležnosti zaštita djece, kao i provođenje stalne zajedničke edukacije stručnjaka na županijskoj i lokalnoj razini.
U postupanju državnih odvjetništava podrška žrtvama i svjedocima provodi se u suradnji sa Samostalnom službom za podršku žrtvama i svjedocima Ministarstva pravosuđa i odjelima za podršku žrtvama i svjedocima pri sudovima. U predmetima ratnih zločina s međunarodnim elementom uključuje se Samostalna služba za podršku žrtvama i svjedocima na način da se svim svjedocima koji su pozvani svjedočiti putem međunarodne pravne pomoći upućuju informativna pisma, te ih se proaktivno kontaktira u svrhu utvrđivanja njihovih potreba i mogućnosti odazivanja pozivu na ispitivanje.
Državna odvjetništva žrtvama osiguravaju tehničku podršku vezano za njihov dolazak na ispitivanje u prostorije državnog odvjetništva. Prema odredbama Zakona o kaznenom postupku državno odvjetništvo je dužno žrtvu i oštećenika upoznati s njihovim pravima.
Državno odvjetništvo Republike Hrvatske surađuje s odjelima za podršku žrtvama i svjedocima koji su osnovani na županijskim sudovima. Obveznim naputkom od 9. srpnja 2014. godine Državno odvjetništvo Republike Hrvatske obvezuje sva županijska i općinska državna odvjetništva na postupanje koje uključuje davanje obavijesti žrtvi o postojanju odjela za podršku žrtvama i svjedocima, upućivanje žrtava na odjel za podršku i na Nacionalni pozivni centar za žrtve kaznenih djela i prekršaja (besplatni telefonski broj 116 006).
Temeljem Zakona o novčanoj naknadi žrtvama kaznenih djela državno odvjetništvo je dužno žrtvama dati informacije o pravu na naknadu i o tijelu kojem se mogu obratiti radi ostvarivanja tog prava, dati potrebne obrasce za podnošenje zahtjeva i na traženje žrtve dati opće upute i informacije o tome kako ispuniti zahtjev i koja je popratna dokumentacija potrebna.
U državnim odvjetništvima zaposleni su stručni suradnici izvanpravne struke (socijalni pedagozi, defektolozi i socijalni radnici). Ukupno je zaposleno 20 stručnih suradnika. Oni u državnom odvjetništvu obavljaju poslove tijekom prethodnog postupka prema maloljetnim počiniteljima kaznenih djela, tijekom izvršavanja kaznenopravnih sankcija izrečenih maloljetnim počiniteljima kaznenih djela i u postupku protiv odraslih počinitelja kaznenih djela na štetu djece. Poslovi stručnog suradnika izvanpravne struke u državnom odvjetništvu propisani su Zakonom o sudovima za mladež i Pravilnikom o radu stručnih suradnika izvanpravne struke na poslovima delinkvencije mladih i kaznenopravne zaštite djece u državnim odvjetništvima i na sudovima.
Imenovani su i predstavnici općinskih državnih odvjetništava za županijske koordinatore ispred Ministarstva pravosuđa, koji su članovi Nacionalnog tima za prevenciju i suzbijanje nasilja u obitelji i nasilja nad ženama.
Na sudovima je od 2008. godine organizirano pružanje podrške žrtvama i svjedocima osnivanjem odjela za podršku žrtvama i svjedocima na županijskim sudovima u Zagrebu, Osijeku, Vukovaru i Zadru. Tijekom 2011. godine nastavljeno je širenje sustava osnivanjem odjela za podršku na još tri suda, i to u Splitu, Rijeci i Sisku. Zadaća odjela je pružanje emocionalne podrške, te praktičnih i procesnih informacija koje žrtvama i svjedocima na sudovima osiguravaju službenici odjela i volonteri. Podršku svjedocima i žrtvama pružaju tijekom prethodnog i za vrijeme kaznenog postupka u direktnom kontaktu te putem telefona.
Županijski sudovi u kojima su ustrojeni odjeli za podršku sklapanjem sporazuma čelnika tih pravosudnih tijela ili 