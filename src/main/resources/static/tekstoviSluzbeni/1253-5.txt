je znak vizualnog identiteta poljoprivrednog ili prehrambenog proizvoda čiji je naziv zaštićen ZOI, ZOZP ili ZTS na nacionalnoj razini.
(2) Znakom se dobrovoljno označava poljoprivredni ili prehrambeni proizvod čiji je naziv zaštićen prijelaznom nacionalnom zaštitom i za koji je izdana Potvrda o sukladnosti.
(3) Označavanje proizvoda znakom obavlja korisnik oznake.
(4) Troškove tiskanja znaka snosi korisnik oznake.
Članak 21.
(1) Znak je dozvoljeno stavljati na proizvod nakon što Ministarstvo dostavi Europskoj komisiji dokumentaciju potrebnu za postupak registracije naziva ZOI ili ZOZP ili ZTS na razini Europske unije uz uvjet da je potvrđena sukladnost sa Specifikacijom proizvoda od strane ovlaštenog kontrolnog tijela.
(2) Znak se stavlja na proizvod samostalno u istom vidnom polju uz zaštićen naziv proizvoda, na način da je vidljiv, čitljiv i neizbrisiv.
Članak 22.
(1) Izgled znaka opisan je u Prilogu XII. ovoga Pravilnika.
(2) Detaljan grafički prikaz reprodukcije znaka tiskan je u Knjizi grafičkih standarda I. koja je objavljena na mrežnim stranicama Ministarstva.
Članak 23.
(1) Nakon što se naziv ZOI ili ZOZP ili ZTS registrira na razini Europske unije, znak se i dalje može koristi za označavanje proizvoda, ali bez navođenja tekstualnog dijela »Prijelazna nacionalna zaštita temeljem Uredbe (EU) br. 1151/2012«.
(2) Izgled znaka iz stavka 1. ovoga članka opisan je u Prilogu XIII. ovoga Pravilnika.
(3) Detaljan grafički prikaz reprodukcije znaka tiskan je u Knjizi grafičkih standarda II. koja je objavljena na mrežnim stranicama Ministarstva.
Članak 24.
(1) Korisnik oznake dužan je pisanim putem dostavljati Ministarstvu izvješća o broju korištenih nacionalnih znakova svakih šest mjeseci na propisanom Obrascu iz Priloga XIV. ovoga Pravilnika.
(2) Izvješća iz stavka 1. ovoga članka dostavljaju se i češće na zahtjev Ministarstva.
Članak 25.
Prilozi od I. do XIV. tiskani su uz ovaj Pravilnik i čine njegov sastavni dio.
Prijelazne i završne odredbe
Članak 26.
Svi postupci za zaštitu i registraciju naziva ZOI, ZOZP ili ZTS koji su pokrenuti do stupanja na snagu ovoga Pravilnika dovršit će se sukladno odredbama Pravilnika o oznakama izvornosti i oznakama zemljopisnog podrijetla poljoprivrednih i prehrambenih proizvoda (»Narodne novine« br. 102/2012), Pravilnika o oznakama tradicionalnog ugleda poljoprivrednih i prehrambenih proizvoda (»Narodne novine« br. 105/2012) i Pravilnika o zaštićenim oznakama izvornosti, zaštićenim oznakama zemljopisnog podrijetla i zajamčeno tradicionalnim specijalitetima poljoprivrednih i prehrambenih proizvoda (»Narodne novine« br. 86/2013).
Članak 27.
Stupanjem na snagu ovoga Pravilnika prestaju važiti Pravilnik o zaštićenim oznakama izvornosti, zaštićenim oznakama zemljopisnog podrijetla i zajamčeno tradicionalnim specijalitetima poljoprivrednih i prehrambenih proizvoda (»Narodne novine« br. 86/2013) i Pravilnik o nacionalnom znaku zaštićene oznake izvornosti, zaštićene oznake zemljopisnog podrijetla i zajamčeno tradicionalnog specijaliteta poljoprivrednih i prehrambenih proizvoda (»Narodne novine« br. 69/2014).
Članak 28.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/18
Urbroj: 525-09/1374-15-35
Zagreb, 8. lipnja 2015.
Ministar Tihomir Jakovina, v. r.
PRILOG I. – PRILOG XIV.

