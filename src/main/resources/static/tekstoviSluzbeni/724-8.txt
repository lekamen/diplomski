 nadležnog za poslove pravosuđa.
(8) Prilikom dodjele predmeta unutar pojedine zone primjenjuje se način dodjele propisan ovim Pravilnikom.
Članak 44.
(1) Naselje predmeta u sustavu eSpis određuje se prema prebivalištu ili sjedištu osobe protiv koje se vodi postupak, a u kaznenim predmetima prema mjestu počinjenja kaznenog djela.
(2) Ako naselje predmeta nije moguće odrediti prema prebivalištu ili sjedištu osobe protiv koje se vodi postupak, naselje predmeta određuje se prema prebivalištu ili sjedištu osobe koja pokreće postupak.
(3) Iznimno od stavka 1. ovog članka, u sporovima o pravu vlasništva i drugim stvarnim pravima na nekretnini, sporovima o smetanju posjeda, sporovima iz zakupnih ili najamnih odnosa na nekretnini te ovrhama na nekretnini, naselje predmeta određuje se prema naselju u kojem se nalazi nekretnina koja je predmet postupka.
(4) Ako nije moguće utvrditi naselje predmeta, kao naselje se upisuje sjedište suda.
(5) Ako se kazneni predmeti mogu rješavati u sjedištu suda i u stalnim službama tog suda, osoba zadužena za upis upisat će u sustav eSpis, kao naselje predmeta, mjesto počinjena kaznenog djela.
(6) U predmetima iz stavka 3. ovog članaka osoba zadužena za upis upisat će u sustav eSpis, kao naselje predmeta, mjesto u kojemu se nalazi nekretnina koja je predmet postupka.
(7) U ostalim slučajevima propisanim ovim člankom naselje predmeta sustav eSpis odredit će automatski, prema upisanim podacima o prebivalištu ili sjedištu jednog od sudionika postupka, sukladno stavku 1. i 2. ovog članka.
3.1. Automatska kružna dodjela
Članak 45.
Automatskom kružnom dodjelom dodjeljuju se u rad rješavateljima:
1. kazneni predmeti u kojima je određen istražni zatvor,
2. mjere osiguranja radi ostvarenja novčane tražbine.
4. Dodjela spisa u trgovačkim sudovima
Članak 46.
Postupak automatskog određivanja rješavatelja u algoritmu za dodjelu spisa sustava eSpis je sljedeći:
1. algoritam automatski odabire sve rješavatelje u sudu koji su godišnjim rasporedom poslova određeni za rješavanje određene vrste predmeta,
2. između rješavatelja iz točke 1. ovog stavka odabire se pet rješavatelja s najmanjim normiranim opterećenjem u trenutku dodjele predmeta. Ako je broj rješavatelja u sudu manji od pet odabire se taj broj rješavatelja.
3. svakom od rješavatelja iz točke 2. ovog stavka sustav automatski određuje konačnu vjerojatnost dodjele na temelju ukupnoga normiranog opterećenja i broja predmeta iste vrste spora,
4. rješavatelju kojem je predmet dodijeljen u rad povećava se opterećenje u skladu s težinom predmeta.
5. Dodjela spisa u županijskim sudovima kada odlučuju u prvom stupnju
Članak 47.
Na županijskim sudovima spisi se dodjeljuju u rad rješavateljima sukladno odredbi članka 46. ovog Pravilnika.
5.1. Automatska kružna dodjela
Članak 48.
Automatskom kružnom dodjelom dodjeljuju se u rad rješavateljima kazneni predmeti u kojima je određen istražni zatvor.
VIII. OSNIVANJE I DODJELA SPISA NA ŽUPANIJSKIM SUDOVIMA KADA ODLUČUJU POVODOM ŽALBE
1. Osnivanje spisa
Članak 49.
(1) Nakon zaprimanja žalbe na općinskom sudu:
1. pisarnica općinskog suda, po dostavnoj naredbi rješavatelja, u sustavu eSpis označava slanje spisa po žalbi na viši sud,
2. sustav eSpis primjenom algoritma automatske dodjele određuje županijski sud,
3. općinski sud šalje papirnati spis na odabrani županijski sud.
(2) Po zaprimanju papirnatog spisa županijski sud osniva spis u sustavu eSpis te se automatski generira datum osnivanja i datum dodjele spisa u rad, a određenom rješavatelju povećava se opterećenje u dodjeli.
2. Dodjela spisa
Članak 50.
(1) Predmete osnovane u povodu žalbe protiv presuda općinskih sudova u kaznenim predmetima algoritam sustava eSpis dodjeljuje u rad svim županijskim sudovima, razmjerno veličini pojedinoga županijskog suda.
(2) Predmete osnovane u povodu žalbe protiv ostalih odluka općinskih sudova u kaznenim predmetima algoritam sustava eSpis dodjeljuje u rad rješavateljima neposredno višeg županijskog suda.
(3) Kaznene predmete osnovane u