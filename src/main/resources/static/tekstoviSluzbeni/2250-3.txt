 točke VIII. ove Odluke dovršiti izgradnju i predati Davatelju koncesije uporabnu dozvolu.
Ovlaštenik koncesije dužan je za svaku gradnju ili rekonstrukciju na koncesijskom pomorskom dobru zatražiti suglasnost Davatelja koncesije, te dozvole sukladno propisima koji uređuju prostorno uređenje i gradnju.
VI.
Ovlaštenik koncesije se obvezuje pomorsko dobro koje ovom Odlukom dobiva na gospodarsko korištenje, koristiti isključivo za obavljanje djelatnosti za koje je registriran i za koje je utvrđena namjena koncesije.
Ovlaštenik koncesije dužan je gospodarski koristiti pomorsko dobro iz točke IV. ove Odluke sukladno Zakonu o pomorskom dobru i morskim lukama, te drugim zakonima i podzakonskim aktima iz područja sigurnosti plovidbe i zaštite okoliša, i to na način koji će osigurati zaštitu okoliša.
Ovlaštenik koncesije ne može prava stečena koncesijom, niti djelomično, niti u cijelosti prenositi na drugoga, bez izričitog odobrenja Davatelja koncesije.
VII.
Za gospodarsko korištenje pomorskog dobra navedenog u točki IV. ove Odluke, Ovlaštenik koncesije obvezuje se da će uredno plaćati Davatelju koncesije godišnju koncesijsku naknadu.
Godišnja koncesijska naknada koju Ovlaštenik koncesije plaća za gospodarsko korištenje pomorskog dobra, sastoji se od stalnog i promjenjivog dijela naknade, s tim da:
a) stalni dio iznosi 8,10 kuna po metru kvadratnom zauzete površine pomorskog dobra godišnje, odnosno 638.547,30 kuna godišnje u jednom obroku
b) promjenjivi dio iznosi 3,00% ukupnoga godišnjeg prihoda ostvarenog obavljanjem djelatnosti na koncesioniranom pomorskom dobru.
Navedena naknada plaća se na sljedeći način:
– stalni dio naknade plaća se unaprijed za tekuću godinu, najkasnije do 1. ožujka:
– za godinu u kojoj je dana koncesija i za godinu u kojoj koncesija istječe, naknada se plaća razmjerno mjesecima korištenja
– za početnu godinu koncesijskog razdoblja naknada se plaća u roku 45 dana od dana sklapanja ugovora o koncesiji
– promjenjivi dio naknade plaća se unatrag u jednom obroku, i to do 30. travnja tekuće godine za ostvareni ukupni godišnji prihod prethodne godine.
Stalni i promjenjivi dio koncesijske naknade usklađivat će se svake tri godine na dan 1. lipnja četvrte godine i primjenjivati od 1. siječnja iste godine. Naknada će se usklađivati prema formuli:

K = faktor za usklađivanje stalnog i promjenjivog dijela koncesijske naknade za svaki trogodišnji period koji slijedi nakon zaključenja ugovora o koncesiji
p1 = stopa inflacije prve godine trogodišnjeg perioda
p2 = stopa inflacije druge godine trogodišnjeg perioda
p3 = stopa inflacije treće godine trogodišnjeg perioda
Neovisno o usklađivanju cijena vezano uz inflatorna kretanja, a u slučaju da se za vrijeme trajanja koncesijskog ugovora promijeni srednji tečaj Hrvatske narodne banke za kunu, u odnosu na euro, i to za +/-3%, mijenja se i iznos stalnog dijela koncesijske naknade sukladno promjeni tečaja.
VIII.
Ovlašćuje se ministar nadležan za poslove pomorstva s Investitorom sklopiti ugovor o koncesiji pomorskog dobra iz točke IV. ove Odluke, kojim će se detaljno urediti ovlaštenja Davatelja koncesije, te prava i obveze Ovlaštenika koncesije, posebno u odnosu na zaštitu okoliša, sigurnost plovidbe, održavanje i nadzor nad gospodarskim korištenjem pomorskog dobra, a po ispunjenju uvjeta iz ugovora iz točke I. stavka 3. ove Odluke.
IX.
Ugovor iz točke I. stavka 3. ove Odluke, u ime Republike Hrvatske, potpisat će čelnik središnjeg tijela državne uprave nadležnog za raspolaganje nekretninama u vlasništvu Republike Hrvatske.
X.
Za provođenje ove Odluke zadužuju se središnje tijelo državne uprave nadležno za raspolaganje nekretninama u vlasništvu Republike Hrvatske i ministarstvo nadležno za poslove pomorstva.
XI.
Protiv ove Odluke žalba nije dopuštena, ali se može pokrenuti upravni spor podnošenjem tužbe Upravnom sudu u Splitu, u roku od 30 dana od dana donošenja ove Odluke.
XII.
Ova Odluka stupa na snagu danom donošenja, a objavit će se u »Narodnim novinama«.
Klasa: