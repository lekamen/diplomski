121 04.11.2015 Dodatak I. o izmjenama i dopunama Kolektivnog ugovora ugostiteljstva
KOLEKTIVNI UGOVORI
2306
Na temelju članka 192. Zakona o radu (»Narodne novine« 93/14.) i članka 7. Zakona o reprezentativnosti udruge poslodavaca i sindikata (»Narodne novine« 93/14) SINDIKAT TURIZMA I USLUGA HRVATSKE, Zagreb, Trg Petra Krešimira IV/2, zastupan po predsjedniku Eduardu Andriću, SINDIKAT ISTRE, KVARNERA I DALMACIJE, Pula, Danteov trg 5, zastupan po predsjedniku Bruni Buliću, i HRVATSKA UDRUGA POSLODAVACA – UDRUGA UGOSTITELJSTVA I TURIZMA, Zagreb, Radnička cesta 52, zastupana po predsjedniku Jaki Andabaku, sklopili su 23. listopada 2015. godine
DODATAK I
O IZMJENAMA I DOPUNAMA KOLEKTIVNOG UGOVORA UGOSTITELJSTVA sklopljenog 1. travnja 2015 g. evidencijski br: 10/15.
Članak 1.
U članku 1. stavak 2. iza riječi »djelatnosti« stavlja se točka, a ostale riječi brišu se.
Članak 2.
Iza članka 2. dodaje se novi članak 2.a. koji glasi:
»Izrazi koji se koriste u ovom kolektivnom ugovoru i imaju rodno značenje koriste se jednako za muški i ženski rod«
Članak 3.
U članku 3. stavak 2. brišu se riječi »trgovca pojedinca«, te se u istom članku stavak 6. mijenja i glasi:
»Pod radnicima s posebnim ovlastima razumijevaju se radnici kojima, zbog posebnosti njihovih poslova, radno vrijeme nije moguće mjeriti ili unaprijed odrediti ili ga radnici određuju samostalno, te je poslodavac, sukladno Zakonu, s ovim radnicima ugovorio samostalnost u njihovu određivanju, primjerice kao što su poslovi: direktora hotela, voditelja poslovnih i organizacijskih jedinica, voditelja službi, radnika sa specijalističkim znanjima i slično.
Članak 4.
U članku 11. stavak 3. alineja 1. brojka »4« zamjenjuje se s brojkom »3«.
Članak 5.
U članku 13. stavak 1. iza riječi poslodavac dodaju se riječi »koji zapošljava najmanje dvadeset radnika« te se riječi: »suglasnost radničkog vijeća« zamjenjuje se s riječima: »savjetovanje s radničkim vijećem«.
U istom članku u stavku 2. riječi: »u roku od četiri dana« brišu se i umjesto njih dodaju se riječi: »najkasnije u roku od osam dana«.
Članak 6.
U članku 18. stavak 7. mijenja se i glasi:
»Poslodavac mora obavijestiti radnika o njegovu rasporedu ili promjeni njegova rasporeda radnog vremena najmanje tjedan dana unaprijed osim u slučaju prijeke potrebe za radom radnika.«
Članak 7.
U članku 19. stavak 3. mijenja se i glasi:
»Preraspodjela radnog vremena detaljnije se uređuje kolektivnim ugovorom u trgovačkom društvu ili sporazumom sklopljenim između radničkog vijeća i poslodavca ili na drugi propisani način. Na zahtjev radničkog vijeća poslodavac je u obvezi izvijestiti radničko vijeće o satima ostvarenim u preraspodjeli radnog vremena po svim poslovnim i organizacijskim jedinicama.«
Članak 8.
U članku 20. stavak 1. mijenja se i glasi:
»Poslodavac je u obvezi radniku osigurati stanku sukladno propisanom pozitivnim propisima«.
U istom članku stavak 2. briše se.
Članak 9.
U članku 21. stavak 2. mijenja se i glasi:
»Iznimno od stavka 1. ovog članka poslodavac je dužan punoljetnom radniku koji radi na ugostiteljsko turističkim poslovima kada se oni obavljaju u dvokratnom ili smjenskom radu, te u drugim slučajevima kada to zahtjeva intenzitet poslova u pojedinom razdoblju (turistička sezona, posebna događanja i slično) osigurati pravo na dnevni odmor u trajanju od najmanje 8 sati neprekidno.«
Članak 10.
U članku 22. stavak 4. iza riječi: »u trajanju« dodaju se riječi: »i na način«.
Članak 11.
U članku 23. stavak 1. brišu se riječi: »u svakoj kalendarskoj godini« i umjesto njih dodaju riječi: »za svaku kalendarsku godinu«.
U istom članku iza stavka 1. dodaje se novi stavak 2. koji glasi:
»Za svaku kalendarsku godinu radnik ima pravo na plaćeni godišnji odmor u trajanju od najmanje četiri tjedna, a maloljetni radnik i radnik koji radi na poslovima na kojima uz primjenu mjera zaštite zdravlja i sigurnosti na radu nije moguće zaštiti radnika od štetnih utjecaja, u trajanju od najmanje pet tjedana.«
U istom članku u stavku 3. broj »30« zamjenjuje 