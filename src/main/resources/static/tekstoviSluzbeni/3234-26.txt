 rješenja koje radi ili daje napraviti ugraditelj;
3.8. izvješća o ispitivanjima;
3.9. primjerak uputa iz Priloga I. točke 6.2. ovoga Pravilnika.
4. Provjera
Prijavljeno tijelo koje je izabrao ugraditelj mora pregledati tehničku dokumentaciju i dizalo i provodi odgovarajuća ispitivanja kako je utvrđeno u relevantnim usklađenim normama ili istovjetna ispitivanja, kako bi osiguralo njegovu usklađenost s primjenjivim zdravstvenim i sigurnosnim uvjetima predviđenima u Prilogu I. Ispitivanja uključuju barem ispitivanja navedena u točki 3.3. Priloga V. ovoga Pravilnika.
Ako dizala ispunjava bitne zdravstvene i sigurnosne zahtjeve utvrđene u Prilogu I. ovoga Pravilnika, prijavljeno tijelo mora izdati potvrdu o sukladnosti koja se odnosi na provedena ispitivanja.
Prijavljeno tijelo mora ispuniti odgovarajuće stranice u knjizi održavanja dizala navedenoj u Prilogu I. točki 6.2. ovoga Pravilnika.
Ako prijavljeno tijelo odbije izdati potvrdu o sukladnosti, mora iznijeti detaljne razloge odbijanja i navesti potrebne korektivne mjere koje se trebaju poduzeti. Ako ugraditelj ponovno podnese zahtjev za pojedinačnu provjeru, mora ga podnijeti istom prijavljenom tijelu.
Prijavljeno tijelo Komisiji i državama članicama na zahtjev mora dostaviti primjerak potvrde o sukladnosti.
5. Oznaka CE i EU izjava o sukladnosti
5.1. Ugraditelj mora staviti oznaku CE u kabinu svakog dizala koje zadovoljava bitne zdravstvene i sigurnosne zahtjeve iz ovoga Pravilnika te, pod odgovornošću prijavljenog tijela iz točke 2.2., njegov identifikacijski broj uz oznaku CE u kabini svakog dizala.
5.2. Ugraditelj mora sastaviti pisanu EU izjavu o sukladnosti za svako dizalo i čuvati primjerak EU izjave o sukladnosti na raspolaganju nacionalnim tijelima tijekom 10 godina nakon stavljanja dizala na tržište. Primjerak EU izjave o sukladnosti mora se na zahtjev staviti na raspolaganje relevantnim tijelima.
6. Ugraditelj uz tehničku dokumentaciju mora čuvati primjerak potvrde o sukladnosti na raspolaganju nacionalnim tijelima tijekom 10 godina od datuma na koji je dizalo stavljeno na tržište.
7. Ovlašteni zastupnik
Obveze ugraditelja navedene u točkama 2.2. i 6. može u njegovo ime i na njegovu odgovornost ispuniti njegov ovlašteni zastupnik ako su navedene u ovlaštenju.
PRILOG IX.
SUKLADNOST S TIPOM UZ NASUMIČNE PROVJERE ZA SIGURNOSNE KOMPONENTE ZA DIZALA (modul C2)
1. Sukladnost s tipom uz nasumične provjere dio je postupka ocjenjivanja sukladnosti pri kojemu prijavljeno tijelo vrši provjere sigurnosnih komponenti za dizala kako bi osiguralo da su sukladne s odobrenim tipom opisanim u EU potvrdi o ispitivanju tipa i da zadovoljavaju primjenjive zahtjeve iz Priloga I. ovoga Pravilnika i da će dizalu u koje su propisno ugrađene omogućiti da te zahtjeve ispuni.
2. Proizvodnja
Proizvođač mora poduzeti sve potrebne mjere kako bi postupak proizvodnje i njegovo praćenje osigurali da proizvedene sigurnosne komponente za dizala zadovoljavaju uvjete iz točke 1.
3. Proizvođač zahtjev za nasumičnu provjeru mora podnijeti jednom prijavljenom tijelu po svojem izboru.
Zahtjev mora sadržavati:
3.1. naziv i adresu proizvođača te naziv i adresu ovlaštenog zastupnika ako je on podnio zahtjev;
3.2. pisanu izjavu kojom izjavljuje da isti zahtjev nije podnesen ni jednom drugom prijavljenom tijelu;
3.3. sve relevantne podatke o proizvedenim sigurnosnim komponentama za dizala;
3.4. adresu radnih prostora u koje se može odnijeti uzorak sigurnosnih komponenti za dizala.
4. Prijavljeno tijelo mora obaviti ili daje obaviti provjere sigurnosnih komponenti za dizala u nasumično odabranim intervalima. Mora se pregledati prikladan uzorak završnih sigurnosnih komponenti za dizala koji na licu mjesta uzima prijavljeno tijelo te se moraju provesti odgovarajuća ispitivanja utvrđena relevantnim usklađenim normama, i/ili istovjetna ispitivanja utvrđena u drugim relevantnim tehničkim specifikacijama kako bi se provjerila sukladnost sigurnosne komponente za dizala s uvjetima iz točke 1. U slučajevima u kojima