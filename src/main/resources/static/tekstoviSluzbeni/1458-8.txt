
Prije davanja znaka plovnom objektu da se zaustavi, potrebno je utvrditi njegovu točnu poziciju (pozicija osmotrenja) utvrđivanjem koordinata plovnog objekta, dok se pozicija manjih plovnih objekata za sport i razonodu može odrediti opisno.
Pozicija plovnog objekta utvrđuje se navigacijskim i tehničkim sustavima za radarsko osmatranje koji se nalaze na policijskom plovilu i/ili tehničkim sustavima za nadzor morskog prostora koji se koriste u ustrojstvenim jedinicama nadležnim za nadzor morskog prostora Republike Hrvatske i državne granice na moru.
Pozicija i ostale okolnosti događaja utvrđene sustavima iz stavka 4. ovoga članka mogu se koristiti u daljnjim postupcima pred nadležnim tijelima.
Znak za zaustavljanje upućuje se sredstvom veze, vidljivim svjetlosnim ili zvučnim signalom ili znakovima međunarodnog signalnog kodeksa s udaljenosti koja omogućava prijem poziva.«.
Članak 53.
U članku 165.iza stavka 1. dodaje se novi stavak 2. koji glasi:
»Upozorenja i naredbe o zaustavljanju plovnom objektu mogu se izdati i putem pomorskog radio – komunikacijskog sustava, ukoliko je plovni objekt dužan imati uređaj za primanje navedenog poziva, sukladno odredbama kojima se regulira sigurnost plovidbe na moru.«.
Dosadašnji stavci 2., 3., 4., 5. i 6. postaju stavci 3., 4., 5., 6. i 7.
Dosadašnji stavak 6. koji postaje stavak 7. mijenja se i glasi:
»Policijski službenik dužan je o započetom progonu odmah izvijestiti operativno – komunikacijski centar nadležne policijske uprave i Nacionalni pomorski centar za prikupljanje pomorskih podataka.«.
Članak 54.
Članak 170. mijenja se i glasi:
»Otprema službe provodi se prije upućivanja policijskih službenika u službu, a obavlja je šef smjene, odnosno drugi nadležni rukovoditelj ustrojstvene jedinice.
Otpremi službe dužni su prisustvovati svi policijski službenici, uključujući i rukovoditelje, koji su posebnim rasporedom rada raspoređeni za rad u smjeni, a iznimno mogu biti odsutni u opravdanim slučajevima.
Rukovoditelj iz stavka 1. ovog članka, nakon utvrđivanja prisutnosti svih policijskih službenika sukladno posebnom rasporedu rada, dužan je na otpremi službe poduzeti sljedeće:
– upoznati sve prisutne sa službenim zadaćama koje su navedene kroz dnevne i tjedne zadaće,
– upoznati sve prisutne s počinjenim kaznenim djelima i težim prekršajima.
– upoznati sve prisutne s aktualnim važnim sigurnosnim događajima za taj dan,
– upoznati sve prisutne s aktualnim raspisima i uputama,
– uputiti policijske službenike na zakonito i učinkovito postupanje, u skladu s pozitivnim propisima i pravilima struke,
– po potrebi provesti edukaciju policijskih službenika po određenoj problematici,
– upozoriti policijske službenike na pravilno i odgovorno postupanje s povjerenim sredstvima za rad,
– dopustiti policijskim službenicima da iznose probleme u radu, odnosno prijedloge za unaprjeđenje radnih procesa i sl.,
– poduzeti i druge potrebne radnje za pripremu policijskih službenika za obavljanje službenih zadaća.
Rukovoditelj iz stavka 1. ovog članka, prije početka obavljanja policijskih poslova, dužan je provjeriti jesu li policijski službenici propisno odjeveni, naoružani i opremljeni te jesu li psiho-fizički sposobni za obavljanje policijskih poslova.
Ukoliko postoji osnovana sumnja da je policijski službenik pod utjecajem alkohola, droga ili drugih opojnih sredstava, pomoću odgovarajućih uređaja provjerit će se prisutnost alkohola, droga ili drugih opojnih sredstava u organizmu policijskog službenika.
Nadležni rukovoditelj dužan je onemogućiti obavljanje policijskih poslova policijskom službeniku:
– koji nije ispravno odjeven ili opremljen dok ne otkloni neispravnost,
– za kojega je odgovarajućim uređajem utvrđena prisutnost alkohola, droga ili drugih opojnih sredstava u organizmu,
– koji se odbije podvrći provjeri prisutnosti alkohola, droga ili drugih opojnih sredstava u organizmu.
Nadležni rukovoditelj će privremeno udaljiti iz službe policijskog službenika koji se odbio podvrći provjeri prisutnosti alkohola, 