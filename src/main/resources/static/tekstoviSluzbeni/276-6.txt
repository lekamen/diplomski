 jedinica lokalne i područne (regionalne) samouprave na traženje upravnog odjela za financije ne izradi financijski plan po mjesecima, za cijelu godinu u skladu s proračunom jedinice lokalne i područne (regionalne) samouprave koji je usvojilo predstavničko tijelo i planiranim dospijećem obveza (članak 41. stavci 1. i 4.)
7. ako se privremeno financiranje ne obavlja razmjerno prihodima ostvarenima u istom razdoblju prema proračunu za prethodnu godinu, odnosno više od 1/4 ukupno ostvarenih prihoda bez primitaka (članak 42. stavak 3.)
8. ako proračunski korisnik u razdoblju privremenog financiranja ne financira iste programe i ako poveća br. zaposlenih u odnosu na stanje 31. prosinca prethodne godine (članak 42. stavak 6.)
9. ako proračunski korisnik u razdoblju privremenog financiranja preuzme nove obveze (članak 42. stavak 7.)
10. ako proračunski korisnik preuzme obveze na teret državnog proračuna tekuće godine mimo namjena i iznad visine utvrđene financijskim planom i/ili ako za to nisu ispunjeni svi zakonom i drugim propisima utvrđeni uvjeti (članak 44. stavci 1. i 6.)
11. ako proračunski korisnik preuzme obveze po ugovorima koji zahtijevaju plaćanja u sljedećim godinama, neovisno o izvoru financiranja, bez suglasnosti Vlade (članak 44. stavci 2. i 6.)
12. ako proračunski korisnik preuzme obveze po investicijskim projektima bez provedenog stručnog vrednovanja i ocjene opravdanosti i učinkovitosti investicijskog projekta (članak 45. stavci 1. i 2.)
13. ako proračunska sredstva budu preraspodijeljena na proračunskim stavkama kod proračunskih korisnika ili između proračunskih korisnika i kod izvanproračunskih korisnika više od 5% rashoda i izdataka na proračunskoj stavci donesenoj od strane Sabora, odnosno predstavničkog tijela koja se umanjuje, odnosno ako budu preraspodijeljena bez odobrenja ministra financija, odnosno načelnika, gradonačelnika, župana (članak 46. stavci 1., 2. i 4.)
14. ako proračunski korisnik potpuno i pravodobno ne utvrdi, ne naplati i ne uplati u proračun prihode i primitke iz svoje nadležnosti (članak 47. stavci 1. i 2.) te ako ne izvršava rashode i izdatke u skladu s namjenama (članak 47. stavak 1.)
15. ako se namjenski prihodi i primici ne uplate u proračun (članak 48. stavak 2.)
16. ako korisnik preuzme i plaća obveze u visini iznad stvarno uplaćenih, odnosno raspoloživih sredstava, odnosno ako se uplaćeni i preneseni, a manje planirani namjenski primici od zaduživanja izvršavaju iznad iznosa utvrđenih u državnom proračunu, a do visine uplaćenih, odnosno prenesenih sredstava bez prethodne suglasnosti Ministarstva financija (članak 50. stavci 1., 2., 3. i 4.)
17. ako se vlastiti prihodi ne uplate u proračun (članak 52. stavak 2.)
18. ako se plati predujmom bez da je prethodno dobivena suglasnost ministra financija odnosno suglasnost načelnika, gradonačelnika, župana za plaćanje predujmom kada je takva suglasnost potrebna u skladu za zakonom o izvršavanju državnog proračuna odnosno odlukom o izvršavanju proračuna za pojedinu godinu (članak 53.)
19. ako se rashod i izdatak iz proračuna ne temelji na vjerodostojnoj knjigovodstvenoj ispravi kojom se dokazuje obveza plaćanja (članak 54. stavak. 1.)
20. ako prije isplate ne provjeri i ne potpiše pravni temelj i visinu obveze koja proizlazi iz knjigovodstvene isprave (članak 54. stavak 2.)
21. ako za isplate, kojima je u skladu s posebnim propisima unaprijed utvrđena namjena, ne prati da su isplaćena sredstva korištena zakonito i namjenski (članak 54.a)
22. ako proračunski korisnik, nakon što naknadno utvrdi da je isplata iz proračuna izvršena nezakonito i/ili neopravdano, ne zahtijeva povrat proračunskih sredstava u proračun (članak 59. stavak 1.)
23. ako proračunski korisnik ne otvori jedan račun za sva plaćanja (članak 60. stavak 3.)
24. ako se novčana sredstva ulažu u dionice i udjele trgovačkih društava (članak 62. stavak 4.)
25. ako se sredstva dobivena od prodaje dionica i udjela ne koriste samo za otplatu duga u Računu financiranja (članak 65. stavak 