65 12.06.2015 Uredba o izmjenama Uredbe o unutarnjem ustrojstvu Ministarstva uprave
VLADA REPUBLIKE HRVATSKE
1240
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013), Vlada Republike Hrvatske je na sjednici održanoj 11. lipnja 2015. godine donijela
UREDBU
O IZMJENAMA UREDBE O UNUTARNJEM USTROJSTVU MINISTARSTVA UPRAVE
Članak 1.
U Uredbi o unutarnjem ustrojstvu Ministarstva uprave (»Narodne novine«, 28/2012) u članku 11. stavku 2. brišu se riječi: »surađuje na provedbi projekta IPA 2008 kao korisnik projekta«.
Stavak 3. mijenja se i glasi:
»Uprava za opću upravu odlučuje o sukobu nadležnosti javnopravnih tijela u upravnim stvarima u kojima nema tijela drugog stupnja.«.
Članak 2.
U članku 15. stavku 2. riječ: »svezi« zamjenjuje se riječju »vezi«.
Stavak 3. mijenja se i glasi:
»Sektor obavlja nadzor nad provedbom ZUP-a i primjenom pravnih instituta propisanih ZUP-om, usklađenost materijalnih propisa s temeljnim odredbama ZUP-a; prati stanje o primjeni ZUP-a te predlaže poduzimanje mjera za poboljšanje učinkovitosti; inicira potrebnu izmjenu zakonskih propisa; izrađuje i daje stručna mišljenja o obavljanju pojedinih upravnih radnji propisanih ZUP-om te načinu primjene pravnih instituta; izrađuje stručna mišljenja u svezi poništavanja ili ukidanja rješenja, odnosno oglašavanja rješenja ništavim od strane Vlade Republike Hrvatske kao tijela ovlaštenog za nadzor.«.
Stavak 4. mijenja se i glasi:
»Sektor odlučuje o sukobu nadležnosti javnopravnih tijela u upravnim stvarima u kojima nema tijela drugog stupnja.«.
Članak 3.
U članku 16. stavak 3. briše se.
Članak 4.
U članku 17. stavak 2. mijenja se i glasi:
»Služba obavlja stručne poslove koji se odnose na provedbu i razvoj aktivnosti utvrđenih kroz projekt IPA 2008 – Potpora provedbi ZUP-a koji se posebno odnose na osiguranje održivosti institucionalnih i profesionalnih kapaciteta Službe, uspostavu sustava praćenja o postupanju u rješavanju upravnih stvari te osiguravanju zakonitosti, djelotvornosti i svrhovitosti provedbe upravnog postupka javnopravnih tijela te uspostave okruženja za podršku provedbe ZUP-a, kao i podrške sustavu izobrazbe o ZUP-u; prati i vodi evidenciju o svim javnopravnim tijelima koja rješavaju o upravnim stvarima i upravnim područjima u kojima je utvrđena mogućnost sklapanja upravnih ugovora; odlučuje o sukobu nadležnosti javnopravnih tijela u upravnim stvarima u kojima nema tijela drugog stupnja; izrađuje stručna mišljenja u vezi primjene ZUP-a u vezi poništavanja ili ukidanja rješenja, odnosno oglašavanja rješenja ništavim od strane Vlade Republike Hrvatske kao tijela ovlaštenog za nadzor; izrađuje i daje stručna mišljenja o obavljanju pojedinih upravnih radnji propisanih ZUP-om te načinu primjene pravnih instituta, izrađuje izvješća o postupanju i rješavanju upravnih stvari provedbe ZUP-a iz djelokruga Službe.«.
Članak 5.
Članak 43. mijenja se i glasi:
»Upravna inspekcija ustrojava se kao uprava u Ministarstvu.«.
Članak 6.
U članku 44. stavak 2. mijenja se i glasi:
»U Upravnoj inspekciji ustrojavaju se:
7.1. Sektor za inspekciju državne uprave
7.2. Sektor za inspekciju lokalne i područne (regionalne) samouprave.«.
Članak 7.
U naslovu iznad članka 45. i u članku 45. riječ: »Služba« zamjenjuje se riječju: »Sektor«.
Članak 8.
U naslovu iznad članka 46. i u članku 46. riječ: »Služba« zamjenjuje se riječju: »Sektor«.
Članak 9.
U članku 49. stavak 3. briše se.
Dosadašnji stavak 4. postaje stavak 3.
Članak 10.
U članku 50. stavak 9. briše se.
Dosadašnji stavci 10. i 11. postaju stavci 9. i 10.
Članak 11.
Okvirni broj potrebnih državnih službenika i namještenika u Ministarstvu uprave prikazan u tablici koja je sastavni dio Uredbe o unutarnjem ustrojstvu Ministarstva uprave (»Narodne novine«, broj 28/2012), zamjenjuje se Okvirnim brojem potrebnih državnih službenika i namještenika u Ministarstvu uprave koji je sadržan u tablici u prilogu ove Uredbe i čini sastavni dio Uredbe o unutarnjem ustrojstvu Ministarstva