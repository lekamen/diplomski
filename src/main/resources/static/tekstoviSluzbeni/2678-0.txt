4 13.01.2016 Pravilnik o utvrđivanju uvjeta zdravstvene sposobnosti članova posade plovila unutarnje plovidbe
MINISTARSTVO ZDRAVLJA
27
Na temelju članka 51. Zakona o plovidbi i lukama unutarnjih voda (»Narodne novine«, broj 109/2007, 132/2007, 51/2013 i 152/2014), ministar zdravlja uz suglasnost ministra pomorstva, prometa i infrastrukture donosi
PRAVILNIK
O UTVRĐIVANJU UVJETA ZDRAVSTVENE SPOSOBNOSTI ČLANOVA POSADE PLOVILA UNUTARNJE PLOVIDBE
I. OPĆE ODREDBE
Članak 1.
Ovim Pravilnikom propisuju se:
– uvjeti kojima moraju udovoljavati zdravstvene ustanove, trgovačka društva koja obavljaju djelatnost medicine rada ili specijalističke ordinacije medicine rada za obavljanje zdravstvenih pregleda radi utvrđivanja duševne, tjelesne i zdravstvene sposobnosti članova posade plovila unutarnje plovidbe,
– uvjeti i način obavljanja zdravstvenih pregleda članova posade plovila unutarnje plovidbe,
– vrste zdravstvenih pregleda i rokove za obavljanje istih,
– zdravstveni zahtjevi za rad na plovilu unutarnje plovidbe u svojstvu člana posade,
– popis bolesti i zdravstvenih stanja koje osobu čine nesposobnom za rad na plovilu unutarnje plovidbe u svojstvu člana posade,
– čuvanje medicinske dokumentacije.
Članak 2.
Ministar zdravlja (u daljnjem tekstu: ministar) na prijedlog povjerenstva kojeg imenuje (u daljnjem tekstu: povjerenstvo), ovlašćuje zdravstvene ustanove, trgovačka društva i specijalističke ordinacije medicine rada za obavljanje zdravstvenih pregleda članova posade plovila unutarnje plovidbe.
Zdravstvena ustanova, trgovačko društvo ili specijalistička ordinacija medicine rada za obavljanje zdravstvenih pregleda članova posade plovila unutarnje plovidbe, obvezna je:
1. obavljati zdravstvenu djelatnost sukladno odredbama zakona kojim se regulira zdravstvena zaštita
2. ispunjavati uvjete glede prostora i tehničke opremljenosti:
– sanitarno-tehničke i higijenske uvjete sukladno propisu o minimalnim uvjetima u pogledu prostora, radnika i medicinsko-tehničke opreme za obavljanje zdravstvene djelatnosti
– uvjete u pogledu prostora, opreme i kadrova za specijalističku ordinaciju djelatnosti medicine rada sukladno propisu o minimalnim uvjetima u pogledu prostora, radnika i medicinsko-tehničke opreme za obavljanje zdravstvene djelatnosti
– imati prostor za čuvanje medicinske dokumentacije ili metalni ormar s ključem za osobne kartone liječničkog pregleda članova posade
3. zapošljavati u radnom odnosu doktora medicine specijalista medicine rada ili medicine rada i sporta koji ima završeni tečaj iz pomorske medicine
4. zapošljavati u radnom odnosu ili imati sklopljen ugovor o obavljanju poslova s psihologom.
Dokaze o ispunjavanju uvjeta iz stavka 2. ovoga članka treba priložiti uz pisani zahtjev za izdavanje ovlaštenja.
Ministar na prijedlog povjerenstva može oduzeti ovlaštenje dano za obavljanje zdravstvenih pregleda članova posade plovila unutarnje plovidbe, ako se utvrdi da zdravstvena ustanova, trgovačko društvo ili specijalistička ordinacija medicine rada ne ispunjava propisane uvjete, ne izvršava svoje obveze ili se ne pridržava utvrđenih doktrinarnih mjerila pri obavljanju zdravstvenih pregleda, odnosno pri ocjeni zdravstvene sposobnosti.
Članak 3.
Ministar imenuje članove iz članka 2. ovoga Pravilnika, i to:
– jednog člana iz ministarstva nadležnog za zdravlje (u daljnjem tekstu: Ministarstvo)
– jednog člana iz Hrvatskog zavoda za zaštitu zdravlja i sigurnost na radu
– jednog člana iz ministarstva nadležnog za unutarnju plovidbu.
Članak 4.
Zdravstveni pregled kojim se utvrđuje zdravstvena sposobnost članova posade plovila unutarnje plovidbe može biti prethodni, redovni i nadzorni zdravstveni pregled.
Prilikom prethodnog i redovnog zdravstvenog pregleda iz stavka 1. ovoga članka primjenjuje se Vodič za procjenu minimalnih tjelesnih zahtjeva za članove posade plovila unutarnje plovidbe kod prethodnih i redovnih zdravstvenih pregleda koji je tiskan u Prilogu I. ovoga Pravilnika i čini njegov sastavni dio.
II. NAČIN OBAVLJANJA PRETHODNIH,