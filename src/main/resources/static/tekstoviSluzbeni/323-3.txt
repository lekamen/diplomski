 popularizaciju znanosti i tehnologije.«.
Članak 14.
Iza članka 25. dodaju se naslovi iznad članaka i članci 25.a i 25.b koji glase:
»3.1.1.1. Odjel za financiranje znanstvene djelatnosti i znanstvenih organizacija
Članak 25.a
Odjel za financiranje znanstvene djelatnosti i znanstvenih organizacija obavlja upravne i stručne poslove vezano uz praćenje i analize provedbe nacionalnih strategija, javnih politika i instrumenata vezano uz financiranje znanstvene djelatnosti, te razvoj modela financiranja znanstvene djelatnosti na svim javnim znanstvenim institutima i sveučilištima. Odjel obavlja poslove vezane uz projekte financiranja znanstvene infrastrukture. Odjel obavlja i druge poslove iz svoga djelokruga.
3.1.1.2. Odjel za poslovanje i popularizaciju znanosti i tehnologije
Članak 25.b
Odjel za poslovanje i popularizaciju znanosti i tehnologije obavlja upravne i stručne poslove vezano uz izradu stručnih podloga za donošenje i praćenje nacrta prijedloga zakona, provedbenih propisa i ostalih akata vezano uz znanstvenu djelatnost. Obavlja poslove vođenja očevidnika znanstvenih organizacija i očevidnika znanstvenika, te evidencija podataka o financiranju znanstvenih udruga, skupova, knjiga, časopisa te državnih nagrada za znanost, izdavanja dopusnica za obavljanje znanstvene djelatnosti, poslove vezano uz znanstvene udruge, skupove, knjige, časopise te dodjeljivanje državne nagrade za znanost. Odjel obavlja i poslove praćenja, izrade i analize mjera vezanih uz otvoren pristup publikacijama i podacima. Odjel obavlja i druge poslove iz svoga djelokruga.«.
Članak 15.
Naslov iznad članka 26. i članak 26. mijenjaju se i glase:
»3.1.2. Služba za razvoj znanstvene i inovacijske politike
Članak 26.
Služba za razvoj znanstvene i inovacijske politike obavlja upravne i stručne poslove vezane uz izradu stručnih podloga, praćenje i analize provedbe nacionalnih strategija, javnih politika i instrumenata povezanih s nacionalnim istraživačkim i inovacijskim sustavom i u ostvarenju ciljeva i politika strategija Europske unije u području istraživanja, razvoja i inovacija. Služba obavlja i poslove vezano uz pripremu, donošenje, provedbu i praćenje mjera za poticanje znanstvenih i tehnologijskih projekata, uspostave i razvoja informacijskog sustava u znanosti te znanstvene i inovacijske infrastrukture, kao i programa i projekata s ciljem unapređenja sustava znanosti i tehnologije. Služba prati i predlaže mjere za poticanje ulaganja privatnog sektora u istraživanje, razvoj i inovacije. Služba obavlja upravne i stručne poslove vezane uz: ulaganja, koordinaciju i rad Hrvatske zaklade za znanost, Hrvatske agencije za malo gospodarstvo, inovacije i investicije HAMAG – BICRO, ostalih subjekata znanstvenog i inovacijskog sustava, te vijeća i povjerenstava nadležnih za provedbu mjera poticanja znanstvene djelatnosti, tehnologijskog razvoja i inovacija. Služba obavlja poslove vezano uz izradu mjera poticanja profesionalnog razvoja istraživača i istraživačkih skupina, međunarodne mobilnosti i umrežavanja istraživača. Služba obavlja i druge poslove iz svoga djelokruga.
U Službi se ustrojavaju:
3.1.2.1. Odjel za pripremu, praćenje i provedbu politika
3.1.2.2. Odjel za tehnologijski razvoj i inovacije.«.
Članak 16.
Naslov iznad članka 27. i članak 27. mijenjaju se i glase:
»3.1.2.1. Odjel za pripremu, praćenje i provedbu politika
Članak 27.
Odjel za pripremu, praćenje i provedbu politika obavlja upravne i stručne poslove vezane uz suradnju s drugim institucijama u sustavu znanosti u osmišljavanju i provedbi optimalnih strategija i mjera za poticanje znanstvene izvrsnosti u skladu sa strategijama Europske unije, izradu priloga, praćenje i analize provedbe nacionalnih politika i instrumenata povezanih s istraživačkim i inovacijskim sustavom te razvoj doktorskih studija. Odjel obavlja poslove vezano uz planiranje, izradu i usklađivanje informacijskog sustava u znanosti, pripremu i provedbu višegodišnjeg ugovornog financiranja znanstvene djelatnosti sa svim javnim