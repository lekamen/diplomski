 opremljeni odgovarajućom blokadom otvaranja pod naponom. Ako nije moguće osigurati da se otvara samo u beznaponskom stanju, proizvođač je dužan postaviti upozorenje za otvaranje dijelova pod naponom.
2.0.2.3. Za opasnost od eksplozije koja proizlazi iz prašine moraju se primijeniti zahtjevi predviđeni za opremu kategorije M1.
2.1. Zahtjevi primjenjivi na opremu kategorije 1 skupine opreme II
2.1.1. Eksplozivne atmosfere plinova, para i maglica
2.1.1.1. Oprema mora biti konstruirana i izrađena tako da uzročnik paljenja ne postane djelotvoran i uz izuzetno rijetku pojavu kvara.
Oprema mora biti opremljena sredstvima zaštite na način:
– da u slučaju kvara jednog sredstva zaštite barem jedno drugo nezavisno sredstvo osigurava traženu razinu zaštite,
– ili da je tražena razina zaštite osigurana i u slučaju dvaju kvarova nastalih neovisno jedan o drugome.
2.1.1.2. Za opremu čija se površina zagrijava moraju se poduzeti mjere da dopuštena maksimalna temperatura ne bude premašena i uz najnepovoljnije okolnosti.
Porast temperature uzrokovan akumulacijom topline i kemijskom reakcijom mora se uzeti u obzir.
2.1.1.3. Oprema mora biti konstruirana tako da je otvaranje dijelova opreme, koji mogu biti uzročnik paljenja, moguće samo u beznaponskom stanju ili u potpuno sigurnim uvjetima. Ako nije moguće osigurati da se otvara samo u beznaponskom stanju, proizvođač je dužan postaviti upozorenje za otvaranje dijelova pod naponom.
Ako je potrebno, ova oprema mora imati dodatnu blokadu otvaranja pod naponom.
2.1.2. Eksplozivna atmosfera uzvitlane prašine
2.1.2.1. Oprema mora biti tako projektirana i izvedena da zapaljenje smjese zraka i prašine ne nastupi niti u slučaju rijetkih incidenata koji se odnose na opremu.
Oprema mora biti opremljena sredstvima zaštite na način.
– da u slučaju kvara jednog sredstva zaštite barem jedno drugo nezavisno sredstvo osigurava traženu razinu zaštite,
– ili da je tražena razina zaštite osigurana i u slučaju dvaju kvarova nastalih neovisno jedan o drugome.
2.1.2.2. Oprema mora biti konstruirana tako da, ako je potrebno, prašina može ući ili izaći samo na posebno određenim mjestima.
Kabelski uvodi i priključni dijelovi moraju udovoljavati tom zahtjevu.
2.1.2.3. Temperatura površine dijelova opreme mora se održavati dovoljno ispod temperature paljenja predvidive smjese prašine i zraka radi sprečavanja paljenja raspršene prašine u zraku.
2.1.2.4. Za sigurno otvaranje dijelova opreme primjenjuju se uvjeti iz točke 2.1.1.3.
2.2. Zahtjevi primjenjivi na opremu kategorije 2 skupine opreme II
2.2.1. Eksplozivne atmosfere plinova, para i maglica
2.2.1.1. Oprema mora biti tako projektirana i konstruirana da onemogući uzročnike paljenja nastale čak i zbog pojave čestih smetnji ili kvarova opreme, koji se obično moraju uzeti u obzir.
2.2.1.2. Dijelovi opreme moraju biti tako projektirani i konstruirani da se njihove označene temperature površine ne smiju prijeći ni u slučaju opasnosti koje proizlaze iz nenormalnih stanja što ih pretpostavlja proizvođač.
2.2.1.3. Oprema mora biti projektirana tako da je otvaranje dijela opreme, koji može biti uzročnik paljenja, moguće samo u beznaponskom stanju ili ako je opremljena odgovarajućom blokadom otvaranja pod naponom. Ako nije moguće osigurati da se otvara samo u beznaponskom stanju, proizvođač je dužan postaviti upozorenje za otvaranje dijelova pod naponom.
2.2.2. Eksplozivna atmosfera uzvitlane prašine
2.2.2.1. Oprema mora biti tako projektirana i konstruirana i proizvedena da je spriječeno paljenje smjese prašine u zraku i u slučaju čestih pojava smetnji ili kvarova opreme, koji uobičajeno moraju biti uzeti u obzir.
2.2.2.2. U odnosu na temperature površina primjenjuju se uvjeti iz točke 2.1.2.3.
2.2.2.3. Za zaštitu od prašine primjenjuju se uvjeti iz točke 2.1.2.2.
2.2.2.4. Za sigurno otvaranje dijelova opreme primjenjuju se uvjeti iz točke 2.2.1.3.
2.3. Zahtjevi primjenjivi na opremu kategorije 3 skupine opreme II
2.3.1. Eksplozivne atmosfere plinova, para i maglica
2.3.1.1.