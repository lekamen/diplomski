 utvrditi i, koliko je to moguće, bez ugrožavanja održivosti, predvidjeti sve mjere za povećanje kapitala koje je u stanju provesti
3. državna potpora, odnosno mjera za sprječavanje nastupa osiguranog slučaja treba biti ograničena na nužni minimum te bi kreditna institucija koja posluje s poteškoćama trebala dati primjereni vlastiti doprinos troškovima restrukturiranja
4. raspodjela tereta restrukturiranja mora biti unaprijed definirana, a odnosi se na zabranu isplate dividendi i prinosa na dospjele hibridne instrumente, zabranu otkupa vlastitih dionica i pozivanja na uplatu novih hibridnih instrumenata, zabranjuju se sve akvizicije i mora biti jasno vidljiva implementacija smanjenja troškova sve dok državna potpora ne bude u potpunosti otplaćen.
5. ograničenje narušavanja tržišnog natjecanja treba biti svedeno na minimum uzimajući u obzir obilježja tržišta na kojem djeluje kreditna institucija koja posluje s poteškoćama i visinu odobrene mjere za sprječavanje nastupa osiguranog slučaja, zabranjuje se oglašavanje, nove akvizicije, kao i limitiranje povećanja odobrenih kredita u skladu sa situacijom na tržištu
6. postojanje izlazne strategije te način i rokovi praćenja provođenja Plana restrukturiranja nakon što isti prihvate Europska komisija i Agencija moraju biti unaprijed definirani.
(4) Okvirni sadržaj Plana restrukturiranja propisan je u Prilogu 1., a koji je sastavni dio ovoga Pravilnika.
Postupanje Agencije po zaprimanju Zahtjeva
Članak 13.
(1) Nakon što zaprimi Zahtjev, Agencija utvrđuje sadrži li Zahtjev sve podatke i informacije koji su navedeni u članku 6. stavku 1. ovoga Pravilnika i je li kreditna institucija koja posluje s poteškoćama priložila sve dokumente iz članka 6. stavka 2. ovoga Pravilnika te odlučuje hoće li postupiti sukladno članku 6. stavku 3. ovoga Pravilnika.
(2) Ako Zahtjev ne sadrži podatke iz članka 6. stavka 1. ovoga Pravilnika ili nisu priloženi svi dokumenti iz članka 6. stavka 2. ovoga Pravilnika, odnosno iz članka 6. stavka 3. ovoga Pravilnika, Agencija će od kreditne institucije koja posluje s poteškoćama zatražiti da u roku, koji ne može biti kraći od deset dana, ispravi odnosno nadopuni Zahtjev.
(3) Ako kreditna institucija koja posluje s poteškoćama ne dostavi podatke i dokumentaciju propisane ovim Pravilnikom, niti nakon zahtjeva Agencije u skladu sa stavkom 2. ovoga članka, smatrat će se da Zahtjev nije ni podnesen.
(4) Po zaprimanju urednog i potpunog Zahtjeva i dokumenata iz članka 6. ovoga Pravilnika, Agencija ocjenjuje jesu li ispunjeni uvjeti iz članka 4. ovoga Pravilnika te opravdanost podnošenja Zahtjeva i usklađenost Zahtjeva s pravilima kojima se uređuju državne potpore financijskom sektoru u Europskoj uniji. U tu svrhu Agencija posebice ocjenjuje ispunjava li Plan za povećanje i održavanje kapitala potrebne uvjete i mjere iz članka 7. ovoga Pravilnika te ispunjava li prijedlog Plana restrukturiranja uvjete iz članka 12. ovoga Pravilnika.
(5) Ako nakon zaprimanja urednog i potpunog Zahtjeva i ocjene dokumenata sukladno stavku 4. ovoga članka, Agencija utvrdi da nisu ispunjeni uvjeti za poduzimanje mjera za sprječavanje nastupa osiguranog slučaja iz ovoga Pravilnika, donijet će odluku o odbijanju Zahtjeva. Odluka Agencije mora biti obrazložena.
(6) Ako su ispunjeni uvjeti iz stavka 4. ovoga članka Agencija dostavlja Hrvatskoj narodnoj banci Plan za povećanje i održavanje kapitala kreditne institucije koja posluje s poteškoćama na potvrdu, a Zahtjev i stav Agencije o Zahtjevu na prethodno mišljenje. Prethodno mišljenje Hrvatske narodne banke sadrži i potvrdu Plana za povećanje i održavanje kapitala.
(7) Ako Hrvatska narodna banka ocijeni da Plan za povećanje i održavanje kapitala ima otklonjive nedostatke obavijestit će o tome Agenciju. Temeljem te obavijesti Agencija, ako to smatra opravdanim, će zatražiti izmjenu ili dopunu Plana za povećanje i održavanje kapitala. Takav izmijenjeni Plan za povećanje i održavanje kapitala Agencija ponovo dostavlja Hrvatskoj narodnoj banci na