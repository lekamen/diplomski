 registraciji zrakoplova,
3. preslika svjedodžbe/certifikata/odobrenja nadležnog tijela (agencije) ili drugi jednakovrijedni dokument (ovlaštenje tandem pilota i dr.),
4. potvrda Porezne uprave da korisnik prava nema nenamirenih dospjelih obveza s naslova javnih davanja, ne starija od 30 dana.
(4) Korisnik prava može biti upisan u registar korisnika povrata ako nema nenamirenih dospjelih obveza s naslova javnih davanja čije je utvrđivanje, naplata i nadzor u nadležnosti Carinske uprave, uključujući i novčane kazne izrečene pravomoćnim i izvršnim rješenjem o prekršaju iz nadležnosti Carinske uprave.
(5) Ako korisnik prava udovoljava uvjetima za upis u registar korisnika povrata nadležni carinski ured odlučuje o registraciji u skraćenom postupku stavljanjem bilješke na obrascu zahtjeva za upis u registar korisnika povrata, a u protivnom o zahtjevu odlučuje donošenjem rješenja.
(6) Korisnik prava je obvezan nadležnom carinskom uredu prijaviti svaku izmjenu podataka navedenu prilikom podnošenja zahtjeva za upis u registar korisnika povrata, kao i prestanak djelatnosti zbog koje je upisan u registar korisnika povrata u roku od 8 dana od dana nastanka promjene, odnosno od dana saznanja za izvršenu promjenu.
(7) Nadležni carinski ured briše korisnika prava iz registra korisnika povrata na zahtjev korisnika prava ili po službenoj dužnosti ako korisnik prava više ne udovoljava propisanim uvjetima za upis u registar korisnika povrata.
Članak 9.
(1) O zahtjevu za povrat trošarine nadležni carinski ured odlučuje rješenjem.
(2) Korisnici prava mogu ostvariti pravo na povrat plaćene trošarine za potrošene količine energenta. Pravo na povrat plaćene trošarine može se ostvariti samo za potrošene količine energenta u razdoblju u kojemu je korisnik prava bio upisan u registar korisnika povrata.
(3) Ako se u tijeku četveromjesečnog razdoblja za koje se traži povrat plaćene trošarine promijeni propisana visina trošarine na energent, povrat trošarine se za mjesec u kojem je promijenjena propisana visina trošarine za sve količine energenta na koje se odnose računi iz evidencije potrošnje iz tog mjeseca odobrava prema visini trošarine koja je važila prvog dana u tom mjesecu. Za naredne mjesece povrat plaćene trošarine se odobrava prema važećoj propisanoj visini trošarine.
(4) Osim u drugim slučajevima sukladno ovome Pravilniku, povrat plaćene trošarine neće se odobriti i ako:
1. korisnik prava ima nepodmirenih dospjelih obveza s naslova javnih davanja čije je utvrđivanje, naplata i nadzor u nadležnosti Carinske uprave, uključujući i novčane kazne izrečene pravomoćnim i izvršnim rješenjem o prekršaju iz nadležnosti Carinske uprave,
2. se utvrdi da korisnik prava nije vodio ili nije uredno, potpuno ili pravilno vodio evidenciju potrošnje (sa svim pripadajućim računima) iz članka 7. stavka 1. točke 2. ovoga Pravilnika ili ako ju je odbio predočiti na zahtjev carinskih službenika ili drugih nadležnih tijela,
3. svi računi o nabavljenom energentu i računi za isporučena dobra ili obavljene usluge u okviru obavljanja komercijalnih operacija u zračnom prometu iz članka 7. stavka 1. točke 2. ovoga Pravilnika nisu izdani u skladu s propisima o porezu na dodanu vrijednost i fiskalizaciji u prometu gotovinom,
4. se utvrdi da je korisnik prava postupao protivno trošarinskim i poreznim propisima.
IV. POVRAT PLAĆENE TROŠARINE ZA ENERGENTE KOJE KORISTE JAVNA TIJELA KAO POGONSKO GORIVO U ZRAČNOM PROMETU
Članak 10.
(1) Pravo na povrat plaćene trošarine za energente koje koriste javna tijela kao pogonsko gorivo u zračnom prometu korisnici prava ostvaruju temeljem zahtjeva koji se podnosi carinskom uredu nadležnom prema sjedištu, odnosno prebivalištu korisnika prava na Obrascu ZPJT-Z iz Priloga 4 ovoga Pravilnika koji je njegov sastavni dio.
(2) Zahtjev za povrat trošarine iz stavka 1. ovoga članka podnosi se na način i u rokovima iz članka 6. ovoga Pravilnika.
(3) Korisnici prava iz stavka 1. ovoga članka ne upisuju se u registar korisnika povrata.
(4) Uz zahtjev za