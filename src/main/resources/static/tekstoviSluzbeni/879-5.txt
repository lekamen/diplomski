 premještanja sufinancirane aktivnosti od dana stupanja na snagu odluke o dodjeli sredstava i tijekom sljedećih pet godina od dana konačne isplate potpore,
– zabrana promjene namjene i vrste aktivnosti za koje se korisniku odobravaju sredstva sljedećih pet godina od dana konačne isplate potpore,
– informiranje javnosti o potpori sukladno EU zakonodavstvu,
– dokumentacija koja se odnosi na plaćanje prihvatljivih troškova mora biti datirana nakon dana podnošenja zahtjeva za potporu,
– u svakom trenutku osigurati nesmetani pristup i kontrolu na terenu koja se odnosi na potporu te dati na uvid cjelokupnu dokumentaciju vezanu za sufinancirane troškove predstavnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF),
– zabrana prekoračenja najvećeg dozvoljenog iznosa javne potpore,
– izvještavanje Agencije za plaćanja u pisanom obliku o bilo kojoj situaciji postojanja sukoba interesa između korisnika s jedne strane i ponuditelja s druge strane u razdoblju od dana stupanja na snagu odluke o dodjeli sredstava i tijekom sljedećih pet godina od dana konačne isplate potpore,
– podnošenja obveznog konačnog zahtjeva za isplatu, kada odabranom korisniku prestane mogućnost ostvarivanja potpore iz članka 7., točke 2. ovoga Pravilnika, a sukladno članku 5. stavku 11. ovoga Pravilnika, i ostale potrebne dokumentacije propisane natječajem,
– osigurati dokaze (fotografije, potpisne liste i dr.) o provedbi aktivnosti unutar tipa operacije 19.1.1. nakon dana podnošenja zahtjeva za potporu,
– dopustiti posjet ulaganju od strane predstavnika Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF),
– osigurati da svi podaci i informacije dostavljeni Agenciji za plaćanja budu točni,
– dostaviti Agenciji za plaćanja sve potrebne podatke koje Agencija za plaćanja zatraži,
– zabrana poduzimanja radnji koje bi mogle dovesti do neispunjavanja uvjeta prihvatljivosti navedenih u članku 9. ovoga Pravilnika,
– prijaviti Agenciji za plaćanja promjene podataka koje se odnose na podneseni zahtjev za potporu,
– zabrana poduzimanja radnji koje bi mogle dovesti do dvostrukog financiranja istih troškova iz proračuna EU.
(8) Za provedbu stavka 7. točke 3. alineje 5 ovoga članka korisnik će provesti obvezu informiranja javnosti o potpori sukladno Prilogu V. ovoga Pravilnika.
Promjene podataka o korisniku
Članak 16.
(1) Promjene podataka o korisniku podrazumijevaju promjene podataka koji se nalaze u Evidenciji korisnika.
(2) Promjene iz stavka 1. ovoga članka korisnik podnosi putem AGRONET-a sukladno Vodiču za upis u Evidenciju korisnika, kojeg korisnik može preuzeti sa službene mrežne stranice Agencije za plaćanja (www.apprrr.hr).
(3) Korisnik mora obavijestiti Agenciju za plaćanja o promjenama navedenim u stavku 1. ovoga članka neposredno nakon pojave događaja koji ih je izazvao.
(4) Po odobrenju/odbijanju zahtjeva za promjenu podataka u Evidenciji korisnika, Agencija za plaćanja će korisniku poslati putem elektronske pošte obavijest da su promjene izvršene/nisu izvršene.
Promjene zahtjeva za potporu
Članak 17.
(1) Promjene zahtjeva za potporu podrazumijevaju promjenu podataka koji se odnose na podneseni zahtjev za potporu, a isti su temelj za provjeru kriterija prihvatljivosti sukladno članku 8. ovoga Pravilnika, izuzev promjena navedenih u članku 16. ovoga Pravilnika.
(2) Za promjene iz stavka 1. ovoga članka korisnik je dužan od dana stupanja na snagu odluke o dodjeli sredstava do podnošenja zahtjeva za isplatu Agenciji za plaćanja podnijeti zahtjev za promjenu neposredno nakon njihovog nastanka. Zahtjev za promjenu popunjava se u AGRONET-u, a po popunjavanju potrebno je u Agenciju za plaćanja