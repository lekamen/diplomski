 građana ili drugu profesionalnu djelatnost pripada naknada za izgubljenu zaradu zbog dolaska u sud po pozivu suda u svojstvu svjedoka.
Članak 9.
(1) Naknadu izgubljene plaće iz članka 8. stavka 1. ovog Pravilnika isplaćuje poslodavac, nakon čega stječe pravo sudu postaviti zahtjev za naknadu isplaćenog iznosa.
(2) Osobe iz članka 8. stavka 3. ovog Pravilnika ostvaruju pravo na naknadu izgubljene zarade uz podnošenje dokaza sudu o izgubljenoj zaradi i njezinoj visini.
(3) Naknada iz stavka 2. ovog članka isplaćuje se kao dnevna naknada za izgubljenu zaradu poljoprivrednicima, obrtnicima i drugim osobama koje samostalno obavljaju djelatnost osobnim radom sredstvima u vlasništvu građana ili drugu profesionalnu djelatnost.
(4) Naknadu iz stavka 2. ovog članka sud određuje ovisno o izgubljenom vremenu i zanimanju, pri čemu iznos dnevne naknade ne može biti manji od iznosa prosječne mjesečne neto plaće zaposlenih u Republici Hrvatskoj za prethodno tromjesečje prema podacima Državnog zavoda za statistiku podijeljene s 30 dana, a niti veći od dvostrukog iznosa te naknade.
III. NAKNADA TROŠKOVA I NAGRADA VJEŠTACIMA, TUMAČIMA I DRUGIM STRUČNIM OSOBAMA
Članak 10.
Pravo na naknadu troškova stalnom sudskom vještaku i stalnom sudskom tumaču ostvaruje se u skladu s važećim pravilnikom o stalnim sudskim vještacima te cjenikom naknada i nagrada stalnih sudskih vještaka koji je sastavni dio tog pravilnika odnosno u skladu s važećim pravilnikom o stalnim sudskim tumačima.
Članak 11.
Pravo na nagradu stalnom sudskom vještaku i stalnom sudskom tumaču pripada u skladu s pravilnikom o stalnim sudskim vještacima te cjenikom naknada i nagrada stalnih sudskih vještaka koji je sastavni dio tog pravilnika odnosno u skladu s pravilnikom o stalnim sudskim tumačima.
Članak 12.
Ako je nalaz i mišljenje po pozivu suda dala osoba koja nije stalni sudski vještak ili ako je tumačenje obavila osoba koja nije stalni sudski tumač, pravo na naknadu troškova i pravo na nagradu ostvaruje u skladu s člancima 10. i 11. ovog Pravilnika.
Članak 13.
Druga stručna osoba za obavljenu radnju po pozivu suda pravo na troškove i nagradu ostvaruje odgovarajućom primjenom članaka 4. – 7. i 11. ovog Pravilnika.
IV. NAKNADA TROŠKOVA I NAGRADA BRANITELJU I OPUNOMOĆENIKU
Članak 14.
(1) Naknada troškova i nagrada branitelju i opunomoćeniku koji je odvjetnik određuje se po Tarifi o nagradama i naknadi troškova za rad odvjetnika.
(2) Nagrada branitelju po službenoj dužnosti određuje se prema pravilniku o visini nagrade odvjetniku određenom za branitelja po službenoj dužnosti.
V. NAKNADA TROŠKOVA OŠTEĆENIKU
Članak 15.
Kada sud obveže okrivljenika da naknadi troškove postupka oštećeniku i njegovom opunomoćeniku na koje pravo ostvaruju prema Prekršajnom zakonu, iste određuje u skladu s člancima 4. – 7. ovog Pravilnika.
VI. NAKNADA TROŠKOVA LIJEČENJA, PRIJEVOZA I DOVOĐENJA OKRIVLJENIKA
Članak 16.
(1) Troškovi liječenja okrivljenika obuhvaćaju:
1. troškove liječenja u zdravstvenoj ustanovi za vrijeme trajanja zadržavanja okrivljenika ako pravo na zdravstvenu zaštitu ne ostvaruje po posebnom propisu,
2. troškove liječenja za vrijeme upućivanja na promatranje u odgovarajuću zdravstvenu ustanovu za duševno bolesne osobe,
3. troškove poroda okrivljenice koja je u zadržavanju, a nije zdravstveno osigurana po posebnom propisu,
4. troškove prijevoza okrivljenika do zdravstvene ustanove i natrag.
(2) Naknadu troškova iz stavka 1. točke 1. do 3. ovog članka sud isplaćuje na temelju računa zdravstvene ustanove, koji mora biti u skladu s važećim cjenikom Hrvatskog zavoda za zdravstveno osiguranje za pruženu zdravstvenu uslugu.
(3) Naknadu troškova iz stavka 1. točke 4. ovog članka sud utvrđuje i isplaćuje na način propisan člancima 4. – 7. ovog Pravilnika.
Članak 17.
Kada je ovlaštena službena osoba tijela unutarnjih poslova po naredbi suda dovela okrivljenika u sud, tijelu unutarnjih poslova sud će za to isplatiti naknadu u skladu s važećim rješenjem o utvrđivanju cijena posebnih troškova nastalih