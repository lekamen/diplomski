 usluga dostupni su na svim prodajnim mjestima na Tele2 web stranici.
Odredbom članka 15. stavka 1. točka g. i i. Općih uvjeta poslovanja propisano je da pretplatnički odnos između Tele2 i krajnjeg korisnika usluga može biti raskinut s trenutnim učinkom zbog razloga navedenih u važećem Pravilniku o načinu i uvjetima obavljanja djelatnosti elektroničkih i komunikacijskih mreža i usluga, važećem Zakonu o elektroničkim komunikacijama, kao i sljedećim uvjetima – ako postoji osnovana sumnja da krajnji korisnik usluga zloupotrebljava usluge koje pruža Tele2 ili ako krajnji korisnik usluga omogućuje takvu zloupotrebu trećim osobama ili ako postoji osnovana sumnja da Tele2 usluge koristi treća osoba radi obavljanja nezakonitih radnji, te ukoliko se isti razlog za privremeno isključenje ili ograničenje korištenja Tele2 usluga ponovi dva puta u razdoblju od 6 mjeseci.
Sukladno članku 12. Uvjeta korištenja promotivne Zimske opcije za korisnike Tele2 bonova propisano je da ukoliko zainteresirana osoba u slučaju sumnje na neovlašteno korištenje ili zlouporabu Tele2 usluga, te u slučaju da korisnik prema ocijeni Tele2 usluga ostvaruje povećani odlazni promet prema brojevima drugih operatera koji omogućavaju primatelju prometa dobivanje bonusa temeljem dolaznog prometa, Tele2 zadržava pravo po svom izboru korisniku ograničiti korištenje Tele2 usluga ili privremeno ili trajno isključiti dodijeljenu mu SIM karticu.
Odredbom članka 99. stavka 1. ZEK-a svi operateri javnih komunikacijskih mreža i usluga imaju obvezu poduzimati potrebne mjere radi zaštite sigurnosti elektroničke komunikacijske mreže i usluga. Pri tome valja naglasiti da Tele2 nije operater univerzalnih usluga niti je usluga u mobilnim mrežama univerzalna usluga koja sukladno ZEK-u mora biti dostupna svima. S tim u vezi, Tele2 može samostalno odrediti uvjete pod kojima će pružati svoje usluge pri čemu isti ne smiju biti protivni ZEK-u i podzakonskim propisima te moraju biti jasni i transparentni za korisnike, kako bi se zadovoljilo načelo iz članka 5. stavka 4. točke 4. ZEK-a.
Odredbom članka 16. stavak 3. Pravilnika propisano je da operateri imaju pravo u svojim uvjetima poslovanja utvrditi i druge razloge osim propisanih u Pravilniku zbog kojih se može privremeno isključiti pretplatnička telekomunikacijska terminalna oprema iz javne elektroničke mreže u skladu s odredbama ZEK-a i propisa donesenih temeljem ZEK-a.
Osnovano tuženik ističe da je zainteresirana osoba u konkretnom slučaju imala pravo tužitelju kao korisniku usluge ograničiti korištenje Tele2 usluga te isključiti mu dodijeljenu SIM karticu, a posljedično tome iz razloga navedenih u članku 15. stavku 1. točki g. i i. Općih uvjeta poslovanja raskinut ugovorni odnos s njim, obzirom da je zainteresirana osoba utvrdila postojanje sumnje na ponašanje kod tužitelja koje označava zlouporabom i budući se isti razloga za privremeno isključenje i ograničenje korištenja Tele 2 usluga ponovio dva puta u roku od šest mjeseci i to 20. ožujka 2013. kada je tužitelj bio SMS porukom obaviješten sukladno članku 14. točki 1. stavku d. Općih uvjeta poslovanja Tele2 d.o.o. o deaktiviranju (privremenom isključenju) mu Smart tarife s Zimskom opcijom za Tele2 korisnike bonove i aktiviranju mu Osnovne tarife zbog korisničkog ponašanja, a potom i 3. svibnja 2013. kada mu je isključena SMS kartica i raskinut odnos s istim, nakon što je tužitelj bio upozoren i obaviješten o tome SMS porukom od strane zainteresirane osobe da će isto učiniti.
Na navode tužitelja iz tužbe u kojim ističe da se nigdje u Uvjetima korištenja tarife Smart na koje se tuženik poziva u osporavanoj Odluci ne navodi što to znači »neuobičajeno veliki promet« prema mrežama u kojima se nude usluge koje omogućavaju primatelju poziva dobivanje bonus iznosa na temelju dolaznog prometa, ukazuje se tužitelju da je tuženik u osporavanoj Odluci na listu 2, kao i zainteresirana osoba u više navrata obrazložila tužitelja putem e-maila i to dana 25. travnja 2013. i 6. svibnja 2013., kao i