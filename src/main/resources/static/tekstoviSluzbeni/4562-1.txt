i 148/13) i svih kasnijih izmjena ili dopuna navedenog propisa (u daljnjem tekstu: Zakon).
Članak 9.
Odluke o promjeni naziva, sjedišta, područja djelovanja, broju i načinu uporabe pečata i štambilja donosi Skupština Komore.
II. PODRUČJE DJELOVANJA, CILJEVI I DJELATNOSTI KOMORE
Članak 10.
Komora je osnovana s ciljem da regulira veterinarsku profesiju, štiti prava i interese veterinara i veterinarskih tehničara u staleškim i strukovnim pitanjima, unapređuje veterinarsku djelatnost, brine o ugledu veterinara, o stručnom, etičkom i pravilnom obavljanju poslova veterinarske djelatnosti.
Komora sukladno ciljevima djeluje na području znanosti, obrazovanja i istraživanja.
Djelatnosti Komore kojima se ostvaruju ciljevi su:
– reguliranje veterinarske profesije;
– strukovno povezivanje te stručno i profesionalno usavršavanje članova,
– suradnja s nadležnim tijelima za reguliranje veterinarske profesije u drugim zemljama članicama EU;
– unapređenje, promicanje i zastupanje interesa u području veterinarstva;
– zaštita i zastupanje interesa veterinara i veterinarskih tehničara;
– briga o ugledu i stezi u veterinarskom staležu;
– osnivanje regionalnih podružnica kao ustrojbenih jedinica i koordiniranje njihova rada;
– osnivanje stručnih odjela prema granama veterinarske djelatnosti;
– donošenje Kodeksa veterinarske etike i Kodeksa dobre veterinarske prakse, skrb o poštivanju pravila navedenih kodeksa i poduzimanje odgovarajućih mjera u slučaju njihova kršenja;
– briga da veterinari i veterinarski tehničari poslove veterinarske djelatnosti obavljaju stručno, po pravilima struke, savjesno i odgovorno;
– vođenje upisnika članova;
– izdavanje, produljivanje i oduzimanje veterinarima licencije (odobrenje za rad);
– provjera stručnih kvalifikacija veterinara koji su kvalifikacije stekli u trećim zemljama;
– davanje mišljenja i prijedloga u postupku donošenja propisa kojima se uređuju pitanja, uvjeti i način obavljanja veterinarske djelatnosti te drugih općih akata kojima se propisuju obveze veterinara u sustavu provedbe veterinarske djelatnosti;
– davanje mišljenja za osnivanje i prestanak obavljanja djelatnosti veterinarskih organizacija i privatne prakse,
– organiziranje pružanja stručne pomoći u uvođenju kontrole sustava upravljanja kvalitetom u obavljanju veterinarske djelatnosti u skladu s Kodeksom dobre veterinarske prakse Europske federacije veterinara i obavljanje njegove kontrole, temeljem posebnog propisa koji donosi Komora;
– organiziranje i provedba nadzora nad stručnim radom veterinara u obavljanju poslova veterinarske djelatnosti, u skladu s godišnjim programom nadzora, po ukazanoj potrebi ili na zahtjev čelnika Uprave za veterinarstvo i sigurnost hrane (u daljnjem tekstu: Uprave);
– utvrđivanje odgovornosti veterinara pri kršenju Statuta Komore, Kodeksa veterinarske etike, Kodeksa dobre veterinarske prakse i ostalih općih akata koji reguliraju veterinarsku profesiju te izricanje odgovarajućih stegovnih mjera;
– praćenje stanja u veterinarskoj struci te zalaganje za poboljšanje materijalnog statusa članova Komore;
– suradnja u programiranju razvitka veterinarstva i unapređivanju jedinstvenog sustava zdravstvene zaštite životinja i veterinarske djelatnosti;
– donošenje nomenklature veterinarskih usluga, vođenje politike cijena i određivanje kriterija za izračun cijena veterinarskih usluga;
– određivanje kriterija za cijene veterinarskih usluga ako se one ne financiraju iz državnog proračuna i ne provode u sklopu obveznih mjera koje propisuje Ministarstvo poljoprivrede (u daljnjem tekstu: Ministarstvo), u suradnji s komorama koje predstavljaju interese veterinarskih organizacija i subjekata u poslovanju s hranom te hranom za životinje;
– organiziranje i provedba obveznog stručnog usavršavanja veterinara i veterinarskih tehničara – organiziranje predavanja, savjetovanja, seminara, konferencija, tribina i drugih stručnih i znanstvenih skupova;
– skrb o stručnom osposobljavanju i usavršavanju veterinarskih djelatnika i zastupanje