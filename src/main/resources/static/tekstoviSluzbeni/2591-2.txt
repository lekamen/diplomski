 stvarnom vremenu.
(9) Podaci o pozivajućem broju iz stavka 5. ovoga članka dostavljaju se Centru 112 i u slučaju kada je telefonski broj prikriven.
(10) Operatori su odgovorni za pravilno postupanje s pozivima na broj 112 te moraju, u skladu s tehničkim mogućnostima svojih elektroničkih komunikacijskih mreža, osigurati da pozivi, ostvareni preusmjeravanjem poziva iz stavka 1. ovoga članka, dodatno ne opterećuju komunikacije Centra 112.
(11) Operatori moraju osigurati mogućnost prijave smetnja i kvarova na pristupnim vodovima do Centra 112 tijekom 24 sata svih sedam dana u tjednu.
(12) Operatori moraju, u slučaju utvrđivanja smetnje ili kvara iz stavka 11. ovoga članka, osigurati preusmjeravanje poziva na broj 112 putem odgovarajućih zamjenskih elektroničkih komunikacijskih vodova ili preusmjeravanjem poziva na zamjenski Centar 112.
(13) Utvrđivanje i uklanjanje smetnja i kvarova iz stavka 11. ovoga članka ima prednost u odnosu na utvrđivanje i uklanjanje svih drugih vrsta smetnja i kvarova u javnoj komunikacijskoj mreži operatora.
(14) Operatori moraju, u skladu sa Zakonom o elektroničkim komunikacijama, osigurati osobama s invaliditetom pristup broju 112 na jednak način kakvim pristupaju drugi krajnji korisnici usluga (putem kratkih tekstovnih poruka (SMS), telefaksom ili na drugi prikladan način).
Uporaba drugih pozivnih brojeva hitnih služba
Članak 5.
(1) Usporedno s uporabom broja 112, pristup hitnim službama u Republici Hrvatskoj nastavlja se ostvarivati i putem drugih pozivnih brojeva za hitne službe utvrđenih Planom numeriranja (192, 193, 194, 1987, 195), osim ako se posebnim propisom ili odlukom nadležnog tijela državne uprave za koji od drugih pozivnih brojeva ne propiše ili ne odredi drukčije.
(2) Na obveze operatora u pogledu pristupa hitnim službama u Republici Hrvatskoj putem drugih pozivnih brojeva za hitne službe iz stavka 1. ovoga članka na odgovarajući se način primjenjuju odredbe članka 4. ovoga Pravilnika.
Mjerila kakvoće usluge
Članak 6.
(1) Pokazatelji kakvoće usluge poziva na broj 112 osobito obuhvaćaju:
– učestalost kvarova po pristupnom vodu do Centra 112
– vrijeme uklanjanja kvara na pristupnom vodu do Centra 112
– udjel neostvarenih poziva na broj 112
– vrijeme uspostave veze s brojem 112.
(2) Standardnim operativnim postupcima iz članka 4. stavka 4. ovoga Pravilnika mogu se utvrditi i dodatni pokazatelji kakvoće usluge poziva na broj 112, osim pokazatelja iz stavka 1. ovoga članka.
(3) Operatori moraju dostaviti Hrvatskoj regulatornoj agenciji za mrežne djelatnosti (u daljnjem tekstu: Agencija), do 1. ožujka svake godine za prethodnu kalendarsku godinu, godišnje izvješće o vrijednostima pokazatelja kakvoće usluge iz stavaka 1. i 2. ovoga članka, koje su izmjerene na način i prema postupku utvrđenom važećom ETSI uputom.
(4) Pokazatelji kakvoće usluge poziva na broj 112 iz stavka 1. ovoga članka ne smiju prijeći sljedeće granične vrijednosti:
– učestalost kvarova po pristupnom vodu do Centra 112 – 5% godišnje po pojedinom operatoru
– vrijeme uklanjanja kvara na pristupnom vodu do Centra 112 – četiri sata za uklanjanje 80% tih kvarova godišnje po pojedinom operatoru
– udjel neostvarenih poziva na broj 112 – 5% godišnje
– vrijeme uspostave veze s brojem 112 – prosječno četiri sekunde godišnje po jednom pozivu, pri čemu se 95% uspostavljenih veza mora ostvariti u vremenu kraćem od osam sekunda.
(5) Godišnja izvješća svih operatora iz stavka 3. ovoga članka Agencija objavljuje na svojim internetskim stranicama.
(6) Osim godišnjeg izvješća iz stavka 3. ovoga članka operatori univerzalnih usluga moraju, na zahtjev Agencije, dostaviti izvješće o vrijednostima pokazatelja kakvoće usluge iz stavaka 1. i 2. ovoga članka i za razdoblje kraće od godine dana, i to u roku od 30 dana od dana zaprimanja toga zahtjeva.
(7) Agencija ima pravo provjeravati vjerodostojnost pokazatelja kakvoće usluge dostavljenih u izvješćima iz stavaka 3. i 6. ovoga članka.
Obavješćivanje korisnika usluga
Članak 7.
Agencija, u suradnji