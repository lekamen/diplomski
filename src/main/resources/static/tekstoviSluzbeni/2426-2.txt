predviđena novčana sredstva proporcionalno će se smanjiti jedinični godišnji iznos potpore po organizaciji jednog natjecanja.
Članak 10.
(1) Zahtjev za podmjeru iz članka 8. ovoga Pravilnika podnosi korisnik na Obrascu zahtjeva koji se nalazi u Prilogu IB. ovoga Pravilnika.
(2) Zahtjev za podmjeru iz članka 8. ovoga Pravilnika podnosi se Agenciji za plaćanja do 4. prosinca 2015. godine uz koji se prilažu:
– ugovori o djelu i računi o prihvatljivim troškovima koji su navedeni u Prilogu VI. ovoga Pravilnika
– izvod iz službene rezultat liste Hrvatskog konjičkog saveza za grla iz domaćeg uzgoja koja su nastupila na natjecanju i
– izjava o iznosima dodijeljenih potpora male vrijednosti sukladno članku 6. Uredbe Komisije (EU) br. 1407/2013 koja se nalazi u Prilogu V. ovoga Pravilnika.
(3) Pri podnošenju zahtjeva korisnik je dužan uz Obrazac zahtjeva priložiti ispunjenu i objedinjenu specifikaciju svih troškova po pojedinom natjecanju, ovjerenu pečatom i potpisom.
(4) Radi obavljanja kontrole aktivnosti za koju se podnosi Zahtjev za potporu korisnik je dužan za vrijeme odvijanja aktivnosti dokumentirati fotografijama vidljivost: lokaciju aktivnosti i sudionike, osoblje, opremu i nagrade sufinancirane kroz provedbu podmjere iz članka 8. ovoga Pravilnika. Iznimno za ovu uzgojnu godinu korisnik nije dužan fotografijama dokumentirati vidljivost.
Članak 11.
Mjera unaprjeđenje uzgoja ženskih i muških rasplodnih grla
Potpora uzgoju Programom predviđenih pasmina i uzgojnih tipova konja u prirodnom pripustu
Mjera Potpora uzgoju Programom predviđenih pasmina i uzgojnih tipova konja u prirodnom pripustu sastoji se od dvije podmjere:
a) Potpora uzgoju ženskih rasplodnih grla u prirodnom pripustu i
b) Potpora uzgoju muških rasplodnih grla u prirodnom pripustu.
Članak 12.
Podmjera Potpora uzgoju ženskih rasplodnih grla u prirodnom pripustu
(1) Podmjerom iz članka 11. stavka 1. točka a) sufinanciraju se troškovi uzgoja ženskih grla pojedinih pasmina i uzgojnih tipova konja sukladno Programu.
(2) Pravo na korištenje podmjere iz stavka 1. ovoga članka imaju vlasnici za ženska uzgojno valjana grla.
(3) Uzgojnu valjanost grla potvrdnicom ovjerava uzgojna organizacija kojoj je Ministarstvo poljoprivrede izdalo suglasnost za bavljenje uzgojem uzgojno valjanih životinja, koja vode matičnu knjigu za dotičnu pasminu ili uzgojni tip konja te čija su grla upisana u SRK sukladno Programu.
Članak 13.
(1) Pravo na sufinanciranje podmjere iz članka 12. ovoga Pravilnika vlasnici za ženska rasplodna grla ostvaruju jedanput godišnje za grla koja udovoljavaju uvjetima iz Programa.
(2) Jedinični iznos potpore po vlasniku ženskog grla podrazumijeva novčanu vrijednost za uzgoj uzgojno valjanog grla, uz udovoljavanje uvjeta iz Programa.
(3) Maksimalni jedinični iznos potpora za provođenje podmjere iz stavka 1. ovoga članka po ženskom grlu iznosi:
– u osnovnom iznosu – Državno premirana kobila (DPK(o)) 1.000,00 kuna i
– u uvećanom iznosu – Državno premirana kobila (DPK(np)) 2.500,00 kuna.
(4) Godišnji iznos potpore za provođenje podmjere iz stavka 1. ovoga članka iznosi 189.000,00 kuna.
(5) Ako zbroj svih podnesenih zahtjeva premaši Programom predviđena novčana sredstva, proporcionalno će se smanjiti jedinični godišnji iznos potpore po uzgojno valjanom ženskom grlu.
Članak 14.
(1) Zahtjev za podmjeru iz članka 12. ovoga Pravilnika podnosi korisnik na Obrascu zahtjeva koji se nalazi u Prilogu IIA. ovoga Pravilnika.
(2) Zahtjev za podmjeru iz članka 12. ovoga Pravilnika podnosi se Agenciji za plaćanja do 4. prosinca 2015. godine uz koji se prilaže:
– potvrdnica uzgojne organizacije kojoj je Ministarstvo poljoprivrede izdalo suglasnost za bavljenje uzgojem uzgojno valjanih životinja kojom se potvrđuju uvjeti dodjele potpore navedeni u Programu, koja se nalazi se u Prilogu III. ovoga Pravilnika i sastavni je dio ovoga Pravilnika i
– izjava o iznosima dodijeljenih potpora male vrijednosti sukladno članku 6. Uredbe Komisije (EU) br. 1408/2013 koja se nalazi u Prilogu V. ovoga 