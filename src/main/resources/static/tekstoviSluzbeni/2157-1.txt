 sud u Zagrebu je donio rješenje o zaključenju glavne rasprave te je donio presudu broj: P-12038/94 kojom je usvojen tužbeni zahtjev podnositelja. Tuženik je 25. lipnja 1996. podnio žalbu.
Visoki trgovački sud Republike Hrvatske donio je presudu broj: Pž-1978/96-2 od 9. rujna 1997. te je djelomično odbio žalbu tuženika i potvrdio presudu Trgovačkog suda u Zagrebu, a djelomično preinačio navedenu presudu te odbio tužbeni zahtjev podnositelja u iznosu od 94.540,00 kuna (dio iznosa za duševne boli zbog smanjenja životne aktivnosti). Nadalje, Visoki trgovački sud ukinuo je presudu Trgovačkog suda u Zagrebu u točki I., III. i V. izreke te je u tom dijelu predmet vraćen na ponovno suđenje (u pogledu iznosa za tuđu pomoć i njegu te u pogledu troškova postupka).
U razdoblju nakon 5. studenoga 1997. u postupku su poduzete sljedeće radnje, relevantne za odlučivanje o pravima i obvezama podnositelja:
Podnositelj je u dijelu kojim mu je odbijen tužbeni zahtjev te ukinuta presuda Trgovačkog suda u Zagrebu podnio reviziju Vrhovnom sudu Republike Hrvatske.
Vrhovni sud Republike Hrvatske donio je presudu i rješenje broj: Rev-102/1998-2 od 27. studenoga 2001., kojom je djelomično prihvatio reviziju podnositelja i preinačio presudu Visokog trgovačkog suda Republike Hrvatske (u pogledu visine nematerijalne štete s osnova duševnih boli zbog smanjenja životnih aktivnosti), a u ostalom dijelu je odbio reviziju podnositelja.
Trgovački sud u Zagrebu donio je rješenje od 10. ožujka 2003. kojim se proglasio stvarno nenadležnim te je predmet ustupio nadležnom Općinskom sudu u Zagrebu.
Pred Općinskim sudom u Zagrebu održano je ročište 20. studenoga 2003., na kojem je podnositelj istaknuo da ostaje kod tužbenog zahtjeva.
Na ročištu održanom 6. svibnja 2004. podnositelj je zatražio rok radi očitovanja na navode tuženika.
Podnositelj je podneskom od 26. svibnja 2004. obavijestio sud da se tuženik nije očitovao na podnositeljev prijedlog nagodbe, da i dalje ostaje kod svog tužbenog zahtjeva te da se zakaže novo ročište.
Na ročištu održanom 4. svibnja 2005. proveden je dokaz saslušanjem vještaka i podnositelja.
Podneskom od 18. svibnja 2005. podnositelj je specificirao tužbeni zahtjev (proširio isti za daljnji iznos po osnovi tuđe pomoći i njege za period od 5. kolovoza 2003. nadalje).
Podnositelj se podneskom od 13. srpnja 2005. očitovao da nema primjedbe na iskaz vještaka te predložio sudu da zakaže ročište.
Podnositelj je podneskom od 10. svibnja 2006. ponovo zatražio od suda zakazivanje ročišta.
Na ročištu održanom 18. listopada 2006. tuženik je predložio zaključenje nagodbe te je podnositelj zatražio rok za očitovanje.
Podneskom od 2. svibnja 2007. podnositelj je obavijestio sud da ne prihvaća nagodbeni prijedlog tuženika te je podneskom od 5. srpnja 2007. zatražio zakazivanje ročišta.
Na ročištu održanom 4. veljače 2008. podnositelj i tuženik predložili su da im sud dodijeli rok radi mirnog rješenja spora.
Podneskom od 31. prosinca 2008. podnositelj je obavijestio sud da spor nije riješen mirnim putem te da sud zakaže ročište.
Općinski građanski sud u Zagrebu je rješenjem od 16. siječnja 2009. zatražio od podnositelja dokaz o prebivalištu te dokaz o iznosu neto zarade osobe koja pruža pomoć i njegu drugim osobama u mjestu prebivališta podnositelja.
Podnescima od 6. veljače 2009. i 17. srpnja 2009. podnositelj je dostavio dokaz o prebivalištu te obavijestio sud da nije u mogućnosti dostaviti dokaz o iznosu neto zarade osobe koja pruža pomoć i njegu drugim osobama u mjestu prebivališta podnositelja te predložio da sud službenim putem zatraži od nadležnih tijela u Bosni i Hercegovini navedeni podatak.
Na ročištu održanom 10. veljače 2010. sud je strankama dodijelio rok od 30 dana radi pokušaja mirnog rješenja spora.
Podnositelj je u podnesku od 21. srpnja 2010. naveo da nije zaprimio prijedlog nagodbe od strane tuženika te je predložio zakazivanje ročišta i nastavak postupka.
Podneskom od 18. listopada 2010. podnositelj je zatražio od suda zakazivanje