 sredstava iz nacionalnih javnih izvora i sredstava iz fondova Europske unije namijenjenih financiranju programa i projekata udruga,
– početkom svake godine organizira Info dane na kojima svi davatelji financijskih sredstava programima i projektima udruga na nacionalnoj razini potencijalnim i zainteresiranim korisnicima predstavljaju natječaje koje će raspisati u tekućoj godini,
– prikuplja i objavljuje informacije o raspisanim natječajima na nacionalnoj i lokalnim razinama te ih objavljuje na mrežnim stranicama Ureda za udruge,
– osigurava pravodobnu razmjenu informacija među davateljima financijskih sredstava o udrugama koje nenamjenski troše dodijeljena im sredstva ili se na drugi način ne pridržavaju ugovornih obveza,
– priprema i na svojim mrežnim stranicama objavljuje Priručnik za postupanje u primjeni ove Uredbe, s oglednim obrascima natječajne dokumentacije, kao uputu davateljima financijskih sredstava,
– provodi savjetovanje i izobrazbu zaposlenika davatelja financijskih sredstava koji rade na dodjeli financijskih sredstava udrugama o primjeni ove Uredbe,
– najmanje jednom godišnje izvještava Vladu Republike Hrvatske te zainteresiranu i opću javnost i izrađuje cjelovite analize o financiranim programima ili projektima udruga i drugih organizacija civilnoga društva iz javnih izvora na nacionalnoj razini, područnoj i lokalnoj razini te iz fondova Europske unije, te usklađenosti postupaka financiranja i ugovaranja s ovom Uredbom.
IX. PRIJELAZNE I ZAVRŠNE ODREDBE
Članak 58.
(1) Udruga je dužna dostavljati dokaz o registraciji udruge i presliku statuta udruge sukladno članku 19. stavku 1. ove Uredbe dok ne uskladi svoj statut s odredbama Zakona o udrugama (»Narodne novine«, broj 74/2014), odnosno do objave statuta u registru udruga.
(2) Udruga je dužna dostavljati svoje financijske izvještaje sukladno članku 19. stavku 1. ove Uredbe do javne objave financijskih izvještaja sukladno Zakonu o financijskom poslovanju i računovodstvu neprofitnih organizacija »Narodne novine« broj 121/2014), a iznimno od točke b) alineje 2. navedenog stavka, obveznici jednostavnog knjigovodstva za 2014. godinu uz Odluku o vođenju jednostavnog knjigovodstva i primjenu novčanog računovodstvenog načela prilažu presliku Knjige prihoda i rashoda i Knjige blagajne.
Članak 59.
Priručnik iz članka 57. ove Uredbe Ured za udruge izradit će i objaviti na svojim mrežnim stranicama u roku 30 dana od dana stupanja na snagu ove Uredbe.
Članak 60.
(1) Svi davatelji financijskih sredstava iz javnih izvora iz članka 1. stavka 1. ove Uredbe dužni su svoje opće akte kojima se uređuje financiranje i ugovaranje programa i projekata uskladiti s odredbama ove Uredbe u roku 60 dana od dana stupanja na snagu ove Uredbe.
(2) Odredbe ove Uredbe ne odnose se na postupke dodjele financijskih sredstava koji su započeti prije stupanja na snagu ove Uredbe.
Članak 61.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/16 Urbroj: 50301-04/04-15-3 Zagreb, 5. ožujka 2015.
Predsjednik Zoran Milanović, v. r.
