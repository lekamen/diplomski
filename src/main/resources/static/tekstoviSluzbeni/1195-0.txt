62 05.06.2015 Odluka o osnivanju Nacionalnog vijeća za digitalnu ekonomiju
VLADA REPUBLIKE HRVATSKE
1196
Na temelju članka 24. stavaka 1. i 3. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 3. lipnja 2015. godine donijela
ODLUKU
O OSNIVANJU NACIONALNOG VIJEĆA ZA DIGITALNU EKONOMIJU
I.
U svrhu uspostavljanja aktivnog partnerstva dionika u razvoju digitalne ekonomije, definiranja ciljeva i prioriteta za stvaranje jedinstvenog digitalnog tržišta te kao savjetodavno tijelo Vlade Republike Hrvatske u transformacijskim procesima gospodarstva koje nameće razvoj digitalnih tehnologija, osniva se Nacionalno vijeće za digitalnu ekonomiju (u daljnjem tekstu: Vijeće).
II.
Vijeće je strateški partnerski forum između dionika digitalnog ekosustava, a kojeg čine predstavnici gospodarstvenika, obrazovnih institucija, strukovnih udruženja, nevladinih organizacija i tijela javne vlasti.
III.
Uloga Vijeća je zajednički rad dionika na donošenju strategije digitalne ekonomije za potporu rasta, usuglašavanju nacionalnih prioriteta za razvoj digitalne ekonomije, korištenju prilika jedinstvenog digitalnog tržišta, definiranju aktivnosti, praćenju napretka i procjeni učinaka ostvarenih provedbom strategije.
IV.
Članove Vijeća čine:
– predstavnik središnjeg tijela državne uprave nadležnog za gospodarstvo (trgovina i unutarnje tržište),
– predstavnik središnjeg tijela državne uprave nadležnog za gospodarstvo (industrija),
– predstavnik središnjeg tijela državne uprave nadležnog za vanjske i europske poslove,
– predstavnik središnjeg tijela državne uprave nadležnog za malo i srednje poduzetništvo,
– predstavnik središnjeg tijela državne uprave nadležnog za područje pomorstva, prometa i infrastrukture,
– predstavnik središnjeg tijela državne uprave nadležnog za poslove uprave (e-Hrvatska),
– predstavnik Udruženja za informacijske tehnologije Hrvatske gospodarske komore (IT HGK),
– predstavnik granske Udruge informatičke i komunikacijske djelatnosti Hrvatske udruge poslodavaca (HUP ICT),
– predstavnik Udruge hrvatskih nezavisnih izvoznika softvera (CISEx),
– predstavnik Hrvatskog klastera konkurentnosti ICT industrije,
– ravnatelj Hrvatske regulatorne agencije za mrežne djelatnosti (HAKOM),
– predsjednik Uprave Agencije za podršku informacijskim sustavima i informacijskim tehnologijama (APIS IT),
– predstavnik Fakulteta elektrotehnike i računarstva Sveučilišta u Zagrebu (FER)
– predstavnik Poduzetničkog inkubatora Zagreb (ZIP),
– predstavnik Tehnološkog parka Varaždin (VΛ::TechPark),
– predstavnik Udruge »Osijek Software City« iz Osijeka,
– predstavnik Znanstveno-tehnologijskog parka »Step Ri« iz Rijeke,
– član Uprave društva VIPNET d.o.o.,
– član Uprave društva Hrvatski Telekom d.d.,
– član Uprave društva Ericsson Nikola Tesla d.d.
Vijeću predsjedava predstavnik središnjeg tijela državne uprave nadležnog za gospodarstvo.
Članovi Vijeća, a koji su predstavnici središnjih tijela državne uprave, imenuju se iz redova državnih dužnosnika.
Predsjedatelja Vijeća imenuje ministar nadležan za gospodarstvo.
Članove Vijeća imenuje čelnik tijela, pravne osobe i institucije iz stavka 1. ove točke.
Kako bi se osiguralo da sjednice Vijeća imaju stalnu prisutnost predstavnika, dopušteno je imenovanje zamjenskog člana s pravom glasa. Sudjelovanje putem teleprisutnosti bit će dopušteno ovisno o dostupnosti.
V.
Zadaće Vijeća su sljedeće:
– stvaranje zajedničke vizije digitalne ekonomije Republike Hrvatske,
– definiranje jasnih prioriteta i ciljeva za razvoj digitalne ekonomije Republike Hrvatske,
– podrška izradi nacionalnih stajališta po pitanju razvoja jedinstvenog digitalnog tržišta,
– savjetovanje Vlade Republike Hrvatske prilikom odlučivanja o ključnim politikama, a prije međunarodnih razgovora koji mogu utjecati na digitalnu ekonomiju Republike Hrvatske,
– definiranje aktivnosti i metodologije za praćenje napretka te procjenu učinaka donesenih politika na razvoj digitalne ekonomije,
–