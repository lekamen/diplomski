stavka 2. ovoga članka, tako što će odgoditi reviziju te odrediti vrijeme kada je samostalni umjetnik obvezan pristupiti reviziji.
(5) Reviziji priznatih prava ne podliježe samostalni umjetnik koji ispunjava uvjete iz članka 30. stavka 1. Pravilnika.
Potrebna dokumentacija u postupku revizije priznatih prava
Članak 28.
Pri provođenju postupka revizije priznatih prava na uplatu doprinosa samostalni umjetnik obvezan je u roku od 15 dana nakon dobivene obavijesti o pokretanju postupka revizije u HZSU dostaviti:
1. izjavu o namjeri daljnjeg ostvarivanja prava na uplatu doprinosa
2. popis profesionalnog umjetničkog javnog djelovanja posljednjih pet kalendarskih godina, u kojem je po godinama navedeno i zbrojeno profesionalno umjetničko javno djelovanje prema umjetničkim brojčanim kriterijima iz IV. dijela Pravilnika
3. dokumentaciju o realizaciji u primarnom području umjetničkog stvaralaštva posljednjih pet kalendarskih godina i
4. presliku osobne iskaznice.
Ostvarivanje prava na daljnju uplatu doprinosa
Članak 29.
(1) Samostalni umjetnik ostvarit će pravo na daljnju uplatu doprinosa ako uz bavljenje profesionalnim umjetničkim stvaralaštvom i javnim djelovanjem primarno u Republici Hrvatskoj, kao glavnim zanimanjem, udovoljava umjetničkim brojčanim kriterijima iz IV. dijela Pravilnika.
(2) Umjetničko stvaralaštvo i javno djelovanje samostalnog umjetnika u inozemstvu, u postupku revizije priznatih prava, priznaje se ako predstavlja doprinos hrvatskoj kulturi i umjetnosti.
(3) Umjetnički brojčani kriteriji iz IV. dijela Pravilnika, u postupku revizije priznatih prava, mogu se kombinirati tako da se međusobno kombiniraju najviše dva propisana kriterija istog područja umjetničkog stvaralaštva, uz uvjet da je svaki realiziran najmanje 50% u odnosu na propisane umjetničke brojčane kriterije.
Nepodlijeganje reviziji
Članak 30.
(1) Samostalni umjetnik ne podliježe reviziji priznatih prava nakon isteka određenog broja godina sveukupnog profesionalnog umjetničkog javnog djelovanja, kako slijedi:
a) baletno-plesno stvaralaštvo: plesač – nakon 18 godina
b) glazbeno stvaralaštvo: operni pjevač i svirač puhačkog instrumenta – nakon 20 godina
c) svi drugi samostalni umjetnici – nakon 25 godina.
(2) Samostalnom umjetniku kojemu je priznato pravo na uplatu doprinosa sveukupno profesionalno umjetničko javno djelovanje iz stavka 1. ovoga članka utvrđuje Stručno povjerenstvo prema cjelokupnom popisu, a na temelju dokumentacije o profesionalnom umjetničkom javnom djelovanju.
DIO SEDMI PRESTANAK PRAVA NA UPLATU DOPRINOSA
Članak 31.
Samostalnom umjetniku prestaje pravo na uplatu doprinosa:
1. na osobni zahtjev
2. istekom roka iz članka 28. Pravilnika za dostavu potrebne dokumentacije za reviziju priznatih prava
3. nakon pravomoćnosti rješenja Stručnog povjerenstva, ako se u postupku revizije priznatih prava utvrdi da ne udovoljava umjetničkim brojčanim kriterijima iz IV. dijela Pravilnika
4. ispunjenjem uvjeta za starosnu mirovinu
5. nakon pravomoćnosti rješenja kojim mu je priznato pravo na invalidsku mirovinu zbog opće nesposobnosti za rad
6. odlaskom na dragovoljno služenje vojnog roka
7. boravkom u inozemstvu duljem od šest mjeseci neprekidno, odnosno dobivanjem dopuštenja za trajno nastanjenje u inozemstvu
8. odlaskom na redovni studij
9. odlaskom na studijsko putovanje i/ili usavršavanje u inozemstvo dulje od 18 mjeseci
10. izborom ili imenovanjem na mandat na određenu dužnost u djelatnostima Hrvatskoga sabora, Predsjednika Republike Hrvatske, Vlade Republike Hrvatske, predstavničkog tijela županije, općine ili grada
11. početkom izdržavanja kazne zatvora
12. nakon pravomoćnosti odluke suda ili drugog nadležnog tijela ili
13. smrću.
Obveza povrata neosnovano uplaćivanih doprinosa
Članak 32.
(1) Samostalni umjetnik obvezan je ministarstvu nadležnom za poslove kulture vratiti sredstva s pripadajućim zateznim kamatama uplaćena za doprinose prema Pravilniku ako su doprinosi uplaćivani nakon što su nastupile okolnosti koje utječu na prestanak prava na