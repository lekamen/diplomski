 potraživanja i obveze banke i podružnice iz EU-a iskazuju u kunama primjenom srednjeg tečaja Hrvatske narodne banke koji vrijedi za pojedini radni dan.
Iznimno od prethodnog stavka, banke devizna potraživanja i obveze u kunama s valutnom klauzulom iskazuju po ugovorenom tečaju.
X.
Banke i podružnice iz EU-a obvezne su minimalno 17% deviznih obveza održavati deviznim potraživanjima svaki radni dan.
XI.
Banke su obvezne izvještavati Hrvatsku narodnu banku o održavanju minimalno potrebnih deviznih potraživanja na obrascima DP/DO 1 i 2, koji su sastavni dio ove Odluke.
Podružnice iz EU-a obvezne su izvještavati Hrvatsku narodnu banku o održavanju minimalno potrebnih deviznih potraživanja na obrascima P-DP/DO 1 i 2, koji su sastavni dio ove Odluke.
Ispunjeni obrasci DP/DO 1 i 2 te P-DP/DO 1 i 2 za svaki radni dan u proteklom mjesecu dostavljaju se jednokratno Hrvatskoj narodnoj banci, najkasnije do 12 sati 10. radnog dana u tekućem mjesecu.
XII.
Radnim danima u smislu ove Odluke smatraju se dani od ponedjeljka do petka, a neradnim se danima smatraju subota, nedjelja i blagdani.
XIII.
Na dan stupanja na snagu ove Odluke prestaje važiti Odluka o minimalno potrebnim deviznim potraživanjima (»Narodne novine«, br. 59/2008., 17/2009., 23/2009., 30/2011., 18/2012., 67/2012., 104/2013., 44/2014., 16/2015., 140/2015., 59/2016. i 69/2016.).
XIV.
Banke su prve obrasce DP/DO 1 i 2, a podružnice iz EU-a prve obrasce P-DP/DO 1 i 2 u skladu s ovom Odlukom dužne dostaviti Hrvatskoj narodnoj banci do 15. studenoga 2016. s podacima za listopad 2016.
XV.
Ova Odluka stupa na snagu dan nakon dana objave u »Narodnim novinama«.
O.br.: 317-020/10-16/BV
Zagreb, 26. listopada 2016.
Guverner Hrvatske narodne banke prof. dr. sc. Boris Vujčić, v. r.
PRILOZI

