 i presudom ukine odredbu članka 7. Odluke u cijelosti, a članak 6. stavak 2. podstavak 3. i članak 29. stavak 1. Odluke u dijelu kojim se određuje naknada za postavljanje reklamnih predmeta na zemljištu i objektima u vlasništvu drugih fizičkih i pravnih osoba.
Podnositelj Outdoor akzent d.o.o. u svom zahtjevu osporava zakonitost odredbe članka 7. i članka 29. Odluke, koje također sadržajno citira, te zaključuje kako su iste protivne Zakonu o lokalnoj i područnoj (regionalnoj) samoupravi, Zakonu o obveznim odnosima (»Narodne novine«, broj 35/05., 41/08., 125/11. i 78/15.), Statutu Grada Vodnjana – Dignano (»Službene novine Grada Vodnjana – Dignano«, broj 2/09., 2/10. i 2/13. – dalje: Statut Grada), te Ustavu Republike Hrvatske. Ponavljajući dijelom razloge koje je već naveo u svom zahtjevu Europlakat d.o.o., podnositelj u bitnom ističe kako je nametanjem obveze plaćanja naknade za postavljanje reklamnih panoa koji se nalaze na nekretninama u privatnom vlasništvu, Grad bitno otežao obavljanje djelatnosti vanjskog oglašavanja, jer je na taj način gospodarskim subjektima koji se bave istom djelatnošću nametnuo plaćanje dodatnog izrazito visokog nameta, koji značajno umanjuje dobit te djeluje destimulativno na obavljanje djelatnosti vanjskog oglašavanja, nakon čega konstatira da naplata predmetne naknade za reklamne panoe koji se nalaze na nekretninama u privatnom vlasništvu ne proizlazi niti iz jednog zakonskog propisa, a niti iz Statuta Grada. Nastavno, navodeći i druge razloge zbog kojih smatra osporene odredbe Odluke protivne zakonu, pri čemu se poziva i na presudu ovog Suda, posl. broj: Usoz-341/2013-7 od 26. studenog 2014., podnositelj predlaže ovom Sudu iste ukinuti, i to članak 7. u cijelosti, a članak 29. u dijelu koji se odnosi na naplatu naknade za postavljanje reklamnih predmeta na nekretninama koje se nalaze u privatnom vlasništvu.
Sud je, odgovarajućom primjenom odredbe članka 32. Zakona o upravnim sporovima (»Narodne novine«, broj 20/10., 143/12. i 152/14.), pozvao donositelja općeg akta na dostavu očitovanja o zahtjevima podnositelja. Gradsko vijeće Grada Vodnjana – Dignano očitovalo se na podnesene zahtjeve te je u svojim očitovanjima, identičnog sadržaja, u bitnom navelo kako su razlozi podnositelja paušalne prirode i nemaju uporišta u odredbama Zakona o lokalnoj i područnoj (regionalnoj) samoupravi, Ustavu Republike Hrvatske i Statutu Grada. Smatra da Grad, kao jedinica lokalne samouprave, ima pravo na vlastite prihode, a sukladno članku 68. Zakona o lokalnoj i područnoj (regionalnoj) samoupravi i članku 115. Statuta Grada, zbog čega su netočni navodi podnositelja zahtjeva da naplata predmetne naknade za reklamne panoe koji se nalaze na nekretninama u privatnom vlasništvu ne proizlazi niti iz jednog akta. Dodaje da se Odluka temelji i na Odluci o komunalnom redu, prema kojoj su javne površine u smislu ove Odluke sve površine koje su, neovisno o svom vlasničkom statusu, namijenjene za korištenje neodređenom broju osoba (članak 2. stavak 1.), te da javnu površinu čine i »prometne površine« i »zelene površine i zelene pasice« (članak 2. stavak 2. točka 1. i 2.). Pri tomu navodi da su upravo na tim i takvim površinama situirani reklamni panoi podnositelja zahtjeva, te da u konkretnom slučaju Grad ne raspolaže tuđim nekretninama i po toj osnovi ne ostvaruje bilo kakav prihod. Ovdje se radi o naknadi uređenoj aktima Grada, a ne nekakvoj prodaji, zakupu, najmu i sl., slijedom čega Gradsko vijeće Grada Vodnjana – Dignano predlaže ovom Sudu zahtjeve podnositelja odbiti.
Zahtjevi su osnovani.
Gradsko vijeće Grada Vodnjana – Dignano donijelo je Odluku na sjednici održanoj dana 16. prosinca 2014., temeljem članka 34. Statuta Grada i članka 32. i 33. Odluke o komunalnom redu.
Osporene odredbe Odluke glase:
Članak 6.
……
2) Fizičke osobe sa registriranom djelatnosti i pravne osobe plaćaju naknadu čija visina se određuje prema:
– reklamnoj površini, odnosno veličini reklamnog predmeta,
– vrsti i tipu reklamnog predmeta koji se 