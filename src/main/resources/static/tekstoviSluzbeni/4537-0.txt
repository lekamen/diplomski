87 28.09.2016 Pravilnik o izmjenama i dopunama Pravilnika o proračunskom računovodstvu i računskom planu
MINISTARSTVO FINANCIJA
1886
Na temelju članka 99. stavka 2. i članka 100. stavka 1. Zakona o proračunu (»Narodne novine«, br. 87/08, 136/12 i 15/15) ministar financija donosi
PRAVILNIK
O IZMJENAMA I DOPUNAMA PRAVILNIKA O PRORAČUNSKOM RAČUNOVODSTVU I RAČUNSKOM PLANU
Članak 1.
U Pravilniku o proračunskom računovodstvu i računskom planu (»Narodne novine«, broj 124/14 i 115/15) u članku 19. iza stavka 5. dodaje se novi stavak 6. koji glasi:
»(6) Početak ispravka vrijednosti dugotrajne nefinancijske imovine je prvi dan mjeseca koji slijedi iza mjeseca u kojem je sredstvo stavljeno u uporabu.«.
Dosadašnji stavak 6. postaje stavak 7.
Članak 2.
U članku 36. u stavku 3. riječi »iz državnog proračuna« brišu se.
Članak 3.
U članku 41. iza riječi »subvencije,« riječi »temeljem sredstava pomoći unutar općeg proračuna,« brišu se.
Članak 4.
U članku 51. stavak 1. mijenja se i glasi:
»(1) Skupina računa 35 – Subvencije sadrži subvencije koje se klasificiraju prema primateljima na:
– subvencije trgovačkim društvima (financijskim ili nefinancijskim) u javnom sektoru,
– subvencije trgovačkim društvima (financijskim ili nefinancijskim), zadrugama, poljoprivrednicima i obrtnicima izvan javnog sektora i
– subvencije trgovačkim društvima (financijskim i nefinancijskim), zadrugama, poljoprivrednicima i obrtnicima iz EU sredstava.«
Članak 5.
U članku 52. stavku 1. iza riječi »djelatnost« briše se veznik »i« i dodaje se zarez, a iza riječi »EU sredstava« dodaju se riječi »i prijenose između proračunskih korisnika istog proračuna«.
U istom članku, u stavku 5. tekst »odjeljka 3671« zamjenjuje se tekstom »podskupine 367«.
U istom članku, u stavku 7. tekst »odjeljak 3671« zamjenjuje se tekstom »podskupine 367«, a tekst »Računi odjeljka 3671 ne koriste se« zamjenjuje se tekstom »Podskupina 367 ne koristi se«.
U istom članku iza stavka 9. dodaju se stavci 10. i 11. koji glase:
»(10) Podskupina 369 Prijenosi između proračunskih korisnika istog proračuna obuhvaća prijenose koje iznimno proračunski korisnici daju drugim proračunskim korisnicima u nadležnosti istog proračuna na temelju propisa ili natječaja, a uz prethodnu suglasnost Ministarstva financija, odnosno upravnog tijela za financije jedinica lokalne i područne (regionalne) samouprave.
(11) Prethodna suglasnost iz stavka 10. ovoga članka ne odnosi se na prijenose EU sredstava.«
Članak 6.
Članak 54. mijenja se i glasi:
»(1) Skupina računa 38 – Ostali rashodi sadrži tekuće i kapitalne donacije, kazne, penale i naknade štete i kapitalne pomoći.
(2) Donacije su tekući i/ili kapitalni prijenosi sredstava neprofitnim organizacijama te građanima i kućanstvima koji uključuju i prijenose u naravi kao što su: hrana, odjeća, pokrivači, lijekovi koje država može davati različitim karitativnim i sličnim dobrotvornim organizacijama za daljnju distribuciju građanima i kućanstvima.
(3) U okviru odjeljaka 3813 – Tekuće donacije iz EU sredstava i 3823 – Kapitalne donacije iz EU sredstava posebno se prate donacije ostvarene iz EU izvora.
(4) U kapitalne pomoći klasificiraju se prijenosi nefinancijske imovine ili sredstava za financiranje troškova nefinancijske imovine trgovačkim društvima, zadrugama, obrtnicima i poljoprivrednicima, za pokriće ukupnog gubitka koji se stvarao tijekom dvije ili više godina i za otpisivanje duga na temelju dogovora (ugovora) s dužnikom.
(5) Kapitalni prijenosi EU sredstava od proračuna odnosno proračunskog korisnika trgovačkim društvima, zadrugama, obrtnicima i poljoprivrednicima (u tuzemstvu i inozemstvu) iskazuju se u okviru odjeljka 3864 Kapitalne pomoći iz EU sredstava.
(6) Kapitalne pomoći se evidentiraju prema nastanku događaja, odnosno u trenutku donošenja odluke nadležnog tijela o dodjeli kapitalne pomoći pod uvjetom da je iznos kapitalne pomoći mjerljiv te da se odnosi na izvještajno razdoblje.«
Članak 7.
U članku 67. iza stavka 3. dodaju se stavci 4. i 5. koji glase:
»(4)