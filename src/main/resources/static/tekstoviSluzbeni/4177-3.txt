 građenja na drugu osobu uz suglasnost Ministarstva
– odredbu da se u slučaju prijenosa prava građenja na drugu osobu bez suglasnosti Ministarstva ugovor smatra raskinutim po sili zakona
– odredbu da nositelj prava građenja može opteretiti nekretnine koje su predmet prava građenja na rok na koji je osnovano pravo građenja
– odredbu da se ugovor sklapa kao ovršna isprava sukladno odredbama Ovršnog zakona i Zakona o javnom bilježništvu
– odredbu da se nepotpune prijave, prijave čiji je ponuđeni iznos naknade za pravo građenja manji od Početnog iznosa naknade i prijave podnesene izvan roka neće razmatrati
– odredbu da osobe s dugom prema Republici Hrvatskoj ne mogu sudjelovati u javnom pozivu
– napomenu da izgradnja u rokovima koji se utvrde ugovorom predstavlja bitan sastojak ugovora
– odredbu da nakon isteka roka na koje je osnovano pravo građenja Republici Hrvatskoj prelazi pravo vlasništva na objektu, slobodnom od bilo kakvih tereta, osoba i stvari, bez obveze nadoknade tržišne vrijednosti iste nositelju prava građenja i
– odredbu da će odabrani ponuditelj uz naknadu za osnivanje prava građenja biti dužan platiti i iznos konačnog obračuna s tim da će se nakon dostave lokacijske dozvole za objekt izraditi konačni obračun.
Dokumentacija i isprave o ponuditelju
Članak 10.
U javnom pozivu za javno prikupljanje ponuda, uz navedeno u članku 9. ove Uredbe, od ponuditelja će se zatražiti dostavljanje sljedećeg:
– investicijskog projekta (ocjena ponuditelja i programa) za objekt s opisom pojedinačnih objekata koji se namjeravaju graditi u obuhvatu zahvata, troškovnikom ulaganja, brojem novozaposlenih osoba, opisom sadržaja koji će biti smješteni u pojedinačnim objektima, detaljnom svrhom projekta, fiksnim rokovima izgradnje i stavljanja objekta u funkciju
– dokumentacije koja sadrži osnovne podatke o ponuditelju uz dostavu odgovarajućih dokaza (OIB, izvadak iz sudskog registra za pravne osobe odnosno izvadak iz obrtnog registra, dokaz o prebivalištu odnosno sjedištu ponuditelja, dokaz o državljanstvu, broj računa za povrat jamčevine i dr.)
– izvornika ili ovjerene preslike potvrde o stanju poreznog duga koja ne smije biti starija od 30 dana
– dokaza o izvršenoj uplati jamčevine
– izjave ponuditelja da se obvezuje u slučaju da njegova ponuda bude prihvaćena sklopiti ugovor u formi ovršne isprave na njegov trošak, da u cijelosti prihvaća uvjete iz javnog poziva, te da njegova ponuda ostaje na snazi 90 dana, računajući od dana otvaranja ponuda
– izjave da će trgovačkom društvu nadoknaditi cjelokupni iznos troškova izrade i revizije šumskogospodarskih planova i
– pisma namjere banke o izdavanju garancije za financiranje investicije.
Objavljivanje javnog poziva
Članak 11.
(1) Javni poziv za javno prikupljanje ponuda za osnivanje prava građenja objavit će se u najmanje jednom od visokotiražnih dnevnih listova, u lokalnom listu i na internetskim stranicama Ministarstva, ministarstva nadležnog za poslove turizma, središnjeg tijela državne uprave nadležnog za upravljanje državnom imovinom i Hrvatske gospodarske komore.
(2) Za investicijske projekte za koje se ocijeni potrebnim i opravdanim, Ministarstvo može odrediti da se javni poziv za javno prikupljanje ponuda objavi i u jednom ili više visokotiražnih inozemnih listova.
(3) Rok za podnošenje ponude povodom javnog poziva iz stavka 1. ovoga članka računa se od dana objave javnog poziva u dnevnom listu, što će se naznačiti u oglasima koji se objavljuju u listovima i na internetskim stranicama iz stavka 1. ovoga članka.
Jamčevina
Članak 12.
(1) Ponuditelji u postupku javnog prikupljanja ponuda za osnivanje prava građenja dužni su uplatiti jamčevinu i to:
– za utvrđeni početni iznos do 1.000.000,00 kuna u iznosu od 10% utvrđene početne vrijednosti
– za utvrđeni početni iznos veći od 1.000.000,00 kuna do 100.000.000,00 kuna u iznosu od 5% utvrđene početne vrijednosti
– za utvrđeni početni iznos čija je početna vrijednost veća od 100.000.000,00 kuna u iznosu od 2% utvrđene početne vrijednosti.
(2)