 okolnostima iz stavka 3. ovoga članka, maloljetnik smije obavljati poslove s posebnim uvjetima rada isključivo pod nadzorom ovlaštene osobe poslodavca.
Članak 4.
Radi zaštite ćudoređa, maloljetnik se ne smije zaposliti na poslovima u kockarnicama, salonima za igre na sreću, disko klubovima, noćnim barovima i noćnim klubovima, kao i na drugim poslovima koji bi mogli ugroziti njegovo ćudoređe.
Članak 5.
Danom stupanja na snagu ovoga Pravilnika, prestaje važiti Pravilnik o poslovima na kojima se ne smije zaposliti maloljetnik (»Narodne novine«, broj 62/10).
Članak 6.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/105
Urbroj: 524-03-01-01/1-15-13
Zagreb, 12. kolovoza 2015.
Ministar prof. dr. sc. Mirando Mrsić, dr. med., v. r.
PRILOG 1.
FIZIKALNE, BIOLOŠKE I KEMIJSKE ŠTETNOSTI
1. Fizikalne štetnosti
1.1. Ionizirajuće zračenje
1.2. Atmosfera visokog tlaka (poslovi u posudama pod tlakom, ronjenje i slično)
2. Biološke štetnosti (agensi)
Biološki agensi rizičnih skupina 3. i 4. prema Pravilniku o zaštiti radnika od rizika zbog izloženosti biološkim agensima pri radu:
2.1. Biološki agensi iz skupine 3. su oni koji mogu izazvati teške bolesti i opasnost za radnike te mogu predstavljati opasnost širenja na društvo, a obično nema učinkovite prevencije niti liječenja.
2.2. Biološki agensi iz skupine 4. su oni koji uzrokuju teške bolesti i opasnost za radnike te mogu predstavljati opasnost širenja na društvo, a obično nema učinkovite prevencije niti liječenja.
3. Kemijske štetnosti (opasne kemikalije)
3.1. Tvari i smjese koje udovoljavaju kriterijima za razvrstavanje utvrđenima Uredbom (EZ) br. 1272/2008 Europskog parlamenta i Vijeća u jednom ili više sljedećih razreda i kategorija opasnosti s jednom ili više sljedećih oznaka upozorenja:
– akutna toksičnost, 1., 2. ili 3. kategorija (H300, H310, H330, H301, H311, H331),
– nadraživanje kože, kategorija 1.A, 1.B ili 1.C (H314),
– zapaljivi plin, 1. ili 2. kategorija (H220, H221);
– zapaljivi aerosoli, 1. kategorija (H222);
– zapaljiva tekućina, 1. ili 2. kategorija (H224, H225);
– eksplozivi, kategorije »nestabilnih eksploziva« ili eksplozivi podrazreda 1.1., 1.2., 1.3., 1.4., 1.5. (H200, H201, H202, H203, H204, H205),
– samoreagirajuće tvari i smjese vrste A, B, C ili D (H240, H241, H242),
– organski peroksidi vrste A ili B (H240, H241),
– specifična toksičnost za ciljne organe nakon jednokratnog izlaganja, 1. ili 2. kategorija (H370, H371),
– specifična toksičnost za ciljne organe nakon ponavljanog izlaganja, 1. ili 2. kategorija (H372, H373),
– preosjetljivost dišnih putova, 1. kategorija, potkategorija 1.A ili 1.B (H334),
– preosjetljivost kože, 1. kategorija, potkategorija 1.A ili 1.B (H317),
– karcinogenost, kategorija 1.A, 1.B ili 2. (H350, H350i, H351),
– mutageni učinak na zametne stanice, kategorija 1.A, 1.B ili 2. (H340, H341),
– reproduktivna toksičnost kategorije 1.A ili 1.B (H360, H360F, H360FD, H360Fd, H360D, H360Df).
3.2. Tvari i smjese iz Priloga I. Pravilnika o zaštiti radnika od rizika zbog izloženosti karcinogenima i/ili mutagenima;
3.3. Olovo i njegovi spojevi ukoliko ljudski organizam može apsorbirati sredstva o kojima je riječ,
3.4. Azbest.
PRILOG 2.
POSLOVI, POSTUPCI I RAD
1. Postupci na radu iz Priloga I. Pravilnika o zaštiti radnika od rizika zbog izloženosti karcinogenima i/ili mutagenima;
2. Poslovi proizvodnje i rukovanja napravama, pirotehničkim sredstvima i drugim predmetima koji sadrže eksplozive.
3. Poslovi koji uključuju rad s divljim, bijesnim, otrovanim i otrovnim životinjama.
4. Poslovi klanja životinja u industrijskim razmjerima.
5. Poslovi koji obuhvaćaju rukovanje opremom za proizvodnju, skladištenje ili korištenje stlačenih, tekućih ili otopljenih plinova.
6. Poslovi koji uključuju rad s bačvama, cisternama, rezervoarima ili staklenkama koje sadrže opasne kemikalije navedene u Prilogu 1. točka 3. ovoga Pravilnika.
7. Poslovi kod kojih postoji opasnost od rušenja građevina.
8. Poslovi kod kojih