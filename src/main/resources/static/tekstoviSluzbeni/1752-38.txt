 jurisdiction and procedure). Sukladno tome, ono« (rješenje koje je usvojio Kasacijski sud – op. Ustavnog suda) »je slijedilo općeprihvaćeno načelo da se, osim kad je izrijekom navedeno drugačije, na postupke koji su u tijeku odmah primjenjuju (nova) postupovna pravila (...).
149. Produljenje roka zastare, uvedeno Zakonom od 24. prosinca 1993., kao i trenutačna primjena tog zakona od strane Kasacijskog suda, produžili su, doduše, razdoblje tijekom kojeg bi se mogao poduzeti kazneni progon za kaznena djela o kojima je riječ, pa su stoga oni štetno utjecali na situaciju podnositelja, osobito frustrirajući njihova očekivanja. Međutim, to ne povlači za sobom povredu prava zajamčenih člankom 7., budući da se ta odredba ne može tumačiti kao da zabranjuje produljenje zastarnih rokova trenutačnom primjenom procesnog prava (u situaciji) kad relevantna kaznena djela nikada nisu ni podvedena pod zastaru (where the relevant offences have never become subject to limitation)« (u smislu da se kažnjivost tih djela ne dovodi u pitanje nastupom procesne smetnje, to jest nastupom zastare njihova progona – op. Ustavnog suda).
Argumentum a contrario, bila bi riječ o povredi članka 7. stavka 1. Konvencije (i članka 31. stavka 1. Ustava) kada bi prema nacionalnom zakonodavstvu odredbe o zastari bile kvalificirane kao supstancijalne (materijalne), jer bi se u tom slučaju imalo smatrati da one retroaktivno produljuju zastarne rokove i time mijenjaju sam sadržaj kaznenog djela. U tom je smislu relevantno i mišljenje Venecijanske komisije CDL-AD(2009)012-e. U njemu je izneseno stajalište da ništa »ne ograničava državu da prihvati domaće pravo prema kojem istek zastarnih rokova dovodi više do nastanka materijalnih negoli procesnih prava, u kojem slučaju produljenje zastarnog roka s retroaktivnim učinkom ne bi bilo dopušteno« (§ 27.).
115. Ustavni sud dužan je u ostvarenju svojih ustavnosudskih zadaća ostaviti po strani rasprave koje se u hrvatskoj kaznenopravnoj znanosti i u sudskoj praksi vode oko pravne prirode zastare.
Zadaća je Ustavnog suda štititi Ustavom zajamčena prava pojedinaca tako da ta zaštita bude praktična i djelotvorna, a ne teorijska ili prividna (iluzorna). Stoga pristup Ustavnog suda individualnim slučajevima uvijek mora odražavati, riječima ESLJP-a, »zbilju situacije« (koja se, kad je riječ o zastari, po prirodi stvari svodi na pitanje njezinih praktičnih posljedica za pojedinca).
Istodobno, zadaća je Ustavnog suda da u svom djelovanju osigura jedinstvenost i pravnu konzistentnost ustavnog teksta, a time i objektivnog ustavnopravnog poretka Republike Hrvatske.
5) Razrada dispozicije članka 31. stavka 4. Ustava
116. Zakonodavac je dispoziciju novog stavka 4. članka 31. Ustava, koji je unesen u ustavni tekst člankom 5. Promjene Ustava/2010, a koja glasi: »ne zastarijevaju« (RPiPP-djela/31-4), razradio u članku 1. ZoNKD-RPiPP-a.
U članku 1. ZoNKD-RPiPP-a propisano je da se kazneni progon za ta kaznena djela »može poduzeti i nakon isteka rokova za zastaru kaznenog progona«. Pod te je rokove zakonodavac podveo i relativne i apsolutne zastarne rokove propisane OKZRH-om/76-92 i KZ-om/97.
117. Kao što je već rečeno, te se dispozicije (i ustavna i zakonska) moraju tumačiti i primjenjivati tako da u cijelosti budu usklađene s temeljnim vrijednostima na kojima počiva nacionalni Ustav, tako da njihov krajnji ishod ne dovede do neustavnih posljedica.
To znači da se treba uvažavati kontekst i vrijeme donošenja novog stavka 4. članka 31. Ustava, a da polazište pri tumačenju i primjeni ustavne dispozicije »ne zastarijevaju«, zajedno s kasnijom zakonskom dispozicijom da se kazneni progon »može poduzeti i nakon isteka rokova za zastaru kaznenog progona« (članak 1. ZoNKZ-RPiPP-a), mora biti pravilo: vladavina prava zahtijeva od države da se ne miješa retroaktivno u slučajeve u kojima je već prije nastupila zastara kaznenog progona. Riječ je o garantivnoj funkciji kaznenog zakonodavstva koja je inherentni dio ustavnog načela zakonitosti (članak 31.