nalazi se u Prilogu 11 ovoga Pravilnika.
(4) Zapovjednik i osoba za nadzor na opskrbnom plovilu, opskrbnoj postaji ili kamionu – cisterni ovlašteni su započeti snabdijevanje samo ako je postignut sporazum u odnosu na točke iz stavka 3. ovoga članka.
(5) Zapovjednik plovila koje preuzima gorivo dužan je organizirati stražu koja tijekom cijelog postupka preuzimanja goriva mora biti prisutna kod otvora spremnika.
(6) Osoba za nadzor na opskrbnom plovilu, opskrbnoj postaji ili kamionu – cisterni mora odmah prekinuti snabdijevanje ako osoba za nadzor na plovilu koje se snabdijeva napusti mjesto snabdijevanja ili više nije osigurana sigurna i izravna komunikacija sa istim.
(7) Kontrolna lista mora se čuvati najmanje šest mjeseci na plovilu koje se snabdijevalo i na opskrbnom plovilu, opskrbnoj postaji ili kamionu – cisterni. Nadležna tijela mogu provjeravati kontrolne liste.
Članak 10.08 – Prikupljanje, odlaganje i prijem otpada vezanog za teret
Sva plovila moraju imati na plovilu važeći certifikat istovara za svaki istovar prema obrascu koji je u skladu s pravilima o zaštiti voda i uklanjanju otpada nastalog na plovilima koji su na snazi za plovne putove iz članka 1.00 ovoga Pravilnika. Ukoliko nije drugačije propisano, certifikat se mora čuvati najmanje šest mjeseci od dana izdavanja.
Članak 10.09 – Bojanje i vanjsko čišćenje plovila
(1) Zabranjeno je plovilo premazivati uljem ili čistiti vanjski dio plovila proizvodima čije je otjecanje u vodu zabranjeno.
(2) Zabranjena je upotreba sredstava protiv obraštanja koji sadrže jednu ili više od sljedećih tvari:
a) spojeve žive,
b) spojeve arsena,
c) organske spojeve koji se upotrebljavaju kao biocidi,
d) Heksaklorcikloheksan (hexachlorocyclohexane).
Kao prijelazna mjera, korito broda se do potpunog uklanjanja i nadomještanja protuobraštajnih premaza koji sadrže naprijed spomenute tvari može premazati premazom koji sprečava da naprijed spomenute tvari dospiju iz protuobraštajnog premaza u vodu.
DIO DRUGI
Glava 11 DODATNA PRAVILA ZA PLOVIDBU UNUTARNJIM VODAMA REPUBLIKE HRVATSKE
Članak 11.01 – Zapovjednik
U Republici Hrvatskoj, ako posebnim Zakonom nije propisana posebna stručna osposobljenost za upravljanje motornim plovilom, preduvjet je navršenih 16 godina života. To se ne odnosi na osobe koje mogu dokazati da sudjeluju na sportskim priredbama na vodi koje imaju službeno odobrenje za održavanje, uključujući probe i vježbe ili se nalaze pod odgovarajućim nadzorom.
Članak 11.02 – Kormilarenje
Primjena sustava pomoću kojih se pravac kretanja odnosno brzina plovila ili sastava određuje na temelju georeferenciranih podataka (automatski sustav vođenja) nije dozvoljena bez nadzora zapovjednika plovila.
Članak 11.03 – Isprave i knjige plovila i ostala dokumentacija
(1) U Republici Hrvatskoj plovila moraju imati nalaze o periodičnim ispitivanjima osobne zaštitne opreme na plovilu koja podliježe ispitivanju.
(2) U Republici Hrvatskoj je potrebno odobrenje nadležne lučke kapetanije za posebne prijevoze (članak 1.21) kao i za održavanje javnih događanja (članak 1.23).
Članak 11.04 – Posebni prijevozi
(1) Zahtjev za izdavanje odobrenja za obavljanje posebnog prijevoza prema članku 1.21 ovoga Pravilnika podnosi osoba koja taj prijevoz namjerava obaviti (brodar) najkasnije tri dana prije planiranog datuma polaska. Zahtjev mora sadržavati sljedeće:
– podatke o podnositelju zahtjeva,
– podatke o plovilu/plutajućem objektu koje se namjerava prevesti,
– podatke o plovilu kojim će se obaviti posebni prijevoz i zapovjedniku,
– podatke o načinu priveza plovila (tegljen, bočno i sl.)
– podatak o dionici plovidbe i potrebnoj opremi,
– vremensko razdoblje u kojem se planira obaviti prijevoz.
(2) Lučka kapetanija odobrit će posebni prijevoz ako se putem prikladnih mjera osiguraju sigurnost brodskog prometa i osoba, protočnost brodskog prometa, red na plovilu kao i red prilikom pristajanja plovila, zaštita osoba od uznemirivanja bukom, zaštita zraka ili voda od onečišćenja, zaštita obala i infrastruktura kao i