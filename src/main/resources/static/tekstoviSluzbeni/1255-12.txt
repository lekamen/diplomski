 uspostavu tržišnog natjecanja u smislu članka 49. stavka 2. ZZTN-a te je to svrsishodno radi bržeg uspostavljanja tržišnog natjecanja na predmetnom tržištu, a bez dugotrajnog vođenja postupka, u smislu članka 49. stavka 4. ZZTN-a.
Sukladno članku 49. stavku 3. ZZTN-a, rješenjem Agencija određuje rokove u kojima poduzetnik treba izvršiti mjere i uvjete iz članka 49. stavka 2. ZZTN-a, obvezuje poduzetnika na dostavu dokaza kojima potvrđuje izvršenje mjera i uvjeta u zadanom roku te utvrđuje da nema uvjeta za daljnje vođenje postupka protiv tog poduzetnika.
Stoga je Vijeće donijelo odluku kojom se, u smislu članka 49. stavka 2. i 3. ZZTN-a, prihvaćaju mjere, uvjeti i rokovi koje je predložio Gemicro te mu je naloženo da u ostavljenom roku dostavi dokaze da je postupao sukladno točki I. izreke ovog rješenja.
Pritom valja naglasiti kako je Gemicro i prije donošenja ovog rješenja Agencije gotovo u cijelosti postupio sukladno nalozima iz točke I. i III. izreke rješenja budući da je dostavio anekse ugovora kojima je brisana sporna odredba iz ugovora s leasing društvima. Međutim, kako bi u cijelosti postupao sukladno tim nalozima, potrebno je Agenciji dodatno dostaviti aneks Ugovora o održavanju programskog paketa zaključenog s poduzetnikom […] kojim će biti izbrisana i sporna odredba članka 11. spomenutog ugovora. Naime, u odnosu na spomenutog poduzetnika, Gemicro je dostavio aneks Ugovora o održavanju programske opreme, a prema saznanjima Agencije, s tim poduzetnikom ima zaključen i Ugovor o održavanju programskog paketa.
Slijedom navedenog, Vijeće je utvrdilo da, nakon izvršenja mjera iz točke I. i III. ovog rješenja, nema uvjeta za daljnje vođenje postupka protiv Gemicra u ovom predmetu.
U smislu članka 49. stavka 7. ZZTN-a, ako u nadzoru nad provedbom mjera i uvjeta iz članka 49. stavka 1. ZZTN-a, Agencija utvrdi da se Gemicro ne pridržava utvrđenih mjera, uvjeta i rokova iz članka 49. stavka 3. ZZTN-a, takvo postupanje smatrat će se povredom ZZTN-a te će se to utvrditi posebnim rješenjem kojim će se izreći i upravno-kaznena mjera sukladno odredbama ZZTN-a.
Slijedom svega navedenog, Agencija je na temelju odluke Vijeća odlučila kao u točkama I. do VI. izreke ovoga rješenja.
Prijedlog stranke u postupku za preuzimanje obveze izvršenja određenih mjera i uvjeta te rokova u svrhu otklanjanja negativnih učinaka njenog postupanja ili propuštanja postupanja na tržišno natjecanje iz članka 49. stavka 1. ZZTN-a i rješenje Agencije o prihvaćanju predloženih mjera, uvjeta i rokova koji postaju obvezni za predlagatelja u smislu članka 49. stavaka 2. i 3. ZZTN-a podliježu naplati upravnih pristojbi, sukladno odredbi članka 2. stavka 1. Zakona o upravnim pristojbama (»Narodne novine«, brojevi: 8/96, 77/96, 95/97, 131/97, 68/98, 66/99, 145/99, 116/00, 163/03, 17/04, 110/04; 141/04, 150/05, 153/05, 129/06, 117/07, 25/08, 60/08, 20/10, 69/10, 126/11, 112/12, 19/13, 80/13, 40/14, 69/14, 87/14 i 94/14; dalje: Zakon o upravnim pristojbama) te članka 3. Uredbe o izmjenama Tarife upravnih pristojbi iz Zakona o upravnim pristojbama (»Narodne novine«, broj: 126/11; dalje: Uredba o izmjenama Tarife Zakona o upravnim pristojbama).
Prijedlog stranke u postupku za preuzimanje obveze izvršenja određenih mjera i uvjeta te rokova u svrhu otklanjanja negativnih učinaka njenog postupanja ili propuštanja postupanja na tržišno natjecanje iz članka 49. stavka 1. ZZTN-a podliježe obvezi naplate upravne pristojbe u iznosu od 5.000,00 kuna, u smislu članka 2. Uredbe o izmjenama Tarife Zakona o upravnim pristojbama, odnosno tarifnog broja 106. točke 4. Tarife upravnih pristojbi Zakona o upravnim pristojbama (»Narodne novine«, brojevi: 8/96, 77/96, 95/97, 131/97, 68/98, 66/99, 145/99, 30/00, 116/00, 163/03, 17/04, 110/04, 141/04, 150/05, 153/05, 129/06, 117/07, 25/08, 60/08, 20/10, 69/10, 126/11, 112/12, 19/13, 80/13, 40/14, 69/14 i 87/14; dalje: Tarifa upravnih pristojbi).
Upravna pristojba u iznosu od 30.000,00 kuna za rješenje Agencije o prihvaćanju predloženih