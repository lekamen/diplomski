37 22.04.2016 Pravilnik o sastavu stožera, načinu rada te uvjetima za imenovanje načelnika, zamjenika načelnika i članova stožera civilne zaštite
DRŽAVNA UPRAVA ZA ZAŠTITU I SPAŠAVANJE
1006
Na temelju članka 21. stavka 4. Zakona o sustavu civilne zaštite (»Narodne novine«, broj 82/15), ravnatelj Državne uprave za zaštitu i spašavanje donosi
PRAVILNIK
O SASTAVU STOŽERA, NAČINU RADA TE UVJETIMA ZA IMENOVANJE NAČELNIKA, ZAMJENIKA NAČELNIKA I ČLANOVA STOŽERA CIVILNE ZAŠTITE
I. OPĆE ODREDBE
Članak 1.
Ovim Pravilnikom uređuje se osnivanje stožera civilne zaštite na razini Republike Hrvatske te jedinica lokalne i područne (regionalne) samouprave, sastav stožera, uvjeti za imenovanje načelnika, zamjenika načelnika i članova stožera te način rada stožera.
Članak 2.
(1) Stožer civilne zaštite je tijelo (stručno, operativno i koordinativno) koje usklađuje djelovanje operativnih snaga sustava civilne zaštite u pripremnoj fazi prije nastanka posljedica izvanrednog događaja i tijekom provođenja mjera i aktivnosti civilne zaštite u velikim nesrećama i katastrofama.
(2) Stožer civilne zaštite osniva se na razini Republike Hrvatske i jedinica lokalne i područne (regionalne) samouprave.
II. SASTAV STOŽERA
Stožer civilne zaštite Republike Hrvatske
Članak 3.
(1) U postupku predlaganja članova Stožera civilne zaštite Republike Hrvatske, središnje tijelo državne uprave nadležno za poslove civilne zaštite službeno traži prijedloge za imenovanje članova Stožera civilne zaštite Republike Hrvatske od središnjih tijela državne uprave nadležnih za:
– unutarnje poslove
– obranu
– financije
– zdravlje
– poljoprivredu
– zaštitu okoliša i prirode
– graditeljstvo
– gospodarstvo
– pomorstvo, promet i infrastrukturu
– socijalnu politiku i mlade i
– vanjske i europske poslove.
(2) Pored predstavnika središnjih tijela državne uprave iz stavka 1. ovog članka, središnje tijelo državne uprave nadležno za poslove civilne zaštite službeno traži prijedloge članova stožera od:
– Zavoda za radiološku i nuklearnu sigurnost
– Državnog hidrometeorološkog zavoda
– Seizmološke službe
– Hrvatskih voda
– Hrvatske vatrogasne zajednice
– Hrvatskog crvenog križa i
– Hrvatske gorske službe spašavanja.
(3) Načelnik Stožera civilne zaštite Republike Hrvatske je čelnik središnjeg tijela državne uprave nadležnog za poslove civilne zaštite koji rukovodi radom Stožera.
(4) Članovi Stožera civilne zaštite Republike Hrvatske po dužnosti su zamjenik ravnatelja i čelnici ustrojstvenih cjelina (sektora) središnjeg tijela državne uprave nadležnog za poslove civilne zaštite.
(5) Sve zaprimljene prijedloge, središnje tijelo državne uprave nadležno za poslove civilne zaštite objedinjava u formalni prijedlog koji dostavlja Vladi Republike Hrvatske.
(6) Vlada Republike Hrvatske donosi Rješenje o imenovanju načelnika, zamjenika načelnika i članova Stožera civilne zaštite Republike Hrvatske koje se objavljuje u »Narodnim novinama«.
Članak 4.
(1) Središnja tijela državne uprave predlažu članove Stožera civilne zaštite iz redova državnih dužnosnika ili državnih službenika iz potkategorije glavnih rukovoditelja.
(2) Čelnik središnjeg tijela državne uprave nadležnog za poslove civilne zaštitu predlaže zamjenika načelnika Stožera civilne zaštite Republike Hrvatske između članova Stožera iz sastava tog tijela.
Stožeri civilne zaštite jedinica područne (regionalne) samouprave i Grada Zagreba
Članak 5.
(1) Župan i gradonačelnik Grada Zagreba odlukom osnivaju stožer civilne zaštite i imenuju načelnika, zamjenika načelnika i članove stožera.
(2) Stožer civilne zaštite županije i Grada Zagreba u pravilu se sastoji od:
– načelnika i zamjenika načelnika
– predstavnika po dužnosti (rukovodeći službenik upravnog tijela za poslove civilne zaštite i rukovodeći službenik područnog ureda središnjeg tijela državne uprave nadležnog za poslove civilne zaštite)
– pročelnika upravnih odjela (za komunalne poslove i zaštitu okoliša, društvene djelatnosti, graditeljstvo i prostorno uređenje, gospodarstvo i drugih)
– ravnatelja