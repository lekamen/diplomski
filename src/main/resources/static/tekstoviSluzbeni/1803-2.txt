 naknade plaće (vrste i iznosi isplaćenog dijela doprinosa za obvezna osiguranja koji se obustavljaju iz plaće, iznos isplaćenog dijela predujma poreza i prireza porezu na dohodak, iznos isplaćenog dijela neto plaće/naknade plaće, vrste i iznos obustava, iznos isplaćenog dijela plaće/naknade plaće radniku na redovan račun odnosno na račun iz članka 212. Ovršnog zakona, datum isplate) i
5) potpis, pečat, nadnevak i mjesto.
(3) Nalog iz stavka 1. ovoga članka podnosi se na obrascu (NZP-01) koji je sastavni dio ovoga Pravilnika, uz specifikaciju iznosa iz stavka 2. ovoga članka.
III. SADRŽAJ OBAVIJESTI
Članak 11.
Obavijest središnjeg tijela državne uprave nadležnog za financije o činjenici neisplate plaće odnosno naknade plaće mora sadržavati:
1) podatke o poreznom obvezniku/poslodavcu koji je prikazao neisplatu plaća (OIB, ime i prezime/naziv, tip poreznog obveznika, adresa/sjedište, naziv županije, ukupan broj radnika za koje je iskazana neisplata plaće) i
2) podatke o radnicima/osiguranicima za koje je prikazana neisplata plaća (OIB, ime i prezime, porezno nadležna adresa u registru poreznih obveznika, šifra i naziv općine prebivališta/boravišta).
Članak 12.
Obavijest Agencije o činjenici da je poslodavac kojem je blokiran račun podnio zahtjev za isplatu plaće odnosno naknade plaće mora sadržavati:
1) podatke o poslodavcu koji je podnio zahtjev za isplatu plaće/naknade plaće u visini minimalne plaće (OIB, ime i prezime/naziv, adresa/sjedište, ukupan broj radnika za koje je podnio zahtjev) i
2) podatke o radnicima za koje je zahtijevana isplata plaće/naknade plaće u visini minimalne plaće (OIB, ime i prezime, adresa).
IV. ZAVRŠNA ODREDBA
Članak 13.
Ovaj Pravilnik objavit će se u »Narodnim novinama«, a stupa na snagu 1. rujna 2015. godine.
Klasa: 011-01/15-01/126 Urbroj: 524-04-02-01/1-15-3 Zagreb, 24. kolovoza 2015.
Ministar prof. sc. dr. Mirando Mrsić, dr. med., v. r.

OBRASCI
