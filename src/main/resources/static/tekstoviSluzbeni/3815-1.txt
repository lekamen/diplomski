 dopunskog općeg izvida i/ili tehničkog izvida utvrđena zagađenost kazetnim streljivom, podstreljivom i/ili većom količinom drugog NUS-a, te je kao takvo definirano od strane HCR-a.
II. OPĆI IZVID – ANALIZA MINSKI SUMNJIVOG PODRUČJA
Članak 3.
HCR poslove općeg izvida – analize MSP-a planira godišnjim, polugodišnjim i tromjesečnim planovima i usklađuje redoslijedom izrade idejnih planova razminiranja odnosno izvedbenih planova tehničkog izvida.
Kroz poslove općeg izvida – analize MSP-a HCR kontinuirano prati promjene u minski sumnjivom području, obavlja sigurnosnu procjenu minske opasnosti i odražava stanje obilježenosti MSP-a.
Općim izvidom – analizom MSP-a može se isključiti iz MSP-a područje i/ili građevina kojima najmanje jedna strana graniči s područjima i/ili građevinama na kojima je, na temelju prethodno provedenog tehničkog izvida i/ili razminiranja, otklonjena sumnja u zagađenost MES-om, NUS-om i njihovim dijelovima kada se analizom potvrdi:
– da ne postoje podaci o zagađenosti područja i/ili građevine MES-om, NUS-om i njihovim dijelovima;
– da ne postoje podaci o obavljenom razminiranju;
– da ne postoje podaci o minskom incidentu (stradavanje ljudi i životinja);
– da na područjima i/ili građevinama ne postoje podaci o pronađenom MES-u, NUS-u i njihovim dijelovima;
– da HCR ne posjeduje podatke koji predstavljaju zapreku za isključivanje područja i/ili građevine iz MSP-a.
Članak 4.
Nakon provedenog općeg izvida – analize MSP-a, HCR će za područje i/ili građevinu provesti jednu od sljedećih radnji:
– isključiti područje i/ili građevinu iz MSP-a;
– provesti dopunski opći izvid;
– područje i/ili građevinu proglasiti minski sumnjivom;
– izraditi izvedbeni plan tehničkog izvida ukoliko nije utvrđena veća zagađenost;
– izraditi idejni plan razminiranja ukoliko je utvrđena veća zagađenost.
III. DOPUNSKI OPĆI IZVID
Članak 5.
Dopunski opći izvid planira se i izvodi radi dopunskog prikupljanja podataka o stanju MSP-a za koje se procijenilo da nisu ispunjeni kriteriji za isključenje iz MSP-a na temelju provedenog općeg izvida – analize MSP-a.
Dopunski opći izvid provodi se na površini za isključenje koja ne graniči s područjima i/ili građevinama na kojima su prethodno obavljeni poslovi tehničkog izvida i/ili razminiranja.
Kada se procijeni potrebnim, dopunski opći izvid može se provoditi i na području i/ili građevini koja graniči s područjima i/ili građevinama na kojima su prethodno obavljeni poslovi tehničkog izvida i/ili razminiranja.
Za vrijeme obavljanja dopunskog općeg izvida iz stavka 1. ovog članka HCR može koristiti strojeve za pripremu površine.
Članak 6.
Poslovi dopunskog općeg izvida obavljaju se na radilištu na temelju plana izvođenja dopunskog općeg izvida. Planom se obuhvaća područje i/ili građevina koja je predmet dopunskog općeg izvida s ucrtanim kontrolnim uzorcima.
Kontrolnim uzorcima iz stavka 1. ovog članka potrebno je ravnomjerno (podjednako) obuhvatiti cjelokupnu površinu na kojoj se planira dopunski opći izvid.
Članak 7.
Ukoliko se nakon provedenog dopunskog općeg izvida na pregledanim kontrolnim uzorcima u koje se ubrajaju i radne staze utvrdi nepostojanje onečišćenosti MES-om, NUS-om i njihovim dijelovima (odnosno nezagađenosti) HCR će područje i/ili građevinu isključiti iz MSP-a.
Članak 8.
Ukoliko se na površini koja je predmet dopunskog općeg izvida u kontrolnom uzorku i/ili na radnoj stazi koja vodi do kontrolnog uzorka pronađe MES, NUS i njihovi dijelovi, HCR za takvu površinu izrađuje izvedbeni plan tehničkog izvida (kada se ne utvrdi veća zagađenost) ili idejni plan razminiranja (kada se utvrdi veća zagađenost).
Pronađeni MES, NUS i njihove dijelove HCR je dužan uništiti na način propisan Zakonom o protuminskom djelovanju (u daljnjem tekstu: Zakon), a ukoliko se uništavanje obavlja na području obavljanja dopunskog općeg izvida HCR je dužan najmanje dva sata prije započinjanja uništavanja obavijestiti nadležnu policijsku upravu.
Članak 9.
Odredbe ovog Pravilnika koje se odnose na obavljanje poslova