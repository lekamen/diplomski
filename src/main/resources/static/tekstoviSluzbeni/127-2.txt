 unutarnjih poslova ima obvezu objavljivanja vodiča iz podstavka 1. ovoga članka na svojim internetskim stranicama.
Članak 8.
(1) Dobavljač je radi izrade vodiča iz članka 7. stavka 1. ovoga Pravilnika dužan najkasnije do 1. veljače tekuće godine Ministarstvu unutarnjih poslova dostaviti sljedeće podatke:
– modele novih osobnih vozila za koje je poznato ili se očekuje da će u tekućoj godini biti stavljeni na hrvatsko tržište radi prodaje ili davanja u leasing;
– podjelu na tipove, varijante i izvedbe novih osobnih vozila koji se namjeravaju u tekućoj godini staviti na hrvatsko tržište radi prodaje ili davanja u leasing;
– podatke o potrošnji goriva i emisiji CO2za svaki tip, varijantu i izvedbu.
(2) Centar za vozila Hrvatske je radi izrade vodiča iz članka 7. stavka 1. ovoga Pravilnika dužan najkasnije do 1. veljače tekuće godine Ministarstvu unutarnjih poslova dostaviti tekst za savjet vozačima iz članka 7. alineje 4. ovoga Pravilnika.
(3) Ministarstvo zaštite okoliša i prirode je radi izrade vodiča iz članka 7. stavka 1. ovoga Pravilnika dužno najkasnije do 1. veljače tekuće godine dostaviti tekst za sadržaj vodiča iz članka 7. alineja 5., 6. i 7. ovoga Pravilnika.
(4) Ministarstvo unutarnjih poslova izrađuje vodič iz članka 7. stavka 1. ovoga Pravilnika jedanput godišnje, najkasnije do 31. ožujka tekuće godine.
(5) Ministarstvo unutarnjih poslova dostavlja vodič iz članka 7. stavka 1. ovoga Pravilnika dobavljačima u traženom broju i po cijeni koja ne smije premašiti troškove izrade vodiča.
Članak 9.
(1) Prodavač je na prodajnom mjestu dužan bez naknade pružiti potrošačima zadnje izdanje vodiča iz članka 7. stavka 1. ovoga Pravilnika.
(2) Prodavač koji nije dobavljač, dužan je dovoljan broj primjeraka vodiča iz članka 7. stavka 1. ovoga Pravilnika pribaviti od dobavljača.
(3) Prodavač mora osigurati da je vodič ekonomičnosti potrošnje goriva i emisije CO2 novih osobnih vozila dostupan potrošačima u roku od petnaest dana od njegove objave.
IV. PRIKAZ PODATAKA NA PLAKATU ILI ZASLONU
Članak 10.
(1) Prodavač osobnih vozila dužan je, za svaku marku vozila, na plakatu ili zaslonu prikazati podatke o potrošnji goriva i emisiji CO2 svih tipova, varijanti i izvedbi novih osobnih vozila koji su izloženi, ponuđeni na prodaju ili za davanje u leasing na tom ili preko tog prodajnog mjesta.
(2) Plakat ili zaslon iz stavka 1. ovoga članka sadrži:
– popis modela novih osobnih vozila poredanih prema rastućoj količini emisije CO2 u odvojenim skupinama, ovisno o vrsti motornog goriva koje koriste (motorni benzin, dizelsko gorivo i druga goriva), pri čemu se model s najnižom službenom potrošnjom goriva uvrštava na vrh popisa;
– za svaki model novog osobnog vozila iz popisa navodi se: marka, brojčana vrijednost potrošnje goriva izražena u litrama na 100 kilometara (l/100 km) ili u m3 na 100 kilometara (m3/100 km) i zaokružena na jedno decimalno mjesto te brojčana vrijednost emisije CO2 izražena u gramima po kilometru (g/km) i zaokružena na najbliži cijeli broj;
– tekst koji glasi:
»Vodič o ekonomičnosti potrošnje goriva i emisiji CO2 koji sadržava podatke za sve modele novih osobnih vozila dostupan je bez naknade na svim prodajnim mjestima«
i
»Pored učinkovitosti goriva vozila, način vožnje i drugi čimbenici netehničke prirode utječu na potrošnju goriva i emisiju CO2 osobnog vozila. CO2 je glavni staklenički plin odgovoran za globalno zatopljenje.«
Ukoliko se gore navedeni tekst prikazuje preko elektroničkog zaslona, on mora biti trajno vidljiv.
(3) Plakat ili zaslon iz stavka 1. ovoga članka mora biti vidljivo istaknut. Minimalna veličina plakata ili zaslona je 70 x 50 cm. Podaci na plakatu ili zaslonu moraju biti lako čitljivi. Ukoliko se podaci prikazuju preko elektroničkog zaslona, minimalna veličina zaslona je 25 x 32 cm. Podaci se mogu prikazati rotirajućom tehnikom.
(4) Sadržaj plakata ili zaslona ažurira se svakih šest mjeseci, a sadržaj elektroničkog zaslona svaka tri mjeseca.
(5) Ukoliko se plakat ili zaslon potpuno i trajno zamjene