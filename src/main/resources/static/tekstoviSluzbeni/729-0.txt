35 27.03.2015 Pravilnik o evidenciji uporabe poljoprivrednog zemljišta
MINISTARSTVO POLJOPRIVREDE
730
Na temelju članka 120. stavka 2. Zakona o poljoprivredi (»Narodne novine« broj 30/2015), ministar poljoprivrede donosi
PRAVILNIK
O EVIDENCIJI UPORABE POLJOPRIVREDNOG ZEMLJIŠTA
Opća odredba
Članak 1.
Ovim Pravilnikom propisuju se uvjeti, sadržaj, te način vođenja evidencije uporabe poljoprivrednog zemljišta.
Pojmovnik
Članak 2.
Pojedini pojmovi u smislu ovoga Pravilnika imaju sljedeće značenje:
(1) »ARKOD« je evidencija uporabe poljoprivrednog zemljišta u digitalnom grafičkom obliku na području Republike Hrvatske.
(2) »AGRONET« je elektronička aplikacija namijenjena za pomoć poljoprivrednicima i ostalim korisnicima u ostvarivanju prava na potpore u poljoprivredi
(3) »Digitalna ortofoto karta« (u daljnjem tekstu: DOF) je list karte sastavljen od jedne ili mozaika ortofotosnimki (središnji dio fotogrametrijske snimke preveden iz centralne ili druge poznate projekcije u ortogonalnu) jedinstvenog mjerila, s nanesenom pravokutnom koordinatnom mrežom, odgovarajućim kartografskim znacima, nadopunjen izvanokvirnim podacima, a u sustavu se primjenjuje u infracrvenom i RGB dijelu spektra
(4) »Digitalni katastarski planovi« (u daljnjem tekstu: DKP) je katastarski plan preveden ili izrađen u elektroničkom obliku i predstavlja skupni prikaz katastarskih podataka.
(5) »Topografska karta« (u daljnjem tekstu: TK) je karta producirana sredstvima digitalne kartografije dostupna u analognom i digitalnom rasterskom obliku.
(6) »Središnji registar prostornih jedinica« (u daljnjem tekstu: SRPJ) sadrži podatke o vrsti i imenu, identifikatoru, prikazu granica i izvoru podatka o granicama prostornih jedinica, podatke o prostornim jedinicama s kojima se povezuju, posebne podatke (status, sjedište i dr.) te vrstu, izvor i datum primjene.
(7) »Digitalni model reljefa« (u daljnjem tekstu: DMR) numerički je zapis položajno i visinski određenih točaka i geometrijskih elemenata koji prikazuju reljef zemljišta i iz njih izračunat matematički model površine Zemlje (digitalni model visina).
(8) »ARKOD parcela« je neprekinuta površina poljoprivrednog zemljišta koju u pravilu obrađuje samo jedan poljoprivrednik, klasificirana s obzirom na vrstu uporabe zemljišta.
(9) »Fotointerpretacija« je postupak prepoznavanja poljoprivrednih površina na DOF-u i vektoriziranja ARKOD parcela prema vidljivim granicama obrade.
(10) »Predstavnik poljoprivrednika« je nositelj ili član obiteljskog poljoprivrednog gospodarstva (u daljnjem tekstu: OPG) te odgovorna osoba obrta, trgovačkog društva ili druge pravne osobe. Predstavnik poljoprivrednika može biti i punomoćnik.
(11) »Ekološki značajne površine« (u daljnjem tekstu: EZP) su površine definirane člankom 20. Zakona o poljoprivredi i člankom 32. Pravilnika o Izravnim Potporama.
(12) »Rubni pojasevi duž vodotoka i stajaćih voda« su pojasevi na granici obradivog zemljišta, široki najmanje 3, a udaljeni najviše 10 metara od ruba korita vodotoka i obradivog zemljišta.
(13) »Pojasevi prihvatljivih hektara uz rubove šuma« su rubni pojasevi na granici obradivog zemljišta, duž rubova šume, bez poljoprivredne proizvodnje. Šumom u smislu ovoga Pravilnika se smatra zemljište obraslo šumskim drvećem na površini većoj od 0,2 ha, a koja nije uža od 20 metara.
(14) »Obilježja krajobraza« su sastavni dijelovi ARKOD parcele, nalaze se na poljoprivrednom zemljištu ili na njegovoj granici, nastali su prirodnim putem ili ljudskom aktivnošću te su sljedeći elementi: šumarak, pojedinačno stablo, drvored, živica, lokva (jezerce), jarak, suhozid.
(15) »Šumarak« je neprekinuto i homogeno područje pokriveno drvećem i grmljem, koje se ne koristi u poljoprivredne svrhe i čija je ukupna minimalna površina 100 m², dok maksimalna površina ne prelazi 2000 m². Grafički je prikazan u ARKOD-u kao poligon.
(16) »Pojedinačno stablo« je stablo čija je površina horizontalne projekcije krošnje najmanje 8 m², a visina najmanje 2 metra te se pod istim obavlja minimalna