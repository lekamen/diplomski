korisnika proračuna u kojem je osoba zaposlena.
Članak 12.
Područja, postupak i radna dokumentacija za obavljanje povremene provjere utvrđuju se Uputom o obavljanju povremene provjere primjene Okvira za razvoj sustava unutarnjih kontrola (u daljnjem tekstu: Uputa) koju izrađuje Središnja harmonizacijska jedinica.
Članak 13.
Odgovorna osoba korisnika proračuna dužna je osobi koja obavlja povremenu provjeru osigurati uvjete za neometano obavljanje provjere.
Članak 14.
(1) Osobe koje su obavile provjeru primjene Okvira dužne su izraditi nacrt izvješća o obavljenoj povremenoj provjeri u roku od dvadeset dana od dana završetka provjere kod korisnika proračuna te priložiti dokumentaciju koja služi kao dokaz o utvrđenom činjeničnom stanju.
(2) Nacrt izvješća iz stavka 1. ovoga članka Središnja harmonizacijska jedinica dostavlja odgovornoj osobi korisnika proračuna, koja je obvezna u roku od osam dana od primitka nacrta izvješća, dostaviti pisano očitovanje na nacrt izvješća.
(3) Ako odgovorna osoba korisnika proračuna uloži primjedbe na nacrt izvješća iz stavka 2. ovoga članka, a primjedbe nisu prihvaćene ili su djelomično prihvaćene, postaju sastavni dio konačnog izvješća.
(4) Konačno izvješće o obavljenoj povremenoj provjeri Središnja harmonizacijska jedinica dostavlja odgovornoj osobi korisnika proračuna koja je dužna osigurati provedbu preporuka u svrhu poboljšanja sustava unutarnjih kontrola.
Članak 15.
Provjera primjene Okvira iz članka 4. stavka 1. ovoga Pravilnika ne primjenjuje se na korisnike proračuna koji su izravno odgovorni Hrvatskome saboru te na trgovačka društva i druge pravne osobe.
VII. PRIJELAZNE I ZAVRŠNE ODREDBE
Članak 16.
Središnja harmonizacijska jedinica donijet će Uputu o obavljanju povremene provjere primjene Okvira za razvoj sustava unutarnjih kontrola iz članka 12. ovoga Pravilnika u roku od šest mjeseci od stupanja na snagu ovoga Pravilnika.
Članak 17.
Danom stupanja na snagu ovoga Pravilnika prestaje važiti Pravilnik o provedbi financijskog upravljanja i kontrola u javnom sektoru (»Narodne novine«, br. 130/11).
Članak 18.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/16-01/05
Urbroj: 513-08-03-16-61
Zagreb, 14. lipnja 2016.
Ministar dr. sc. Zdravko Marić, v. r.
PRILOG 1
OKVIR ZA RAZVOJ SUSTAVA UNUTARNJIH KONTROLA
Komponente, načela, metode i postupci u smislu ovoga Pravilnika su:
1. KONTROLNO OKRUŽENJE
1.1. Etika i integritet
Ključni zahtjevi:
1.1.1. Etički kodeks je usvojen i objavljen na mrežnim stranicama institucije ili na drugi prikladan način.
1.1.2. Zaposlenici su upoznati s Etičkim kodeksom i etičkim vrijednostima institucije.
1.1.3. Utvrđene su situacije potencijalnih sukoba interesa i mjere za sprečavanje potencijalnih sukoba interesa.
1.1.4. Imenovan je povjerenik za etiku i utvrđen je način postupanja po prijavljenim situacijama neetičnog ponašanja.
1.2. Misija, vizija i ciljevi
Ključni zahtjevi:
1.2.1. Misija i vizija institucije su definirane i objavljene na mrežnim stranicama institucije.
1.2.2. Poslovni ciljevi institucije definirani su kao strateški, programski i operativni ciljevi.
1.2.3. Strateški ciljevi sadržani su u strateškim planskim dokumentima, a definirani su na način da su konkretni, mjerljivi i vremenski određeni, s utvrđenim pokazateljima rezultata i učinaka.
1.2.4. Ciljevi programa sadržani su u obrazloženjima programa uz proračun, odnosno financijski plan s utvrđenim pokazateljima rezultata i učinaka.
1.2.5. Operativni ciljevi sadržani su u operativnim planovima (godišnji plan rada, plan nabave, plan zapošljavanja, plan investicija, plan tekućeg i investicijskog održavanja, plan provedbe projekata i slično) u kojima su utvrđeni resursi za njihovu realizaciju.
1.2.6. Strateški, programski i operativni ciljevi međusobno su usklađeni.
1.2.7. Institucije iz nadležnosti upoznate su sa strateškim i programskim ciljevima nadležne institucije i uključene su u njihovu provedbu, što je na odgovarajući način dokumentirano.
1.2.8.