 članka dostaviti nadležnom trgovačkom sudu ili mjesno nadležnom uredu državne uprave u županiji, odnosno nadležnom uredu Grada Zagreba na nadležno postupanje.
V. PRIJELAZNE I ZAVRŠNE ODREDBE
Članak 23.
(1) Ministar nadležan za poduzetništvo i obrt donijet će provedbene propise na temelju ovlasti iz ovoga Zakona (članak 19. stavci 2. i 8. i članak 20. stavak 2.) u roku od šest mjeseci od dana stupanja na snagu ovoga Zakona.
(2) Ministar nadležan za poduzetništvo i obrt donijet će odluku o listi ispitivača za provođenje ispita o stručnoj osposobljenosti (članak 19. stavak 3.) u roku od šest mjeseci od dana stupanja na snagu ovoga Zakona.
Članak 24.
Koncesije za obavljanje prijevoza pokojnika, koje su u skladu s odredbama Zakona o komunalnom gospodarstvu dodijelila nadležna tijela jedinica lokalne samouprave i Grada Zagreba, prestaju važiti danom stupanja na snagu ovoga Zakona.
Članak 25.
Pravne i fizičke osobe koje prijevoz pokojnika od mjesta smrti do nadležne patologije ili sudske medicine obavljaju na temelju ugovora o povjeravanju komunalnih poslova sklopljenih s jedinicama lokalne samouprave, sukladno Zakonu o komunalnom gospodarstvu, nastavljaju obavljati navedeni prijevoz pokojnika do isteka roka važenja ugovora.
Članak 26.
(1) Fizičke i pravne osobe koje na dan stupanja na snagu ovoga Zakona obavljaju pogrebničku djelatnost dužne su uskladiti svoje poslovanje s odredbama ovoga Zakona u roku od godinu dana od dana njegova stupanja na snagu.
(2) Fizičke i pravne osobe koje na dan stupanja na snagu ovoga Zakona obavljaju pogrebničku djelatnost dužne su u roku iz stavka 1. ovoga članka ishoditi rješenje o ispunjavanju uvjeta za obavljanje pogrebničke djelatnosti u skladu s odredbama ovoga Zakona.
(3) Fizičkoj i pravnoj osobi koja ne ishodi rješenje sukladno stavku 2. ovoga članka prestaje pravo na obavljanje djelatnosti, o čemu mjesno nadležni ured državne uprave u županiji odnosno nadležni ured Grada Zagreba donosi rješenje.
(4) Rješenje iz stavka 3. ovoga članka o prestanku prava na obavljanje djelatnosti prosljeđuje se nadležnom trgovačkom sudu koji provodi postupak brisanja djelatnosti iz sudskog registra, odnosno mjesno nadležnom uredu državne uprave u županiji, odnosno nadležnom uredu Grada Zagreba koji kao registarsko tijelo za fizičku osobu zadržava primjerak navedenog rješenja i provodi postupak brisanja djelatnosti iz obrtnog registra.
Članak 27.
Pogrebnici koji su na dan stupanja na snagu ovoga Zakona upisani u odgovarajućem registru mogu pristupiti polaganju ispita o stručnoj osposobljenosti bez obveze udovoljavanja uvjetu najmanje završenog srednjeg strukovnog obrazovanja u trogodišnjem trajanju.
Članak 28.
Stupanjem na snagu ovoga Zakona prestaju važiti odredbe članka 3. stavka 1. točke 9., stavka 10. podstavka 2., članka 10. stavka 1. točke 10., članka 11. stavka 1. podstavka 8. i članka 20. stavka 1. točke 7. Zakona o komunalnom gospodarstvu (»Narodne novine« br. 36/95., 70/97., 128/99., 57/00., 129/00., 59/01., 82/04., 178/04., 38/09., 79/09., 49/11., 84/11., 90/11., 144/12., 94/13. i 153/13.) koje se odnose na prijevoz pokojnika.
Članak 29.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/14-01/138 Zagreb, 20. ožujka 2015.
HRVATSKI SABOR
Predsjednik Hrvatskoga sabora Josip Leko, v. r.
