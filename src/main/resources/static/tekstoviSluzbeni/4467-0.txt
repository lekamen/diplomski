80 07.09.2016 Standard medicinske opreme medicinskih uređaja i pribora za obavljanje bolničke hitne medicine
HRVATSKI ZAVOD ZA HITNU MEDICINU
1816
Na temelju članka 17. stavka 2. Pravilnika o minimalnim uvjetima u pogledu prostora, radnika i medicinsko-tehničke opreme za obavljanje djelatnosti hitne medicine (»Narodne novine«, broj 71/2016) Hrvatski zavod za hitnu medicinu utvrđuje
STANDARD
MEDICINSKE OPREME, MEDICINSKIH UREĐAJA I PRIBORA ZA OBAVLJANJE BOLNIČKE HITNE MEDICINE
Članak 1.
Ovim standardom propisuje se obvezna medicinska oprema, uređaji i pribor za potrebe bolničke hitne medicinske službe u Republici Hrvatskoj te minimalni uvjeti u pogledu količine medicinske opreme, uređaja i pribora koji se mora nalaziti u prostorijama Objedinjenog hitnog bolničkog prijama (u daljnjem tekstu: OHBP).
Članak 2.
Medicinska oprema, uređaji i pribor moraju zadovoljavati zahtjeve važećih normi i standarda koji definiraju svojstva opreme namijenjene za rad u djelatnosti bolničke hitne medicine.
Medicinska oprema, medicinski uređaji i medicinski pribor mora biti upisana u očevidnik medicinskih proizvoda Agencije za lijekove i medicinske proizvode i označena CE oznakom na način kako je propisano Pravilnikom o bitnim zahtjevima, razvrstavanju, upisu proizvođača u očevidnik proizvođača, upisu medicinskih proizvoda u očevidnik medicinskih proizvoda te ocjenjivanju sukladnosti medicinskih proizvoda.
Članak 3.
Objedinjeni hitni bolnički prijami moraju osigurati ispunjavanje minimalnih zahtjeva za medicinsku opremu, uređaje i pribor propisanih ovim standardom, redovno održavanje i čišćenje propisane medicinske opreme, uređaja i pribora, redovno testiranje ispravnosti medicinskih uređaja sukladno uputama proizvođača, siguran smještaj propisane medicinske opreme, uređaja i pribora u prostorima OHBP-a te pravilno korištenje opreme sukladno važećim standardima zbrinjavanja hitnog medicinskog pacijenta.
Članak 4.
Medicinska oprema, uređaji i pribor moraju biti raspoređeni u prostorijama OHBP-a tako da su dostupni i sigurni prilikom korištenja, održavanja i čišćenja.
Popis medicinske opreme, uređaja i pribora
Članak 5.
Medicinska oprema za imobilizaciju uključuje dasku za imobilizaciju i izvlačenje s bočnim stabilizatorima glave i remenjem za pričvršćivanje, ovratnike za imobilizaciju vratne kralježnice (za odrasle i djecu), prsluk za imobilizaciju i izvlačenje, rasklopna nosila s bočnim fiksatorima glave i remenjem za pričvršćivanje, udlage za imobilizaciju i vakuum madrac s ručnom crpkom, za razmjenu sa izvanbolničkom hitnom medicinskom službom.
Članak 6.
Medicinska oprema za primjenu kisika uključuje priključak za medicinske plinove (kisik, dušični oksidul, komprimirani zrak i vakuum), katetere za primjenu kisika za odrasle, maske za primjenu kisika u veličini za odrasle, maske za primjenu kisika u veličini za djecu, maske sa spremnikom i jednosmjernim valvulama za primjenu kisika (za odrasle), maske sa spremnikom i jednosmjernim valvulama za primjenu kisika (za djecu), prijenosnu bocu za medicinski kisik zapremine 2 litre (minimalnog kapaciteta od 400 litara kisika) ili zapremine koja osigurava pohranu iste količine kisika sa redukcijskim ventilom i manometrom, protokomjer za prijenosnu bocu za kisik minimalnog kapaciteta od 15 litara/minuti, protokomjer s ovlaživačem kisika minimalnog kapaciteta od 15 litara/minuti.
Članak 7.
Medicinski uređaji, dijagnostička oprema i pripadajući pribor uključuju anesteziološki aparat, aspirator, defibrilator, dijagnostičku svjetiljku, EKG uređaj, fonendoskop, glukometar, grijač krvi, infuzomat, kapnometar/kapnograf, neurološki čekić, perfuzore (infuzijske pumpe s brizgalicom), pulsni oksimetar s nastavkom za odrasle i djecu, digitalni termometar, tlakomjer s manžetama za odrasle i za djecu, transportni ventilator, mobilni ultrazvučni uređaj, vagu, visinomjer, stalak za infuziju, fokusiranu lampu za pregled, oprema za imobilizaciju (udlage različitih dimenzija), sadrene gips zavoje, sjedeća kolica za prijevoz