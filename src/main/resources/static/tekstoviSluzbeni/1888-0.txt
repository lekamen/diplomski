97 11.09.2015 Pravilnik o ustrojstvu i načinu rada Povjerenstva za žrtve seksualnog nasilja
MINISTARSTVO BRANITELJA
1889
Na temelju članka 10. stavka 5. Zakona o pravima žrtava seksualnog nasilja za vrijeme oružane agresije na Republiku Hrvatsku u Domovinskom ratu (»Narodne novine« broj 64/15), ministar branitelja donosi
PRAVILNIK
O USTROJSTVU I NAČINU RADA POVJERENSTVA ZA ŽRTVE SEKSUALNOG NASILJA
DIO PRVI UVODNE ODREDBE
Članak 1.
Ovim Pravilnikom o ustrojstvu i načinu rada Povjerenstva za žrtve seksualnog nasilja (u daljnjem tekstu: Pravilnik) uređuje se ustrojstvo, način rada i donošenja odluka, obrasci nalaza i mišljenja te druga važna pitanja za rad Povjerenstva za žrtve seksualnog nasilja (u daljnjem tekstu: Povjerenstvo).
Članak 2.
Izrazi rodnog značenja koji se koriste u ovom Pravilniku su neutralni i odnose se jednako na muški i ženski rod.
DIO DRUGI USTROJSTVO I NAČIN RADA POVJERENSTVA
POGLAVLJE I. USTROJSTVO POVJERENSTVA
ODJELJAK A IMENOVANJE ČLANA I ZAMJENIKA ČLANA
Prijedlog kandidata
Članak 3.
(1) Ministar nadležan za branitelje (u daljnjem tekstu: ministar), temeljem članka 11. stavka 3. Zakona o pravima žrtava seksualnog nasilja za vrijeme oružane agresije na Republiku Hrvatsku u Domovinskom ratu (u daljnjem tekstu: Zakon), radi imenovanja člana odnosno zamjenika člana Povjerenstva, zatražit će od ministra nadležnog za zdravlje obrazloženi prijedlog kandidata iz redova doktora medicine sukladno članku 12. stavku 1. Zakona.
(2) Ministar nadležan za zdravlje će prilikom prijedloga kandidata iz stavka 1. ovoga članka uzeti u obzir načelo rodne ravnopravnosti.
(3) Posebni uvjeti za ostvarivanje prava prednosti iz članka 12. stavka 4. Zakona koji postoje kod kandidata i temeljem kojih je isti predložen, navode se u prijedlogu iz stavka 1. ovoga članka.
Članak 4.
Ministar može zatražiti od neovisnog tijela za suzbijanje diskriminacije u području ravnopravnosti spolova preporuku, mišljenje ili prijedlog kandidata iz redova stručnjaka s iskustvom na području zaštite ljudskih prava.
Javni poziv
Članak 5.
(1) Ministarstvo nadležno za branitelje (u daljnjem tekstu: Ministarstvo) objavljuje javni poziv za prijavu kandidata radi imenovanja člana odnosno zamjenika člana Povjerenstva u trajanju od 15 dana s naznačenim uvjetima i rokom za prijavu.
(2) Javnim pozivom iz stavka 1. ovoga članka prikupljaju se prijave kandidata sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem prava odnosno psihologije.
(3) Iznimno od stavka 2. ovoga članka, na javni poziv može se prijaviti i kandidat druge struke uz uvjet da ima iskustvo rada na području zaštite ljudskih prava.
Članak 6.
(1) Uz prijavu, zainteresirani kandidat dužan je priložiti:
– životopis
– dokaz o državljanstvu Republike Hrvatske (presliku osobne iskaznice, putovnice ili domovnice)
– dokaz o odgovarajućem stupnju obrazovanja (presliku diplome)
– dokaz o najmanje deset godina radnog iskustva u struci (elektronički zapis o podacima evidentiranim u matičnoj evidenciji Hrvatskog zavoda za mirovinsko osiguranje) i
– uvjerenje nadležnog suda da kandidat nije osuđivan odnosno da se ne vodi kazneni postupak (ne stariji od šest mjeseci).
(2) U slučaju prijave kandidata iz članka 5. stavka 3. ovoga Pravilnika ili postojanja posebnih uvjeta iz članka 12. stavka 4. Zakona, kandidat ih je dužan navesti u prijavi odnosno životopisu, potkrijepiti ih činjenicama odnosno dokazima kojima o tome raspolaže te ih priložiti uz prijavu.
Imenovanje i mandat člana Povjerenstva
Članak 7.
(1) Prilikom izbora odnosno imenovanja člana i zamjenika člana Povjerenstva vodit će se računa o zastupljenosti različitih struka predviđenih Zakonom.
(2) Najkasnije 30 dana prije isteka mandata člana odnosno zamjenika člana Povjerenstva provodi se postupak imenovanja predviđen ovim Pravilnikom.
(3) Član odnosno zamjenik člana Povjerenstva, nakon isteka mandata može biti ponovno imenovan.
Članak 8.
(1) Kada članu odnosno zamjeniku člana