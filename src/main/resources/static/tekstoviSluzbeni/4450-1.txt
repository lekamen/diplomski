 domaće životinje (Tablica 1.) i Tablice potrebne radne snage po jedinici površine pojedine proizvodnje i uvjetnim grlima (Tablica 2.) propisani su Prilogom II.d, koji je sastavni dio ove Uredbe.
Obrazloženje pojedine sastavnice Gospodarskog programa za zakup šaranskih ribnjaka propisano je Prilogom II.e, a za zakup pastrvskih ribnjaka propisano je Prilogom II.f, koji su sastavni dio ove Uredbe.
Članak 10.
Prilikom vrednovanja Gospodarskog programa, za sudionika na javnom pozivu za zakup i zakup za ribnjake koji je obiteljsko poljoprivredno gospodarstvo ili obrt uzet će se u obzir svi njegovi resursi na području Republike Hrvatske, a za sudionika koji je trgovačko društvo i svi resursi s njime povezanih društava na području Republike Hrvatske, u skladu s propisima kojima se uređuju trgovačka društva.
Sudionik na javnom pozivu za zakup i zakup za ribnjake uz ponudu dostavlja izjavu o resursima iz stavka 1. ovoga članka
Obrazac izjave iz stavka 2. ovoga članka nalazi se na mrežnoj stranici Agencije za poljoprivredno zemljište.
U svrhu utvrđivanja i vrednovanja resursa iz stavka 1. ovoga članka, Agencija za poljoprivredno zemljište koristit će podatke nadležnih institucija koje istima raspolažu.
Izabrani ponuditelji obvezni su ispuniti ciljeve Gospodarskog programa na svim proizvodno-tehnološkim cjelinama koje su im dodijeljene u zakup i zakup za ribnjake i po svim sastavnicama u cijelosti, u roku od dvije godine od dana uvođenja u posjed.
Članak 11.
Postupci započeti prije stupanja na snagu ove Uredbe dovršit će se na temelju Uredbe o obrascu i načinu vrednovanja Gospodarskog programa korištenja poljoprivrednog zemljišta u vlasništvu Republike Hrvatske (»Narodne novine«, broj 66/13).
Članak 12.
Stupanjem na snagu ove Uredbe prestaje važiti Uredba o obrascu i načinu vrednovanja Gospodarskog programa korištenja poljoprivrednog zemljišta u vlasništvu Republike Hrvatske (»Narodne novine«, broj 66/13).
Članak 13.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/16-03/36
Urbroj: 50301-05/25-16-2
Zagreb, 31. kolovoza 2016.
Predsjednik Tihomir Orešković, v. r.
PRILOG I.

PRILOG II.a,  PRILOG II.b,  PRILOG II.c


PRILOG II.d
OBRAZLOŽENJE POJEDINE SASTAVNICE GOSPODARSKOG PROGRAMA ZA ZAKUP
SPECIFIČNI BODOVI
1. Sastavnica – Stočarstvo
Vrednuje se prosječan broj uvjetnih grla u posljednje dvije godine do objave javnog poziva (Tablica 1. ovoga Priloga), u odnosu na broj ha upisanih površina u ARKOD sustav Agencije za plaćanja u poljoprivredi, ribarstvu i ruralnom razvoju.
Sudionici javnog poziva koji se bave proizvodnjom mlijeka (krave, ovce, koze) i rasplodnih krmača i imaju više od 2,4 uvjetnih grla po ha dobivaju najveći broj bodova. Najmanji broj bodova u ovoj sastavnici dobivaju sudionici koji su početnici a bave se uzgojem konja, magaraca, kunića i divljači.
Broj uvjetnih grla dokazuje se izvodom iz Jedinstvenog registra domaćih životinja (JRDŽ) Hrvatske poljoprivredne agencije, a na temelju svih podataka sudionika javnog poziva prema Jedinstvenom identifikacijskom broju gospodarstva (JIBG).
Uvjet za priznavanje bodova po ovoj sastavnici jest da sudionik u tekućoj godini raspolaže s minimalno 50% uvjetnih grla u odnosu na godišnji prosjek u posljednje dvije godine do objave javnog poziva.
Početnicima unutar ove sastavnice smatraju se sudionici koji u Jedinstvenom registru domaćih životinja (JRDŽ) nemaju evidentirana uvjetna grla.
Ponuditelj može ostvariti bodove po samo jednoj podvrsti stočarske proizvodnje.
Izabrani ponuditelj na javnom pozivu obvezan je povećati broj uvjetnih grla stoke u odnosu na dodijeljenu površinu poljoprivrednog zemljišta, do ispunjenja uvjeta od minimalno jednog uvjetnog grla po ha, u roku od dvije godine od dana uvođenja u posjed, u protivnom se ugovor o zakupu raskida.
Kod sudionika koji su podnijeli ponudu na više od jedne proizvodno-tehnološke cjeline istog javnog poziva, nakon zaključenja rang liste ostvarenih bodova po prvoj te svakoj sljedećoj