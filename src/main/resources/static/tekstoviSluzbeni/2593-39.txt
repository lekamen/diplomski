 onečišćenja.
Članak 10.05 – Sakupljanje i obrada otpada na plovilima
(1) Zapovjednik mora na plovilu osigurati posebno sakupljanje otpada iz članka 10.04. stavka 1. ovoga Pravilnika, ne uključujući dijelove tereta ili otpad vezan za teret, u spremišta predviđena za tu svrhu i sakupljanje kaljužnih voda u kaljuže strojarnica. Spremišta moraju biti postavljena na plovilu tako da se svako curenje njihova sadržaja može ustanoviti i zaustaviti lako i na vrijeme.
(2) Zabranjeno je:
a) koristiti pokretna spremišta postavljena na palubi kao spremišta za sakupljanje rabljenih ulja,
b) spaljivati otpad na plovilu,
c) ubacivati u kaljuže strojarnice proizvode za čišćenje koji rastvaraju ulje ili mazivo i emulgatore, pri čemu se izuzimaju proizvodi koji ne otežavaju pročišćavanje otpadnih voda iz kaljuža na prihvatnim stanicama.
Članak 10.06 – Knjiga o uljima, odlaganje u prihvatne postaje
(1) Plovila koja imaju strojarnicu ili odjeljak za motor, osim čamaca, moraju imati Knjigu o uljima izdanu od nadležnog tijela i u skladu s obrascem u Prilogu 9 ovoga Pravilnika. Nakon dobivanja nove Knjige o uljima prethodnu je potrebno čuvati na plovilu najmanje 6 mjeseci od datuma zadnjeg upisa. Izuzeća su dopuštena samo ako su u skladu s pravilima o zaštiti voda i uklanjanju otpada nastalog na plovilima koji su na snazi za plovne putove iz članka 1.00 ovoga Pravilnika.
(2) Uljni i mastan otpad nastao prilikom korištenja plovila, žitak mulj i drugi poseban otpad mora se deponirati, uz dokaz, u prihvatnim postajama u pravilnim razmacima, koji su određeni stanjem i korištenjem plovila. Taj dokaz se sastoji od bilješke u Knjizi o uljima koju upisuje prihvatna postaja.
(3) Svako plovilo koje, u smislu važećih propisa izvan sliva Save, ima druge isprave koje se odnose na odlaganje otpada nastalog prilikom korištenja plovila, mora u tim drugim ispravama imati dokaz o odlaganju otpada. Dokazom u tom smislu smatra se Dnevnik o nadzoru iskorištenih ulja predviđen Međunarodnom konvencijom o sprječavanju onečišćenja na moru (MARPOL 73).
(4) Kućanski otpad i talog mora se odlagati u prihvatne postaje posebno uređena za tu svrhu.
Članak 10.07. – Obveza opreza prilikom snabdijevanja gorivom i mazivom
(1) Motorna plovila, izuzev čamaca, za snabdijevanjem gorivom i mazivom moraju koristiti opskrbna plovila, opskrbne postaje ili kamione-cisterne posebno određene od nadležnih tijela.
(2) Tijekom snabdijevanja koje uključuje gorivo ili mazivo ulje zapovjednik mora osigurati sljedeće:
a) da je plovilo koje se snabdijeva privezano na način da ne postoji nikakav pritisak na cijevi i crijeva tijekom čitavog postupka snabdijevanja;
b) količine za snabdijevanje moraju biti unutar raspona vidljivih indikatora na uređaju za mjerenje primljenih količina.
c) da su ventili za zatvaranje na cjevovodima između pojedinačnih tankova zatvoreni ukoliko se tankovi pune individualno
d) da je snabdijevanje nadzirano, i
e) da su tankovi goriva osigurani protiv curenja goriva tijekom snabdijevanja putem tehničke opreme na plovilu koja mora biti navedena u točki 52. svjedodžbe o sposobnosti za plovidbu. Ukoliko se gorivo uzima od postaje za snabdijevanje koja posjeduje svoju tehničku opremu za sprečavanje curenja goriva na snabdijevanom plovilu, naprijed navedeni zahtjevi u pogledu opreme ne primjenjuju se.
(3) Zapovjednik mora prije početka snabdijevanja osigurati da su osoba za nadzor na opskrbnom plovilu, opskrbnoj postaji ili kamionu – cisterni i član posade zadužen za snabdijevanje na plovilu ispunili i potpisali Kontrolnu listu za sigurnost kod snabdijevanja gorivom (u dva primjerka) i da su se suglasili o sljedećem:
a) da je uređaj za automatsko zatvaranje (ukoliko postoji) ispravan,
b) o sigurnom i izravnom načinu komunikacije,
c) o količinama za svaki tank i o brzini punjenja, posebice, u svezi sa mogućim problemima sa sustavom ventilacije tankova,
d) o redoslijedu punjenja tankova,
e) o brzini plovidbe u slučaju da se snabdijevanje odvija tijekom plovidbe.
Primjer kontrolne liste 