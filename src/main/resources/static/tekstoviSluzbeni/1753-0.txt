89 14.08.2015 Rješenje Ustavnog suda Republike Hrvatske broj: U-I-1716/2015 od 24. srpnja 2015.
USTAVNI SUD REPUBLIKE HRVATSKE
1754
Ustavni sud Republike Hrvatske, u sastavu Jasna Omejec, predsjednica, te suci Mato Arlović, Marko Babić, Snježana Bagić, Slavica Banić, Mario Jelušić, Davor Krapac, Ivan Matija, Antun Palarić, Duška Šarin i Miroslav Šeparović, rješavajući o prijedlozima za pokretanje postupka za ocjenu suglasnosti zakona s Ustavom Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.), na sjednici održanoj 24. srpnja 2015. donio je
RJEŠENJE
I. Obustavlja se postupak u povodu zahtjeva za ocjenu suglasnosti s Ustavom članka 221. stavaka 3. i 4. Zakona o sigurnosti prometa na cestama (»Narodne novine« broj 67/08., 48/10., 74/11., 80/13. i 92/14.).
II. Odbacuju se prijedlozi za pokretanje postupka za ocjenu suglasnosti s Ustavom članka 221. stavaka 3. i 4. u vezi s člankom 285. stavkom 1. točkom 3. Zakona o sigurnosti prometa na cestama (»Narodne novine« broj 67/08., 48/10., 74/11., 80/13. i 92/14.).
III. Ovo rješenje objavit će se u »Narodnim novinama«.
Obrazloženje
1. Na temelju članka 35. točke 1. Ustavnog zakona o Ustavnom sudu Republike Hrvatske (»Narodne novine« broj 99/99., 20/02. i 49/02. – pročišćeni tekst; u daljnjem tekstu: Ustavni zakon) 64 zastupnika 6. saziva Hrvatskog sabora (u daljnjem tekstu: podnositelji zahtjeva) podnijela su 7. srpnja 2008. zahtjev za ocjenu suglasnosti s Ustavom članka 199. stavka 3. u vezi sa stavkom 7., članka 221. i članka 228. stavka 2. Zakona o sigurnosti prometa na cestama (»Narodne novine« broj 67/08.; u daljnjem tekstu: ZSPNC/08).
Ustavni sud je odlukom broj: U-I-3084/2008 i U-I-3419/2008 od 7. travnja 2010. (»Narodne novine« broj 48/10.) ukinuo članak 199. stavke 3. i (djelomično) 7., te članak 228. stavak 2. ZSPNC-a/08. Dio zahtjeva podnositelja kojim se osporavala suglasnost s Ustavom članka 221. ZSPNC-a/08 bio je izdvojen u poseban predmet broj: U-I-1545/2010 radi njegova ispitivanja zajedno s drugim pristiglim prijedlozima za pokretanje postupka za ocjenu suglasnosti s Ustavom članka 221. ZSPNC-a/08.
1.1. Prijedloge za pokretanje postupka za ocjenu suglasnosti s Ustavom članka 221. ZSPNC-a/08 podnijeli su Tomislav Špekuljak iz Kutine (U-I-323/2009 i U-I-707/2013), Anđelka Marušić, Ivana Matasić, Ivona Matošić, Petra Meixner, Ana Meštrović, Lara Nusdorfer, Vanja Obradović, Igor Paro, Đurđica Peranić, Maja Petrović, Kristina Piršić, Alen Plančić, Sanja Radovčić, Maja Ratković, Vedran Rebac, Ena Stevović, Natali Superina, Sandra Šimunić, Ana Turina, Marina Žagar i Ivana Živković, studenti Pravnog fakulteta Sveučilišta u Rijeci (U-I-3095/2009), Ana Klopović iz Jastrebarskog (U-I-3769/2010 i U-I-708/2013) i Ante Vukušić iz Zagreba (ispravni broj predmeta je U-I-5349/2011).
2. Odlukom broj: U-I-323/2009, U-I-3095/2009, U-I-1545/2010, U-I-3769/2010, U-I-5349/2011, U-I-707/2013 i U-I-708/2013 od 20. prosinca 2013. (»Narodne novine« broj 158 od 27. prosinca 2013.; u daljnjem tekstu: odluka od 20. prosinca 2013.) ukinuti su članak 2. stavak 1. točka 67., članak 221. i članak 285. stavak 1. točka 3. Zakona o sigurnosti prometa na cestama (»Narodne novine« broj 67/08., 48/10., 74/11. i 80/13.; u daljnjem tekstu: ZSPNC) u dijelovima koji se odnose na vozače za koje su do 17. lipnja 2008. prestale dvogodišnje zabrane i ograničenja propisani člankom 221. Zakona o sigurnosti prometa na cestama (»Narodne novine« broj 105/04., 142/06. – Uredba) i kojima je upravljanje vozilom zanimanje.
Ustavni sud je na temelju točke 28.1. obrazloženja odluke od 20. prosinca 2013. odgodio razmatranje preostalog dijela zahtjeva podnositelja i prijedloga predlagatelja, ovisno o izvješću Ministarstva unutarnjih poslova Republike Hrvatske o posljedicama primjene članka 221. stavaka 3. i 4. zajedno s člankom 285. stavkom 1. točkom 3. ZSPNC-a u razdoblju od 1. siječnja 2014. do 31. prosinca 2014.
3. Hrvatski sabor na sjednici održanoj 29. svibnja 2015. donio je Zakon o