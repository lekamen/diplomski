 okoliša i prirode, troškovi tehničke inspekcije i slično).
(4) Opći troškovi iz stavka 3. ovoga članka prihvatljivi su u iznosu do 10% vrijednosti ukupno prihvatljivih troškova (bez općih troškova).
(5) Aktivnost vezana uz projekt, vrijednosti ne veće od 10% vrijednosti prihvatljivog dijela projekta, može započeti prije podnošenja zahtjeva za potporu, ali ne prije 1. siječnja 2014. godine.
Članak 7.
Neprihvatljivi troškovi za sufinanciranje u okviru tipa operacije 4.3.1. su:
1. porez na dodanu vrijednost (u daljnjem tekstu: PDV) u slučaju da je korisnik porezni obveznik upisan u registar obveznika PDV-a te ima pravo na odbitak PDV-a
2. drugi porezi, naknade, doprinosi
3. kamate
4. rabljena poljoprivredna mehanizacija i oprema, rabljena gospodarska vozila, rabljeni radni strojevi
5. svi troškovi održavanja, jednostavne gradnje/zamjene i amortizacije
6. troškovi vezani uz ugovor o leasingu kao što su marža davatelja leasinga, troškovi refinanciranja kamata, režijski troškovi i troškovi osiguranja
7. troškovi vlastitog rada
8. plaćanje u gotovini
9. troškovi nastali prije podnošenja zahtjeva za potporu, osim općih troškova, ali ne prije 1. siječnja 2014. godine i
10. troškovi nastali aktivnostima iz članka 6. stavka 5. ovoga Pravilnika.
Članak 8.
(1) Potpora se dodjeljuje u obliku bespovratnih financijskih sredstava.
(2) Sredstva potpore osiguravaju se iz proračuna EPFRR-a i državnog proračuna Republike Hrvatske, od čega EPFRR sudjeluje s 85% udjela, a Republika Hrvatska s 15% udjela, a intenzitet javne potpore po projektu iznosi do 100% od ukupnih prihvatljivih troškova.
(3) Broj projekata odobrenih pojedinom korisniku u programskom razdoblju nije ograničen.
(4) Isti korisnik može podnijeti više zahtjeva za potporu tijekom jednog natječaja.
(5) Isplata potpore bit će u maksimalno šest rata.
(6) Najniža vrijednost javne potpore po projektu može iznositi 150.000 eura u kunskoj protuvrijednosti prema tečaju iz članka 9. ovoga Pravilnika.
(7) Najviša vrijednost javne potpore po projektu može iznositi 15.000.000 eura u kunskoj protuvrijednosti prema tečaju iz članka 9. ovoga Pravilnika.
Članak 9.
Preračun tečaja eura u kune obavlja se prema mjesečnom tečaju eura utvrđenom od Europske komisije za mjesec u kojem je podnesen zahtjev za potporu te objavljenom na mrežnoj stranici Europske komisije http://ec.europa.eu/budget/inforeuro/.
DIO DRUGI
POGLAVLJE I. UVJETI PRIHVATLJIVOSTI I KRITERIJI ODABIRA
Članak 10.
Zahtjev za potporu je prihvatljiv za sufinanciranje uz ispunjavanje sljedećih uvjeta:
1. Stanje vodnog tijela nije identificirano kao manje od dobroga stanja u relevantnom planu upravljanja vodnim područjem iz razloga vezanih uz količinu vode, uz izuzeće od ovoga uvjeta u slučaju kada se investicija opskrbljuje vodom iz postojeće akumulacije uz odobrenje nadležnih vlasti prije 31. listopada 2013. godine, pod uvjetom da su ispunjeni sljedeći uvjeti:
a) dotična akumulacija je identificirana u relevantnom planu upravljanja vodnim područjem i podliježe zahtjevima kontrole iz članka 11. stavka 3. točka e) Okvirne direktive o vodama (SL L 327, 22.12.2000.) (u daljnjem tekstu: Okvirna direktiva o vodama)
b) do 31. listopada 2013. godine na snazi je bila maksimalna količina ukupnog zahvaćanja iz akumulacije ili minimalni zahtjevi za protokom u vodnim tijelima na koja utječe akumulacija
c) maksimalna količina ili minimalni zahtjevi za protokom moraju biti u skladu s uvjetima iz članka 4. Okvirne direktive o vodama
d) planirana investicija ne smije rezultirati zahvaćanjima iznad maksimalne količine zahvaćanja na snazi 31. listopada 2013. godine niti smanjenjem protoka u pogođenim vodnim tijelima ispod minimalno potrebne razine na snazi 31. listopada 2013. godine.
2. Investicija mora biti vezana isključivo uz novu infrastrukturu za navodnjavanje, koja dovodi do povećanja neto navodnjavanog područja.
3. Mjerenje zahvaćenih količina vode mora biti uspostavljeno ili se mora uspostaviti kao dio investicije na razini ulaganja za koje se