 Društvo za osiguranje odnosno društvo za reosiguranje dužno je dostaviti Agenciji godišnje financijske izvještaje iz članka 3. stavka 1. ovoga Pravilnika te godišnje dodatne izvještaje iz članka 4. stavka 2. ovoga Pravilnika najkasnije u roku od četiri mjeseca nakon isteka poslovne godine za koju se izvještaji sastavljaju.
(3) Društvo za osiguranje odnosno društvo za reosiguranje dužno je dostaviti Agenciji godišnje izvješće iz članka 6. ovoga Pravilnika najkasnije u roku od četiri mjeseca nakon isteka poslovne godine za koju se izvještaji sastavljaju.
(4) Društvo za osiguranje odnosno društvo za reosiguranje koje je matično društvo u grupi osiguratelja dužno je dostaviti Agenciji konsolidirane godišnje financijske izvještaje iz članka 3. stavka 1. ovoga Pravilnika i konsolidirano godišnje izvješće iz članka 6. ovoga Pravilnika najkasnije u roku od četiri mjeseca nakon isteka poslovne godine za koju se izvještaji sastavljaju.
Način dostave izvještaja
Članak 9.
(1) Izvještaje iz članka 3. stavka 1. točaka 1. do 4. te članka 4. stavka 2. ovoga Pravilnika društvo za osiguranje odnosno društvo za reosiguranje dužno je dostaviti Agenciji u elektroničkom obliku s naprednim elektroničkim potpisom u skladu s tehničkom uputom Agencije.
(2) Smatra se da je društvo za osiguranje odnosno društvo za reosiguranje dostavilo izvještaje iz stavka 1. ovoga članka u trenutku kada je izvještaj prihvaćen na poslužitelju Agencije za primanje izvještaja.
(3) U opravdanim slučajevima nemogućnosti dostave na način propisan stavkom 1. ovoga članka, društvo za osiguranje odnosno društvo za reosiguranje dužno je u propisanom roku dostaviti izvještaje iz članka 3. stavka 1. točaka 1. do 4. te članka 4. stavka 2. ovoga Pravilnika u pisanom obliku, neposredno ili poštom u svrhu pravodobnog izvještavanja. Društvo za osiguranje odnosno društvo za reosiguranje dužno je dostaviti izvještaje na način propisan stavkom 1. ovoga članka čim prestanu razlozi nemogućnosti dostave, a najkasnije u roku od 8 dana od isteka roka za dostavu izvještaja.
(4) Bilješke uz financijske izvještaje iz članka 3. stavka 1. točke 5. ovoga Pravilnika društvo za osiguranje odnosno društvo za reosiguranje dužno je dostaviti Agenciji zajedno sa revizorskim izvješćem o obavljenoj reviziji godišnjih financijskih izvještaja iz članka 192. stavka 1. točke 1. Zakona o osiguranju u pisanom obliku.
(5) Godišnje izvješće iz članka 6. ovoga Pravilnika društvo za osiguranje odnosno društvo za reosiguranje dužno je dostaviti Agenciji u pisanom obliku.
(6) Konsolidirane godišnje financijske izvještaje iz članka 3. stavka 1. ovoga Pravilnika i konsolidirano godišnje izvješće iz članka 6. ovoga Pravilnika društvo za osiguranje odnosno društvo za reosiguranje koje je matično društvo u grupi osiguratelja dužno je dostaviti Agenciji u pisanom obliku.
IV. JAVNO OBJAVLJIVANJE
Članak 10.
Društvo za osiguranje odnosno društvo za reosiguranje dužno je na svojim mrežnim stranicama za posljednjih pet poslovnih godina objaviti najmanje:
– godišnje izvješće i konsolidirano godišnje izvješće iz članka 6. ovoga Pravilnika,
– mišljenje revizora o obavljenoj reviziji godišnjih financijskih izvještaja,
– mišljenje neovisnog ovlaštenog aktuara kojeg je za potrebe revizije angažiralo revizorsko društvo.
V. PRIJELAZNE I ZAVRŠNE ODREDBE
Članak 11.
(1) Stupanjem na snagu ovoga Pravilnika prestaje važiti Pravilnik o strukturi i sadržaju financijskih izvještaja društava za osiguranje odnosno društava za reosiguranje (»Narodne novine« broj 132/10 i 39/12), Pravilnik o strukturi i sadržaju nadzornih izvještaja društva za osiguranje, odnosno društva za reosiguranje (»Narodne novine« broj 132/10 i 39/12) i Pravilnik o vrstama i obilježjima imovine za pokriće tehničkih pričuva, pravila za disperziju i ograničenje ulaganja imovine za pokriće tehničkih pričuva, njihovo vrednovanje, usklađenost, pravila za upotrebu izvedenih financijskih instrumenata te način i rok izvještavanja (»Narodne novine« broj 119/09, 155/09, 1/12, 39/12,