 šest sati za oblik A2 i ako je na plovilo ukrcana dodatna posada propisana za oblik plovidbe B.
5. Ponavljanje oblika plovidbe A1 ili A2 samo ako je izmijenjena cjelokupna posada i ako su članovi posade određeni za oblik plovidbe A1 ili A2 neposredno prije promjene imali neprekidan odmor izvan plovidbe od osam sati za oblik A1 odnosno šest sati za oblik A2
Članak 65.
(1) Početak i kraj obveznog perioda odmora mora se unositi u brodski dnevnik svaki dan tijekom putovanja.
(2) Pojedinosti koje se odnose na promjenu oblika plovidbe moraju biti upisane na novoj stranici brodskog dnevnika.
(3) Prilikom izmjene ili nadopune posade u skladu sa člankom 64. ovoga Pravilnika, za svakog novog člana posade mora se priložiti kopija stranice brodskog dnevnika plovila na kojem je bio prethodno ukrcan sa podacima o vremenu odmora, ukoliko je član posade bio ukrcan na plovilima u prethodnih 72 sata.
(4) Uzastopno se smije raditi najdulje 31 radni dan.
(5) Ako je radnim rasporedom predviđeno najviše jednak broj radnih dana u odnosu na dane odmora, onda se neposredno nakon odrađenih uzastopnih radnih dana mora odobriti jednak broj uzastopnih dana odmora. Od broja uzastopnih dana odmora koje treba odobriti može se odstupiti pod uvjetom da:
1) nije premašen najviši broj od 31 uzastopnog radnog dana; i
2) da se pod stavkom 6. podstavcima 1., 2., ili 3. navedeni najmanji broj uzastopnih dana odmora mora odobriti neposredno nakon odrađenih uzastopnih radnih dana;
3) da se izjednači produljeno ili zamijenjeno razdoblje radnih dana unutar referentnog razdoblja.
(6) Ako je radnim rasporedom predviđeno više radnih dana nego dana odmora, najmanji broj uzastopnih dana odmora neposredno nakon uzastopno odrađenih radnih dana određuje se kako slijedi:
1) 1. – 10. uzastopni radni dan: po 0,2 dana odmora za svaki uzastopni radni dan (npr.: 10 uzastopnih radnih dana = 2 dana odmora);
2) 11. – 20. uzastopni radni dan: po 0,3 dana odmora za svaki uzastopni radni dan (npr.: 20 uzastopnih radnih dana = 5 dana odmora);
3) 21. – 31. uzastopni radni dan: po 0,4 dana odmora za svaki uzastopni radni dan (npr.: 31 uzastopnih radnih dana = 9,4 dana odmora).
(7) Razmjerni dani odmora dodaju se u navedenom obračunu najmanjem broju uzastopnih dana odmora i odobravaju samo kao cijeli dani.
Članak 66.
(1) Plovila s centralnim daljinskim upravljanjem moraju biti opremljeni na sljedeći način:
a) porivni strojevi moraju biti takvi, da se promjena brzine plovidbe i promjena režima rada stroja mogu obavljati iz kormilarnice. Pomoćni strojevi koji su neophodni u plovidbi moraju se moći pokrenuti i zaustaviti iz kormilarnice, osim ako se to ne obavlja automatski ili ako ti strojevi ne rade neprekidno za vrijeme svake plovidbe.
b) nedozvoljeni nivoi temperature rashladne vode porivnih motora, tlaka ulja za podmazivanje porivnih motora i njihovih prijenosnika (reduktora), tlaka ulja i zraka uređaja za prekret porivnih motora, prekretne spojke ili propelera i razine kaljuža strojarnice moraju biti kontrolirani putem uređaja koji kod prekoračenja nadziranih parametara šalju u kormilarnicu zvučne i vizualne alarmne signale. Zvučni alarmni signali mogu se nalaziti u jednom zvučnom uređaju i moraju trajati dok se ne potvrdi prijem signala. Vizualni alarmni signali moraju trajati dok se ne otklone neispravnosti koje su ih uzrokovale.
c) porivni motori moraju imati automatizirano napajanje gorivom i rashladnom vodom.
d) kormilarski uređaj mora biti takav, da njime i kod najvišega dopuštenog gaza može rukovati jedna osoba bez posebnog naprezanja.
e) sve vizualne i zvučne signale koje plovilo prema važećim propisima mora davati tijekom plovidbe mora biti moguće davati iz kormilarnice.
f) ako ne postoji nikakva neposredna veza kormilarnice s pramcem, krmom, prostorima za boravak posade i strojarnicom, mora se omogućiti zvučna veza s istima. Veza sa strojarnicama može se zamijeniti s vizualnim i zvučnim signalima.
g) plovilo mora biti opremljeno čamcem za spašavanje kojeg u vodu može spustiti