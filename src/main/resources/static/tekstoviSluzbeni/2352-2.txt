 d.d. dok ne potpiše ugovor te da će ju netko u roku od 14 dana kontaktirati da provjere da li je prodajni predstavnik uopće bio u kontaktu s tužiteljicom i da li se ista odlučila za prelazak na novu telekomunikacijsku kuću. Vezano uz ovaj prigovor tuženik je u osporenoj odluci te tijekom upravnog spora istaknuo da tuženik ne može provoditi dokaze na okolnosti usmene upute prodajnog agenta koji su isključivo informativnog karaktera, te na ove okolnosti osim očitovanja zainteresirane osobe da su izvršili provjeru s prodajnim predstavnikom koji negira da je došlo do nepravilnosti prilikom potpisivanja zahtjeva za H1 uslugu, drugi dokazi nisu provedeni.
Članak 6. stavak 2. ZEK-a određuje da primjena odredaba ovoga Zakona ne utječe na prava korisnika usluga ili potrošača, koja su uređena posebnim zakonom.
Članak 2. stavak 2. Zakona o zaštiti potrošača (»Narodne novine« 79/07, 125/07, 79/09, 89/09, 75/09, 133/09, 78/12, 56/13, 41/14, dalje ZZP) određuje da ako ovim Zakonom nije drukčije određeno, na obvezno-pravne odnose između potrošača i trgovca primijenit će se odredbe Zakona o obveznim odnosima (»Narodne novine« 35/05, 41/08, 125/11, dalje ZOO).
Na temelju odredbe članka 51. stavak 6. ZEK-a tuženik svojom odlukom rješava spor na temelju podataka, dokumentacije i očitovanja stranaka u postupku u pravilu bez provođenja usmene rasprave. Ovo znači da već sam ZEK omogućuje tuženiku održavanje usmene rasprave, a po mišljenju ovog Suda, usmena rasprava se ima održati upravo u onim postupcima u kojima su činjenice i činjenična očitovanja stranaka sporne i nakon dokumentacije i očitovanja odnosno kada je isto potrebno radi točno i potpuno utvrđenog činjeničnog stanja (članak 8. ZUP-a). Upravo sadržajna suprotnost izjave tužiteljice o usmenim napucima i pojašnjenjima prodajnog predstavnika zainteresirane osobe u domu tužiteljice ona je odlučna okolnost koja, prema stavu ovoga Suda, nije u upravnom postupku točno i potpuno utvrđena, a budući da nije zatražena izjava prodajnog predstavnika te njegovo osobno očitovanje (budući da se radi o prodaji izvan poslovnih prostorija trgovca – zainteresirane osobe, u situaciji kada potrošač/krajnji korisnik ne daje prvi inicijativu za sklapanje ugovora niti prvi pokazuje zainteresiranost za uslugu).
Činjenica je da sam zahtjev za sklapanje ugovora kojeg je tužiteljica 8. svibnja 2013. potpisala ima dijelove sukladno odredbi članaka 32., 33. te 43. ZZP-a, formalno ispunjava tražene uvjete koje ZZP i ZEK postavljaju pred operatore, međutim, u konkretnoj situaciji, kada je do potpisivanja zahtjeva došlo izvan poslovnih prostorija operatora, pri ustrajnoj tvrdnji tužiteljice, koju je već prilikom prvog prigovora istaknula, da je dobila isključivo drugačije usmena pojašnjenja okolnosti vezane uz potpisivanje zahtjeva i sklapanja ugovora te je očekivala unutar 14 dana da je netko od strane zainteresirane osobe kontaktira, činjenice da je do uključenja odnosno dostupnosti usluge korisniku došlo nakon 30 dana od potpisivanja zahtjeva, u kojem vremenskom razdoblju nije ostvaren kontakt između operatora i krajnjeg korisnika vezano uz uključenje usluge, po mišljenju ovoga Suda, u upravnom je postupku bilo potrebno razjasniti je li u konkretnom slučaju sposobnost potrošača/tužiteljice da donese odluku utemeljena na potpunoj obavijesti od strane operatora/predstavnika operatora te je li ovo dovelo do toga da krajnji korisnik donese odluku o poslu koju inače ne bi donio, a zbog postojanja okolnosti koje se, u svjetlu ZZP-a i ZOO-a, mogu ocijeniti relevantnim jer zalaze u sferu mane volje ugovaratelja, te Sud ne može prihvatiti tvrdnju tuženika da se u upravnom postupku isto ne može dokazivati.
Iz utvrđenog činjeničnog stanja proizlazi da u provedenom upravnom postupku tuženik nije proveo niti jednu radnju vezanu uz pribavljanje očitovanja prodajnog predstavnika, na koje bi se tužiteljica mogla očitovati ukoliko se razlikuje od njezinih tvrdnji, već se zadovoljio navodima zainteresirane osobe da su prodajnog