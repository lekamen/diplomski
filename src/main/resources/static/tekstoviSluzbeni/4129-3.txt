 tužitelja, tuženik je u mogućnosti provjeriti koliki su stvarni troškovi tužitelja te na temelju istih odrediti cijenu koju drugi operatori plaćaju tužitelju pri korištenju njegovih veleprodajnih usluga. S obzirom na to da i sam tužitelj u tužbi ne osporava kako je sudjelovao u izradi troškovnih modela – Metodologiji izrade i primjene troškovnih modela za nepokretnu i pokretnu mrežu i univerzalnu uslugu, davanju i analizi podataka za izračun cijena za uslugu veleprodajnog širokopojasnog pristupa na temelju ADSL/VDSL tehnologije u javnoj i nepokretnoj komunikacijskoj mreži, kao i cijena dodatnih virtualnih kanala za VoIP i IPTV, tuženiku nije jasno temeljem čega tužitelj sada tvrdi da su nepravilno primijenjeni članak 143. Zakona o općem upravnom postupku te članak 17. stavak 5. ZEK-a. Dakle, ako je tužitelj sudjelovao u određivanju načina na koji se određuju cijene za uslugu veleprodajnog širokopojasnog pristupa na temelju ADSL/VDSL tehnologije u javnoj i nepokretnoj komunikacijskoj mreži i cijena dodatnih virtualnih kanala za VoIP i IPTV i dao vlastite podatke za izračun cijena, tuženiku nije jasno za koje bitne činjenice je tužitelju uskraćena mogućnost izjašnjavanja. Napominje da je tužitelj sam dostavio sve podatke na temelju kojih su određene cijene za uslugu veleprodajnog širokopojasnog pristupa na temelju ADSL/VDSL tehnologije u javnoj nepokretnoj komunikacijskoj mreži i cijena dodatnih virtualnih kanala za VoIP i IPTV i sada u tužbi pokušava tvrditi kako je bila potrebna još neka dokumentacija i još neki dokazi za donošenje osporavanog rješenja, međutim tužitelj opet ne navodi detaljno koja je to dokumentacija i koji su to dokazi. Stoga je tužitelj proturječan sam sebi. Tuženik ističe da je osporavana odluka zakonita i donesena u okviru njegovih nadležnosti, predlažući Sudu odbiti tužbu kao neosnovanu.
Sukladno odredbi članka 6. ZUS-a tužitelju je dostavljen odgovor na tužbu tuženika, čime je tužitelju dana mogućnost izjasniti se o navodima tuženika, odnosno o svim činjeničnim i pravnim pitanjima koja su predmet ovog spora.
Ocjenjujući zakonitost osporene odluke tuženika u granicama tužbenog zahtjeva, Sud je izvršio uvid u svu dokumentaciju spisa kao i spis tuženika nakon čega je razmatranjem svih činjeničnih i pravnih pitanja u skladu s odredbom 55. stavak 3. ZUS-a ocijenio da je tužbeni zahtjev tužitelja osnovan.
Naime, iz predmeta spisa proizlazi da je tuženik osporavanu odluku kojom je obvezao tužitelja ugraditi određene cijene iz točke 1. i 2. iste, u Standardnu ponudu, donio nakon što je prethodno izradio vlastiti troškovni model »odozdo prema gore« sukladno prethodno donesenoj Metodologiji (način izrade i primjene troškovnih modela za nepokretnu i pokretnu mrežu i univerzalnu uslugu od 29. veljače 2012. godine). Iz obrazloženja osporene Odluke i odgovora na tužbu tuženika proizlazi da tuženik vezano za donošenje navedene odluke nije prethodno proveo javnu raspravu (nije donio prijedlog odluke) sukladno odredbi članka 22. ZEK-a, obrazlažući navedeno postupanje na način da je tužitelj od početka uključen u projekt izrade troškovnih modela na kojeg je imao priliku davati primjedbe i prijedloge, te obzirom na činjenicu da se ne mijenja postojeća struktura naplate te dodatno da određivanje troškovno usmjerenih cijena usluge veleprodajnog širokopojasnog pristupa i dodatnih virtualnih kanala u što kraćem mogućem roku je važno iz razloga što je tuženik 17. lipnja 2013. godine donio odluku kojom se određuju uvjeti za migraciju korisnika s PSTN na NGN mrežu tužitelja, pa je tuženik bio obvezan osigurati odgovarajuće uvjete za uspješno provođenje planiranje migracije, a jedan od uvjeta je svakako osiguravanje troškova usmjerenih cijena za ključne usluge u migracijskom procesu.
Međutim, Sud ne može prihvatiti navedena obrazloženja tuženika o postupanju suprotno odredbi članka 22. Zakona o elektroničkim komunikacijama (»Narodne novine«, broj 73/08., 90/11. i 133/12.) kojim je propisano da će prije donošenja mjere od