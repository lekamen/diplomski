sud potom je utvrdio da i dalje postoje razlozi za određivanje (produljenje) istražnog zatvora po osnovi iz članka 123. stavka 1. točke 1. ZKP-a/08, a »koji su pravomoćno utvrđeni u prethodnom postupku«. Drugim riječima, utvrdio je da i dalje postoji opasnost od bijega podnositelja. Mjerodavni dio obrazloženja osporenog rješenja glasi:
»Budući da iz svega navedenog proizlazi da u ovom predmetu nisu istekli zakonski rokovi iz članka 133. stavaka 1. i 3. ZKP/08 ... a što je, uz postojanje osnovane sumnje da je optuženik počinio kaznena djela za koja se tereti u ovom postupku, a koja i dalje proizlazi iz potvrđene optužnice, pretpostavka da bi se protiv njega mogao produljiti istražni zatvor, to je vijeće protiv optuženika odlučilo isti produljiti po osnovi iz članka 123. stavka 1. točke 1. ZKP/08 jer je utvrđeno da u odnosu na optuženika i dalje postoji opasnost da će on pobjeći s ciljem izbjegavanja kaznenopravne odgovornosti.
Naime, protiv optuženog Ive Sanadera je još u stadiju istrage rješenjem suca istrage Županijskog suda u Zagrebu od 9. prosinca 2010. broj Kir-Us-491/10 određen istražni zatvor po osnovama iz članka 123. stavka 1. točaka 1. i 2. ZKP/08, a u daljnjem tijeku istrage još je u dva navrata produljen rješenjima suca istrage od 17. kolovoza 2011. broj Kir-Us-370/11 i od 17. listopada 2011. broj Kir-Us-438/11, i to po osnovi iz članka 123. stavka 1. točke 1. ZKP/08 jer je optuženik, nakon saznanja iz medija da je protiv njega donesen nalog o provođenju i proširenju istrage te zatraženo skidanje imuniteta, napustio područje Republike Hrvatske. Upravo je na temelju navedenog rješenja o određivanju istražnog zatvora, po raspisanoj tjeralici, optuženik uhićen u Republici Austriji te je njegova nazočnost pred hrvatskim pravosudnim tijelima osigurana tek izručenjem dana 18. srpnja 2011. Nakon što je protiv optuženika podignuta optužnica, rješenjem optuženog vijeća Županijskog suda u Zagrebu od 10. prosinca 2011. broj Kov-Us-Iz-2/11, protiv njega je produljen istražni zatvor iz osnove u članku 123. stavku 1. točki 1. ZKP/08 te je prihvaćen optuženikov prijedlog i određeno je da se istražni zatvor, na temelju članka 102. stavka 2. ZKP/08, zamjenjuje jamstvom u iznosu 12,400.000,00 kuna. ... Po polaganju jamčevine, optuženik je 16. prosinca 2011. pušten iz istražnog zatvora, a ponovno je lišen slobode zbog određivanja obligatornog istražnog zatvora u predmetu Županijskog suda u Zagrebu broj K-Us-26/11 i upravo je ta činjenica bila razlogom ukidanja jamstva u ovom predmetu.
Navedeno ukazuje da pravomoćno utvrđene okolnosti koje upućuju na opasnost od optuženikovog bijega u ovom predmetu nikada nisu prestale postojati, jer je nazočnost optuženika bila osigurana kroz njegovo lišenje slobode u drugom postupku.
Imajući, stoga, na umu činjenicu da je optuženik područje Republike Hrvatske napustio upravo nakon što je saznao da se protiv njega pokreće ovaj kazneni postupak i traži odobrenje za uhićenje pa je posljedicom toga bila raspisana tjeralica, a optuženikova nazočnost osigurana tek njegovim izručenjem iz Republike Austrije (čemu se protivio), uz činjenicu da prema podacima u spisu predmeta članovi optuženikove uže obitelji žive u inozemstvu, ocjena je ovog vijeća da protiv optuženog Ive Sanadera i dalje postoje razlozi iz osnove u članku 123. stavku 1. točki 1. ZKP/08. Ovo tim više kada se ima na umu da je, kao što je to već navedeno, osim ovog, protiv optuženika u tijeku još nekoliko kaznenih postupaka zbog istovrsnih kaznenih djela s visoko zaprijećenim kaznama zatvora.
Utvrđenje ovog vijeća o postojanju opasnosti od bijega kod optuženog Ive Sanadera ne umanjuje niti činjenica proteka vremena od određivanja istražnog zatvora protiv njega, s obzirom da je veći dio tog vremena, tj. gotovo tri godine bio lišen slobode u paralelnom postupku što je osiguralo njegovu nazočnost, neovisno o njegovoj volji.«
22. Visinu jamstva u konkretnom slučaju Vrhovni sud obrazložio je ovako:
»Odlučujući o visini jamstva, Vrhovni sud Republike