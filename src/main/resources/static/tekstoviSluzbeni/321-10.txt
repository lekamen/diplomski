 Europskom komisijom o napretku provedbe operativnog programa. Služba prikuplja podatke i izvješća od tijela uključenih u provedbu operativnog programa, izrađuje i podnosi izvješća o provedbi operativnog programa nadležnim tijelima te koordinira i vodi evidenciju vezano za provođenja postupaka vanjske revizije operativnog programa. Temeljem procjene rizika, Služba nadzire rad Posredničkih tijela. U pogledu projekata tehničke pomoći, Služba obavlja poslove vezano uz ocjenjivanje, odobravanje i praćenja provedbe odobrenih projekata, planiranje i upravljanje proračunskim stavkama za projekte tehničke pomoći. Služba razvija i ažurira interne pisane procedure za provedbu svojih funkcija te obavlja druge poslove utvrđene posebnim propisom i smjernicama primjenjivim za strukturne instrumente Europske unije.
U postupku programiranja za strukturne instrumente Europske unije, u suradnji i sukladno uputama ministarstva nadležnog za fondove Europske unije, Služba provodi koordinacijske poslove pripreme programskih dokumenata, surađuje s drugim službama Ministarstva i drugim tijelima nadležnim za pojedine sastavnice okoliša.
Za operativni program za koji je Ministarstvo određeno kao Posredničko tijelo razine 1 za provedbu europskih strukturnih i investicijskih (ESI) fondova u programskom razdoblju 2014.-2020., Služba obavlja funkcije Posredničkog tijela razine 1 za prioritete ulaganja koji se odnose na klimatske promjene, onečišćenje zraka te na zaštitu i obnovu bioraznolikosti i tla te promicanje usluga ekosustava. Za navedene prioritete ulaganja, u suradnji sa sektorski nadležnim ustrojstvenim jedinicama Ministarstva, Služba izrađuje kriterije za odabir projekata i sudjeluje u odabiru projekata, izrađuje upute za prijavitelje, prati napredak provedbe projekata, provodi mjere informiranja i komunikacije u skladu s komunikacijskom strategijom operativnog programa, po potrebi sudjeluje u provedbi obrazovnih aktivnosti o ESI fondovima. Za navedene prioritete ulaganja Služba obavlja i sljedeće poslove: koordinira sudjelovanje i/ili sudjeluje u radu Odbora za praćenje te priprema potrebna izvješća, koordinira aktivnosti vezano uz osiguravanje financiranja projekata iz javnih sredstava, provodi aktivnosti odobravanja i osiguravanja ukupnosti plaćanja javnih sredstava korisnicima u vezi s dostavom zahtjeva za isplatu javnih sredstava dostavlja nadležnom tijelu (izuzev za projekte za koje javna sredstva osiguravaju druga tijela), provodi aktivnosti vezano uz osiguravanja povrata nepravilno utrošenih sredstava, vodi evidenciju o povratima te osigurava dostavu informacija o povratima nadležnom tijelu, upravlja rizicima te provodi aktivnosti prevencije, otkrivanja i ispravljanja nepravilnosti te predlaže mjere za suzbijanje prijevara, sudjeluje u radu mreže za informiranje i komunikaciju, sudjeluje u aktivnostima zatvaranja operativnog programa, prikuplja, unosi, pohranjuje i razvrstava podatke u elektroničkom sustavu operativnog programa, izrađuje priručnike o internim procedurama i odgovarajućem revizijskom tragu te osigurava čuvanje dokumenata i evidencije o provedbi funkcija. Za navedene prioritete ulaganja Služba sudjeluje u pripremi sporazuma kojima se dalje utvrđuje uloga posredničkog tijela, sudjeluje u izradi dijelova strategije organizacijskog razvoja, osigurava suradnju s ostalim tijelima u sustavu upravljanja i kontrole operativnog programa te u suradnji s Koordinacijskim tijelom, osigurava dostavu Upravljačkom tijelu svih relevantnih informacija i dokumenata koji se odnose na upravljanje, provedbu, praćenje provedbe i vrednovanje operativnog programa. Služba primjenjuje smjernice o postupanju tijela u sustavu. Služba prati domaće i propise Europske unije relevantne za provedbu strukturnih instrumenata i ESI fondova.
U obavljanju svojih poslova Služba surađuje sa svim nadležnim nacionalnim tijelima, kao i Stalnim predstavništvom Republike Hrvatske pri Europskoj uniji i relevantnim općim upravama Europske komisije. Služba sudjeluje u