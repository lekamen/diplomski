100 18.09.2015 Odluka o obustavi isplate sredstava za redovito godišnje financiranje iz državnog proračuna
ODBOR ZA USTAV, POSLOVNIK I POLITIČKI SUSTAV HRVATSKOGA SABORA
1940
Na temelju članka 41. stavka 4. Zakona o financiranju političkih aktivnosti i izborne promidžbe (»Narodne novine« broj 24/11., 61/11., 27/13. i 2/14. – Odluka Ustavnog suda Republike Hrvatske) i članka 60. Poslovnika Hrvatskoga sabora (»Narodne novine« broj 81/13.) Odbor za Ustav, Poslovnik i politički sustav Hrvatskoga sabora na sjednici održanoj 16. rujna 2015. godine donio je
ODLUKU
O OBUSTAVI ISPLATE SREDSTAVA ZA REDOVITO GODIŠNJE FINANCIRANJE IZ DRŽAVNOG PRORAČUNA
I.
Obustavlja se isplata sredstava za redovito godišnje financiranje iz državnog proračuna raspoređenih Odlukom ovoga Odbora od 5. prosinca 2014. godine, klasa: 400-06/14-01/12, urbroj: 6521-1-14-01, i to:
– dr. sc. Ivanu Grubišiću, nezavisnom zastupniku.
II.
Obustava isplate iz točke I. ove Odluke traje do objave podataka o donacijama, a iznos isplate se umanjuje razmjerno vremenskom razdoblju zakašnjenja objave.
III.
Zbog zakašnjenja objave podataka o donacijama u razdoblju od četrnaest (14) dana od propisanog roka, nezavisnom zastupniku dr. sc. Ivanu Grubišiću, iznos isplate iz točke I. ove Odluke umanjuje se za 13.566,49 kuna.
IV.
Ova Odluka objavit će se u »Narodnim novinama«, a stupa na snagu danom donošenja.
Klasa: 402-01/15-01/05
Urbroj: 6521-1-15-02
Zagreb, 16. rujna 2015.
Predsjednik Odbora za Ustav, Poslovnik i politički sustav Peđa Grbin, v. r.
