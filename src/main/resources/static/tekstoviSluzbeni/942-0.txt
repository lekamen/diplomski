48 30.04.2015 Pravilnik o prirodnim mineralnim, prirodnim izvorskim i stolnim vodama
MINISTARSTVO POLJOPRIVREDE
943
Na temelju članka 99. stavka 10. Zakona o poljoprivredi (»Narodne novine«, broj 30/2015) i članka 3. stavka 4. Zakona o hrani (»Narodne novine«, br. 81/2013 i 14/2014), ministar poljoprivrede uz suglasnost ministra zdravlja donosi
PRAVILNIK
O PRIRODNIM MINERALNIM, PRIRODNIM IZVORSKIM I STOLNIM VODAMA
I. OPĆE ODREDBE
Predmet Pravilnika
Članak 1.
(1) Ovim se Pravilnikom propisuju zahtjevi kojima moraju udovoljavati prirodne mineralne, prirodne izvorske i stolne vode pri korištenju, obradi i stavljanju na tržište, a odnose se na:
– fizikalna, kemijska, fizikalno-kemijska i senzorska svojstva te sastav;
– mikrobiološke kriterije;
– dozvoljene tehnološke postupke obrade;
– analitičke metode;
– dodatne zahtjeve označivanja.
(2) Ovim se Pravilnikom propisuje postupak priznavanja koji je potrebno provesti prije stavljanja prirodne mineralne i prirodne izvorske vode na tržište.
(3) U smislu ovoga Pravilnika naziv »izvorska voda« za vodu koja se nalazi na tržištu bilo koje države članice Europske unije ima isto značenje kao naziv »prirodna izvorska voda« definirana člankom 29. ovoga Pravilnika te za istu vrijede zahtjevi propisani ovim Pravilnikom, a koji se odnose na sastav i svojstva prirodne izvorske vode.
Članak 2.
Ovim se Pravilnikom u pravni poredak Republike Hrvatske prenose:
– Direktiva 2009/54/EZ Europskoga parlamenta i Vijeća od 18. lipnja 2009. o iskorištavanju i stavljanju na tržište prirodnih mineralnih voda (preinačena) (Tekst značajan za EGP) (SL L 164, 26. 6. 2009.);
– Direktiva Komisije 2003/40/EZ od 16. svibnja 2003. o određivanju popisa, dopuštenih količina i zahtjeva za deklariranje sastojaka prirodnih mineralnih voda i uvjeta za korištenje zraka obogaćenog ozonom u obradi prirodnih mineralnih voda i izvorskih voda (SL L 126, 22. 5. 2003.).
Članak 3.
Odredbe ovoga Pravilnika ne primjenjuju se na:
– vode koje su medicinski proizvodi definirani Pravilnikom o davanju odobrenja za stavljanje lijeka u promet (»Narodne novine«, broj 83/2013)[1];
– prirodne mineralne vode koje se koriste na izvoru u ljekovite svrhe u termalnim i hidrotermalnim objektima.
Značenje pojmova
Članak 4.
1. Vodonosnik je podpovršinski sloj ili slojevi stijena ili drugih geoloških naslaga dovoljne poroznosti i propusnosti da omogućava znatan protok podzemne vode ili zahvaćanje znatnih količina podzemne vode.
2. Izvor je prirodno pojavljivanje podzemne vode na površini ili zahvat podzemne vode iz jednog ili više bušenih zdenaca.
3. Izdašnost izvora (protok vode na izvoru) je maksimalna izdašnost izvora utvrđena na temelju ispitivanja u sušnom razdoblju.
4. Voda za ljudsku potrošnju je voda definirana Zakonom o vodi za ljudsku potrošnju (»Narodne novine«, broj 56/2013).
Označivanje prirodnih mineralnih, prirodnih izvorskih i stolnih voda
Članak 5.
Na označivanje voda iz članka 1. stavka 1. ovoga Pravilnika primjenjuju se odredbe Uredbe (EU) br. 1169/2011 Europskog parlamenta i Vijeća od 25. listopada 2011. o informiranju potrošača o hrani, izmjeni uredbi (EZ) br. 1924/2006 i (EZ) br. 1925/2006 Europskog parlamenta i Vijeća te o stavljanju izvan snage Direktive Komisije 87/250/EEZ, Direktive Vijeća 90/496/EEZ, Direktive Komisije 1999/10/EZ, Direktive 2000/13/EZ Europskog parlamenta i Vijeća, direktiva Komisije 2002/67/EZ i 2008/5/EZ i Uredbe Komisije (EZ) br. 608/2004 (Tekst značajan za EGP) (SL L 304, 22. 11. 2011.) (u daljnjem tekstu: Uredba (EU) br. 1169/2011) te odredbe ovoga Pravilnika koje se odnose na označivanje.
Ambalaža
Članak 6.
(1) Prirodna mineralna, prirodna izvorska i stolna voda stavlja se na tržište samo kao pretpakirana hrana.
(2) Ambalaža u koju se puni voda iz stavka 1. ovoga članka mora biti zatvorena na način da se izbjegne bilo kakva mogućnost kvarenja ili onečišćenja vode.
II. POSEBNE ODREDBE
1. PRIRODNA MINERALNA VODA
Definicija prirodne mineralne vode
Članak 7.
(1) Prirodna mineralna voda je voda koja udovoljava