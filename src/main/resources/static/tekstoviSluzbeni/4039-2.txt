 Preletište završnog prilaženja (final approach fix; FAF): Točka koja označava kraj međusegmenta i početak segmenta završnog prilaženja. U prostornoj navigaciji ova točka se obično definira kao točka neobaveznog preleta (fly-by waypoint);
23. Proceduralni zaokret (procedure turn): manevar koji započinje zaokretom koji odstupa od utvrđene putanje i nastavlja se zaokretom u suprotnom smjeru kako bi se zrakoplovu omogućilo priključenje i nastavljanje leta u smjeru suprotnom od utvrđene putanje;
24. Produljeni postupak (racetrack procedure): postupak oblikovan kako bi omogućio zrakoplovu smanjenje apsolutne visine tijekom segmenta početnog prilaženja i/ili uspostavljanje doletne putanje u slučajevima kad ulaz u povratni postupak nije moguć;
25. Točka neuspjelog prilaženja (missed approach point; MAPt): točka u postupku instrumentalnog prilaženja na kojoj odnosno prije koje pilot zrakoplova mora započeti propisani postupak neuspjelog prilaženja kako minimalno nadvisivanje prepreka ne bi bilo narušeno;
26. VFR let (VFR flight): let koji se obavlja prema pravilima vizualnog letenja (Visual Flight Rules);
27. Završno prilaženje (final approach): dio postupka instrumentalnog prilaženja koji započinje na utvrđenom preletištu ili točki završnog prilaženja, a ako preletište ili točka završnog prilaženja nisu utvrđeni, koji započinje:
a) nakon završetka posljednjeg proceduralnog zaokreta, osnovnog zaokreta ili doletnog zaokreta produljenog postupka ako je utvrđen, odnosno
b) u točki u kojoj se zrakoplov priključuje posljednjoj utvrđenoj putanji u postupku prilaženja, a završava u točki koja se nalazi u okolici aerodroma s koje se može sletjeti ili započeti postupak neuspjelog prilaženja.
(2) U svrhu ovoga Pravilnika primjenjuju se sljedeće kratice:
1. APV (approach procedure with vertical guidance): postupak prilaženja s vertikalnim vođenjem
2. CCO (Continuous Climb Operations): tehnika neprekinutog penjanja
3. CDO (Continuous Descent Operations): tehnika neprekinutog snižavanja
4. FAF (final approach fix): preletište završnog prilaženja
5. FAP (final approach point): točka završnog prilaženja
6. IAF (initial approach fix): preletište početnog prilaženja
7. IAS (indicated airspeed): indicirana brzina
8. IF (intermediate fix): preletište međuprilaženja
9. IFR (instrument flight rules): pravila instrumentalnog letenja
10. ILS (instrument landing system): sustav za instrumentalno slijetanje
11. LOC (localizer): odašiljač pravca slijetanja
12. MAPt (missed approach point): točka neuspjelog prilaženja
13. MDA (minimum descent altitude): minimalna apsolutna visina snižavanja
14. MDH (minimum descent height): minimalna visina snižavanja
15. MLS (microwave landing system): mikrovalni sustav za slijetanje
16. MSA (minimum sector altitude): minimalna sektorska apsolutna visina
17. MSL (mean sea level): srednja razina mora
18. NDB (non-directional radio beacon): neusmjereni radiofar
19. PBN (performance based navigation): navigacija temeljena na letnim sposobnostima zrakoplova
20. RNAV (area navigation): prostorna navigacija
21. RNP (required navigation performance): zahtijevana navigacijska sposobnost
22. SID (standard instrument departure): standardni instrumentalni odlazak
23. STAR (standard instrument arrival): standardni instrumentalni dolazak
24. SRA (surveillance radar approach): prilaženje pomoću nadzornog radara
25. VFR (visual flight rules): pravila vizualnog letenja
26. VOR (very high frequency omnidirectional radio range): VHF svesmjerni radiofar.
Opće odredbe za instrumentalne letne procedure (ILP)
Članak 3.
(1) Prilikom oblikovanja, utvrđivanja i održavanja ILP moraju se poštivati odredbe ovoga Pravilnika. Time se osigurava da su sve objavljene ILP koje su namijenjene za uporabu od strane operatora zrakoplova u uvjetima IFR unutar FIR Zagreb, u skladu sa zahtjevima ICAO.
(2) Organizacija koja oblikuje i utvrđuje ILP mora osigurati sustav kontrole kvalitete i sustav koji će osigurati da je svaka ILP sigurna za upotrebu. Sustav koji će