5 15.01.2016 Rješenje o istovremenom raspuštanju Gradskog vijeća Grada Nove Gradiške i razrješenju gradonačelnika Grada Nove Gradiške i njegovih zamjenika
VLADA REPUBLIKE HRVATSKE
32
Na temelju članka 85.a Zakona o lokalnoj i područnoj (regionalnoj) samoupravi (»Narodne novine«, br. 33/01, 60/01, 129/05, 109/07, 125/08, 36/09, 150/11, 144/12, 19/13 – pročišćeni tekst i 137/15 – ispravak), Vlada Republike Hrvatske je na sjednici održanoj 14. siječnja 2016. godine donijela
RJEŠENJE
O ISTOVREMENOM RASPUŠTANJU GRADSKOG VIJEĆA GRADA NOVE GRADIŠKE I RAZRJEŠENJU GRADONAČELNIKA GRADA NOVE GRADIŠKE I NJEGOVIH ZAMJENIKA
I.
Istovremeno se raspušta Gradsko vijeće Grada Nove Gradiške i razrješuje gradonačelnik Grada Nove Gradiške i njegovi zamjenici koji su izabrani zajedno s njim.
II.
Vlada Republike Hrvatske imenovat će, posebnim rješenjem, povjerenika Vlade Republike Hrvatske u Gradu Novoj Gradišci za obavljanje poslova iz nadležnosti Gradskog vijeća i gradonačelnika Grada Nove Gradiške.
III.
Sredstva za rad povjerenika Vlade Republike Hrvatske osiguravaju se u proračunu Grada Nove Gradiške.
IV.
Stupanjem na snagu ovoga Rješenja prestaje mandat članovima Gradskog vijeća Grada Nove Gradiške i mandat Željka Bigovića, gradonačelnika Grada Nove Gradiške te mandat Daria Bana i Ljiljane Lukačević, zamjenika gradonačelnika Grada Nove Gradiške koji su izabrani zajedno s njim.
V.
Ovo Rješenje stupa na snagu danom objave u »Narodnim novinama«.
Klasa: 022-03/16-09/10
Urbroj: 50301-09/09-16-2
Zagreb, 14. siječnja 2016.
Predsjednik Zoran Milanović, v. r.
