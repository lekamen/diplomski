 test opterećenja srčano-žilnog sustava za kategoriju C i D obavlja se kad je klinički indicirano
• doplerehokardiografija srca za sve zdravstvene kategorije obavlja se kad je klinički indicirano. UZV ostalih organa obavlja se kad je klinički indicirano
• Rtg torakolumbalnog prijelaza i lumbalne kralješnice za zdravstvenu kategoriju A i B obavlja se po završetku školovanja i kada je klinički indicirano
• nalaz ginekologa za žene za sve kategorije dostavlja se na svakom pregledu, a za starije od 40 godina jednom godišnje.
3.3. Otorinolaringološki pregled sadrži:
• prednju i stražnju rinoskopiju, orofaringoskopiju, indirektnu laringoskopiju pri fonaciji i respiraciji i otoskopiju
• valsalve pokus, tonalna audiometrija za zračnu i koštanu vodljivost (kod svakog pregleda) i timpanometrija po indikaciji
• spontani i položajni nistagmus, pokus orto i dinamostatike (Rombergov pokus stajanja, pokus hodanja po Babinski-Weilu)
• osjet njuha: po indikaciji.
3.4. Oftalmološki pregled sadrži:
• vanjski pregled oka i adneksa, provjera pokretljivosti bulbusa, utvrđivanje oblika, veličine i reakcije zjenica na svjetlost i akomodaciju te ispitivanje konvergencije
• ispitivanje oštrine vida Snellenovim tablicama ili Orthoreterom
• ispitivanje vida na blizinu Jagerovim tablicama (30 i 100 cm)
• pregled biomikroskopom
• određivanje tonusa očnih jabučica aplanacijskom tonometrijom ili Schiotz (indentascijska tonometrija)
• gonioskopija
• pregled očnog dna, oftalmoskopija
• ispitivanje forija na 6 metara (Cover test, Maddox križ, Maddox Wing test i prizma test)
• određivanje stereo vida
• određivanje vidnog polja perimetrom za zdravstvene kategorije: A i B na prethodnom pregledu, na redovitom pregledu svakih pet godina do 40 godine života, svake dvije godine iznad 40 godina života, te kada je klinički indicirano; za ostale kategorije kada je klinički indicirano
• ispitivanje kolornog vida Ishihara – tablice (ako ne čita Ishihara tablice kontrola na anomaloskopu)
• ispitivanje noćnog vida.
3.5. Neurološki pregled sadrži:
• glava i vrat: pokretljivost, kranijalni živci, muskulatura
• gornji ekstremiteti: dešnjak ili ljevak, trofika, tonus, gruba motorna snaga i fina motorika, aktivna i pasivna pokretljivost i koordinacija, refleksi i senzibilitet
• trup: pokretljivost, senzibilitet i pokretljivost kralješnice
• donji ekstremiteti: trofika, tonus, gruba motorna snaga i fina motorika, aktivna i pasivna pokretljivost i koordinacija, refleksi, senzibilitet, hod i stajanje
• utvrđivanje vasomotorne labilnosti i znojenje
• ispitivanje dermografizma
• utvrđivanje tremora
• ocjena jasnoće govora
• EEG snimanje uz hiperventilaciju (HV) i fotostimulaciju (FS) obavlja se za kategorije A i B na prethodnom pregledu te kada je klinički indicirano; za ostale kategorije kada je klinički indicirano;
3.6. Psihijatrijski pregled sadrži:
• promatranje i ispitivanje
• vanjski izgled, držanje, ponašanje i reagiranje
• verbalni i psihički kontakt
• izraz lica, mimika i gestikulacija
• svijest i orijentacija
• afekt, raspoloženje i volja
• mišljenje formalno i sadržajno i rasuđivanje
• nagon
• etički i estetski stavovi
• osobnost.
3.7. Pregledom doktora dentalne medicine utvrđuje se status zubi i usne šupljine i donosi se rendgenski snimak zubi (ortopantomogram) ako nije napravljen. Kandidat ne smije imati nikakvu abnormalnost funkcije usne šupljine ili bilo kakvo aktivno patološko stanje, prirođeno ili stečeno, akutno ili kronično ili bilo kakvu posljedicu operacije ili ozljedu koja bi mogla utjecati na sigurno korištenje dozvole ili ovlaštenja.
3.8. Psihologijska ispitivanja provode se tijekom prethodnog, redovitog i izvanrednog zdravstvenog pregleda za sve zdravstvene kategorije zrakoplovnog osoblja u skladu s pravilnikom kojim se utvrđuju zdravstveni, psihički, tjelesni i sigurnosni uvjeti za prijam u službu u Oružane snage te psihologijskim kriterijima za zrakoplovno osoblje, a uključuju primjenu standardiziranih testova, upitnika i inventara ličnosti, psihologijske