95 04.09.2015 Uredba o izmjenama i dopunama Zakona o tržištu toplinske energije
VLADA REPUBLIKE HRVATSKE
1827
Na temelju članka 1. Zakona o ovlasti Vlade Republike Hrvatske da uredbama uređuje pojedina pitanja iz djelokruga Hrvatskog sabora (»Narodne novine«, broj 115/14), Vlada Republike Hrvatske je na sjednici održanoj 3. rujna 2015. godine donijela
UREDBU
O IZMJENAMA I DOPUNAMA ZAKONA O TRŽIŠTU TOPLINSKE ENERGIJE
Članak 1.
U Zakonu o tržištu toplinske energije (»Narodne novine«, br. 80/13, 14/14 i 102/14), u članku 3. stavku 2. točki 36. riječ: »uključujući« zamjenjuje se riječju: »te«.
Članak 2.
U članku 6. iza stavka 3. dodaje se stavak 4. koji glasi:
»(4) Udruge koje imaju svojstvo pravne osobe, određeno zakonom kojim se uređuju udruge mogu obavljati energetsku djelatnost iz stavka 1. ovoga članka temeljem rješenja iz stavka 3. ovoga članka kojim se dozvoljava udrugama obavljanje te djelatnosti sukladno zakonu kojim se uređuje energetski sektor pod uvjetima određenim za fizičke osobe.«.
Članak 3.
U članku 11. stavku 10. riječi: »do 30. listopada« zamjenjuju se riječima: »do 31. ožujka«.
Članak 4.
U članku 15. iza stavka 15. dodaju se stavci 16. i 17. koji glase:
»(16) Ako se na temelju procjene iz članka 17. stavka 2. ovoga Zakona i analize iz stavka 9. ovoga članka utvrdi potencijal za primjenu visokoučinkovite kogeneracije i/ili učinkovitog centraliziranog grijanja i hlađenja čije su koristi veće od troškova, potrebno je prvenstveno izgraditi postrojenje visokoučinkovite kogeneracije i uporabiti za grijanja i hlađenja, otpadnu toplinu i obnovljive izvora energije u skladu sa stavcima 2., 9. i 17. ovoga članka.
(17) Stavci 9., 13. i 16. ovoga članka i članak 16. stavak 6. ovoga Zakona primjenjuju se na postrojenja obuhvaćena zakonom kojim se uređuje područje zaštite prirode i podzakonskim aktima donesenim na temelju tog Zakona.«.
Članak 5.
U članku 16. iza stavka 5. dodaje se stavak 6. koji glasi:
»(6) Kriteriji iz stavka 2. ovoga članka trebaju uzeti u obzir i:
1. ishod sveobuhvatne procjene iz članka 17. stavka 2. ovoga Zakona,
2. ispunjavanje zahtjeva iz članka 15. stavka 9. ovoga Zakona,
3. ishod analize troškova i koristi iz članka 15. stavka 9. ovoga Zakona.«.
Članak 6.
U članku 33. iza stavka 5. dodaju se stavci 6. do 12. koji glase:
»(6) Kod donošenja odluke o ugradnji zasebnih mjerila toplinske energije u zgradi/građevini potrebna je suglasnost devedeset posto glasova suvlasnika koja se računa po suvlasničkim dijelovima.
(7) Za sve samostalne uporabne cjeline koje imaju ugrađene uređaje za lokalnu razdiobu isporučene toplinske energije sukladno stavku 1. ovoga članka, raspodjela i obračun troškova za isporučenu toplinsku energiju temelji se na očitanjima uređaja za lokalnu razdiobu isporučene toplinske energije.
(8) Suvlasnici samostalnih uporabnih cjelina u zgradi/građevini mogu odlučiti o primjeni modela raspodjele i obračuna toplinske energije, odnosno načinu raspodjele i obračuna troškova za isporučenu toplinsku energiju u toplinskim sustavima drugačiju od onoga određenog odredbama pravilnika iz stavka 2. ovoga članka ukoliko odluku o tome donesu svi suvlasnici samostalnih uporabnih cjelina, uvažavajući odredbe stavka 7. ovoga članka.
(9) Odluku iz stavka 8. ovoga članka kojom se određuje primjena modela raspodjele i obračuna toplinske energije, odnosno način raspodjele i obračun troškova za isporučenu toplinsku energiju ovlašteni predstavnik suvlasnika dužan je dostaviti kupcu toplinske energije u roku od osam dana od donošenja odluke.
(10) Ako nakon donošenja odluke iz stavka 8. ovoga članka, neki od suvlasnika samostalne uporabne cjeline povuče danu suglasnost, prestaje važiti odluka iz stavka 8. ovoga članka i primjenjuje se pravilnik iz stavka 2. ovoga članka, a o čemu je ovlašteni predstavnik suvlasnika dužan obavijestiti kupca toplinske energije u roku od osam dana.
(11) Kupac toplinske energije dužan je primijeniti odluku iz stavka 9., odnosno stavka 10. ovoga članka na način da se model i način