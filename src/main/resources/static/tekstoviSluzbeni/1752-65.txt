 temeljem članka 223. stavak 7. Zakona o kaznenom postupku, Ured 4. srpnja 2013. donio nalog o nastavku istrage protiv osum. Zsolta Tamasa Hernadija.
U daljnjem tijeku istrage Ured je ponovno putem međunarodne pravne pomoći nadležnim mađarskim tijelima uputio zamolnicu za uručenje poziva za ispitivanje Zsolta Tamasa Hernadija pred Uredom koje je bilo zakazano za 25. rujna 2013. Međutim, ni toj zamolnici ponovno nije udovoljeno, opet uz obrazloženje da bi time bila ugrožena nacionalna sigurnosti i mađarski nacionalni interesi, a osum. Zsolt Tamas Hernadi, iako je nesumnjivo znao za vođenje ovog postupka u Republici Hrvatskoj, tom se pozivu nije odazvao, već je opstruirao vođenje istrage.
Stoga, a kako je Ured iscrpio sve raspoložive pravne mogućnosti za ispitivanje osum. Zsolta Tamasa Hernadija i njegovo neposredno sudjelovanje u postupku pred hrvatskim pravosudnim tijelima, jer je u periodu od više od dvije godine bezuspješno zamolbenim putem pokušavao ispitati osumnjičenika. Županijski sud u Zagrebu je na prijedlog Ureda 27. rujna 2013. donio rješenje o određivanju istražnog zatvora protiv osum. Zsolta Tamasa Hernadija, temeljem osnove propisane čl. 123. st. 1. toč. 1. ZKP-a.
(...)
Nadalje, temeljem rješenja o određivanju istražnog zatvora protiv osum. Zsolta Tamasa Hernadija Ured je 30. rujna 2013. naložio izdavanje tjeralice – međunarodne potrage, a 1. listopada 2013. je izdan i europski uhidbeni nalog. Međutim, nadležni Metropolski sud u Budimpešti je nalogom od 7. listopada 2013. odbio izvršiti europski uhidbeni nalog protiv Zsolta Tamasa Hernadija pozivajući se upravo na prethodno opisano rješenje o obustavi istrage od 20. siječnja 2012. koju je vodilo Glavno vojno tužiteljstvo ni protiv koga, uz obrazloženje da počinjene radnje nisu kazneno djelo. ...
Pored toga, treba napomenuti da je u odnosu na međunarodnu tjeralicu – potragu koja je izdana protiv Zsolta Tamasa Hernadija osnovom rješenja suca istrage o određivanju istražnog zatvora, povodom uložene žalbe Zsolta Tamasa Hernadija, Komisija za kontrolu INTERPOL-ovih dokumenata (CCF-Commission for the Control of INTERPOLs Files), nakon provedenog višemjesečnog ispitnog postupka, odbila navode Zsolta Tamasa Hernadija i potvrdila osnovanost izdavanja međunarodne potrage koja je i dalje na snazi, ali do danas, iz poznatih razloga, nije realizirana.
Nadalje, uslijed izmjene Zakona o kaznenom postupku, ... (NN 145/13) ..., Ured je nalog o provođenju istrage od 10. lipnja 2011., nalog o prekidu istrage od 7. prosinca 2012. i nalog o nastavku istrage od 4. srpnja 2013. zamijenio rješenjem o provođenju istrage od 28. veljače 2014. protiv imenovanog zbog kaznenog djela davanja mita iz čl. 348. st. 1. KZ/97. Protiv navedenog rješenja braniteljica osum. Zsolta Tamasa Hernadija je uložila žalbu koja je odbijena, te je rješenje o provođenju istrage postalo pravomoćno 20. ožujka 2014.
(...)
Nadalje, nakon provedene istrage Ured je 31. ožujka 2014. pred Županijskim sudom u Zagrebu podigao optužnicu protiv okr. Zsolta Tamasa Hernadija zbog kaznenog djela davanja mita Ivi Sanaderu iz čl. 348. st. 1. KZ/97 ...«
203. Optužno vijeće Županijskog suda u Zagrebu, pod predsjedanjem sutkinje Gordane Mihele Grahovac, potvrdilo je 10. lipnja 2014. optužnicu protiv Z. T. Hernadija zbog kaznenog djela davanja mita iz članka 348. stavka 1. KZ-a/97. Istovremeno je prihvatilo prijedlog USKOK-a da se suđenje provede u odsutnosti okrivljenika. Vrhovni sud potvrdio je tu odluku 23. rujna 2014.
203.1. Članak 348. stavak 1. KZ-a/97 (kazneno djelo protiv službene dužnosti – davanjem mita), u tekstu koji je na temelju članka 130. Zakona o izmjenama i dopunama Kaznenog zakona (»Narodne novine« broj 71/06.) bio na snazi od 1. listopada 2006. do 1. siječnja 2013., a za koje djelo je optužen Z. T. Hernadi, glasi:
»Davanje mita
Članak 348.
(1) Tko službenoj ili odgovornoj osobi dade ili obeća dar ili kakvu drugu korist da u granicama svoje ovlasti obavi službenu ili drugu radnju koju ne bi smjela obaviti ili da ne