 rezultirati daljnjim povećanjem/smanjenjem rashoda i izdataka u godini (t+2) u odnosu na trošak provođenja postojećeg propisa/akta planiranja na godišnjoj razini (stupac 1 i 2), ovi stupci se ne popunjavaju.
Sedamnaesti stupac Ukupno predstavlja zbroj troškova provođenja predloženog propisa/akta planiranja u godini (t+2) iz Izvora 1, 2 i 8 te Ostalih izvora. Popunjava se automatski unosom podataka u petnaesti i šesnaesti stupac.
Osamnaesti stupac Ukupni trošak provedbe u godini (t+2) predstavlja ukupni trošak provedbe predloženog propisa/akta planiranja u godini (t+2), a dobiva se kao zbroj troškova provedbe postojećeg propisa/akta planiranja na godišnjoj razini (stupac 3) i procjene očekivanog povećanja/smanjenja rashoda i izdataka kao rezultata provedbe predloženog propisa/akta planiranja u godini (t+2) (stupac 17). Ovaj stupac se također popunjava automatski unosom podataka u prvi, drugi, petnaesti i/ili šesnaesti stupac.
U devetnaesti stupac Sredstva odobrena u okviru projekcija za godinu (t+2) unosi se ukupni iznos sredstva planiran za provedbu predloženog propisa/akta planiranja u projekciji za godinu (t+2) unutar državnog proračuna tekuće godine. Ako se radi o izmjenama i dopunama predloženog propisa/akta planiranja unosi se ukupan iznos planiran za važeći propis/akt planiranja i predložene izmjene i dopune.
4.2. PRIHODI I PRIMICI DRŽAVNOG PRORAČUNA
Navode se prihodi i primici na koje utječe provedba predloženog propisa/akta planiranja, sljedeći ekonomsku klasifikaciju i izvore financiranja.
Očekivano povećanje/smanjenje se u svim stupcima iskazuje brojčano s tim da se za očekivano smanjenje upisuje predznak »-« minus.
U prvi i drugi stupac se unosi plan prihoda i primitaka u državnom proračunu tekuće godine za koji se očekuje da će biti ostvaren temeljem provedbe postojećeg propisa/akta planiranja i to na godišnjoj razini. Ako temeljem provedbe predloženog propisa/akta planiranja u tekućoj godini nisu u državnom proračunu planirani prihodi i primici ovaj stupac se ne popunjava.
Plan prihoda i primitaka potrebno je iskazati po ekonomskoj klasifikaciji, ali i klasifikaciji po izvorima financiranja. Izvore financiranja čine skupine prihoda i primitaka iz kojih se podmiruju rashodi i izdaci određene vrste i utvrđene namjene. Prihodi i primici državnog proračuna planiraju se, raspoređuju i iskazuju prema izvorima iz kojih potječu. Izvori financiranja jesu: opći prihodi i primici, doprinosi, vlastiti prihodi, prihodi za posebne namjene, pomoći, donacije, prihodi od prodaje ili zamjene nefinancijske imovine, naknade s naslova osiguranja i namjenski primici.
Veznom tablicom prihoda i primitaka i izvora financiranja (dostupna na službenim stranicama Ministarstva financija) utvrđeno je koja je vrsta prihoda i primitka povezana s kojim izvorom financiranja. Međutim, ako se prijedlogom propisa/akta planiranja predviđa ostvarivanje novog prihoda i primitka koji do sada nije ostvarivan, potrebno ga je vezati uz izvor financiranja.
Izvor financiranja 1 opći prihodi i primici uključuje prihode koji se ostvaruju temeljem posebnih propisa u kojima za prikupljene prihode nije definirana namjena korištenja, a to su: prihodi od poreza, prihodi od financijske imovine, prihodi od nefinancijske imovine, prihodi od administrativnih (upravnih) pristojbi, prihodi državne uprave, prihodi od kazni te primici od financijske imovine i zaduživanja za koje nije definirana namjena korištenja. Izvor financiranja 2 doprinosi uključuje prihode od uplaćenih doprinosa za mirovinsko osiguranje i doprinosa za zapošljavanje, dok izvor 8 namjenski primici uključuje primitke od financijske imovine i zaduživanja, čija je namjena utvrđena posebnim ugovorima i/ili propisima. Prihodi i primici koji ulaze u Izvore 1, 2 i 8 se priznaju kao izvorni i kao takvi evidentiraju samo u državnom proračunu te nisu raspoloživi korisnicima za trošenje, ali su isti njihovu naplatu obvezni pratiti (Primjer takvih prihoda su sudske pristojbe, kazne, koncesije, porezni prihodi i