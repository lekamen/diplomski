38 03.04.2015 Odluka o postavljanju izvanrednog i opunomoćenog veleposlanika Republike Hrvatske u Republici Bocvani, sa sjedištem u Pretoriji
PREDSJEDNICA REPUBLIKE HRVATSKE
778
Na temelju odredbe članka 99. stavka 3. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 5/14 – Odluka Ustavnog suda Republike Hrvatske), članka 22. Zakona o vanjskim poslovima (»Narodne novine« broj 48/96, 72/13 i 127/13) i točke II. podtočke 7. Odluke o postupku osnivanja diplomatskih misija i konzularnih ureda Republike Hrvatske u inozemstvu i postupku postavljanja i opoziva šefova diplomatskih misija i konzularnih ureda Republike Hrvatske u inozemstvu od 5. siječnja 2012., te uz prethodni supotpis predsjednika Vlade Republike Hrvatske, klasa: T-018-07/1301/36, urbroj: 5030115/1-15-20 od 23. ožujka 2015., donosim
ODLUKU
O POSTAVLJANJU IZVANREDNOG I OPUNOMOĆENOG VELEPOSLANIKA REPUBLIKE HRVATSKE
Prof dr. sc. NENAD PRELOG, izvanredni i opunomoćeni veleposlanik Republike Hrvatske u Republici Južnoj Africi, sa sjedištem u Pretoriji, postavlja se i za izvanrednog i opunomoćenog veleposlanika Republike Hrvatske u Republici Bocvani, sa sjedištem u Pretoriji.
Ova Odluka stupa na snagu danom donošenja.
Klasa: 018-07/15-02/03 Urbroj: 71-05-03/1-15-2 Zagreb, 25. ožujka 2015.
Predsjednica Republike Hrvatske Kolinda Grabar-Kitarović, v. r.
