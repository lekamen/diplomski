 direktora iz područja vanjske, sigurnosne i obrambene politike EU; održava redovite kontakte s Europskom službom za vanjsko djelovanje i prema njoj promiče interese Republike Hrvatske, te obavlja i druge poslove iz svog djelokruga.
U Sektoru za Zajedničku vanjsku i sigurnosnu politiku (ZVSP) ustrojavaju se:
4.3.1. Služba za Zajedničku vanjsku i sigurnosnu politiku (ZVSP) i EU mjere ograničavanja;
4.3.2. Služba za Zajedničku sigurnosnu i obrambenu politiku (ZSOP).
4.3.1. Služba za Zajedničku vanjsku i sigurnosnu politiku (ZVSP) i EU mjere ograničavanja
Članak 39.
Služba za Zajedničku vanjsku i sigurnosnu politiku (ZVSP) i EU mjere ograničavanja sudjeluje u utvrđivanju i provedbi ZVSP-a te vodi brigu o usklađenosti stajališta i politika Republike Hrvatske sa stajalištima i politikama EU-a iz područja ZVSP-a; koordinira pripremom Vijeća za vanjske poslove, uključujući koordinaciju i nadzor pripreme nacionalnih stajališta za sastanke Vijeća za vanjske poslove; koordinira pripremom neformalnih sastanaka Vijeća za vanjske poslove (Gymnich), kao i svih ostalih formata sastanaka i dijaloga EU-a s partnerskim organizacijama i trećim državama; koordinira izradu nacionalnih stajališta za sastanke Političkog i sigurnosnog odbora te nadzire horizontalnu provedbu ZVSP-a u geografskim i političkim radnim skupinama Vijeća u nadležnosti Političkog i sigurnosnog odbora, kao i u područjima globalnih i ostalih horizontalnih pitanja; Služba je zadužena za praćenje i analizu politike EU-a u pogledu mjera ograničavanja i koordiniranje nacionalnih stajališta u tom području, te je u njezinoj nadležnosti Radna skupina savjetnika za vanjske poslove (RELEX); surađuje sa Stalnim predstavništvom Republike Hrvatske pri EU, posebno s timom Političkog i sigurnosnog odbora, uključujući s predstavnicima u Skupini Nicolaidis, Skupini RELEX, kao i Skupini Antici; Služba surađuje s Registrom za NATO i EU oko distribucije i zaštite EU dokumenata iz područja ZVSP-a te obavlja i druge poslove iz svog djelokruga. Voditelj Službe obnaša dužnost europskog korespondenta, te obavlja i druge poslove iz svog djelokruga.
4.3.2. Služba za Zajedničku sigurnosnu i obrambenu politiku (ZSOP)
Članak 40.
Služba za Zajedničku sigurnosnu i obrambenu politiku (ZSOP) sudjeluje u utvrđivanju i provedbi ZSOP-a, uključujući sve elemente primjene Sveobuhvatnog pristupa EU-a te vodi brigu o hrvatskom doprinosu u EU misijama i operacijama; prati i analizira ZSOP kao i ostale sigurnosne aspekte vanjskog djelovanja EU-a, te strateški razvoj obrambene politike EU-a slijedom Zaključaka Europskog vijeća; prati i promiče sigurnosnu suradnju EU-a s međunarodnim organizacijama i trećim državama; Služba koordinira pripremom nacionalnih stajališta u okviru ZSOP-a i usklađuje stajališta i politike Republike Hrvatske sa stajalištima i politikama EU-a iz područja ZSOP-a; upravlja i koordinira pripremom nacionalnih stajališta za Odbor za civilne aspekte upravljanja kriznim situacijama Vijeća EU-a (CIVCOM) i Grupu za političko-vojna pitanja (PMG) kao i druga tijela Vijeća EU-a kada na dnevnom redu imaju teme iz područja ZSOP-a; Služba surađuje sa Stalnim predstavništvom Republike Hrvatske pri EU, posebno s timom Političkog i sigurnosnog odbora te s predstavnicima Republike Hrvatske u CIVCOM-u i PMG-u, kao i s ostalim tijelima državne uprave, uključujući kad je riječ o obrambenim aspektima vanjskog djelovanja EU-a; surađuje s Registrom za NATO i EU oko distribucije i zaštite EU dokumenata iz područja ZSOP-a, te obavlja i druge poslove iz svog djelokruga.
4.4. Sektor za razvojnu suradnju i humanitarnu pomoć
Članak 41.
Sektor za razvojnu suradnju i humanitarnu pomoć promicanjem hrvatskih prioriteta, prednosti i strateških usmjerenja na međunarodnim forumima aktivno suoblikuje međunarodnu razvojnu i humanitarnu politiku te osigurava usklađenost i međuovisnost s vanjskom i dotičnim nacionalnim politikama; izrađuje smjernice za oblikovanje, koordinaciju i provedbu nacionalne politike razvojne suradnje i