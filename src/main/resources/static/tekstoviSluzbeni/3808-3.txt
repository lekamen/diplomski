potrebne zaštite, odnosno osigurao tužitelju kao krajnjem korisniku primjerenu zaštitu od zlouporaba i prijevara u javnoj komunikacijskoj mreži te ga upoznao s tom zaštitom.
Prema odredbi članka 43. stavak 3. i 4. Zakona o elektroničkim komunikacijama (»Narodne novine«, broj 73/08 90/11, 133/12, dalje ZEK), operatori javnih komunikacijskih usluga moraju osigurati krajnjim korisnicima svojih usluga primjerenu zaštitu od zlouporaba i prijevara u javnoj komunikacijskoj mreži te ih upoznati s tom zaštitom u pisanom obliku, prije početka korištenja pružanja javnih komunikacijskih usluga. Krajnji korisnici javnih komunikacijskih usluga nisu dužni snositi troškove koje je krajnjim korisnicima usluga ili operatorima javnih usluga prouzročila treća osoba u slučajevima zlouporaba i prijevara.
Odredbom članka 30. st. 3. Pravilnika o načinu i uvjetima obavljanja djelatnosti elektroničkih mreža i usluga (»Narodne novine«, broj 154/08, 51/2011), je propisano da je operator obvezan dati korisniku pisanu uputu o mogućnostima zaštite korisničkog računa od neovlaštenog korištenja te o svim posljedicama korištenja pristupa internetu bez potrebne zaštite, a korisnik je obvezan potpisom potvrditi da je na jasan i nedvosmislen način upoznat s uputama i da je iste preuzeo.
Odredbom članka 20. st. 1. toč. 1. Pravilnika je propisano da su u svrhu zaštite svojih korisnika operatori obvezni nadzirati uobičajeno ponašanje korisnika prigodom uporabe usluga, te ih u najkraćem mogućem roku upozoriti o svakom neuobičajenom i iznenadnom povećanju troška korištenja pojedine usluge, što može ukazivati na zlouporabu ili neovlašteno korištenje. Upozorenje korisniku uslijedit će ako je korištenje dvostruko veće od prosječnog korištenja usluge u prethodna tri (3) mjeseca (osim ako nije drugačije utvrđeno odlukom nadležnog regulatornog tijela).
Ocjenjujući zakonitost osporavanog rješenja, u konkretnom slučaju nije povrijeđen Zakon na štetu tužitelja već je na pravilno utvrđeno činjenično stanje pravilno primijenjeno materijalno pravo.
Iz stanja i sadržaja spisa tuženog tijela koji je ovom sudu dostavljen uz odgovor na tužbu razvidno je i kao nesporno utvrđeno da je nakon što je tužitelj pravodobno podnio prigovor na izdani račun operatora Tele 2 d.o.o., ovdje zainteresirane osobe, tuženo tijelo HAKOM kao nacionalna regulatorna pravna osoba s javnim ovlastima koja između ostalog rješava i prigovore korisnika u vezi s pružanjem usluga, prigovore korisnika na iznose kojima su zaduženi za pružene usluge, prigovore na kakvoću pruženih usluga te zbog povreda odredaba pretplatničkog ugovora, provelo postupak u skladu s odredbom čl. 51. stavkom 1. Zakona o elektroničkim komunikacijama(»Narodne novine«, broj 73/08, 90/11, 133/12, 80/13, dalje ZEK) te odredbama Zakona o općem upravnom postupku (»Narodne novine«, broj 47/09, dalje ZUP-a).
Razvidno je da je HAKOM od operatora Tele 2 d.o.o. dopisom od 4. travnja 2012. godine zatražio očitovanje i dostavu dokaza kako bi se utvrdilo jesu li u konkretnom slučaju, a s obzirom na podneseni prigovor korisnika, ovdje tužitelja, ispunjene obveze iz članka iz članka 43. st. 3. i st. 4. ZEK-a te obveze propisna odredbom čl. 20. st. 1. t. 1. Pravilnika.
Da je Tele 2 d.o.o. u svom očitovanju od 17. travnja 2012. naveo kako je korisnik uredno obaviješten o prekomjernoj potrošnji sukladno odredbi čl. 20. st. 1. t. 1. Pravilnika, dostavljajući pritom dokaz na navedenu tvrdnju, odnosno preslik obavijesti iz sustava, kao i da je uredno obaviješten o mjerama zaštite prilikom korištenja Interneta usluge, a koje obavijesti da se nalaze na Internet stranici Tele 2. d.o.o., koju obavijest da pretplatnik preuzima u trenutku sklapanja pretplatničkog ugovora, a što da je u konkretnom slučaju pretplatnik, ovdje tužitelj i učinio, dostavljajući pritom dokaz na navedenu tvrdnju –preslik uredno potpisanog Zahtjeva za zasnivanje pretplatničkog odnosa iz kojeg je razvidno da isti sadrži naznaku da su tužitelju uručene upute o zaštiti od zlouporabe i prijevara