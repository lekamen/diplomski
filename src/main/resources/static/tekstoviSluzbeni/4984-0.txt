108 23.11.2016 Pravilnik o izmjenama i dopunama Pravilnika o vozačkim dozvolama
MINISTARSTVO UNUTARNJIH POSLOVA
2333
Na temelju članka 218. Zakona o sigurnosti prometa na cestama (»Narodne novine«, br. 67/08, 48/10 – Odluka Ustavnog suda Republike Hrvatske, 74/11, 80/13, 158/13 – Odluka Ustavnog suda Republike Hrvatske, 92/14 i 64/15) ministar unutarnjih poslova donosi
PRAVILNIK
O IZMJENAMA I DOPUNAMA PRAVILNIKA O VOZAČKIM DOZVOLAMA
Članak 1.
U Pravilniku o vozačkim dozvolama (»Narodne novine«, br. 43/2013, 77/2013, 155/2013, 1/2015 i 33/2016) u članku 2. iza podstavka 3. dodaje se podstavak 4. koji glasi:
»– Direktiva Komisije (EU) 2015/653 od 24. travnja 2015. o izmjeni Direktive 2006/126/EZ Europskog parlamenta i Vijeća o vozačkim dozvolama (SL L 107/68, 25. 4. 2015.).«.
Članak 2.
U članku 3. a stavku 4. riječi: »stavka 3.» zamjenjuju se riječima: »stavka 2. i 3.«.
Članak 3.
U članku 12. stavak 4. briše se.
Članak 4.
U članku 13. stavku 1. iza riječi: »prilagodbe vozila,« dodaju se riječi: »ograničenja uporabe vozila,«.
Članak 5.
U članku 19. iza stavka 3. dodaje se stavak 4. koji glasi:
»Vozačka dozvola koju vozač ne preuzme u idućih 90 dana od dana isteka rokova iz ovoga članka postaje nevažeća, a tijelo nadležno za izdavanje vozačke dozvole će vozačku dozvolu poništiti.«.
Članak 6.
U članku 22. stavak 2. briše se.
Dosadašnji stavak 3. postaje stavak 2.
Članak 7.
Popis ograničenja u kodiranom obliku koji je tiskan uz Pravilnik o vozačkim dozvolama (»Narodne novine«, br. 43/2013, 77/2013, 155/2013, 1/2015 i 33/2016) zamjenjuje se novim Popisom podataka i ograničenja u kodiranom obliku koji je tiskan uz ovaj Pravilnik i čini njegov sastavni dio.
Članak 8.
Ovaj Pravilnik objavljuje se u »Narodnim novinama«, a stupa na snagu 1. 1. 2017. godine.
Broj: 511-01-152-69906/2016 Zagreb, 14. studenoga 2016.
Ministar Vlaho Orepić, v. r.
POPIS PODATAKA I OGRANIČENJA U KODIRANOM OBLIKU
I. VOZAČ (zdravstveni razlozi)
01. Korekcija vida i/ili zaštita
01.01 Naočale
01.02 Kontaktna leća (kontaktne leće)
01.05 Pokrivalo za oko
01.06 Naočale ili kontaktne leće
01.07 Posebno optičko pomagalo
02. Slušno pomagalo/pomagalo za sporazumijevanje
03. Proteza/ortoza za udove
03.01 Proteza/ortoza za gornje udove
03.02 Proteza/ortoza za donje udove
II. PRILAGODBE VOZILA
10. Izmijenjeni prijenos (mjenjač)
10.02 Automatski odabir prijenosnog omjera
10.04 Prilagođena naprava za upravljanje prijenosom
15. Izmijenjena spojka
15.01 Prilagođena papučica spojke
15.02 Spojka s ručnim upravljanjem
15.03 Automatska spojka
15.04 Mjera za sprečavanje opstrukcije ili pokretanja papučice spojke
20. Izmijenjeni sustavi kočenja
20.01 Prilagođena papučica kočnice
20.03 Papučica kočnice prikladna za uporabu lijevom nogom
20.04 Klizna papučica kočnice
20.05 Nagnuta papučica kočnice
20.06 Kočnica s ručnim upravljanjem
20.07 Kočenje maksimalnom silom od … N (*) (npr.: ƒ ‚20.07. (300 N)’)
20.09 Prilagođena pomoćna/parkirna kočnica
20.12 Mjera za sprečavanje opstrukcije ili pokretanja papučice kočnice
20.13 Kočnica s upravljanjem koljenom
20.14 Radnja kočionog sustava poduprta vanjskom silom
25. Izmijenjeni sustav ubrzavanja (gasa)
25.01 Prilagođena papučica gasa
25.03 Nagnuta papučica gasa
25.04 Uređaj za ručno dodavanje gasa
25.05 Uređaj za dodavanje gasa koljenom
25.06 Radnja dodavanja gasa poduprta vanjskom silom
25.08 Papučica gasa lijevo
25.09 Mjera za sprečavanje opstrukcije ili pokretanja papučice kočnice
31. Prilagodbe papučica i zaštitne mjere za papučice
31.01 Dodatni komplet usporednih papučica
31.02 Papučice na (ili skoro na) istoj razini
31.03 Mjera za sprečavanje opstrukcije ili pokretanja papučice gasa i kočnice kada se papučicama ne upravlja nogom
31.04 Povišeni pod
32. Kombinirani sustavi radne kočnice i ubrzavanja
32.01 Uređaj za dodavanje gasa i radna kočnica kao kombinirani sustav kojim se upravlja jednom rukom
32.02 Uređaj za dodavanje gasa i radna kočnica kao kombinirani sustav kojim se upravlja vanjskom silom
33. Kombinirani sustavi radne kočnice,