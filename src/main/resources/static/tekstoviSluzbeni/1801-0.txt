93 28.08.2015 Tehnički propis o izmjeni i dopuni Tehničkog propisa kojim se utvrđuju tehničke specifikacije za građevne proizvode u usklađenom području
MINISTARSTVO GRADITELJSTVA I PROSTORNOGA UREĐENJA
1802
Na temelju članka 17. stavka 2. Zakona o gradnji (»Narodne novine«, broj 153/2013) ministrica graditeljstva i prostornoga uređenja donosi
TEHNIČKI PROPIS
O IZMJENI I DOPUNI TEHNIČKOG PROPISA KOJIM SE UTVRĐUJU TEHNIČKE SPECIFIKACIJE ZA GRAĐEVNE PROIZVODE U USKLAĐENOM PODRUČJU
Članak 1.
U Tehničkom propisu kojim se utvrđuju tehničke specifikacije za građevne proizvode u usklađenom području (»Narodne novine«, broj 4/2015 i 24/2015) u članku 1. iza stavka 3. dodaje se stavak 4. koji glasi:
»Popis europskih dokumenata za ocjenjivanje dan je u Prilogu 3 koji je sastavni dio ovoga Propisa.«.
Članak 2.
Popis usklađenih normi za građevne proizvode dan u Prilogu 1 zamjenjuje se Popisom usklađenih normi za građevne proizvode danim u Prilogu 1 ovoga Tehničkog propisa koji čini njegov sastavni dio.
Članak 3.
Iza Priloga 2 dodaje se Prilog 3 dan u ovom Tehničkom propisu.
Članak 4.
Ovaj Propis stupa na snagu osmoga dana od dana objave u »Narodnim novinama«.
Klasa: 360-01/15-04/11
Urbroj: 531-01-15-2
Zagreb, 24. kolovoza 2015.
Ministrica Anka Mrak-Taritaš, dipl. ing. arh., v. r.
PRILOG 1
POPIS USKLAĐENIH NORMI ZA GRAĐEVNE PROIZVODE

PRILOG 3
POPIS EUROPSKIH DOKUMENATA ZA OCJENJIVANJE
Uputa na europski dokument za ocjenjivanje i naziv tog dokumenta Uputa na zamijenjeni europski dokument za ocjenjivanje i naziv tog dokumenta Opaske 1. EAD 070001-00-0504: Gipskartonska ploča od gipsa za potrebe nosivosti 2. EAD 130005-00-0304: Pločasti elementi od masivnog drva za nosive elemente u građevinskim objektima 3. EAD 130010-00-0304: Lijepljeno laminirano drvo od bjelogorice – furnirano laminirano drvo od bukovine za nosive konstrukcije 4. EAD 130033-00-0603: Čavli i vijci za uporabu u pločama za zabijanje čavala u drvenim konstrukcijama 5. EAD 130012-00-0304: Strukturna građa razvrstana prema čvrstoći – četvrtasti trupci s neobrubljenim krajem – kesten 6. EAD 200005-00-0103: Šipovi od konstrukcijskog čelika šupljih poprečnih presjeka s krutim spojevima 7. EAD 090001-00-0404: Predgotovljene prešane ploče od kamene vune s organskim ili anorganskim zaštitnim slojem i specificiranim pričvrsnim sustavom 8. EAD 330011-00-0601: Prilagodljivi vijci za beton 9. EAD 280001-00-0704: Gotova jedinica voda za drenažu ili infiltraciju
