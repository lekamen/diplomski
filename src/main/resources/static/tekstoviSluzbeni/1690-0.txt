86 04.08.2015 Pravilnik o izmjenama i dopunama Pravilnika o postupku i načinu polaganja pomoćničkog ispita
MINISTARSTVO PODUZETNIŠTVA I OBRTA
1691
Na temelju članka 63. stavak 3. Zakona o obrtu (»Narodne novine«, broj 143/2013) ministar nadležan za obrt, nakon prethodno pribavljenog mišljenja ministra nadležnog za obrazovanje donosi
PRAVILNIK
O IZMJENAMA I DOPUNAMA PRAVILNIKA O POSTUPKU I NAČINU POLAGANJA POMOĆNIČKOG ISPITA
Članak 1.
(1) U Pravilniku o postupku i načinu polaganja pomoćničkog ispita (»Narodne novine«, broj 63/2014 i 78/2014 – ispravak) u članku 4. stavku 1. iza riječi: »podnosi se« dodaju se riječi: »samo jednoj«.
(2) U stavku 2. iza podstavka 1. dodaje se podstavak 2. koji glasi:
»Sadržaj, oblik i način dostave popisa kandidata određuje Agencija.«.
(3) U stavku 7. podstavku 1. riječ: »polažu« mijenja se u: »polaže«.
Iza podstavka 1. dodaju se podstavci 2. i 3. koji glase:
»Radno iskustvo u određenom zanimanju je iskustvo koje osoba stječe unutar radnog odnosa, tijekom stručnog osposobljavanja za rad bez zasnivanja radnog odnosa, radom u svojstvu volontera ili drugim oblikom rada u skladu sa zakonom.
Radno iskustvo dokazuje se javnim ispravama te ugovorom o radu, odgovarajućim potvrdama, preporukama i izjavama svjedoka o radu na određenim poslovima.«.
(4) Stavak 8. mijenja se i glasi:
»(8) Za kandidate iz stavka 3. ovoga članka prijavnice za polaganje pomoćničkog ispita zajedno s dokumentacijom Agencija dostavlja Povjerenstvu u roku od 5 dana od završetka prijava.«.
(5) Stavak 9. briše se.
Članak 2.
U članku 6. iza stavka 2. dodaju se stavci 3. i 4. koji glase:
»(3) Po završetku prijava, Agencija utvrđuje konačan popis prijavljenih kandidata i određuje mjesto i vrijeme polaganja pomoćničkih ispita.«.
»(4) Odluka o mjestu i vremenu polaganja pomoćničkih ispita objavljuje se na mrežnim stranicama Agencije te mrežnim stranicama i oglasnim pločama srednjih škola u kojima se ispit održava, najkasnije 8 dana prije početka ispita.«.
Članak 3.
(1) U članku 7. stavku 4. riječi: »dakle majstori – stručni učitelji« brišu se.
(2) U stavku 6. nakon riječi: »odnosno« dodaju se riječi: »na prijedlog Hrvatske obrtničke komore«, a riječi: »majstor – stručni učitelj« zamjenjuju se riječima: »osoba koja izvodi praktičnu nastavu i vježbe naukovanja«.
Članak 4.
Članak 8. mijenja se i glasi:
»Član Povjerenstva ne može biti:
– osoba koja je u radnom odnosu u obrtu ili pravnoj osobi koja posjeduje dozvolu (licenciju) za izvođenje praktične nastave i vježbi naukovanja i ne izvodi praktičnu nastavu i vježbe naukovanja,
– mentor koji je podučavao kandidata na praktičnoj nastavi i vježbama naukovanja ili koji je vodio kandidata na njegovim profesionalnim poslovima,
– krvni srodnik u ravnoj lozi, brat, sestra, bračni drug te posvojitelji, skrbnici i usvojenici.«.
Članak 5.
Članak 9. mijenja se i glasi:
»(1) Povjerenstvo donosi Poslovnik o radu kojim se određuju zadaće i način rada Povjerenstva.
(2) Povjerenstvo obavlja ove poslove:
– utvrđuje ispunjenost uvjeta za pristup polaganju pomoćničkog ispita,
– utvrđuje popis kandidata koji pristupaju polaganju pomoćničkog ispita,
– utvrđuje raspored i trajanje pojedinih dijelova pomoćničkog ispita,
– utvrđuje popis praktičnih uradaka za praktični dio pomoćničkog ispita,
– utvrđuje popis tema za stručno-teorijski dio pomoćničkog ispita,
– provodi i nadzire ispit te utvrđuje uspjeh kandidata,
– vodi dokumentaciju o provedbi pomoćničkog ispita (prijavnica, Zapisnik, dosje) koju po završetku ispita, a najkasnije u roku od 5 dana, dostavlja Agenciji,
– dostavlja Agenciji sve potrebne podatke i dokumentaciju,
– obavlja i druge poslove utvrđene ovim Pravilnikom.«.
Članak 6.
(1) U članku 11. stavku 1. iza riječi: »Povjerenstvo« dodaju se riječi: »ili na prijedlog kandidata«.
(2) U stavku 4. riječ: »vrednuje« zamjenjuje se riječi: »priznaje«.
Članak 7.
Članak 12. stavak 1. mijenja se i glasi:
»(1) Materijal, prostor, energiju, strojeve, uređaje i alate za izradu praktičnog uratka osigurava obrtnik, pravna