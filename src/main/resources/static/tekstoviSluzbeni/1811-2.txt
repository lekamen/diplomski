 poslove prema podacima u personalnoj evidenciji utvrđuje popis kandidata koji zadovoljavaju propisane uvjete za upućivanje na određenu razinu slijedno-rastuće dočasničke odnosno časničke izobrazbe utvrđene Zakonom, najkasnije četiri mjeseca prije početka izobrazbe.
Članak 16.
(1) Popis kandidata iz članka 15. ovoga Pravilnika dostavlja se svim ustrojstvenim jedinicama Ministarstva obrane i Oružanih snaga koje su dužne provjeriti točnost podataka i poduzeti mjere za ispravljanje eventualnih netočnosti popisa te se očitovati o prioritetu upućivanja na izobrazbu.
(2) Kada se osobe s popisa kandidata iz stavka 1. ovoga članka neće moći uputiti na izobrazbu zbog bolovanja, obnašanja dužnosti u inozemstvu, upućivanja na rad u druga javnopravna tijela ili pravne osobe i zbog drugih osobito opravdanih razloga, ustrojstvena jedinica dužna je obrazložiti razloge nemogućnosti upućivanja na izobrazbu.
(3) Nakon očitovanja ustrojstvenih jedinica iz stavaka 1. i 2. ovoga članka ustrojstvena jedinica Oružanih snaga nadležna za personalne poslove sastavlja popis kandidata za upućivanje na određenu razinu slijedno-rastuće dočasničke odnosno časničke izobrazbe prema sljedećim kriterijima koji se utvrđuju na dan izrade popisa iz članka 15. ovoga Pravilnika:
– službena ocjena u posljednje dvije ocjenjivane godine; ne manja od »dobar«
– zdravstvena sposobnost
– tjelesna spremnost
– da kandidat u zadnje tri godine nije kažnjen za stegovni prijestup.
(4) Posebni kriteriji za pojedine razine slijedno-rastuće dočasničke odnosno časničke izobrazbe su sljedeći:
– prolaz na ulaznom testiranju znanja; za slijedno-rastuće dočasničke izobrazbe i treću razinu slijedno-rastuće časničke izobrazbe za Program intergranske zapovjedno-stožerne izobrazbe
– znanje stranog jezika 65% po ALCPT/ECL metodi za engleski jezik ili po višestupanjskim testovima znanja stranog jezika za njemački, francuski, talijanski, ruski i arapski jezik ili zbroj vještina po STANAG 6001 metodi ne manji od 5; za treću i četvrtu razinu slijedno-rastuće časničke izobrazbe
– psihologijski kriterij; za treću i četvrtu razinu slijedno-rastuće dočasničke i časničke izobrazbe.
(5) Na temelju kriterija iz stavaka 3. i 4. ovoga članka utvrđuje se popis kandidata za upućivanje na određenu razinu slijedno-rastuće dočasničke (Prilog 1) odnosno časničke izobrazbe (Prilog 2). Prilozi 1 i 2 nalaze se u prilogu ovoga Pravilnika i njegov su sastavni dio.
Članak 17.
Ulazna testiranja znanja iz članka 16. stavka 4. podstavka 1. ovoga Pravilnika provode se u skladu s programima provjere osposobljenosti kandidata za pohađanje slijedno-rastuće dočasničke izobrazbe i treće razine slijedno-rastuće časničke izobrazbe koje donosi zapovjednik Hrvatskoga vojnog učilišta.
Članak 18.
(1) Zdravstvena sposobnost, psihologijski kriteriji i potrebna razina tjelesne spremnosti za upućivanje na odgovarajuću razinu izobrazbe utvrđuje se u skladu s odredbama pravilnika kojim se utvrđuju zdravstveni, psihički, tjelesni i sigurnosni uvjeti za prijam u službu u Oružane snage.
(2) Strani jezici te kriteriji za utvrđivanje razine znanja i način provjere znanja propisuju se posebnim pravilnikom.
Članak 19.
(1) Ako je broj kandidata za upućivanje na određenu razinu slijedno-rastuće dočasničke odnosno časničke izobrazbe, nakon sastavljanja popisa kandidata iz članka 16. ovoga Pravilnika, veći od broja kandidata utvrđenog godišnjim planom izobrazbe, provodi se vrednovanje kandidata prema sljedećim kriterijima:
– sudjelovanje u Domovinskom ratu
– obnašanje dužnosti na ustrojbenom mjestu višeg čina; osim za prvu razinu slijedno-rastuće dočasničke i časničke izobrazbe
– obnašanje zapovjednih/voditeljskih dužnosti za upućivanje na Program napredne časničke izobrazbe (NČI), Program intergranske zapovjedno-stožerne izobrazbe (IZSI), Program temeljne dočasničke izobrazbe (TDI); obnašanje voditeljskih dužnosti za upućivanje na Program napredne časničke izobrazbe za časnike na stožernim dužnostima (NČISD) i Program izobrazbe časnika u