105 02.10.2015 Odluka o sudjelovanju pripadnika Oružanih snaga Republike Hrvatske u misiji potpore miru "RESOLUTE SUPPORT" u Afganistanu
HRVATSKI SABOR
2043
Na temelju članka 54. stavka 2. Zakona o obrani (»Narodne novine«, br. 73/13. i 75/15.), na prijedlog Vlade Republike Hrvatske i uz prethodnu suglasnost Predsjednice Republike Hrvatske, Hrvatski sabor na sjednici 25. rujna 2015. donio je
ODLUKU
O SUDJELOVANJU PRIPADNIKA ORUŽANIH SNAGA REPUBLIKE HRVATSKE U MISIJI POTPORE MIRU »RESOLUTE SUPPORT« U AFGANISTANU
I.
U misiju potpore miru »RESOLUTE SUPPORT« u Afganistanu upućuje se u 2016. godini:
– od 1. siječnja 2016. do 30. lipnja 2016. do 110 pripadnika Oružanih snaga Republike Hrvatske, uz mogućnost rotacije
– od 1. srpnja 2016. do 31. prosinca 2016. do 70 pripadnika Oružanih snaga Republike Hrvatske, uz mogućnost rotacije.
II.
Obvezuje se Vlada Republike Hrvatske da do 31. ožujka 2017. izvijesti Hrvatski sabor o sudjelovanju pripadnika Oružanih snaga Republike Hrvatske u misiji potpore miru iz točke I. ove Odluke.
III.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-01/150
Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
