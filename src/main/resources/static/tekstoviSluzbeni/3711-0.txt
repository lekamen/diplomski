40 30.04.2016 Presuda Visokog upravnog suda Republike Hrvatske broj: Usoz-27/16-3 od 29. ožujka 2016.
VISOKI UPRAVNI SUD REPUBLIKE HRVATSKE
1060
PRESUDA
Visoki upravni sud Republike Hrvatske u vijeću sastavljenom od sudaca toga suda Ane Berlengi Fellner, predsjednice vijeća, mr. sc. Inge Vezmar Barlek, Marine Kosović Marković, Arme Vagner Popović i Mirjane Čačić, članica vijeća, te sudske savjetnice Ivane Mamić Vuković, zapisničarke, u postupku ocjene zakonitosti općeg akta, na sjednici vijeća održanoj 29. ožujka 2016.
presudio je
Ukida se odredba članka 8. stavka 4. i 7. Odluke o komunalnom doprinosu Općine Preko (Službeni glasnik Općine Preko, broj 3/10., 8/10. i 9/12., 5/13., 2/14. i 4/14.).
Obrazloženje
Odlučujući o žalbi protiv presude Upravnog suda u Splitu, broj: UsIsav-45/15-7 od 10. rujna 2015. ovaj Sud utvrdio je sadržaj Odluke o komunalnom doprinosu Općine Preko (Službeni glasnik Općine Preko, broj 3/10., 8/10. i 9/12., 5/13., 2/14. i 4/14.).
Odredbom članka 8. navedene Odluke, koja se nalazi u Glavi V. – Oslobađanje od plaćanja komunalnog doprinosa, stavkom 3. propisano je da investitor, odnosno obveznik plaćanja komunalnog doprinosa koji na dan podnošenja zahtjeva ima neprekidno prebivalište na području Općine Preko ostvaruje pravo na umanjenje komunalnog doprinosa u postocima zavisno od duljine trajanja neprekidnog prebivališta na području Općine Preko i to kada gradi ili rekonstruira stambenu građevinu sukladno odredbama PPU Općine Preko koji se odnosi na građenje obiteljske građevine čija građevinska (bruto) površina nije veća od 400 m2 u čiju se površinu uračunavaju i površine svih drugih građevina ako se grade na istoj građevinskoj čestici.
Odredbom stavka 6. istog članka Odluke propisano je da investitori odnosno obveznici plaćanja komunalnog doprinosa koji imaju prebivalište na području otoka Rivnja, Ošljaka, Sestronja i naselja Turkije ostvaruju pravo na umanjenje komunalnog doprinosa u propisanim postocima zavisno od duljine trajanja prebivališta na navedenim područjima, kada grade ili rekonstruiraju stambenu građevinu sukladno odredbama PPU Općine Preko koje se odnose na građenje obiteljske građevine, a čija građevinska (bruto) površina nije veća od 400 m2 u čiju se površinu uračunavaju i površine svih drugih građevina ako se grade na istoj građevinskoj čestici.
Odredbe članka 8. stavka 4. i 7. Odluke o komunalnom doprinosu Općine Preko glase:
»Investitor odnosno obveznik plaćanja komunalnog doprinosa svoje prebivalište dokazuje potvrdom nadležnog tijela«.
Postupak ocjene zakonitosti odredbe članka 8. stavka 4. i 7. Odluke o komunalnom doprinosu Općine Preko Sud je pokrenuo po službenoj dužnosti sukladno odredbi članka 83. stavka 2. Zakona o upravnim sporovima (»Narodne novine«, broj 20/10., 143/12. i 152/14.).
Odluku o komunalnom doprinosu donijelo je predstavničko tijelo Općine Preko pozivom na odredbu članku 31. stavka 7. Zakona o komunalnom gospodarstvu. Tom Odlukom je kao jedan od uvjeta koji trebaju biti kumulativno ispunjeni radi mogućnosti djelomičnog oslobođenja od plaćanja komunalnog doprinosa propisano da investitori koji su obveznici plaćanja komunalnog doprinosa trebaju imati neprekidno prijavljeno prebivalište na području Općine Preko u propisanom trajanju što dokazuju potvrdom nadležnog tijela.
Prema odredbi članka 31. Zakona o komunalnom gospodarstvu (»Narodne novine«, broj 36/95., 70/97., 128/99., 57/00., 129/00., 59/01., 26/03. – pročišćeni tekst, 82/04., 110/04., 178/04., 38/09., 79/09., 153/09., 49/11., 84/11., 90/11., 144/12., 94/13., 153/13., 147/14. i 36/15.) komunalni doprinosi su novčana javna davanja koja se plaćaju za građenje i korištenje objekata i uređaja komunalne infrastrukture i to javnih površina, nerazvrstanih cesta, groblja i krematorija i javne rasvjete. Komunalni doprinos je prihod jedinice lokalne samouprave, a obveznik plaćanja komunalnog doprinosa je vlasnik građevne čestice na kojoj se gradi građevina, odnosno investitor. Odredbom stavka 7. ovog članka Zakona