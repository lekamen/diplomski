 pošte središnje tijelo državne uprave nadležno za sustav javne nabave, i
3. objaviti obavijest o nedostupnosti EOJN RH na internetskim stranicama.
(3) Iznimno, ako se nedostupnost otkloni u roku kraćem od 30 minuta od zaprimanja prijave, smatra se da nedostupnost nije nastupila.
Članak 8.
Ako se utvrdi nedostupnost EOJN RH u trenutku javnog otvaranja, postupak javnog otvaranja započinje istekom roka za dostavu ponuda te se zaustavlja dok se nedostupnost ne otkloni.
Članak 9.
(1) Nakon otklanjanja nedostupnosti EOJN RH, Narodne novine d.d. obvezne su bez odgode postupiti analogno članku 7. stavku 2. točkama 1., 2. i 3. ovoga Naputka.
(2) Nakon zaprimanja obavijesti iz stavka 1. ovoga članka naručitelj je obvezan nastaviti s javnim otvaranjem ponuda najkasnije u roku od 48 sati od zaprimanja obavijesti, a ako taj rok ističe na dan na koji naručitelj ne radi, javno otvaranje nastavit će se prvi sljedeći radni dan.
(3) Naručitelj je obvezan bez odgode obavijestiti ponuditelje o mjestu i vremenu nastavka javnog otvaranja ponuda.
(4) Od otklanjanja nedostupnosti do nastavka javnog otvaranja ponuda, ponude se ne smiju mijenjati.
Članak 10.
(1) Narodne novine d.d. obvezne su donijeti interni protokol o postupanju u slučajevima nedostupnosti sukladno ovome Naputku te ga objaviti na internetskim stranicama.
(2) Narodne novine d.d. obvezne su voditi evidenciju nedostupnosti EOJN RH sukladno ovome Naputku te istu dostavljaju do 31. ožujka tekuće za prethodnu godinu središnjem tijelu državne uprave nadležnom za sustav javne nabave.
Članak 11.
Ovaj Naputak stupa na snagu osmoga dana od dana objave u »Narodnim novinama«.
Klasa: 011-01/16-01/73 Urbroj: 526-06-02-01/1-16-1 Zagreb, 26. rujna 2016.
Ministar Tomislav Panenić, v. r.
