 valjano obrazložena, te ne daje Ustavnom sudu razloga sumnjati u nearbitrarnost njegove primjene.
Stoga, Ustavni sud, sagledavajući postupak koji je prethodio ustavnosudskom postupku u cjelini, smatra da osporenim aktima podnositeljima nije povrijeđeno pravo na pravično suđenje zajamčeno člankom 29. stavkom 1. Ustava, kao ni člankom 6. stavkom 1. Konvencije.
9. U konkretnom slučaju nije povrijeđen niti članak 35. Ustava (kao ni članak 8. Konvencije), koji propisuje da se svakom jamči štovanje i pravna zaštita njegovog osobnog i obiteljskog života, dostojanstva, ugleda i časti.
Odlučujući o susretima i druženju mldb. djece (drugopodnositelja i trećepodnositeljice) s prvopodnositeljem (ocem) sudovi su imali u vidu zaštitu najboljih interesa djece, a koji interesi zbog njihove prirode i ozbiljnosti mogu nadjačati interes drugog roditelja.
Kada odlučuju o određivanju načina i vremena održavanja susreta i druženja roditelja i djeteta, nadležni sudovi moraju voditi računa o postizanju ravnoteže između zahtjeva za osiguravanjem prava djeteta na potpun i skladan razvoj njegove osobnosti i obveze roditelja da mu to pravo osiguraju s jedne strane, te prava (ali i dužnosti) oba roditelja na odgoj djeteta s druge strane.
Polazeći od činjenice da je djetetov kontakt s oba roditelja pretpostavka uspješnog ostvarivanja prava djeteta na potpun i skladan razvoj njegove osobnosti, a imajući u vidu sve okolnosti konkretnog slučaja, Ustavni sud ocjenjuje da su odluke nižestupanjskih sudova donijete u skladu s najboljim interesom djeteta pri čemu podnositeljima nije povrijeđeno pravo koje u članku 35. jamči Ustav, kao ni pravo koje u članku 8. jamči Konvencija.
10. Slijedom navedenog, na temelju članaka 73. i 75. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon), odlučeno je kao u točki I. izreke.
11. Budući da je Ustavni sud o ustavnoj tužbi donio meritornu odluku, o prijedlogu podnositelja za odgodu ovrhe nije odlučivao.
12. Odluka o objavi (točka II. izreke) temelji se na članku 29. Ustavnog zakona.
Broj: U-III-2698/2015 Zagreb, 28. listopada 2015.
USTAVNI SUD REPUBLIKE HRVATSKE
Predsjednica Vijeća dr. sc. Snježana Bagić, v. r.
