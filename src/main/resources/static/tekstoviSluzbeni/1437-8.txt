 da palac bude s unutarnje strane, ostali su prsti spojeni i ukoso po vanjskoj strani kundaka. Lakat lijeve ruke je pod kutom od 90 stupnjeva u odnosu na tijelo paralelno s tlom. Istodobno se glava okreće ulijevo (udesno) pogledom prateći osobu kojoj se iskazuje počast.

Slika 48. Iskazivanje počasti s puškom s kompaktnim kundakom
S puškom VHS zapovijed se izvodi u dva razdjela (slika 49.):
Prvi razdjel – desnom rukom povući remen naviše te lijevom rukom uhvatiti prednji rukohvat ispod prednjeg ciljnika, pušku donijeti okomito prema tlu ispred tijela (okvir je okrenut ulijevo).
Drugi razdjel – desna se ruka brzo prenese na dio kućišta između spremnika i pištoljskog rukohvata tako da palac bude s unutarnje strane, ostali su prsti spojeni i pruženi po vanjskoj strani kućišta. Lakat lijeve ruke je pod kutom od 90 stupnjeva u odnosu na tijelo paralelno s tlom. Istodobno se glava okreće ulijevo (udesno) pogledom prateći osobu kojoj se iskazuje počast.

Slika 49. Iskazivanje počasti s puškom VHS
Kada se počast iskazuje s puškom s preklopnim kundakom postupak se izvodi u dva razdjela (slika 50.):
Prvi razdjel – desnom rukom povući remen naviše te lijevom rukom uhvatiti prednji rukohvat ispod prednjeg ciljnika, pušku donijeti okomito prema tlu ispred tijela (okvir je okrenut ulijevo).
Drugi razdjel – desnom rukom se puška uhvati za donji dio kućišta, a lijevom rukom za oblogu (prsti su spojeni i poravnati s vrhom obloge, a palac je do tijela). Puška se drži okomito sa spremnikom okrenutim ulijevo, lakat lijeve ruke je pod kutom od 90 stupnjeva u odnosu na tijelo paralelno s tlom. Istodobno se glava okreće ulijevo (udesno) pogledom prateći osobu kojoj se iskazuje počast.

Slika 50. Iskazivanje počasti s puškom s preklopnim kundakom
Bod na pušku namješta se na zapovijed: Bod – STAVI! kod pušaka kojima je bod sastavni dio namješta se u dva razdjela (slika 51.):
Prvi razdjel – oružje se desnom rukom nagne prema sredini tijela, utvrđivač se lijevom rukom potisne naniže, bod se otkopča te ispravi naviše i pod kutom od 90 stupnjeva drži na dlanu lijeve ruke s ispruženim prstima.
Drugi razdjel – naglim pokretom bod se podiže i učvrsti na cijev, oružje se vraća u prijašnji stav, a istovremeno se lijeva ruka prisloni uz tijelo.

Slika 51. Stavljanje boda
Bod sa puške skida se na zapovijed: Bod – SKINI! kod pušaka kojima je bod sastavni dio namješta se u dva razdjela (slika 52.):
Prvi razdjel – oružje se desnom rukom nagne prema sredini tijela, utvrđivač se lijevom rukom potisne naviše, bod se otkopča te spusti naniže i pod kutom od 45 stupnjeva drži sa ispruženim prstima i palcem lijeve ruke koji su okrenuti nadolje.
Drugi razdjel – naglim pokretom bod se potiskuje nadolje u osnovni položaj, oružje se vraća u prijašnji stav, a istovremeno se lijeva ruka prisloni uz tijelo.

Slika 52. Skidanje boda
S puškom PAP 7,62 mm počast se iskazuje s bodom na pušci, a izvodi se u dva razdjela (slika 53.):
Prvi razdjel – desnom se rukom puška brzo podigne i donese ispred sredine tijela u okomit položaj, branik je prednjega ciljnika u visini brade, lijevom rukom uhvati za oblogu, prsti su spojeni i poravnati s vrhom obloge, a palac je do tijela.
Drugi razdjel – desna se ruka brzo prenese na vrat kundaka tako da palac bude po lijevoj strani vrata kundaka, a ostali su prsti spojeni i pruženi ukoso po desnoj strani vrata kundaka. Lakat desne ruke je uz tijelo, a lakat lijeve ruke je pod kutom od 90 stupnjeva u odnosu na tijelo paralelno s tlom. Glava je okrenuta ulijevo (udesno) te se pogledom prati osoba kojoj se iskazuje počast.

Slika 53. Iskazivanje počasti s bodom
Nakon zapovijedi: Po – ZDRAV! zapovijeda se: Po – ZOR! Na tu se zapovijed glava okreće ravno, a oružje vraća u stav prije stava pozdrav.
S puškom s kompaktnim kundakom i puškostrojnicom zapovijed se izvodi u dva razdjela:
Prvi razdjel – desnom se rukom puška brzo uhvati ispod remenske spojnice ispod prednjega ciljnika.
Drugi razdjel – puška (puškostrojnica) se donese u stav k nozi. Lijeva se ruka