 Vizualne letne procedure za pojedine nekontrolirane aerodrome se objavljuju unutar VFR priručnika koji izdaje imenovani pružatelj usluga u zračnoj plovidbi.
(3) Vizualne letne procedure za pojedine nekontrolirane aerodrome se također mogu objaviti na vlastitim internetskim stranicama operatora aerodroma, te je u tom slučaju operator aerodroma odgovoran za integritet podataka.
DIO PETI POSTUPANJE S INFORMACIJAMA I PODACIMA
Zahtjevi za postupanje s informacijama i podacima
Članak 35.
(1) Prilikom oblikovanja i utvrđivanje ILP s informacijama i podacima mora se postupati na način kojim se osigurava da su važeći i potpuni te da je osigurana njihova sljedivost.
(2) Unutar organizacije ILP postupanje s informacijama i podacima, kao i pregledi istih, moraju biti nadzirani od strane osobe školovane za oblikovanje i utvrđivanje ILP sukladno odredbama ovoga Pravilnika.
(3) Prilikom oblikovanja i utvrđivanja ILP, dizajner ILP mora uzeti u obzir podatke i informacije koje su sastavni dio pregleda prepreka (Obstacle Survey)
(4) Sve prepreke kao što su drveća te visoke građevine moraju biti uzete u obzir u svrhu fizičkog ispitivanja područja prepreka ili u svrhu kada je potrebno dodavanje odgovarajuće vrijednosti visine u odnosu na visinu terena.
Koordinacija zainteresiranih subjekata
Članak 36.
Informacije i podaci koji se koriste za ILP moraju biti koordinirani između svih zainteresiranih subjekata. Kao ulazni podaci za početak procesa oblikovanja i utvrđivanja ILP moraju se uzeti u obzir sljedeći aspekti:
1. navigacijska sredstva relevantne zračne luke, koordinate i visine prepreka, visina terena, bazirane na verificiranom elaboratu (Survey), koji je napravljen u skladu sa odredbama ICAO Aneksa 11, 14, i 15.
2. zahtjevi zračnog prostora
3. zahtjevi korisnika zračnog prostora, pružatelja operativnih usluga u zračnoj plovidbi, kao i zahtjevi operatora zrakoplova koji će upotrebljavati traženu ILP
4. zahtjevi infrastrukture zračne luke, kao što su klasifikacija uzletno sletne staze, osvjetljenje, oznaka, kao i dostupnost sustava koji omogućava podešavanje visinomjera prema vrijednosti tlaka na toj lokaciji
5. zahtjevi zaštite okoliša i
6. ostala potencijalna pitanja povezana s oblikovanjem i utvrđivanjem ILP.
DIO ŠESTI PROCES OBLIKOVANJA, PROVJERE, UTVRĐIVANJA I OBJAVE ILP
Proces oblikovanja i utvrđivanja ILP
Članak 37.
(1) Proces oblikovanja i utvrđivanja ILP se sastoji od prikupljanja podataka, oblikovanja ILP utvrđivanja te objave na način uobičajenom u zračnom prometu.
(2) Prikupljanje podataka za potrebe procesa oblikovanja i utvrđivanja ILP započinje prikupljanjem i vrednovanjem ulaznih parametara, a završava zemaljskom provjerom podataka te provjerom podataka iz zraka, validacijom, verifikacijom kao i pripremom dokumentacije za objavu ILP.
(3) Svaka ILP SID i STAR pored grafičkog prikaza mora biti opisana i tekstualno.
(4) Oblikovanje ILP mora biti u skladu s kriterijima iz dokumenta ICAO Doc 8168 – PANS – OPS.
(5) Kada postoji operativni zahtjev za novom ILP, operator zrakoplova ili pružatelj usluga u zračnoj plovidbi (podnositelj zahtjeva), mora na odgovarajući način dostaviti zahtjev Organizaciji ILP.
(6) Organizacija ILP mora formirati i predsjedavati radnom skupinom (RS) sastavljenom od predstavnika imenovanog pružatelja usluga u zračnoj plovidbi, operatora zrakoplova (princip vodećeg operatora), te u izuzetnim slučajevima zainteresiranog operatora aerodroma.
(7) Prilikom procesa oblikovanja i utvrđivanja ILP, predsjedavajući RS mora osigurati da svaka ILP bude oblikovana i validirana u skladu s dokumentima iz članka 6. ovoga Pravilnika.
Procjena sigurnosti ILP
Članak 38.
(1) Ukoliko se radi o novoj ILP ili značajnijoj promjeni postojeće ILP, Organizacija ILP mora izraditi procjenu sigurnosti.
(2) Prijedlog nove ili značajnija promjena postojeće procedure može se implementirati samo onda ako je procjena sigurnosti pokazala da ova promjena neće imati negativan utjecaj na prihvatljivu razinu sigurnosti.
(3) Pod pojmom »značajne