je uzrok neželjenog događaja izazvan djelovanjem tehničkim i/ili tehnološkim sustavima što može izazvati štetu na kritičnoj infrastrukturi.
17. Prijetnja biološko-kemijska je uzrok neželjenog događaja izazvan djelovanjem biološkim i/ili kemijskim sredstvima što može izazvati štetu na kritičnoj infrastrukturi.
18. Prihvatljivi rizik je razina rizika koju je društvo svjesno spremno prihvatiti, obzirom na društvenu, političku i gospodarsku analizu koristi i troškova.
19. Procjena rizika je cjelokupni proces identifikacije rizika, analize rizika i vrednovanja (evaluacije) rizika.
20. Razina rizika je veličina rizika ili kombinacije rizika, izražena indeksom kritičnosti dobivenim umnoškom posljedica i njihove vjerojatnosti.
21. Ranjivost je obilježje elemenata rizika koje ga čini podložnima štetnim utjecajima prijetnji.
22. Rizik je učinak neizvjesnosti za ciljeve kritične infrastrukture, a koji se karakterizira u odnosu na kombinaciju potencijalnih događaja i posljedica. Pod učinkom se smatra odstupanje od očekivane funkcionalnosti kritične infrastrukture, a neizvjesnost je stanje, čak i djelomičnog, nedostatka informacija o događajima i posljedicama.
23. Scenarij rizika je prikaz događaja jednog ili više vrsta rizika koji izazivaju štetne posljedice na kritičnoj infrastrukturi, a koji su odabrani radi detaljne procjene određene vrste rizika.
24. Vjerojatnost je mogućnost pojave štetnog događaja, bilo da je događaj definiran, mjeren ili utvrđen objektivno ili subjektivno, kvalitativno ili kvantitativno i opisan uz upotrebu općih termina ili matematički (kao što je mogućnost ili učestalost u danom vremenskom periodu).
25. Vlasnik/upravitelj infrastrukture je fizička ili pravna osoba odgovorna i ovlaštena za upravljanje kritičnom infrastrukturom.
26. Vrednovanje (evaluacija) rizika je postupak usporedbe rezultata analize rizika s kriterijima prihvatljivosti rizika.
Članak 3.
Središnja tijela državne uprave, u suradnji s nadležnim regulatornim agencijama, u svom djelokrugu radi izrade analize rizika:
– provode postupak za identifikaciju kritičnih infrastruktura
– vode bazu podataka kritičnih infrastruktura
– utvrđuju sektorska mjerila za analizu rizika kritičnih infrastruktura
– izrađuju sektorsku analizu rizika poslovanja kritičnih infrastruktura.
Članak 4.
Vlasnici/upravitelji kritičnih infrastruktura izrađuju procjenu rizika poslovanja kritičnih infrastruktura kojih su vlasnici i/ili kojima upravljaju.
II. POSTUPCI IDENTIFIKACIJE KRITIČNIH INFRASTRUKTURA
Članak 5.
(1) Identifikacija kritičnosti infrastrukture u pravilu se izrađuje za svaki sustav, mrežu i objekt infrastrukture u djelokrugu nadležnosti središnjeg tijela državne uprave.
(2) Kriteriji za procjenu kritičnosti infrastrukture mogu biti:
– život i zdravlje – utvrđuje se utjecaj poremećaja i/ili prekida rada na život i zdravlje ljudi
– vremenski okvir – ako dođe do poremećaja/prekida rada određuje se u kojem će vremenu taj poremećaj/prekid imati posljedice na ukupno poslovanje/pružanje usluga (što je vrijeme kraće, veća je kritičnost)
– opseg – utvrđuje se koliko će ukupnog proizvoda i/ili usluga biti pogođeno u slučaju poremećaja ili potpunog prekida rada
– zakonski, regulatorni i ugovorni značaj
– gospodarska/financijska šteta.
(3) Središnje tijelo državne uprave može koristiti i druge kriterije za procjenu kritičnosti infrastrukture i odlučiti koje će i koliko kriterija istodobno primijeniti te koju će klasifikaciju koristiti unutar utvrđenih kriterija.
Članak 6.
(1) Kritičnost infrastrukture se izražava razinom rizika. Razina rizika određuje rang rizika, odnosno indeks kritičnost.
(2) Posljedice događaja definiraju se, u pravilu, u odnosu na utjecaj štete/kvara/prestanka rada infrastrukture na:
– zdravlje, sigurnost i okoliš
– proizvode i usluge
– vrijeme potrebno za popravak, obnovu ili oporavak.
(3) Vjerojatnost događaja (kvara/prestanka rada) definira se u odnosu na vrstu, karakter i namjenu infrastrukture, a uključuje i sljedeće pokazatelje:
– učestalost događaja 