 Osposobljenost rukovatelja, i
(k) Vrste i rokovi čuvanja zapisa.
(2) Operator mora osigurati da je operativni priručnik kontinuirano usklađen s primjenjivim propisima i odredbama letačkog priručnika ili uputa za upotrebu.
(3) Operator mora osoblju osigurati pristup operativnom priručniku.
(4) Osoblje operatora mora biti upoznato s dijelovima operativnog priručnika koji se odnose na njihove zadaće.
(5) Operator mora izvoditi aktivnosti u skladu s odredbama operativnog priručnika.
Članak 17.
Analiza kvarova i njihovog utjecaja
(1) Operator mora provesti analizu kvarova bitnih komponenata/funkcija sustava bespilotnog zrakoplova kada je to primjenjivo sukladno zahtjevima iz Dodatka 4 ovoga Pravilnika.
(2) Operator mora izvršiti analizu kvarova bitnih funkcija/sustava bespilotnog zrakoplova koja pokazuje da kvar pojedine komponente ili funkcije ne dovodi do prestanka rada bitne funkcije/sustava bespilotnog zrakoplova.
(3) Operator mora ispitivanjem provjeriti ponašanje sustava bespilotnog zrakoplova u slučaju pojedinog kvara te se uvjeriti da su bitne funkcije/sustavi udvojeni i da u slučaju kvara rezervni sustav automatski ili po naredbi rukovatelja preuzima funkciju ili, da postoji način djelovanja u nuždi kojime se može nadomjestiti rad sustava u kvaru (npr. rukovateljevim ručnim upravljanjem).
(4) Provedena analiza kvarova i njihovog utjecaja kao i konfiguracija sustava bespilotnog zrakoplova za koju je analiza provedena mora se dokumentirati na obrascu iz Dodatka 5 ovoga Pravilnika.
(5) Iznimno od stavka 2. ovoga članka, operator ne mora dokazivati ispitivanjem ponašanje sustava bespilotnog zrakoplova u slučaju pojedinog kvara bitne funkcija/sustava ako posjeduje dokumentaciju proizvođača koja specificira kvar i njegov utjecaj.
(6) Operator mora za svaku promjenu na bespilotnom zrakoplovu koja ima utjecaja na rad bitnih funkcija/sustava bespilotnog zrakoplova izvršiti analizu kvarova i njihovog utjecaja kako bi uzeo u obzir utjecaj predmetne promjene.
(7) Važeća analiza kvarova sustava bespilotnog zrakoplova mora se čuvati najmanje 6 mjeseci nakon prestanka izvođenja letačkih operacija s tim sustavom bespilotnog zrakoplova.
Članak 18.
Izjava operatora
(1) Operator koji namjerava izvoditi letačke operacije izjavljuje da je sposoban i da ima sredstva za preuzimanje odgovornosti povezanih s izvođenjem letačkih operacija sustavom bespilotnih zrakoplova, da sustavi bespilotnih zrakoplova kojima namjerava izvoditi letačke operacije ispunjavaju primjenjive tehničke zahtjeve, te da će letačke operacije izvoditi u skladu s odredbama ovoga Pravilnika.
(2) Izjava se podnosi na obrascu iz Dodatka 2 ovoga Pravilnika.
(3) Operator mora:
(a) održavati sukladnost s primjenjivim zahtjevima i informacijama sadržanima u izjavi,
(b) u slučaju promjena, mora odmah obavijestiti Agenciju izmijenjenom Izjavom, i
(c) obavijestiti Agenciju kada trajno prestane s izvođenjem letačkih operacija.
Članak 19.
Odobrenja Agencije
(1) Kada je ovim Pravilnikom propisano ishođenje odobrenja za izvođenje letačkih operacija sustavom bespilotnog zrakoplova, operator mora dostaviti Agenciji:
(a) ime i adresu podnositelja zahtjeva,
(b) opis namjeravanih letačkih operacija,
(c) broj i tipove sustava bespilotnih zrakoplova koje će koristiti u izvođenju letačkih operacija u okviru traženog odobrenja,
(d) dokaze o ispunjavanju operativnih i tehničkih zahtjeva za izvođenje letačkih operacija,
(e) fotografije sustava bespilotnih zrakoplova koji će se koristiti,
(f) dokumentaciju procjene rizika namjeravanih letačkih operacija,
(g) operativni priručnik, i
(h) Izjavu propisanu člankom 18. ovoga Pravilnika za ishođenje odobrenja za izvođenje letačkih operacija kategorije D.
(2) Zahtjev za ishođenje odobrenja za izvođenje letačkih operacija, sustavima bespilotnih zrakoplova, podnosi se na način koji odredi Agencija.
(3) U svrhu izdavanja odobrenja Agencija može provesti nadzor operatora i zatražiti izvođenje demonstracijskih letova.
(4) Odobrenje se izdaje na rok od dvije