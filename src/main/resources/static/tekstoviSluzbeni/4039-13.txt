 promjene postojeće ILP« smatra se promjena karakteristika postojećeg radionavigacijskog uređaja koje garantiraju sigurnosti ILP za operativnu upotrebu, uvođenje nove tehnologije te ukoliko se putanja leta mijenja za više od ±10° ili ukoliko se promijenila visina na određenoj točki (IAF, IF, FAF, MAPt) mijenja više od ±300 ft.
(4) Procjena sigurnosti mora uzeti u obzir relevantne čimbenike koji su značajni za sigurnost uključujući, ali ne ograničavajući se na:
(a) vrste zrakoplova i njihove karakteristike i performanse uključujući navigacijske sposobnosti i navigacijske performanse
(b) gustoću i podjelu zračnog prometa
(c) složenost zračnog prostora, ATS ruta te strukture i podjele zračnog prostora
(d) karakteristike aerodroma
(e) vrstu i mogućnosti zemaljskih navigacijskih sustava i
(f) sve značajne lokalne ili regionalne podatke (npr. prepreke, infrastrukturu, operativne faktore, itd.).
(5) Procjena sigurnosti se mora provoditi u skladu s metodologijom Eurocontrola koja obuhvaća identifikaciju potencijalnih hazarda te predlaganje mitigacijskih mjera u cilju sprečavanja rizika.
(6) Procjene sigurnosti za svaku novu i/ili značajnije promijenjenu ILP moraju biti dokumentirane i čuvane za cjelokupno vrijeme dok je ILP u upotrebi.
Proces provjere ILP
Članak 39.
(1) Kako bi se ostvarilo osiguranje kvalitete u procesu oblikovanja i utvrđivanja ILP, provjera ILP prije objave mora uključivati provjeru na zemlji i, u skladu s potrebama, provjeru iz zraka.
(2) Svaka provjera na zemlji ili iz zraka mora imati za cilj verifikaciju svih prepreka, navigacijskih podataka, te procjenu mogućnosti letenja po navedenoj proceduri (letnost ILP).
(3) Za sve nove ILP i značajno izmijenjene ILP iz članka 37. stavak 3. ovoga Pravilnika, mora se provesti provjera iz zraka.
(4) U cilju provjere navigacijske baze podataka, ILP se moraju kodirati te objaviti kao privremene, a karta ILP mora sadržavati upozorenje: »This procedure is available for testing purposes only«.
(5) Kao dokaz provedbe provjere ILP iz zraka vode se liste udovoljavanja u skladu s Dodatkom 8. ovoga Pravilnika.
(6) Ukoliko provjera na zemlji obuhvati verifikaciju svih prepreka i navigacijskih podataka te ostalih relevantnih podataka koji bi se inače provjeravali tijekom provjere iz zraka, kroz proces konzultacije između pružatelja usluga u zračnoj plovidbi i Agencije može se utvrditi kako potreba za provjerama iz zraka nije potrebna i o tome će se obavijestiti podnositelj zahtjeva.
(7) Pored provjere ILP iz zraka iz stavka 3. ovoga članka, redovite provjere iz zraka ILP se moraju provoditi u skladu s periodičnim planom koji izrađuje i ažurira pružatelj usluga u zračnoj plovidbi.
(8) Provjeru ILP iz zraka može provoditi samo specijalizirana organizacija koja ima sve potrebne kvalifikacije, zrakoplov i tehničku opremu za takvu vrstu operacija, što organizacija ILP utvrđuje odgovarajućim dokazima prilikom odabira organizacije za provjeru ILP. i adekvatnim auditom.
(9) Audit iz stavka 8. ovoga članka mora sadržavati i zahtjeve važećeg Priručnika – ICAO Doc 9906 -Volume 6 – Quality Assurance Manual for Flight Procedure Design – Flight Validation Pilot Training and Evaluation.
(10) Provjerom ILP iz zraka iz stavka 3. ovoga članka utvrđuje se:
1. adekvatno propisano minimalno nadvisivanje prepreka (OCA/H)
2. provjera kompletnosti svih podataka koji će se objaviti, te njihova točnost, na način da zrakoplov koristi navigacijsku bazu podataka za ILP koja se provjerava
3. provjera da je sva potrebna infrastruktura instalirana, kao što su: oznake uzletno-sletne staze, osvjetljenje, podaci da je komunikacijska i navigacijska infrastruktura instalirana i da je ista u upotrebi
4. procjena letnosti procedure, koja obuhvaća analizu je li ILP sigurna za letenje i
5. evaluacija karata, zahtijevane infrastrukture, vidljivosti te ostalih operativnih faktora (ciljano traženih dijelova ILP, npr. samo krug čekanja ili postupak neuspjelog prilaženja ili sl.).
(11) Organizacija ILP mora za potrebe provedbe