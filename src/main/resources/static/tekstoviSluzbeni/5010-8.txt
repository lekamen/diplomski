 pripadnika Oružanih snaga
– mogućnost provjere stručnog rada na ocjenjivanju zdravstvene sposobnosti pripadnika Oružanih snaga.
Na osnovi medicinske dokumentacija proistekle iz obavljenog zdravstvenog pregleda, Psihološkog nalaza i rezultata psihologijskog ispitivanja (tiskanica PN-1), Potvrde izabranog doktora medicine (tiskanica P), Upitnika anamnestičkih podataka (tiskanica I), rješenja o utvrđenom postotku tjelesnog oštećenja s pripadajućim nalazom i mišljenjem ako ga osoba posjeduje odnosno aktivnosti zbog koje se odabir provodi specijalist medicine rada izdaje Uvjerenje o zdravstvenoj sposobnosti (tiskanica UZS-RI), dok zdravstvena komisija za zrakoplovno osoblje donosi Nalaz i mišljenje (tiskanica NM-ZO) na temelju kojeg izdaje Uvjerenje o zdravstvenoj sposobnosti zrakoplovnog osoblja (tiskanice UZS-ZO i UZS-PD).
Kada se na temelju Uvjerenja o zdravstvenoj sposobnosti donosi odluka o nesposobnosti za djelatnu vojnu službu, dokumentacija se obvezno dopunjuje Obrascem 1–IN iz članka 32. stavka 1. Pravilnika, a koje traži prvostupanjska zdravstvena komisija.
Za djelatne vojne osobe koje su na duljem bolovanju ili su u statusu liječenja i bolovanja za donošenje odluke o ocjeni zdravstvene sposobnosti potrebni su Obrazac 1-IN, Obrazac 2-IN iz članka 32. stavka 2. Pravilnika, medicinska dokumentacija propisana općim propisima za medicinsko vještačenje u mirovinskom osiguranju, potvrda o statusu djelatne vojne osobe te rješenje o utvrđenom postotku tjelesnog oštećenja s pripadajućim nalazom i mišljenjem, ako ga osoba posjeduje.
Potvrda o okolnosti stradavanja odnosno ovjerena prijava ozljede na radu te potvrda o izloženosti psihotraumatskim događajima (»ratni put«) nisu obvezni za donošenje ocjene zdravstvene sposobnosti. Nadređeni zapovjednik djelatne vojne osobe na dužnosti zapovjednika samostalne bojne, njemu ravne ili više razine propisanu nemedicinsku dokumentaciju dostavlja prvostupanjskoj zdravstvenoj komisiji.
6. Donošenje ocjene zdravstvene sposobnosti
Nakon zdravstvenog pregleda analiziraju se nalazi i rezultati pretraga i evidentiraju se u Karton zdravstvenog pregleda (tiskanica ZP). Analizira se i ostala dokumentacija i donosi ocjena zdravstvene sposobnosti.
Ocjena zdravstvene sposobnosti za djelatnu vojnu službu/službu u Oružanim snagama donosi se na temelju utvrđenog zdravstvenog stanja po odgovarajućim sustavima /organima/osjetilima iskazanog brojevnim vrijednostima 5, 4, 3 i 1 u propisanim stupcima Popisa bolesti i srodnih zdravstvenih problema (Prilog 5) i na temelju točaka Popisa temeljnih i dodatnih psihologijskih kriterija za službu koji je sastavni dio pravilnika kojim se uređuju zdravstveni, psihički, tjelesni i sigurnosni uvjeti za prijam u službu u Oružane snage. Brojevne vrijednosti 5, 4 i 3 ocjenjuju se ocjenom sposoban, a brojevna vrijednost 1 ocjenom nesposoban.
Ocjena zdravstvene sposobnosti za ustrojbeno/radno mjesto/dužnost, skupinu dužnosti i specijalnost roda /službe /struke donosi se uspoređivanjem utvrđenoga zdravstvenog stanja po odgovarajućim sustavima/organima/osjetilima iskazanog brojevnim vrijednostima 5, 4 i 3 u propisanim stupcima Popisa bolesti i srodnih zdravstvenih problema s brojevnim vrijednostima navedenim u Popisu minimalnih zdravstvenih zahtjeva za ustrojbeno/radno mjesto/dužnost, skupinu dužnosti i specijalnost roda/službe /struke navedenim u uputnici za zdravstveni pregled.
Pripadnik Oružanih snaga ocjenjuje se sposobnim za ustrojbeno/radno mjesto/dužnost, skupinu dužnosti i specijalnost roda /službe/struke kada su ocjene odgovarajućih sustava/organa/osjetila jednake ili više od ocjena za te sustave/organe/osjetila propisane u Popisu minimalnih zdravstvenih zahtjeva te kada utvrđena psihička sposobnost zadovoljava psihologijske kriterije propisane u Popisu temeljnih i dodatnih psihologijskih kriterija za službu.
Pri svakoj ocjeni po sustavu/organu/osjetilu koja je niža od 5 obvezno se upisuje dijagnoza i točka popisa bolesti.
Ocjena nesposoban za djelatnu vojnu službu