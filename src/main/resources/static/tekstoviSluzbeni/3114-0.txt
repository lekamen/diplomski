16 19.02.2016 Presuda Upravnog suda u Osijeku broj: I UsI-1089/15-9 od 21. siječnja 2016.
UPRAVNI SUD U OSIJEKU
463
PRESUDA
Upravni sud u Osijeku, po sucu tog suda Tomislavu Artukoviću, uz sudjelovanje zapisničarke Tamare Golub, u upravnom sporu tužitelja Petera Tot-Đerđa iz Slavonskog Broda, Naselje Slavonija 1/6, protiv tuženika Hrvatske regulatorne agencije za mrežne djelatnosti, Roberta Frangeša Mihanovića 9, Zagreb, uz sudjelovanje zainteresirane osobe Optima Telekom d.d., Bani 75 a, Buzin, radi rješavanja spora između korisnika i operatora, 21. siječnja 2016.,
presudio je
Odbija se kao neosnovan tužbeni zahtjev za poništavanje odluke Hrvatske regulatorne agencije za mrežne djelatnosti, klasa: UP/I-344-08/15-01/354, urbroj: 376-05/BI-15-4 (IM) od 27. svibnja 2015.
Obrazloženje
Osporavanom odlukom tuženika odbijen je kao neosnovan zahtjev za rješavanje spora između korisnika Petera Tota Đerđa iz Slavonskog Broda, Naselje Slavonija 1/6, i operatora javnih komunikacijskih usluga Optime Telekom d.d. iz Zagreba, Bani 75 a, Buzin.
Tužitelj osporava zakonitost pobijane odluke zbog, kako to proizlazi iz sadržaja tužbe, pogrešno i nepotpuno utvrđenog činjeničnog stanja i pogrešno primjene materijalnog prava. U tužbi, u bitnome, ističe da je od strane tuženika i Optime Telekom d.d. izigran. U tom smislu napominje da je na poziv od strane djelatnika Optime Telekom d.d. prihvatio ponuđenu opciju zamjene starog 03TVSTART paketa s novim 03BASIC paketom smatrajući ponudu povoljnijom u odnosu na prethodnu ponudu. No, dok je koristio raniji paket 03TVSTART skoro nikad nije imao stavku Opti-DSL promet izvan paketa, dok je nakon instalacije 03 BASIC paketa svaki mjesec imao nedefinirani promet od 8 do 12 GB, s cijenom od 58.56 kn bez PDV-a. Tužitelj napominje da je već od prvog računa saznao da novi paket sadrži 50 minuta razgovora, u odnosu na raniji paket koji je sadržavao 100 minuta besplatnog razgovora, što smatra nelogičnim i neprihvatljivim. Nadalje u tužbi iznosi prigovore koji se odnose na specifikacije i nedostatke novog 03BASIC paketa te prigovara načinu poslovanja Optime Telekom d.d. te naglašava da prilikom sklapanja pretplatničkog ugovora od predstavnika operatora nije dobio točne informacije o uvjetima korištenja usluge, odnosno odabranog tarifnog modela. Također ukazuje na račune u kojima nije obračunato 50 minuta razgovora zbog čega je neopravdano zaprimio opomenu zbog neplaćenog računa. Nadalje napominje da prilikom sklapanja ugovora nije dobio sve nužne informacije o uvjetima korištenja usluge odnosno odabranog tarifnog modela, odnosno nisu mu pojašnjene sve bitne razlike paketa 03 BASIC u odnosu na raniji paket, a informacije koje su mu dane nisu bile točne.
Iz sadržaja tužbe proizlazi da tužitelj predlaže sudu poništiti osporavanu odluku.
U odgovoru na tužbu tuženik ostaje kod razloga iz osporavane odluke te predlaže sudu odbiti tužbeni zahtjev.
Iako uredno pozvana zainteresirana osoba Optima Telekom d.d. nije se uključila u predmetni upravni spor odnosno nije dostavila sudu odgovor na tužbu.
U provedenom dokaznom postupku sud je izvršio uvid u predmetni spis, spis tuženika i isprave koje su priložene u taj spis, te je kod ovog suda održana rasprava kako bi se, u smislu članka 6. stavka 1. Zakona o upravnim sporovima (»Narodne novine«, br. 20/10., 143/12. i 152/14. — dalje: ZUS), strankama dala mogućnost izjasniti se o zahtjevima i navodima drugih stranaka te o svim činjenicama i pravnim pitanjima koja su predmet upravnog spora.
Na temelju razmatranja svih činjeničnih i pravnih pitanja, sukladno odredbi članka 55. stavak 3. ZUS-a, sud je utvrdio da je tužbeni zahtjev neosnovan.
Iz podataka spisa predmeta, dostavljenog sudu uz odgovor na tužbu, proizlazi da je tužitelj 18. ožujka 2015. tuženiku podnio zahtjev za rješavanje spora između njega kao korisnika i operatora javnih komunikacijskih usluga Optime Telekom d.d., Zagreb u svezi zasnivanja pretplatničkog ugovora na daljinu za 03BASIC paket.
U navedenom zahtjevu