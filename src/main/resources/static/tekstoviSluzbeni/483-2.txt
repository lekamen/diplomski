 mjesečnu obvezu u novcu koja mora biti jasno istaknuta u ugovoru. Naknada se može umanjiti ili uvećati prema unaprijed definiranim uvjetima koji se odnose na visinu referentne vrijednosti uštede (snaga, utrošak, trošak) tijekom ugovornog razdoblja u jasno određenoj formuli.
14. Pored iznosa naknade potrebno je definirati i vrijeme dospijeća plaćanja obračunate mjesečne naknade kao i postupanje u slučaju zakašnjenja u plaćanju.
15. Potrebno je istaknuti kada se obračunava i dospijeva na plaćanje prva mjesečna naknada.
16. S obzirom na preuzimanje rizika vezanih uz promjenu kamatne stope, valute, inflacije, cijene energije i slično, ugovara se način i postupak usklađivanja mjesečne naknade. U tom smislu potrebno je jasno odrediti formulu pomoću koje će se jednostavno izračunavati vrijednost usklađenja mjesečne naknade iskazano.
17. S ciljem jednostavne primjene formule, potrebno je jasno istaknuti izvore vrijednosti parametara sadržanih u formuli (npr. Hrvatska narodna banka, Državni zavod za statistiku i slično).
18. Sastavni dio poglavlja o ugovornoj kazni je i prihvatljivi način(i) naplate kazne.
19. Naručitelj može, u svrhu osiguranja plaćanja naknade, predati izvršitelju i primjerene instrumente osiguranja plaćanja.
20. Pod izjavama, jamstvima i osiguranjima razumiju se iskazi o vlasništvu nad postojećim sustavom javne rasvjete i javnih zgrada, pravomoćnosti odluka ugovornih strana, ovlaštenja za potpisivanje ugovora i valjanosti izdanih instrumenata osiguranja plaćanja, vlasništva nad novim elementima javne rasvjete i javnih zgrada, u pogledu stručne osposobljenosti za provedbu ugovora, eventualnih licenci i dozvola i slično.
21. U ugovoru moraju biti jasno naznačene službene adrese ugovornih strana u pogledu komunikacije, korespondencije i obavještavanja.
22. Potrebno je jasno istaknuti okolnosti pod kojima je moguće raskinuti ugovor. Posebno se treba navesti pod kojim okolnostima ugovor može raskinuti naručitelj, a pod kojim izvršitelj. Posebnu pozornost je potrebno posvetiti postupcima određivanja vrijednosti imovine u slučaju prijevremenog raskida ugovora.
23. Smatra se da se ukupna imovina koja je predmetom ugovora, u cijelosti amortizira u ugovornom razdoblju te da se, u slučaju redovitog isteka ugovora, prenosi u vlasništvo naručitelju bez naknade.
24. Ugovor sadrži povjerljive podatke koji se tretiraju poslovnom tajnom. U slučaju njenog otkrivanja neovlaštenim osobama mogu nastati štetne posljedice po gospodarske interese ili ugled ugovornih strana. Iz navedenih razloga potrebno je definirati što se sve smatra poslovnom tajnom te istaknuti obvezu ugovornih strana u pogledu čuvanja poslovne tajne.
25. Ugovorena naknada iskazana je bez pripadajućeg poreza na dodanu vrijednost. Izvršitelj obračunava porez na dodanu vrijednost sukladno važećoj zakonskoj stopi za uslugu iz ugovora.
26. Ukoliko se projektom predviđa sufinanciranje dijela kapitalnih troškova od strane naručitelja, takva mogućnost na primjeren način mora biti regulirana ugovorom.
DODATAK 2
PREPORUKE ZA IZRADU FINANCIJSKOG MODELA ZA PROJEKTE JPP-a MALE VRIJEDNOSTI
Obvezni dio ponude izvršitelja je financijski model. Prilikom izrade financijskog modela, izvršitelj slijedi slijedeće upute:
1. Financijski model je potrebno izraditi u elektronskom obliku u Excel tablici kompatibilnoj verziji istaknutoj u dokumentaciji za nadmetanje.
2. Financijski model izrađuje se u kunama po stalnim cijenama.
3. Financijski model sastoji se od tri osnovna dijela:
(i) pretpostavke poslovanja projekta,
(ii) proračun s projekcijom financijskih izvješća i
(iii) izlazne vrijednosti.
4. U dijelu koji se odnosi na pretpostavke poslovanja projekta (i) moraju se obuhvatiti sve veličine na kojima se temelje projekcije poslovanja, a posebno: struktura investicije s dinamikom investiranja; struktura izvora financiranja s dinamikom financiranja; kamatne i diskontne stope; porezne stope; amortizacijske stope; početni i završni datumi pojedinih procesa; ciljane (granične) diskontne stope