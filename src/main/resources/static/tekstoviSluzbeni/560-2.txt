 kojom će pobliže propisati postupak izrade, provedbe i ažuriranja plana oporavka.
(6) Investicijsko društvo dužno je propisati, dokumentirati i redovito nadzirati postupak izrade plana oporavka.
(7) Unutarnja revizija investicijskog društva dužna je provesti ocjenu primjene i djelotvornosti postupaka izrade, donošenja i praćenja izvršenja plana oporavka.
III. SADRŽAJ PLANA OPORAVKA
Osnovne informacije i sažetak u planu oporavka
Članak 5.
(1) Investicijsko društvo dužno je u plan oporavka uključiti sljedeće informacije:
1. sažetak ključnih elemenata plana oporavka,
2. informacije o upravljanju,
3. stratešku analizu,
4. plan komunikacije i javne objave i
5. analizu pripremnih mjera.
(2) Sažetak ključnih elemenata plana oporavka iz stavka 1. točke 1. ovoga članka mora sadržavati sljedeće informacije:
1. sažetak informacija o upravljanju,
2. sažetak strateške analize, uključujući sažetak ukupne mogućnosti oporavka,
3. sažetak svake bitne promjene u investicijskom društvu, njegovoj grupi ili planu oporavka koja je nastupila nakon dostave posljednjeg plana oporavka Agenciji,
4. sažetak plana komunikacije i javne objave i
5. sažetak pripremnih mjera.
Upravljanje
Članak 6.
Plan oporavka u dijelu koji se odnosi na upravljanje mora uključiti detaljan opis sljedećih informacija:
1. o načinu izrade plana oporavka, uključujući:
a) ulogu i funkcije osoba odgovornih za pripremu, provedbu i ažuriranje svakog dijela plana i plana u cjelini,
b) postupke u situacijama kada je plan oporavka potrebno izmijeniti zbog bitnih promjena koje utječu na investicijsko društvo, njegovu grupu ili okružje u kojem posluju,
c) opis načina integriranosti plana oporavka u sustav korporativnog upravljanja i u cjelokupan sustav upravljanja rizicima investicijskog društva ili grupe kojoj pripada,
d) ako se plan oporavka izrađuje za grupu, opis poduzetih mjera i sklopljenih sporazuma na razini grupe kojima se osigurava koordinacija i konzistentnost opcija oporavka grupe u cjelini i svakog društva kćeri,
2. o politikama i postupcima odobrenja plana oporavka, uključujući:
a) informaciju o tome je li plan oporavka ocijenio unutarnji revizor, vanjski revizor odnosno odbor za rizike,
b) potvrdu da je plan oporavka procijenila i odobrila uprava investicijskog društva te napomenu o tome je li nadzorni odbor dao svoju suglasnost,
3. o postupcima i procedurama za osiguranje pravodobne provedbe opcija oporavka, uključujući:
a) detaljan opis pokazatelja iz članka 7. ove Odluke,
b) opis postupka donošenja odluke o provedbi određene opcije oporavka koja će biti odgovor na situaciju ozbiljnog financijskog poremećaja kada pojedini pokazatelji postignu planom oporavka definiranu vrijednost za razmatranje poduzimanja mjera iz plana oporavka (uključujući ulogu i funkcije osoba koje su uključene u taj postupak, postupke koje je potrebno primijeniti te vrijeme i način obavještavanja Agencije da su pokazatelji postignuli utvrđene vrijednosti),
4. o sustavu internog informiranja i izvještavanja, uključujući opis načina osiguranja pravodobne dostupnosti pouzdanih informacija koje su potrebne za donošenje odluka o primjeni opcije oporavka, u situacijama ozbiljnoga financijskog poremećaja.
Pokazatelji u planu oporavka
Članak 7.
(1) Plan oporavka sadržava pokazatelje koji otkrivaju moguće ranjivosti, slabosti ili ugroženosti različitih područja poslovanja, a osobito:
− kapitala,
− likvidnosti,
− profitabilnosti i
− profila rizičnosti.
(2) Pokazatelji iz stavka 1. ovoga članka odnose se na financijski položaj investicijskog društva ako je riječ o individualnom planu oporavka ili na financijski položaj grupe ako je riječ o planu oporavka za grupu. Pokazatelji moraju biti kvalitativni i kvantitativni te jednostavni za praćenje.
(3) Pokazatelji iz stavka 1. ovog članka moraju biti konzistentni s pokazateljima kojima se investicijsko društvo ili grupa za koju se izrađuje plan oporavka koristi u postupku upravljanja rizicima, a moraju uključivati barem:
1. pokazatelje kapitala, i to stopu