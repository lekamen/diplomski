69 27.07.2016 Pravilnik o stručnom osposobljavanju za poslove od značaja za sigurnost zračnog prometa na aerodromu
MINISTARSTVO POMORSTVA, PROMETA I INFRASTRUKTURE
1647
Na temelju članka 142. točka 8. Zakona o zračnom prometu (»Narodne novine«, broj 69/09 84/11, 54/13, 127/13 i 92/14) ministar pomorstva, prometa i infrastrukture donosi
PRAVILNIK
O STRUČNOM OSPOSOBLJAVANJU ZA POSLOVE OD ZNAČAJA ZA SIGURNOST ZRAČNOG PROMETA NA AERODROMU
DIO PRVI OPĆE ODREDBE
Područje primjene
Članak 1.
(1) Ovim Pravilnikom propisuju se:
a) uvjeti kojima moraju udovoljavati osobe koje rade na poslovima od značaja za sigurnost zračnog prometa na aerodromu
b) poslovi od značaja za sigurnost zračnog prometa koje obavljaju osobe iz točke a) ovoga članka
c) način provjeravanja stručnosti osoba iz točke a) ovoga članka
d) postupak izdavanja, produžavanja i obnavljanja potvrde o stručnoj osposobljenosti osobe iz točke a) ovoga članka i
e) uvjeti kojima moraju udovoljavati organizacije za stručno osposobljavanje osoba iz točke a) ovoga članka.
(2) Članci 31. do 33. ovoga Pravilnika ne primjenjuju se na aerodrome kodnog broja 1 s neinstrumentalnim prilazom kako su klasificirani Pravilnikom o aerodromima.
Pojmovi
Članak 2.
Pojmovi koji se upotrebljavaju u ovom Pravilniku imaju sljedeće značenje:
1) instruktor: stručna osoba osposobljena za teorijsko i praktično osposobljavanje te provjeru stručnih znanja i vještina polaznika,
2) mentor: stručna osoba s važećom potvrdom o stručnoj osposobljenosti za poslove od značaja za sigurnost zračnog prometa na aerodromu, koja provodi stručni nadzor nad osposobljavanjem na radnom mjestu,
3) organizacija za stručno osposobljavanje: pravna osoba koja je ovlaštena obavljati stručno osposobljavanje osoba koje rade na poslovima od značaja za sigurnost zračnog prometa na aerodromu,
4) ovlaštenje za rad: dokument na temelju kojeg je organizacija ovlaštena obavljati stručno osposobljavanje propisano ovim Pravilnikom,
5) potvrda o stručnoj osposobljenosti: dokument kojim se potvrđuje da je kandidat uspješno položio teorijski i praktični dio te osposobljavanje na radnom mjestu u skladu s programom stručnog osposobljavanja,
6) program stručnog osposobljavanja: pisani dokument u kojem su definirani redoslijed, sadržaj i vrijeme trajanja stručnih teorijskih predavanja i praktičnih vježbi, te osposobljavanja na radnom mjestu uz kontinuirani nadzor mentora, koji se provode u cilju stjecanja i održavanja stručnih znanja i vještina potrebnih za sigurno i kvalitetno obavljanje poslova od značaja za sigurnost zračnog prometa na aerodromu,
7) stručno osposobljavanje: skup teorijskih predavanja i praktičnih vježbi koje provodi instruktor, te osposobljavanje na radnom mjestu uz kontinuirani nadzor mentora, koji se provode u cilju stjecanja i održavanja stručnih znanja i vještina potrebnih za sigurno i kvalitetno obavljanje poslova od značaja za sigurnost zračnog prometa na aerodromu.
DIO DRUGI ORGANIZACIJA ZA STRUČNO OSPOSOBLJAVANJE
Ovlaštenje za rad organizacije za stručno osposobljavanje
Članak 3.
(1) Da bi pravna osoba mogla obavljati poslove organizacije za stručno osposobljavanje mora imati ovlaštenje za rad koje izdaje Hrvatska agencija za civilno zrakoplovstvo (u daljnjem tekstu: Agencija) na temelju:
a) detaljnog pregleda pisanih dokumenata dostavljenih Agenciji i
b) neposrednog nadzora koji se provodi u cilju provjere ispunjavanja uvjeta propisanih ovim Pravilnikom.
(2) Ovlaštenje za rad Agencija može izdati organizaciji za stručno osposobljavanje za obavljanje osposobljavanja za jedan ili više poslova od značaja za sigurnost zračnog prometa na aerodromu.
(3) Organizacija za stručno osposobljavanje mora zatražiti suglasnost Agencije za svaku značajnu promjenu:
a) prostora, opreme, uređaja i sredstava koji se koriste pri izvođenju stručnog osposobljavanja
b) programa stručnog osposobljavanja
c) operativnog priručnika i
d) voditelja, instruktora.
(4) Organizacija za stručno osposobljavanje dužna je za sljedeću godinu na svojim