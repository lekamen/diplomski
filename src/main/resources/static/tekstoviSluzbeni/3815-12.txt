 očišćenost područja i/ili građevine od svih MES-a, NUS-a i njihovih dijelova.
Ponavljanje poslova razminiranja na površini razminiranoj od dana zadnje kontrole kvalitete te način i postupak ponavljanja spomenutih poslova propisani su Zakonom.
Članak 66.
Ponavljanje poslova razminiranja na površini razminiranoj od dana zadnje kontrole kvalitete neće se naložiti ovlaštenoj pravnoj osobi i/ili obrtniku u slučaju kada se tijekom provedbe kontrole kvalitete pronađu, na površinama koje su prethodno tretirane ručnom detekcijom mina, razmrvljeni ostaci TNT-a (veličine do 3 cm) koji su nastali uslijed mrvljenja mina u doticaju sa radnim alatom stroja za pripremu površine ili na neki drugi način.
Ponavljanje poslova razminiranja na površini razminiranoj od dana zadnje kontrole kvalitete neće se naložiti pirotehničkoj skupini koja je provodila razminiranje u slučaju kada se tijekom provedbe kontrole kvalitete, na površinama koje su prethodno tretirane ručnom detekcijom mina, pronađu do dva (2) NUS-a kalibra do 7,62 mm.
Ponavljanje poslova razminiranja na površini razminiranoj od dana zadnje kontrole kvalitete neće se naložiti pirotehničaru u slučaju kada se tijekom provedbe kontrole kvalitete, na površini njegove radne staze (radnih staza), pronađu do četiri (4) neiskopana predmeta detekcije koje se odnose na detekciju metalnih predmeta veličine do 3 cm (uključujući streljivo i žicu promjera do 3 mm).
Članak 67.
Nadzornik za kontrolu kvalitete odnosno pirotehničar HCR-a za kontrolu kvalitete koji tijekom kontrole kvalitete pronađu eksplozivna sredstva dužni su ista predati voditelju radilišta koji je dužan pronađena sredstva uništiti na način propisan Zakonom.
ZAVRŠNA KONTROLA KVALITETE
Članak 68.
Ovlaštena pravna osoba ili obrtnik dužna je po završetku poslova razminiranja HCR-u dostaviti propisanu dokumentaciju.
Članak 69.
Povjerenstvo za završnu kontrolu kvalitete nad obavljenim poslovima razminiranja (u daljnjem tekstu: Povjerenstvo) s voditeljem radilišta i nadzornikom za kontrolu kvalitete provjerava obilježenost granica radilišta kao i pojedinih cjelina izvoditelja i/ili podizvoditelja te obilježenost kontrolnih uzoraka uzetih tijekom obavljanja poslova razminiranja od strane djelatnika za kontrolu kvalitete.
Ukoliko nije provedena obilježenost iz stavka 1. ovog članka Povjerenstvo neće pristupiti poslovima završne kontrole kvalitete o čemu sastavlja zapisnik.
Članak 70.
Završna kontrola kvalitete nad obavljenim poslovima razminiranja (u daljnjem tekstu: završna kontrola kvalitete) provodi se na način da Povjerenstvo putem pirotehničara HCR-a za kontrolu kvalitete provodi kontrolno uzorkovanje (kontrolnim uzorcima veličine najmanje 100 m2) na svakoj cjelini radilišta na najmanje 1% razminirane površine.
Članak 71.
Povjerenstvo na temelju rezultata završne kontrole utvrđuje da su poslovi razminiranja izvršeni sukladno odredbama Zakona i propisa donesenih na temelju njega, ukoliko u kontrolnim uzorcima nisu pronađeni MES, NUS i njihovi dijelovi, TNT veličine iznad 3 cm, više od četiri (4) neiskopana predmeta detekcije koje se odnose na metalne predmete veličine do 3 cm (uključujući streljivo i žicu promjera do 3 mm) i/ili više od dva (2) streljiva kalibra do 7,62 mm te izrađuje zapisnik o završnoj kontroli s nepronađenim MES, NUS i njihovim dijelovima odnosno dozvoljenim detekcijama.
Na temelju zapisnika iz stavka 1. ovog članka HCR izdaje potvrdu o isključenju područja i/ili građevine iz MSP-a.
Kada se prilikom završne kontrole kvalitete u kontrolnom uzorku pronađe MES, NUS ili njihovi dijelovi, povjerenstvo će izraditi zapisnik o završnoj kontroli s pronađenim MES-om, NUS-om i njihovim dijelovima, na temelju kojeg HCR nalaže ponavljanje obavljanja poslova razminiranja površine radilišta odnosno pojedine cjelina radilišta za koju je dana izjava o očišćenosti.
Kada se prilikom završne kontrole kvalitete u kontrolnom uzorku pronađu:
– NUS koji se odnosi na više od dva (2) streljiva kalibra do 7,62 mm i/ili
– više od četiri (4)