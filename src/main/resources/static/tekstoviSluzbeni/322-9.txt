 unije; sudjeluje u pripremi i provedbi plana stručnog usavršavanja službenika za korištenje fondova Europske unije; za potrebe Ministarstva i ministarstava nadležnih za fondove Europske unije; priprema interna periodična izvješća o korištenju sredstava fondova Europske unije u sektoru turizma; pruža stručnu pomoć i koordinira pripremu projektnih prijedloga u drugim ustrojstvenim jedinicama Ministarstva; kandidira projektne prijedloge Ministarstva na javne pozive za dodjelu sredstava iz stranih izvora; sudjeluje u pripremanju stručnih podloga za pripremu nacionalnih dokumenata kao podloga za korištenje međunarodnih fondova i sudjelovanje u međunarodnim projektima; ocjenjuje zahtjeve za partnerstvom i/ili podrškom projektima drugih domaćih i inozemnih subjekata, te za njih priprema mišljenja i pisma potpore; aktivno sudjeluje u provedbi međunarodnih projekata te pri tome surađuje i s drugim tijelima državne uprave, partnerskim vijećima statističkih regija, tijelima javne vlasti na regionalnoj i lokalnoj razini, razvojnim agencijama, organizacijama civilnog društva, privatnim sektorom i drugim dionicima; sustavno komunicira s korisnicima međunarodnih izvora financiranja na svim razinama; izrađuje analize i izvještaje; obavlja i druge poslove u okviru svoga djelokruga.
Za obavljanje poslova iz djelokruga Službe ustrojavaju se:
3.2.2.1. Odjel za poslove s Europskom unijom,
3.2.2.2. Odjel za programe i projekte ESI i drugih fondova.«.
Članak 14.
Naslov iznad članka 25. i članak 25. mijenjaju se i glase:
»3.2.2.1. Odjel za poslove s Europskom unijom
Članak 25.
Odjel za poslove s Europskom unijom, koordinira sve poslove s Europskom unijom; prati, analizira i sudjeluje u izradi materijala i provedbi aktivnosti vezanih za suradnju s institucijama i tijelima Europske unije i drugim europskim organizacijama i asocijacijama; koordinira sve aktivnosti vezane uz poslove i cjelokupnu suradnju s Europskom unijom na razini Ministarstva, i dostavlja podatke o provedbi pojedinih mjera drugim tijelima državne uprave; zaprima sve dokumente za rasprave u okviru raznih tijela Europske unije i prosljeđuje ih nadležnim ustrojstvenim jedinicama Ministarstva na daljnje postupanje; usko surađuje s ostalim ustrojstvenim jedinicama Ministarstva kao i ostalim predstavnicima javnog, ali i privatnog sektora radi prikupljanja relevantnih mišljenja, analiza, izvješća koja se dostavljaju tijelima Europske unije; prati javne rasprave i donošenje direktiva na razini Europske unije s utjecajem na turizam; sudjeluje u pripremi i dostavi dokumenata Europskoj komisiji i pojedinim tijelima Europske unije, kao i u radu Savjetodavnog odbora za turizam Europske komisije, Europskog turističkog foruma, te ostalih stručnih skupova koji se organiziraju u Europskoj uniji na temu turizma; koordinira aktivnosti vezane uz poslove i cjelokupnu suradnju s Europskom unijom na razini Ministarstva i dostavlja podatke o provedbi pojedinih mjera drugim tijelima državne uprave; sudjeluje u aktivnostima vezano za praćenje, usporedbu i prilagodbu novih mjera Europske unije vezanih uz turizam; vodi baze podataka europskih direktiva i smjernica s neposrednim ili posrednim obavezama za turizam, o promjenama o kojima se izvještava ostale/nadležne ustrojstvene jedinice Ministarstva, kao i svi zainteresirani dionici u turizmu; redovito izvještava hrvatsku javnost o glavnim događanjima vezanima uz turizam (stručni skupovi, rasprave); obavlja i druge poslove u okviru svoga djelokruga.«.
Članak 15.
Naslov iznad članka 26. i članak 26. mijenjaju se i glase:
»3.2.2.2. Odjel za programe i projekte ESI i drugih fondova
Članak 26.
Odjel za programe i projekte ESI i drugih fondova prati politike i uvjete financiranja za područje turizma iz raznih međunarodnih izvora financiranja, uključujući i razne programe Europske unije; predstavlja Ministarstvo u zajedničkim odborima za praćenje programa Europske unije; sudjeluje u pripremi strateških programskih dokumenata za provedbu europskih strukturnih i