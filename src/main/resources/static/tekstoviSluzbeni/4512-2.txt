 8. ove Odluke, a područna obrtnička komora sklopiti ugovor o radu s tajnikom područne obrtničke komore sukladno članku 8. ove Odluke najkasnije u roku od 3 mjeseca od dana stupanja na snagu odluke o izmjenama i dopunama statuta područne obrtničke komore.
Iznimno, ugovor o radu tajnika područne obrtničke komore iz članka 8. ove Odluke može se sklopiti s osobom koja ne ispunjava uvjete iz Pravilnika o kriterijima za sistematizaciju radnih mjesta jedinstvenog komorskog sustava ako je zatečena na poslovima tajnika područne obrtničke komore na dan stupanja na snagu ove Odluke.
Članak 13.
Upravni odbor Hrvatske obrtničke komore dužan je donijeti odluku o sklapanju ugovora o radu glavnog tajnika Komore iz članka 10. ove Odluke, a Hrvatska obrtnička komora sklopiti ugovor o radu iz članka 10. ove Odluke s glavnim tajnikom najkasnije u roku od 3 mjeseca od dana stupanja na snagu ove Odluke.
Članak 14.
Upravni odbor Hrvatske obrtničke komore donijet će Pravilnik o prijemu u dobrovoljno članstvo Komore u roku od 3 mjeseca od dana stupanja na snagu ove Odluke.
Upravni odbor Hrvatske obrtničke komore donijet će Odluku o rokovima, postupku i načinu dostave programa rada te financijskih dokumenata i izvješća udruženja obrtnika i područnih obrtničkih komora u roku od 3 mjeseca od dana stupanja na snagu ove Odluke.
Članak 15.
Usklađenost ove Odluke sa Zakonom o obrtu utvrđuje ministarstvo nadležno za obrt nakon čega se Odluka objavljuje u »Narodnim novinama«.
Članak 16.
Udruženja obrtnika i područne obrtničke komore dužni su provesti usklađivanje statuta udruženja obrtnika i područnih obrtničkih komora sa Statutom Hrvatske obrtničke komore i ovom Odlukom u roku od 6 mjeseci od dana stupanja na snagu ove Odluke.
Članak 17.
Ova Odluka stupa na snagu osmoga dana od dana objave u »Narodnim novinama«.
Broj: 1-106-7260/3-11-2015
Zagreb, 18. prosinca 2015.
Predsjednik Hrvatske obrtničke komore Dragutin Ranogajec, v. r.
