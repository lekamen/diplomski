te da u poslovanju primjenjuju provjerene računalne programe za unutarnju kontrolu prepoznate od strane poreznog obveznika i Porezne uprave
3. se obvezuju da će obavještavati Poreznu upravu o svim poslovnim odlukama iz kojih bi mogli proizlaziti porezni rizici
4. članovi uprave u zadnje tri godine nisu pravomoćno osuđeni zbog kaznenog djela
5. se iz podataka kojima raspolaže Porezna uprava može očekivati da će porezni obveznik ispunjavati porezne obveze iz posebnog statusa.
(2) Porezni obveznici iz stavka 1. ovoga članka stječu poseban status temeljem Sporazuma o dobrovoljnom ispunjavanju poreznih obveza koji, u skladu s člankom 10. ovoga Pravilnika, sklapaju s Poreznom upravom.
VI. POSTUPAK ODOBRAVANJA POSEBNOG STATUSA
Članak 6.
Postupak odobravanja posebnog statusa obuhvaća sljedeće korake:
1. inicijativa za pokretanje postupka odobravanja posebnog statusa
2. stvaranje poreznog profila poreznog obveznika
3. prethodni razgovor s poreznim obveznikom
4. sklapanje Sporazuma o dobrovoljnom ispunjavanju poreznih obveza
5. ocjenjivanje postignutih rezultata i unaprjeđivanje postupka
1. Inicijativa za pokretanje postupka odobravanja posebnog statusa
Članak 7.
(1) Postupak odobravanja posebnog statusa započinje temeljem pisane izjave poreznog obveznika o namjeri stjecanja posebnog statusa.
(2) Izjava iz stavka 1. ovoga članka osobito sadrži:
1. opis aktivnosti, upravljanja i kontrole društva, sažet prikaz poslovnog okruženja te strukture dobavljača i kupaca, podatke o tržišnom udjelu, osnovna načela strateških planova, načine mjerenja ostvarenja postavljenih ciljeva, sažet prikaz plana upravljanja ljudskim resursima,
2. opis unutarnjih kontrola, sažetke rezultata revizija u zadnje tri godine, sažet prikaz načina upravljanja glavnim poslovnim rizicima,
3. sažet popis poreznih rizika i instrumenata koji se koriste za upravljanje rizicima,
4. iskustva u komunikaciji s Poreznom upravom te očekivanja u pogledu stjecanja posebnog statusa,
5. podatke o kontakt osobi.
(3) Uz izjavu o namjeri stjecanja posebnog statusa iz stavka 1. ovoga članka, porezni obveznik obvezan je priložiti:
1. izjavu kojom se obvezuje da će obavještavati Poreznu upravu o svim poslovnim odlukama iz kojih bi mogli proizlaziti porezni rizici,
2. vjerodostojne isprave da članovi uprave u zadnje tri godine nisu pravomoćno osuđeni zbog kaznenog djela.
(4) Izjava iz stavka 1. ovoga članka podnosi se nadležnom poreznom tijelu.
2. Stvaranje poreznog profila poreznog obveznika
Članak 8.
Porezni profil poreznog obveznika ima za cilj omogućiti Poreznoj upravi procjenu očekivanja da će porezni obveznik ispunjavati porezne obveze iz posebnog statusa.
3. Prethodni razgovor
Članak 9.
(1) Na temelju podnesene izjave iz članka 7. ovoga Pravilnika i stvorenog poreznog profila poreznog obveznika, Porezna uprava uputiti će poreznom obvezniku ili njegovom opunomoćeniku i/ili poreznom savjetniku pisani poziv za održavanje prethodnog razgovora.
(2) Ciljevi prethodnog razgovora osobito su:
1. upoznati se s očekivanjima poreznog obveznika i Porezne uprave u daljnjem praćenju poreznog obveznika u slučaju stjecanja posebnog statusa,
2. procijeniti i od strane poreznog obveznika i od strane Porezne uprave opravdanost, prikladnost i svrsishodnost odobravanja posebnog statusa poreznom obvezniku.
(3) Porezna uprava obvezna je poreznom obvezniku ili njegovom opunomoćeniku i/ili poreznom savjetniku uputiti poziv za održavanje prethodnog razgovora iz stavka 1. ovoga članka, najkasnije u roku od 30 dana od dana zaprimanja izjave iz članka 7. ovoga Pravilnika.
(4) Ako Porezna uprava utvrdi da porezni obveznik ne ispunjava uvjete za stjecanje posebnog statusa iz članka 83.a stavka 2. točaka 1. do 4. Zakona, pisanim će putem o istome izvijestiti poreznog obveznika ili njegovog opunomoćenika i/ili poreznog savjetnika, najkasnije u roku od 30 dana od dana zaprimanja izjave iz članka 7. ovoga Pravilnika.
4. Sklapanje Sporazuma o dobrovoljnom ispunjavanju poreznih obveza
Članak 10.
(1) Ako je u provedbi