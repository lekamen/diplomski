iste pravne snage i po istom postupku po kojemu je taj propis donesen.
(2) Izmjenama i dopunama pristupa se kada propis:
a) više nije konzistentan promjenama u pravnom sustavu
b) više ne odgovara promjenama u politici u određenom području društvenoga života
c) ne udovoljava stvarnim potrebama, ili
d) treba mijenjati ili dopunjavati iz drugih opravdanih razloga.
(3) Ako se više od polovine članaka osnovnog propisa mijenja, odnosno dopunjava, potrebno je pristupiti donošenju novoga propisa.
(4) Ako se propis mijenja, odnosno dopunjava, više puta potrebno je pristupiti donošenju novoga propisa, u pravilu nakon treće izmjene, odnosno dopune.
Kako mijenjati i dopunjavati propis
Članak 49.
(1) Izmjenama i dopunama određenog propisa ne može se mijenjati i dopunjavati drugi propis.
(2) Iznimno od odredbe stavka 1. ovoga članka jednim propisom moguće je staviti izvan snage drugi propis, kada se propisom više pravne snage stavlja izvan snage propis niže pravne snage iz istog upravnog područja.
Naziv izmjena i dopuna propisa
Članak 50.
(1) U nazivu propisa o izmjenama i dopunama poziva se u cijelosti na naziv propisa koji se mijenja, odnosno dopunjuje.
(2) Naziv izmjena i dopuna u propisu mora odgovarati njegovu sadržaju, te ako se vrši:
a) samo jedna izmjena ili samo jedna dopuna, propis se naziva »o izmjeni« ili »o dopuni«
b) jedna izmjena i jedna dopuna, propis se naziva »o izmjeni i dopuni«
c) jedna izmjena i više dopuna, propis se naziva »o izmjeni i dopunama«
d) više izmjena i jedna dopuna, propis se naziva »o izmjenama i dopuni« i
e) više izmjena i više dopuna, propis se naziva »o izmjenama i dopunama«.
Pozivanje na osnovni propis
Članak 51.
(1) Kada se vrše izmjene i dopune propisa koji nije ranije izmijenjen odnosno dopunjen, u članku 1. propisa kojim se vrše izmjene i dopune navodi se puni naziv propisa koji se mijenja, odnosno dopunjuje, naziv i broj službenog glasila u kojem je objavljen osnovni tekst i utvrditi oznaku i sadržaj prvog članka koji se mijenja ili dopunjuje, a ostali članci prate redoslijed članaka osnovnog teksta.
(2) U članku 1. propisa o izmjeni, odnosno dopuni propisa moguće je utvrditi i izmjenu naziva osnovnog propisa.
(3) Ako se vrše izmjene, odnosno dopune propisa koji je već ranije mijenjan, odnosno dopunjavan tada se pored sadržaja iz stavka 1. ovoga članka navode i brojevi službenog glasila u kojima su objavljene te izmjene i dopune uključujući i:
a) vjerodostojno tumačenje pojedinih odredaba
b) odluku Ustavnog suda na temelju koje je jedna ili više odredaba toga propisa ukinuta, odnosno poništena
c) pročišćeni tekst, ako je utvrđen i izdan i
d) ispravak, ako je dan, jer pogreška u izostanku jednog slova ili suvišnom zarezu može u biti značiti izmjenu smisla odredbe.
(4) Kada se mijenja osnovni tekst propisa tada treba navoditi »ovoga Propisa« kao i u slučaju kada se vrši izmjena, odnosno dopuna već izmijenjenog, odnosno dopunjenog propisa.
(5) Kada se pojedina odredba izmjena, odnosno dopuna propisa odnosi na određenu odredbu tog propisa o izmjenama, odnosno dopunama tada pri pozivanju treba navoditi »ovoga Propisa«.
POGLAVLJE II. OBLIK (FORMA)
Oblik (forma) izmjena i brisanja odredaba u propisu
Članak 52.
(1) Izmjenu propisa moguće je vršiti u obliku, odnosno formulacijom koja se odnosi na pojedini članak, neovisno o broju i oblicima njegovih dijelova.
(2) U skladu s odredbom stavka 1. ovoga članka moguće je:
a) ako se mijenja cijeli članak, navođenje: »Članak x. mijenja se i glasi:«
b) ako se mijenja stavak (ili više njih), navođenje: »U članku x. stavak y. mijenja se i glasi:« i
c) ako se mijenja jedna ili više riječi unutar jednog članka, odnosno stavka, navođenje: »U članku x. stavku y. riječi: »a, b, c« zamjenjuju se riječima: »c, d, f «.
(3) Ako se briše neka odredba (članak ili njegov dio) izmjenu je moguće pisati navođenjem:
a) »članak x. briše se«, ako se briše članak
b) »u članku x. stavak y. briše se«, ako se briše stavak i
c) »u članku x. stavku y. riječi: »a, b i c brišu se«, ako se