Protiv rješenja Komore iz stavka 1. i stavka 4. ovoga članka, kandidat može pokrenuti upravni spor pred nadležnim upravnim sudom.
Članak 13.
Na temelju izdanog rješenja iz članka 10. ovoga Pravilnika, kandidat ima pravo upisa u Registar ovlaštenih revizora kojeg vodi Komora.
Naknada za provedbu provjere kompetentnosti
Članak 14.
(1) Komora određuje iznos naknade troškova provedbe provjere kompetentnosti, koju čini iznos naknade za provjeru poznavanja zakonodavstva Republike Hrvatske i iznos naknade za polaganje ispitne razlike razmjerno učešću predmeta koje kandidat polaže u ukupnom fondu sati prema programu obrazovanja iz članka 9. stavka 1. ovoga Pravilnika.
(2) Na odluku Komore o iznosu naknade troškova provedbe provjere kompetentnosti, prethodnu suglasnost daje Odbor za javni nadzor revizije.
(3) Naknadu troškova iz stavka 1. ovoga članka plaća kandidat prije početka provjere kompetentnosti.
(4) Za podneske i upravne radnje obavljene sukladno ovome Pravilniku kandidat plaća pristojbu sukladno propisima kojima se uređuju upravne pristojbe.
Završne odredbe
Članak 15.
Danom stupanja na snagu ovog Pravilnika prestaje važiti Pravilnik o provođenju nostrifikacije stranih isprava kojeg je Upravno vijeće Komore donijelo 7. rujna 2008. godine.
Članak 16.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/16-02/01
Urbroj: 251-442-01-16-01
Zagreb, 30. svibnja 2016.
Predsjednik Hrvatske revizorske komore Zdenko Balen, v. r.
