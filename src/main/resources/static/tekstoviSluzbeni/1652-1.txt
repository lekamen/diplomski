 provodi vrednovanja operativnih programa; izrađuje procedure za provedbu programa iz fondova Europske unije. Sektor obavlja poslove središnjeg tijela po konvencijama i uredbama (EZ) na području uzdržavanja, roditeljske odgovornosti, posvojenja; obavlja poslove nadležnog tijela po uredbama o koordinaciji sustava socijalne sigurnosti. Sektor surađuje s drugim tijelima državne uprave, jedinicama lokalne i područne (regionalne) samouprave, stručnim, znanstvenim, vladinim i nevladinim ustanovama i organizacijama civilnoga društva u zemlji i inozemstvu; priprema podatke iz nadležnosti Sektora u svrhu informiranja javnosti; daje smjernice za dugoročni i srednjoročni razvoj Sektora, podnosi izvješća o učinjenom u kvantitativnom i kvalitativnom smislu, brine da svaki rashod bude opravdan stvarnom potrebom i potvrđen prethodnom kontrolom u okviru svoje nadležnosti, daje prijedloge iz područja upravljanja ljudskim potencijalima i sudjeluje u provođenju postupaka javne nabave iz nadležnosti Sektora, sudjeluje u izradi procesa rada i prati njihovu provedbu, planira kratkoročne i srednjoročne radne zadatke Sektora, sudjeluje u izradi strateškog plana Ministarstva u svojem djelokrugu i izvješćuje o njegovoj provedbi, sudjeluje u izradi proračuna Ministarstva u svojem djelokrugu te izvješćuje o njegovoj provedbi, izrađuje izvješća iz područja rada te postavlja i ostvaruje ciljeve i mjere iz svoje nadležnosti.
U Sektoru za međunarodnu suradnju i Europsku uniju ustrojavaju se:
3.3.1. Služba za međunarodnu suradnju
3.3.2. Služba za fondove Europske unije
3.3.3. Služba za međunarodnu suradnju u području zaštite djece i koordinaciju sustava socijalne sigurnosti.«.
Članak 2.
Članak 27. mijenja se i glasi:
»Služba za međunarodnu suradnju je unutarnja ustrojstvena jedinica u sklopu Sektora za međunarodnu suradnju i Europsku uniju koja sudjeluje u procesima donošenja međunarodnih dokumenata i akata Europske unije; prati rad i sudjeluje u radu odgovarajućih tijela Europske unije u području socijalne politike i mladih; prati i sudjeluje u aktivnostima Europskog semestra što uključuje sudjelovanje u izradi Nacionalnog programa reformi, praćenju provedbe posebnih preporuka u okviru svoje nadležnosti te praćenju i koordinaciji izrade izvješća o provedbi posebnih preporuka na području socijalne zaštite u suradnji s nadležnim tijelima; izrađuje i koordinira izradu Nacionalnog socijalnog izvješća te drugih stručnih izvješća za tijela Europske unije; izrađuje i koordinira izradu nacionalnih stajališta iz nadležnosti Ministarstva u suradnji s nadležnim ustrojstvenim jedinicama Ministarstva te drugim relevantnim tijelima te sudjeluje u pripremi stručnih podloga za sudjelovanje ministra socijalne politike i mladih na međunarodnim događanjima; prati rad Međuresorne radne skupine za europske poslove; prati rad, sudjeluje u radu te koordinira pripremu odgovarajućih izvješća i drugih materijala za Vijeće Europe, Ujedinjene narode, Uniju za Mediteran te druge međunarodne i regionalne inicijative u sektorskoj nadležnosti; sudjeluje u pripremi i koordinira izradu strateških dokumenata koji proizlaze iz članstva Republike Hrvatske u Europskoj uniji te koordinira izradu izvješća o njihovoj provedbi; provodi nadzor nad radom Agencije za mobilnost i programe Europske unije, prati provedbu programa Unije Mladi na djelu i programa za obrazovanje, osposobljavanje, mlade i sport, Erasmus+, u dijelu mladih, definira opis poslova neovisnog revizijskog tijela, kontrolira kvalitetu rada neovisnog revizijskog tijela, sudjeluje u određivanju nacionalnih prioriteta za program rada Agencije u dijelu mladih te prati pokazatelje za praćenje i ocjenjivanje rezultata rada Agencije u provedbi Programa u svrhu ispunjenja nacionalnih ciljeva i prioriteta; sudjeluje u radu Odbora Erasmus+; uključena je u provedbu Programa Unije o pravima, jednakosti i građanstvu u području borbe protiv nasilja (Daphne); sudjeluje u aktivnostima međunarodne i regionalne suradnje te ostvaruje bilateralnu i