otvori zatvoreni, atmosferski tlak unutar brodice za spašavanje ne smije nikada biti više od 20 hPa iznad ili ispod vanjskog atmosferskog tlaka.
6.15.3 Prevrtanje i ponovno uspravljanje
6.15.3.1 Osim u brodicama za spašavanje koje se spuštaju slobodnim padom, mora se predvidjeti sigurnosni pojas za svako sjedalo. Sigurnosni pojas mora sigurno zadržati na mjestu osobu mase 100 kg ako se brodica prevrne. Sigurnosni pojas jednog sjedala mora biti različite boje od boje pojasa na susjednim sjedalima. Brodice za spašavanje koje se spuštaju slobodnim padom moraju imati sigurnosne zadržače različite boje za svako sjedalo, koji zadržava osobu mase 100 kg za vrijeme spuštanja i ako se brodica prevrne.
6.15.3.2 Brodica za spašavanje mora imati stabilitet koji osigurava da se sama od sebe ili automatski vraća u uspravan položaj kad je opterećena ukupnim ili djelomičnim brojem osoba i opreme, kada su svi ulazi i otvori vodonepropusno zatvoreni, a osobe vezane sigurnosnim pojasevima.
6.15.3.3 Brodica za spašavanje mora imati mogućnost održavanja ukupnog kapaciteta osoba i opreme kada je oštećena kako je navedeno u 6.13.1.1, i mora imati takav stabilitet da u slučaju prevrtanja automatski zadrži položaj koji omogućava osobama u brodici bijeg iznad vode. Ako se brodica za spašavanje nalazi u stabilnom stanju naplavljenosti, razina vode unutar brodice, mjerena po visini naslona sjedala, ne smije prelaziti 500 mm iznad sjedala za svako sjedeće mjesto.
6.15.3.4 Ispušne cijevi motora, vodovi zraka i ostali otvori moraju biti tako izvedeni da voda iscuri iz motora kada se brodica za spašavanje prevrne i ponovo uspravi.
6.15.4 Poriv
6.15.4.1 Upravljanje motorom i njegovim prijenosom mora se obavljati s mjesta upravljanja kormilom.
6.15.4.2 Motor i njegovi uređaji moraju moći raditi u svakom položaju pri prevrtanju brodice i nastavi raditi nakon vraćanja u uspravan položaj, ili se automatski zaustaviti pri prevrtanju, a potom se mora moći ponovo lako uputiti nakon uspravljanja brodice.
Sustavi goriva i podmazivanja moraju biti tako izvedeni da iz motora ne može istjecati gorivo i da ne može doći do istjecanja više od 250 ml ulja za podmazivanje iz motora za vrijeme prevrtanja.
6.15.4.3 Motori sa zračnim hlađenjem moraju imati sustav zračnih vodova za dovođenje i odvođenje zraka za hlađenje u brodicu odnosno, iz brodice. Moraju se predvidjeti zaklopke s ručnim upravljanjem koje onemogućuju uzimanje zraka za hlađenje iz brodice, kao i ispust rashladnog zraka u brodicu.
6.15.5 Zaštita od ubrzanja
Bez obzira na zahtjeve navedene u 6.13.1.6, potpuno zatvorene brodice za spašavanje, osim brodica za spašavanje koje se spuštaju slobodnim padom, moraju imati bokoštitnike, koji ih štite od štetnih ubrzanja koja nastaju pri udarcu brodice, opterećene dopuštenim brojem osoba i opreme, o bok broda brzinom sudara ne manje od 3,5 m/s.
6.16 BRODICE ZA SPAŠAVANJE KOJE SE SPUŠTAJU SLOBODNIM PADOM
Brodice za spašavanje koje se spuštaju slobodnim padom moraju udovoljavati zahtjevima navedenim u 6.13 i dodatno zahtjevima ovog odjeljka.
6.16.1 Kapacitet brodice za spašavanje koja se spušta slobodnim padom
6.16.1.1 Kapacitet brodice koja se spušta slobodnim padom određuje broj osoba srednje mase od 82,5 kg koje se mogu smjestiti na sjedala a da ne ometaju sredstva pogona ili rukovanje s bilo kojim uređajem ili opremom u brodici. Površina sjedala mora biti glatka i zaobljena i mora imati oblogu (tapecirana) debljine najmanje 10 mm tako da se osigura potpora za leđa bokove i glavu. Sjedala ne smiju biti preklopna, moraju biti stalno pričvršćena za podlogu i tako izvedena da bilo koje izvijanje trupa ili pokrova za vrijeme spuštanja nema za posljedicu ozljeđivanje osoba. Smještaj i konstrukcija sjedala moraju spriječiti ozljeđivanje za vrijeme spuštanja ako se sjedalo suzi u visini leđa osobe. Širina prolaza između sjedala mora biti najmanje 480 mm u cijeloj visini od palube do vrha sjedala, mora biti slobodan od prepreka i mora biti protuklizne izvedbe s nogostupima da se 