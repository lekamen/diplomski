 godine do zaključno veljače 2013. godine te konačno prigovor za naknadu radi prijevremenog raskida ugovora, obračunatoj na računu za lipanj 2013. godine.
Sukladno navedenom podnesku Sud zaključuje kako se u konkretnom radi o minimalno četiri različita prigovora, a sukladno kojim jasno i odvojeno, nije odlučivano, iz kojeg razloga Sud svojom odlukom ne može nadomjestiti odluku tuženika. Sud napominje i kako, uz podnesak tuženika od 11. studenoga 2015., nije vraćen spis tuženika, iz kojeg razloga Sud nije mogao postupiti u smislu otklanjanja navedenih prigovora.
Člankom 32. stavak 4. Zakona o upravnim sporovima, propisano je da se odgovor na tužbu predaje prema pravilima o predaji podnesaka. Uz odgovor na tužbu tuženik je dužan Sudu dostaviti sve spise koji se odnose na predmet spora. Ako tuženik ne dostavi sve spise predmeta ili izjavi da ih ne može dostaviti, Sud može riješiti spor i bez spisa predmeta.
Sukladno citiranoj odredbi Zakona o upravnim sporovima Sud je riješio spor sukladno točki I izreke presude. Stoga će u nastavnom postupanju nakon ove presude, tuženik donijeti novu odluku, po prigovorima tužitelja, u kojoj odluci će, u njenoj izreci, jasno naznačiti rješenje o svakom prigovoru te takva rješenja, u svom obrazloženju i za svaku točku izreke jasno obrazložiti, sve sukladno naprijed citiranim odredbama Zakona te mišljenjima i stavovima izraženim u ovom presudi.
Trebalo je stoga, na temelju članka 58. stavak 1. Zakona o upravnim sporovima, usvojiti tužbeni zahtjev tužitelja, poništiti pobijanu odluku te odlučiti kao u izreci presude.
Odluka o objavi presude temelji se na odredbi članka 14. stavka 8. Zakona o elektroničkim komunikacijama.
UPUTA O PRAVNOM LIJEKU
Sukladno članku 66.a. stavku 1. Zakona o upravnim sporovima protiv ove presude žalba nije dopuštena.
Poslovni broj: UsI-4029/13-22
Zagreb, 23. ožujka 2016.
Sudac Vlaho Bassegli Gozze, v. r.
