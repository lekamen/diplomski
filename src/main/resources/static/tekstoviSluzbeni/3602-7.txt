 područjima u kojima Republike Hrvatske posjeduje stručnost i komparativnu prednost pred drugim pružateljima tehničke pomoći; usko surađuje sa svim ustrojstvenim jedinicama Ministarstva pri planiranju i provedbi projekata; samostalno ili u suradnji s drugim partnerima (tijelima državne uprave, javnim institucijama, civilnim društvom te akademskim sektorom), državama i multilateralnim organizacijama inicira, planira i upravlja provedbom projekata tehničke pomoći zemljama partnerima/korisnicama, sukladno strateškim opredjeljenjima Republike Hrvatske u području međunarodne razvojne suradnje i potrebama korisnica; koordinira rad i provodi projekte tehničke pomoći u suradnji s drugim većim donatorima i institucijama pružateljima tehničke pomoći (Program UN-a za razvoj – UNDP), razvojne agencije i druge institucije); osmišljava i održava bazu nacionalnih stručnjaka iz državne uprave i drugih sfera društva (civilno društvo, akademska zajednica); koordinira postupak pripreme za sudjelovanje u projektima uske međuinstitucionalne suradnje EU za zemlje u razvoju (twinning instrument pomoći EU); koordinira i usmjerava tijela državne i javne uprave koja sudjeluju u twinning instrumentu pomoći pri pripremi projekata sukladno vanjskopolitičkim ciljevima Republike Hrvatske; izrađuje godišnji plan aktivnosti te priprema godišnja izvješća o provedenim aktivnostima odnosno preporuke ministru o mogućnostima daljnjeg pružanja tehničke pomoći; te obavlja i druge poslove iz svog djelokruga.
3.3. Sektor za koordinaciju europskih poslova
Članak 16.
Sektor za koordinaciju europskih poslova koordinira pripremu i izradu prijedloga stajališta koja usvaja Vlada Republike Hrvatske kao i drugih dokumenata Republike Hrvatske za sastanke različitih formata Vijeća Europske unije, odnosno prijedloga stajališta i stajališta za sastanke COREPER-a i nižih razina u okviru Vijeća EU te u suradnji s Uredom predsjednika Vlade za sastanke Europskog vijeća u skladu s procedurama propisanima Odlukom o osnivanju Međuresorne radne skupine za europske poslove, a u svrhu osiguravanja koordiniranog istupanja predstavnika Republike Hrvatske u radu institucija EU; surađuje s drugim tijelima državne uprave u cilju formiranju stajališta Republike Hrvatske o pojedinim pitanjima u okviru EU politika, programa i inicijativa; obavlja poslove vezane uz održavanje i obnavljanje baze podataka za koordinaciju izrade i pripremu nacionalnih stajališta Republike Hrvatske; prati opća politička pitanja vezana za članstvo Republike Hrvatske u EU i priprema stručne podloge; priprema relevantne informacije o razvoju političkih odnosa i politika unutar EU i po analitičkoj obradi, priprema i koordinira djelovanje predstavnika Republike Hrvatske u radnim tijelima Vijeća EU; prati kretanja unutar EU, stajališta i aktivnosti ostalih država članica EU; u suradnji sa Sektorom za koordinaciju europskih poslova priprema prijedloge i inicijative za unaprjeđenje odnosa s pojedinim državama članicama i institucijama EU; prati razvoj političkih odnosa u EU; prati rad EU institucija, njihovo funkcioniranje i procedure; potiče aktivno sudjelovanje ostalih tijela državne uprave u radu institucija EU i pruža im potrebnu pomoć; prati, analizira i aktivno sudjeluje u razvoju i provedbi EU politika; koordinira aktivnosti Stalnog predstavništva Republike Hrvatske pri EU i veleposlanstava Republike Hrvatske u ostalim zemljama članicama EU i drugim europskim državama o relevantnim pitanjima EU; surađuje s ostalim ustrojstvenim jedinicama Ministarstva koje se bave europskim poslovima u pitanjima iz njihove nadležnosti, osobito vezano na politiku proširenja EU; potiče i pruža pomoć u suradnji državnih tijela kao i tijela jedinica lokalne i područne (regionalne) samouprave u odnosima s EU institucijama, te obavlja i druge poslove iz svog djelokruga.
U Sektoru za koordinaciju europskih poslova ustrojavaju se:
3.3.1. Služba za COREPER I;
3.3.2. Služba za COREPER II;
3.3.3. Služba za europske makroregije, EU fondove i