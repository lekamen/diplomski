77 15.07.2015 Odluka o izmjenama i dopunama Odluke o osnivanju Pododbora za izradu Nacrta prijedloga zakona o pravima hrvatskih branitelja iz Domovinskog rata i članova njihovih obitelji
ODBOR ZA RATNE VETERANE
1464
Na temelju članka 53. i članka 166. stavka 2. Poslovnika Hrvatskoga sabora Odbor za ratne veterane Hrvatskoga sabora je na svojoj 27. sjednici održanoj 8. srpnja 2015. godine donio sljedeću
ODLUKU
O IZMJENAMA I DOPUNAMA ODLUKE O OSNIVANJU PODODBORA ZA IZRADU NACRTA PRIJEDLOGA ZAKONA O PRAVIMA HRVATSKIH BRANITELJA IZ DOMOVINSKOG RATA I ČLANOVA NJIHOVIH OBITELJI
I.
U Odluci o osnivanju Pododbora za izradu Nacrta prijedloga zakona o pravima hrvatskih branitelja iz Domovinskog rata i članova njihovih obitelji (»Narodne novine« 150/14 i »Narodne novine« 48/15) u točki II. riječi »u roku od šest mjeseci, a najkasnije do 1. srpnja« se brišu te se zamjenjuju riječima »do 20. rujna«. Na kraju točke II. dodaje se sljedeći tekst: »Prijedlozi se mogu slati zaključno s 8. srpnjem 2015. godine.«
U popisu članova Pododbora za izradu Nacrta prijedloga zakona o pravima hrvatskih branitelja iz Domovinskog rata i članova njihovih obitelji, koji je sukladno točki III sastavni dio Odluke, kod predstavnika braniteljskih udruga točka 5. mijenja se i glasi: »Dražimir Jukić, Zbor udruga veterana hrvatskih gardijskih postrojbi« te se dodaju točke 8., 9. i 10. koje glase:
»8. Zdenko Jurić, predstavnik udruga pripadnika Hrvatskog vijeća obrane,
9. Jasna Zlomislić, predstavnica udruga pripadnika Hrvatskog vijeća obrane
10. Dragan Radić, predstavnik udruga pripadnika Hrvatskog vijeća obrane«.
II.
Ova Odluka objavit će se u »Narodnim novinama«.
Klasa: 021-15/14-07/164
Urbroj: 6521-13-15-72
Zagreb, 8. srpnja 2015.
Predsjednik Odbora za ratne veterane Josip Đakić, v. r.
