 organiziranog kriminala) u zemljama u regiji
5. Unaprjeđenje postupanja i suradnje u provođenju postupaka međunarodne pravne pomoći primjenom video-konferencijskog ispitivanja svjedoka
6. Unaprjeđenje međunarodne suradnje sa sličnim službama u državama članicama Europske unije.
VII. IZOBRAZBA STRUČNJAKA KOJI DOLAZE U KONTAKT SA ŽRTVAMA I SVJEDOCIMA
a) Analiza i ocjena stanja
Tijekom provedbe zajedničkog projekta uspostave sustava podrške žrtvama i svjedocima Programa Ujedinjenih naroda za razvoj i Ministarstva pravosuđa: »Pružanje pomoći u razvijanju sustava podrške svjedocima i žrtvama», održano je niz edukacija koncipiranih prema razrađenom modelu koji je obuhvaćao: 1) pravne aspekte – položaj žrtve u kaznenopravnom sustavu, 2) iskustvene aspekte – predstavljanje odjela za podršku svjedocima i žrtvama i iskustava rada sa svjedocima i žrtvama, 3) psihološke aspekte – emotivno stanje svjedoka i žrtava/postupanje. S obzirom na profesionalno-volonterski model, za koji se Hrvatska opredijelila u razvoju sustava podrške žrtvama i svjedocima, velika pažnja bila je posvećena i edukaciji službenika odjela za podršku na temu upravljanja volonterima.
U sklopu projekta kroz 13 treninga educirano je više od 300 osoba. Ciljna skupina edukacija provedenih u suradnji s Pravosudnom akademijom bili su suci, zamjenici županijskih državnih odvjetnika te sudski savjetnici. Edukacija je bila uvrštena u redovni raspored edukacija Pravosudne akademije za 2009. godinu. Predavači su bili renomirani stručnjaci – suci, sveučilišni profesori te predstavnici Ministarstva pravosuđa. U suradnji s Ravnateljstvom policije održana je edukacija za policijske službenike.
Tijekom provedbe zajedničkog projekta na uspostavi sustava podrške žrtvama i svjedocima organizirana je i izobrazba za predstavnike organizacija civilnog društva.
Od osnivanja odjela za podršku na sudovima kontinuirano se provode edukacije za službenike odjela za podršku i volontere, u organizaciji Ministarstvom pravosuđa i u suradnji s organizacijama civilnog društva. Također osigurano je i provođenje supervizije za službenike odjela i volontere.
U sklopu projekta Jačanje kapaciteta Ministarstva unutarnjih poslova kroz sustav prevencije kriminaliteta i podrške žrtvama kaznenih djela i aktivnosti kontrole oružja Ministarstvo unutarnjih poslova i Program Ujedinjenih naroda za razvoj, a u suradnji s Ministarstvom pravosuđa organizirali su i održali dvije stručne radionice s ciljem izrade prijedloga i preporuka o postupanju prema žrtvama kaznenih djela i iniciranju pomoći i podrške žrtvama. Sudionici stručnih radionica bili su predstavnici Ministarstva unutarnjih poslova i Programa Ujedinjenih naroda za razvoj, predstavnici Ministarstva pravosuđa, Državnog odvjetništva Republike Hrvatske, sudova i organizacija civilnog društva.
Službenici odjela za podršku žrtvama i svjedocima na sudovima kontinuirano sudjeluju u programu izobrazbe policijskih službenika u sklopu projekta »Pomoć i podrška žrtvama kaznenih djela i prekršaja» u organizaciji Ministarstva unutarnjih poslova.
Službenici Samostalne službe za podršku žrtvama i svjedocima Ministarstva pravosuđa sudjeluju kontinuirano u programima izobrazbe na temu podrške žrtvama u suradnji s nadležnim tijelima i organizacijama civilnog društva i kao polaznici edukacija i kao predavači.
Tijekom 2013. i 2014. godine kao pilot-projekt pod koordinacijom Ženske sobe – Centra za seksualna prava te zahvaljujući suradnji Gradskog ureda za socijalnu zaštitu i osobe s invaliditetom Grada Zagreba, Povjerenstva za zaštitu od nasilja u obitelji Grada Zagreba, Ministarstva pravosuđa i stručnjaka izrađen je program edukacije za stručnjake koji rade s kaznenim i prekršajnim predmetima nasilja u obitelji. Prvi modul Edukacije stručnih osoba koje rade sa žrtvama nasilja u obitelji »Uvod – nasilje u obitelji«, održan je 2014. godine. Na edukaciji su sudjelovali suci Općinskog kaznenog suda u Zagrebu, zamjenici općinskog državnika odvjetnika Općinskog državnog odvjetništva