 poticaje,
c. nepravovremeno dostavljeni i nepravodobno dopunjeni Zahtjevi za poticaje u ribarstvu.
(2) Kod korisnika poticaja za uzgoj slatkovodne ribe II. skupine, kod kojih se utvrdi da nisu u propisanom roku dostavili podatke iz Popisa o akvakulturi kroz dvije godine, kako je navedeno u članku 6. stavku 5. ovog Pravilnika, sukladno posebnom propisu koji uređuje akvakulturu, smatrat će se da Zahtjev za poticaje neudovoljava uvjetima propisanim ovim Pravilnikom.
(3) Zahtjevi za poticaje koji neudovoljavaju uvjetima i kriterijima propisanim Pravilnikom ne ulaze u daljnju obradu.
IV. ISPLATA POTPORE
Članak 12.
(1) Nakon izvršene administrativne kontrole, Uprava ribarstva izrađuje slog za isplatu i upućuje ga Agenciji za plaćanja koja vrši isplatu prema korisnicima.
(2) Agencija za plaćanja o izvršenim isplatama po korisnicima po utvrđenim razdobljima izvještava Ministarstvo slanjem izvješća o isplatama u elektroničkom obliku u roku od petnaest dana nakon izvršene isplate.
V. POVRAT SREDSTAVA
Članak 13.
(1) Ministarstvo može zahtijevati povrat čitavog iznosa ili dijela isplaćenih novčanih sredstava na temelju Odluke o povratu isplaćenih sredstava, i to u slučaju:
a. administrativne pogreške i pogrešne isplate,
b. da se inspekcijskim nadzorom utvrde nepravilnosti i neudovoljavanje uvjetima propisanim ovim Pravilnikom.
(2) Odluka o povratu iz stavka 1. ovog članka je konačna.
(3) Na temelju Odluke o povratu isplaćene potpore korisnik je dužan izvršiti povrat sredstava u roku od 30 kalendarskih dana od dana primitka Odluke na žiro-račun koji je sastavni dio Odluke.
(4) Ukoliko korisnik nije izvršio povrat sredstava iz stavka 3. ovoga članka, Uprava ribarstva će prilikom administrativne kontrole obračunati iznos za koji nije izvršen povrat kroz naredna obračunska razdoblja istog korisnika, do potpunog namirenja, ukoliko je isto moguće.
(5) U slučaju da se povrat ne može izvršiti sukladno stavku 4. ovog članka, na iznos koji podliježe povratu se nakon isteka roka iz stavka 3. ovog članka obračunava zakonska zatezna kamata.
(6) U slučaju nepoštivanja roka za povrat sredstava Ministarstvo će zatražiti zaštitu svojih prava putem nadležnog suda.
Evidencija
Članak 14.
Uprava ribarstva vodi evidenciju svih zaprimljenih, odobrenih, isplaćenih i Zahtjeva za poticaje koji nisu ušli u daljnju obradu.
Inspekcijski nadzor
Članak 15.
(1) Inspekcijski nadzor odobrenih Zahtjeva za poticaje provodi ribarska inspekcija.
(2) Inspekcijskim nadzorom tijekom jedne godine mora biti obuhvaćeno najmanje deset posto od svih korisnika kojima je odobren Zahtjev za poticaje za tu proizvodnu godinu raspoređeno na sve kategorije poticane proizvodnje.
(3) U slučaju nepravilnosti utvrđenih tijekom inspekcijskog nadzora, a na temelju Zapisnika o inspekcijskom nadzoru odobrenih Zahtjeva za poticaje Ministarstvo može zatražiti povrat čitavog ili dijela isplaćenih novčanih sredstava po modelu poticaja u ribarstvu, sukladno članku 13. stavku 1. točki b ovoga Pravilnika.
(4) Inspekcijskim nadzorom, ovisno o kategoriji poticanja na koju je primjenjivo, kontrolira se sljedeće:
a) da li je korisnik vlasnik/ovlaštenik povlastice za gospodarski ribolov na moru i/ili ovlaštenik povlastice za uzgoj i/ili povlastice za akvakulturu, ukoliko se radi o poticajima za uzgoj ili ulov;
b) da li je fizička ili pravna osoba koja je subjekt u poslovanju s hranom upisana u Upisnik odobrenih objekata kao korisnik odobrenog objekta i da li posjeduje rješenje, ukoliko se radi o ribljim proizvodima;
c) dostava izvješća/očevidnika, ukoliko se radi o ulovu;
d) dostava popisa o akvakulturi, ukoliko se radi o uzgoju;
e) obračun iznosa poticaja u kojem je naznačena vrsta poticaja i količina u kilogramima ili komadima te ukupni iznos novčanog poticaja za određeno obračunsko razdoblje i za određenu kategoriju poticanja;
f) računi za proizvedene, prodane i isporučene količine i otpremnice uz račune koji moraju biti ovjereni potpisom i žigom kupca uz čitljivo ispisano velikim pisanim slovima ime i