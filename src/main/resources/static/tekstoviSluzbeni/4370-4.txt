 osiguranja odnosno poslove reosiguranja, mora biti najmanje jednak granici solventnosti izračunatoj na osnovi premija odnosno šteta, i to onoj koja je viša.
(2) Granica solventnosti na osnovi premija izračunava se na sljedeći način:
1. Zbroj premija osiguranja u zadnjoj poslovnoj godini množi se sa 0,18 pri čemu zbroj premija predstavlja iznos zaračunate ili iznos zarađene premije bez umanjenja za iznos predan u reosiguranje i suosiguranje, ovisno o tome koji je viši.
2. Iznos iz točke 1. ovoga stavka množi se s omjerom za prethodne tri poslovne godine između:
– ukupnih bruto izdataka za štete (likvidirane štete uvećane za promjenu pričuva za štete) umanjenih za iznos predan u reosiguranje i suosiguranje te
– ukupnih bruto izdataka za štete (likvidirane štete uvećane za promjenu pričuva za štete).
Ako je dobiven rezultat manji od 0,5, množi se s 0,5.
3. Iznos zaračunate odnosno zarađene premije koji ulazi u izračun zbroja premija osiguranja uvećava se za primljenu premiju reosiguranja i suosiguranja.
4. Od iznosa zaračunate odnosno zarađene premije oduzimaju se premije osiguranja otpisane tijekom prethodne poslovne godine.
(3) Granica solventnosti na osnovi šteta izračunava se na sljedeći način:
1. Prosječni godišnji iznos bruto izdataka za štete množi se s 0,26, pri čemu prosječni godišnji iznos bruto izdataka za štete predstavlja aritmetičku sredinu godišnjih iznosa bruto izdataka za štete za prethodne tri poslovne godine. Iznos bruto izdataka za štete je iznos likvidiranih šteta uvećanih za promjenu pričuva za štete bez umanjenja za iznos predan u reosiguranje i suosiguranje.
2. Iznos iz točke 1. ovoga stavka množi se s omjerom za prethodne tri poslovne godine između:
– ukupnih bruto izdataka za štete (likvidirane štete uvećane za promjenu pričuva štete) umanjenih za iznos predan u reosiguranje i suosiguranje
– ukupnih bruto izdataka za štete (likvidirane štete uvećane za promjenu pričuva štete). Ako je dobiven rezultat manji od 0,5 množi se s 0,5.
3. Pri izračunu godišnjeg iznosa bruto izdataka za štete, iznos izdataka za štete uvećava se za izdatke za štete primljene u reosiguranje i suosiguranje.
(4) Pri izračunu prosječnog godišnjeg iznosa bruto izdataka za štete iz stavka 3. točke 1. ovoga članka uzima se aritmetička sredina godišnjih iznosa bruto izdataka za štete prethodne tri poslovne godine.
(5) Iznimno od odredbe stavka 4. ovoga članka, u slučaju da malo društvo za osiguranje isključivo, odnosno pretežno, u portfelju ima osiguranja koja pokrivaju rizike oluje, tuče ili mraza, pri izračunu prosječnog godišnjeg iznosa bruto izdataka za štete uzima se aritmetička sredina prethodnih sedam poslovnih godina.
(6) Iznimno od odredbe stavka 1. ovoga članka, granica solventnosti za zdravstvena osiguranja, za koja su tehničke osnove osiguranja slične tehničkim osnovama za životna osiguranja, jednaka je trećini granice solventnosti iz stavka 1. ovoga članka ako:
1. se premije osiguranja izračunavaju aktuarskim metodama na temelju tablica pobolijevanja
2. se u svezi s ovim osiguranjima oblikuje pričuva za povećanje dobi
3. premije osiguranja sadrže doplatak u cilju oblikovanja odgovarajućeg iznosa granice solventnosti
4. malo društvo za osiguranje može otkazati ugovor o osiguranju najkasnije prije isteka treće godine osiguranja
5. je ugovorom o osiguranju predviđena mogućnost povećanja ili smanjenja premije tijekom trajanja ugovora o osiguranju.
(7) Iznimno od odredbe stavka 1. ovoga članka, granica solventnosti za prvu godinu poslovanja malog društva za osiguranje izračunava se u skladu sa stavkom 2. ovoga članka.
(8) U slučaju kada je izračunata granica solventnosti za osiguranje tekuće godine manja od izračunate granice solventnosti malog društva za osiguranje prethodne godine, granica solventnosti mora biti najmanje jednaka granici solventnosti prethodne godine pomnoženoj s omjerom između pričuva šteta na kraju tekuće godine umanjenih za udio reosiguranja i pričuva šteta na kraju prethodne godine umanjenih za udio