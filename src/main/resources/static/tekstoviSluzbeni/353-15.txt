
(10) U slučaju iz stavka 9. ovoga članka, EBA može pomoći pri donošenju zajedničke odluke u odnosu na primjenu mjera rane intervencije iz članka 264.h stavka 1. točaka 1., 2., 6. i 8. ovoga Zakona.«.
Članak 9.
U članku 305. iza stavka 5. dodaju se novi stavak 6. i stavci 7. i 8. koji glase:
»(6) Burza može koristiti, a članovima burze i operateru sustava poravnanja omogućiti korištenje mehanizma koji omogućuje povlačenje već izloženih naloga s uređenog tržišta ili MTP-a, te zabranu izlaganja novih naloga (kill switch), i to na razini:
a) vlastitog sustava članova burze;
b) burze, koja može navedeni mehanizam koristiti samostalno ili na zahtjev člana burze ili operatera sustava poravnanja.
(7) Burza mora unaprijed definirati proceduru i standarde za primjenu mehanizma iz stavka 6. ovoga članka, te ih javno objaviti. Procedura i standardi za primjenu mehanizma iz stavka 6. ovoga članka moraju minimalno uključivati:
– način i rokove obavještavanja Agencije,
– okolnosti u kojima se javnost obavještava u slučaju korištenja mehanizma, način i rokove obavještavanja;
– mjere kojima se osigurava postizanje uvjeta iz stavka 8. ovoga članka,
– mjere kojima se osigurava kontinuirani nadzor i revizija mehanizma,
– uvjete pod kojima prestaje korištenje mehanizma,
– tehničke standarde za korištenje mehanizma.
(8) Kada je primjenjivo, mehanizam iz stavka 6. ovoga članka mora omogućiti:
a) automatiziranu primjenu, kao i nadzor u stvarnom vremenu sa sposobnošću da se prilagode unaprijed postavljene granice pri kojima se pokreće mehanizam, čak i tijekom trgovinskog dana i u svim fazama trgovinskog dana;
b) da se u potpunosti zaustavi unos naloga nakon što je prijeđena unaprijed postavljena granica;
c) mehanizme za autorizaciju naloga iznad unaprijed postavljenih granica na zahtjev člana burze, pod unaprijed određenim uvjetima.«.
Dosadašnji stavak 6. postaje stavak 9.
Članak 10.
U članku 358. stavku 4. iza riječi: »ulagateljima« briše se zarez, a riječi: »dostavljeni Agenciji, te ih izdavatelj mora dostaviti nadležnom tijelu države članice domaćina, u što skorijem roku prilikom svake javne ponude, po mogućnosti prije početka javne ponude ili uvrštenja na uređeno tržište« zamjenjuju se riječima: »i dostavljeni Agenciji koja ih dostavlja nadležnom tijelu države članice domaćina, u što skorijem roku prilikom svake javne ponude, po mogućnosti prije početka javne ponude ili uvrštenja na uređeno tržište i ESMA-i«.
Članak 11.
U članku 499. iza stavka 2. dodaju se novi stavak 3. i stavci 4. i 5. koji glase:
»(3) Novacija, u smislu poravnanja koje se provodi uz posredovanje središnje druge ugovorne strane iz stavka 2. ovoga članka, označava postupak u kojem se obvezni odnos između kupca i prodavatelja u transakciji koja se poravnava zamjenjuje s dva novonastala obvezna odnosa u kojima središnja druga ugovorna strana postaje kupac prvobitnom prodavatelju i prodavatelj prvobitnom kupcu, pri čemu raniji obvezni odnos između prvobitnog kupca i prodavatelja prestaje. Novacija, u smislu prethodne rečenice, nema značenje obnove u smislu posebnog zakona kojim su uređeni obvezni odnosi, te se na istu ne primjenjuju odredbe o obnovi u smislu zakona kojim su uređeni obvezni odnosi.
(4) U slučaju da središnja druga ugovorna strana iz stavka 2. ovoga članka primjenjuje novaciju iz stavka 3. ovoga članka, dužna je u svojim pravilima odrediti trenutak u kojem novacija nastaje, odnosno trenutak kada se novirana transakcija u sustavu kojim upravlja središnja druga ugovorna strana smatra prihvaćenom i konačnom u smislu zakona kojim se uređuje konačnost namire u platnim sustavima i sustavima za namiru financijskih instrumenata.
(5) Odredbe stavka 4. ovoga članka na odgovarajući se način primjenjuju i u slučaju kada središnja druga ugovorna strana iz stavka 2. ovoga članka poravnanje ne obavlja uz primjenu novacije.«.
Dosadašnji stavak 3. postaje stavak 6.
Članak 12.
Iza članka 501. dodaju se članci 501.a, 501.b, 501.c i 501.d koji glase:
»Članak 501.a
(1) Pokretanje