126 20.11.2015 Presuda Visokog upravnog suda Republike Hrvatske broj: UsII-71/14-6 od 22. listopada 2015.
VISOKI UPRAVNI SUD REPUBLIKE HRVATSKE
2404
PRESUDA
Visoki upravni sud Republike Hrvatske u vijeću sastavljenom od sudaca toga suda mr. sc. Ivice Kujundžića, predsjednika vijeća, Eveline Čolović Tomić i Mire Kovačić, članova vijeća, te više sudske savjetnice Marine Zagorec, zapisničarke, u upravnom sporu tužitelja Hrvatskog Telekoma d.d. iz Zagreba, Roberta Frangeša Mihanovića 9, kojeg zastupa opunomoćenica Maja Mandić, direktorica Odjela pravnih i regulatornih poslova i usklađenosti poslovanja, protiv rješenja tuženika Hrvatske agencije za poštu i elektroničke komunikacije (danas: Hrvatska regulatorna agencija za mrežne djelatnosti), Zagreb, Roberta Frangeša Mihanovića 9, klasa: UP/I-344-07/13-01/18, urbroj: 376-04-14-14 od 18. lipnja 2014., uz sudjelovanje zainteresirane osobe H1 Telekom d.d. iz Splita, Put Tršćenice 10, radi rješavanja spora između operatora, u sjednici vijeća održanoj 22. listopada 2015.
presudio je
I. Odbija se tužbeni zahtjev za poništenje rješenja Hrvatske regulatorne agencije za mrežne djelatnosti iz Zagreba, klasa: UP/I344-07/13-01/18, urbroj: 376-04-14-14 od 18. lipnja 2014.
II. Ova će se presuda objaviti u »Narodnim novinama«.
Obrazloženje
Osporenim rješenjem tuženika utvrđuje se da zainteresirana osoba (H1 Telekom d.d.) ima pravo na naknadu za zakašnjenje tužitelja (Hrvatskog telekoma d.d.) u otklanjanju kvarova/smetnji za uslugu veleprodajnog širokog pojasnog pristupa za 46 korisnika i specifikacije Hrvatskog telekoma d.d. od 23. svibnja 2014. u visini cjelokupnog iznosa veleprodajne naknade prema članku 8.2.2. Standardne ponude Hrvatskog telekoma d.d. za uslugu veleprodajnog širokopojasnog pristupa internetu koja je bila u primjeni do 1. listopada 2013. (točka 1. izreke), nalaže se tužitelju da u roku od osam dana od dana primitka tog rješenja izvrši obračun naknada iz točke 1. ovog rješenja i obračunati iznos isplati zainteresiranoj osobi (točka 2. izreke) te se u preostalom dijelu zahtjev zainteresirane osobe odbija (točka 3. izreke).
Tužitelj u tužbi navodi da pobija točku I. i II izreke osporenog rješenja smatrajući da navedeno rješenje nije u skladu sa zakonom. Stoga tužbu temelji na tri osnove: pitanje tuženikove nadležnosti i ovlasti, naknadi za zakašnjenje u otklanjanju kvarova/smetnji za uslugu veleprodajnog širokopojasnog pristupa koje nisu u području odgovornosti tužitelja te pitanju da izreka osporenog rješenja nije određena.
Prvenstveno smatra rješenje ništavim iz razloga jer je doneseno u stvari iz sudske nadležnosti odnosno u stvari o kojoj se ne može rješavati u upravnom postupku, opširno navodeći razloge zašto tuženik nije bio nadležan donijeti osporeno rješenje. Također, tužitelj detaljno obrazlaže razloge iz kojih naknada za zakašnjenje u otklanjanju kvarova/smetnji za uslugu veleprodajnog širokopojasnog pristupa koji nisu u području odgovornosti tužitelja, naglašavajući da je okolnost nemogućnosti pristupa lokaciji nužno gledati i s aspekta odgovarajućih odredbi Zakona o obveznim odnosima. Ističe da standardna ponuda tužitelja za uslugu veleprodajnog širokopojasnog pristupa u članku 8. točka 5.1. stavku 8. predviđa situaciju u kojoj tužitelju nije dozvoljen ulazak na lokaciju operatora korisnika te shodno tome definira da se vrijeme tijekom kojeg tužitelju nije bio dozvoljen ulazak ne računa u vrijeme potrebno za otklanjanje smetnje. Smatra da standardna ponuda predviđa da se tužitelj neće smatrati odgovornim za neispunjenje ili zakašnjenje u ispunjenju obveza iz ugovora za uslugu veleprodajnog širokopojasnog pristupa ni za povezane štete ukoliko je neispunjenje ili zakašnjenje u ispunjenju nastupilo iz razloga koji se smatraju višom silom. Prema mišljenju tužitelja višom silom se smatraju i događaji čiji se učinci nisu mogli predvidjeti, izbjeći ili umanjiti. Uzimajući u obzir sve navedeno, tužitelj smatra da se vrijeme unutar kojeg tužitelj ne može stupiti u kontakt s