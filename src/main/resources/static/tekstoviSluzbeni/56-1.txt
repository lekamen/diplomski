 rad te obavlja i druge poslove u okviru svoga djelokruga.
3. SEKTOR ZA PRIPREMU POSTUPAKA I UPRAVLJANJE NABAVNIM KATEGORIJAMA
Članak 6.
Sektor za pripremu postupaka i upravljanje nabavnim kategorijama obavljaju se poslovi upravljanja, nadzora i koordinacije povezane s IT uslugama u sustavu središnje javne nabave; nadgledanja rada poslovnih aplikacija iz područja rada Državnog ureda; izrade politika i provedbe mjera zaštite i prava pristupa informacijskom sustavu Državnog ureda sukladno informatičkim standardima; sudjeluje u izradi i održavanju raznih registara i kataloga za potrebe Državnog ureda; analizira i unaprjeđuje postojeće poslovne procese te sudjeluje u dizajnu i razvoju novih poslovnih procesa; provodi edukaciju korisnika IT sustava Državnog ureda; koordinira aktivnosti između korisnika i Državnog ureda; utvrđuje i objedinjava ukupne potrebe iskazane od strane korisnika po nabavnim kategorijama; potiče ujednačavanje prilikom iskazivanja potreba od strane korisnika vodeći računa o uštedama u javnoj potrošnji; zaprima primjedbe i prijedloge korisnika vezano uz središnju javnu nabavu i dokumentira promjene; istražuje tržište vezano za nabavne kategorije; planira provedbe postupaka javne nabave; izrađuje javno-nabavne strategije za pojedine nabavne kategorije; izrađuje tehničke specifikacije (opise predmeta nabave) te sudjeluje u pripremi drugih dijelova dokumentacije za nadmetanje; sudjeluje u provedbi postupaka javne nabave i ugovaranju; te obavlja i druge poslove u okviru svoga djelokruga.
Za obavljanje poslova iz djelokruga Sektora za pripremu postupaka i upravljanje nabavnim kategorijama, ustrojavaju se sljedeće ustrojstvene jedinice:
3.1. Služba za informacijske tehnologije
3.2. Služba za planiranje i upravljanje nabavnim kategorijama.
3.1. Služba za informacijske tehnologije
Članak 7.
U Službi za informacijske tehnologije obavljaju se poslovi upravljanja, nadzora i koordinacije povezane s IT uslugama u sustavu središnje javne nabave; nadgledanja rada poslovnih aplikacija s područja djelovanja Državnog ureda; izrade politika i provedbe mjera zaštite i prava pristupa informacijskom sustavu Državnog ureda sukladno informatičkim standardima; sudjeluje u izradi i održavanju raznih registara i kataloga za potrebe Državnog ureda; analizira i unaprjeđuje postojeće poslovne procese te sudjeluje u dizajnu i razvoju novih poslovnih procesa; surađuje s ustrojstvenim jedinicama Državnog ureda; surađuje s nadležnim tijelima državne uprave iz područja svoga djelokruga, provodi edukaciju korisnika IT sustava Državnog ureda te obavlja i druge poslove u okviru svoga djelokruga.
3.2. Služba za planiranje i upravljanje nabavnim kategorijama
Članak 8.
Služba za planiranje i upravljanje nabavnim kategorijama koordinira aktivnosti između korisnika i Državnog ureda; utvrđuje i objedinjava ukupne potrebe iskazane od strane korisnika po nabavnim kategorijama; potiče standardizaciju i ujednačavanje prilikom iskazivanja potreba od strane korisnika vodeći računa o uštedama u javnoj potrošnji; zaprima primjedbe i prijedloge korisnika vezano uz središnju javnu nabavu i dokumentira promjene; istražuje tržište vezano za nabavne kategorije; planira provedbe postupaka javne nabave; izrađuje javno-nabavne strategije za pojedine nabavne kategorije; izrađuje tehničke specifikacije (opise predmeta nabave) te sudjeluje u pripremi drugih dijelova dokumentacije za nadmetanje; sudjeluje u provedbi postupaka javne nabave i ugovaranju; te obavlja i druge poslove u okviru svoga djelokruga.
4. SEKTOR ZA PRAVNE POSLOVE I UPRAVLJANJE UGOVORIMA I OKVIRNIM SPORAZUMIMA
Članak 9.
Sektor za pravne poslove i upravljanje ugovorima i okvirnim sporazumima izrađuje opći dio dokumentacije za nadmetanje i ostalu potrebnu dokumentaciju, sudjeluje u izradi javno-nabavne strategije u okviru svoga djelokruga odnosno daje prijedlog vrste postupka javne nabave koji će se provesti i vrste okvirnog sporazuma za određenu nabavnu kategoriju; obavlja poslove vezane uz provedbu