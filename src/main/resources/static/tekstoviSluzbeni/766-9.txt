 izvršenu aktivnost. Aktivnost za koju se podnosi Zahtjev za isplatu iz stavka 1b. ovoga članka mora biti plaćena i završena sukladno kriterijima iz članka 3. ovoga Pravilnika.
(4) Korisnik je dužan pisanim putem Agenciji za plaćanja najaviti Zahtjev za isplatu iz stavka 1c. ovoga članka najmanje 30 dana prije njegovoga podnošenja. Isplata po završetku aktivnosti iz Plana aktivnosti isplaćuje se po obračunu prihvatljivih troškova za izvršene aktivnosti. Aktivnosti za koju se podnosi Zahtjev za isplatu iz stavka 1c. moraju biti plaćene i završene sukladno kriterijima iz članka 3. ovoga Pravilnika.
Članak 24.
(1) Uz Zahtjev za isplatu predujma Korisnik je dužan dostaviti odgovarajuće i valjano jamstvo u protuvrijednosti od 110% iznosa zatraženog predujma.
(2) Prihvatljivi oblik jamstva je bankovna garancija ovlaštenih banaka, sukladno predlošku koji se objavljuje na internetskim stranicama Agencije za plaćanja.
(3) Korisniku se može isplatiti predujam najviše u iznosu maksimalno odobrene potpore navedene u Odluci o odobrenju projekta.
(4) Po primitku potpunog Zahtjeva za isplatu predujma i dostavljanju valjanog jamstva iz stavka 1. i 2. ovoga članka Agencija za plaćanja Korisniku izdaje Odluku o isplati predujma i isplaćuje predujam.
(5) U slučaju da Korisnik ne dostavi Agenciji za plaćanja prihvatljivo jamstvo iz stavka 1. i 2. ovoga članka, Agencija za plaćanja će donijeti Odluku o odbijanju zahtjeva za isplatu predujma.
(6) Sredstva isplaćenog predujma za provedbu odobrenog projekta namjenska su i Korisnik ih je dužan iskoristiti za provedbu odobrenih aktivnosti navedenih u Odluci o odobrenju projekta u roku važenja Odluke o odobrenju projekta.
(7) Korisnik je dužan Agenciji za plaćanja o planiranom korištenju predujma dostavljati kvartalna Izvješća o planiranim aktivnostima sukladno članku 21. stavku 1 točki b. ovoga Pravilnika.
(8) Korisnik je dužan Agenciji za plaćanja dokumentirati korištenje isplaćenog predujma iz stavka 4. ovoga članka Izvješćem o utrošenom predujmu najkasnije do 30. listopada tekuće godine uz koji prilaže:
(a) financijsku dokumentaciju kojom se opravdava upotreba predujmova do 15. listopada tekuće godine, a koja treba sadržavati sve plaćene račune sukladno odabranim ponudama i Odluci o odobrenju projekta (priloženi računi moraju biti plaćeni u cijelosti te dodatnu dokumentaciju navedenu u Izvješću o utrošenom predujmu sukladno listi potrebne dokumentacije i pojašnjenjima za njihovo popunjavanje koji se objavljuju na internetskoj stranici Agencije za plaćanja,
(b) potvrdu o iznosu neiskorištenog predujma preostalom na dan 15. listopada tekuće godine.
(9) Ukoliko je Izvješće o utrošenom predujmu nepotpuno Agencija za plaćanja zatražit će dopunu, ispravak ili obrazloženje od Korisnika na način sukladan članku 13. stavku 2. i 3. ovoga Pravilnika.
(10) Korisnik je dužan Izvješće o utrošenom predujmu dopuniti, ispraviti, obrazložiti, dostavom tražene dokumentacije preporučenom poštom u roku iz Zahtjeva za dopunu Izvješća o utrošenom predujmu.
(11) Korisnik je dužan Agenciji za plaćanja po iskorištenju ukupnog iznosa isplaćenog predujma dostaviti Izvješće o utrošenom predujmu te poslati Zahtjev za oslobađanje garancije.
(12) Obrazac Izvješća o utrošenom predujmu i Zahtjev za oslobađanje garancije Korisnik dostavlja Agenciji za plaćanja preporučeno s povratnicom na propisanom obrascu dostupnom na internetskoj stranici Agencije za plaćanje.
(13) Po primitku Zahtjeva za oslobađanje garancije, Agencija za plaćanja će po završenoj administrativnoj kontroli prihvatljivosti plaćenih računa i dokaza o provedenim aktivnostima priloženih uz Izvješće o utrošenom predujmu izdati Odluku o oslobađanju garancije.
(14) Bankovna garancija iz stavka 1. i 2. ovoga članka bit će oslobođena i vraćena Korisniku po prihvaćanju odobrenih troškova iz stavaka 8. ovoga članka i članka 27. Delegirane Uredbe Komisije (EU) br. 907/2014 od 11. ožujka 2014. o dopuni Uredbe 1306/2013 Europskog parlamenta i Vijeća u pogledu agencija za