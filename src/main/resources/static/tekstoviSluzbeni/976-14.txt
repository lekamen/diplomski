 prije podnošenja prijave. Naknade za arhitekte i inženjere, konzultacijske naknade (do 2% od ukupno prihvatljivog iznosa bez općih troškova, ali ne više od 3.000 €), studije o izvedivosti i troškovi izrade elaborata zaštite okoliša (do 2% od ukupno prihvatljivog iznosa ulaganja bez općih troškova, ali ne više od 2.000 €), stjecanje prava na patente i licence.
PRILOG II.
NAPUTAK ZA OZNAČAVANJE ULAGANJA
Sva ulaganja koja su sufinancirana u okviru Nacionalnog programa pomoći sektoru vina 2014. – 2018. trebaju sadržavati informacije o ulozi, odnosno sufinanciranju od strane EU-a.
Označavanje ulaganja je obveza krajnjeg korisnika i predstavlja doprinos u informiranju javnosti o ulozi EU-a u projektu kao i o rezultatima projekta i njegovim doprinosima zajednici.
Postupak označavanja ulaganja temelji se na priručniku Komunikacija i vidljivost za vanjske aktivnosti EK i na Uredbi (EZ) br. 1974/2006.
Ulaganja unutar programa moraju biti vidljivo označena pomoću informativne ploče koja sadrži opis ulaganja te slogan i logo Europske unije i Republike Hrvatske.
Korisnik je obvezan nabaviti odgovarajuću informativnu ploču, ovisno o vrsti ulaganja, i postaviti je na mjesto ulaganja u trenutku izdavanja Potvrde o završenom ulaganju.
Ispunjavanje ovih obveza provjeravat će kontrolori prilikom kontrole na terenu.
Informativna ploča treba ostati na mjestu ulaganja pet (5) godina od dana konačne isplate sredstava navedenom u Potvrdi o završenom ulaganju.
Ulaganja vezana uz objekte kao i ulaganja u opremanje
Prilikom ulaganja u izgradnju/rekonstrukciju trajnih građevina i nabavu opreme potrebno je postaviti trajnu ploču na najvidljivijem dijelu građevine, kao što je glavni ulaz ili pročelje zgrade koja je izgrađena/rekonstruirana odnosno u koju se smješta nabavljena oprema.
         PRIMJER SADRŽAJA INFORMATIVNE PLOČE       (metalna ploča ili plastična ploča; dimenzija 0,42 x 0,297 m)     za označavanje ulaganja vezanih uz izgradnju, rekonstrukciju ili                           opremanje unutar objekta

