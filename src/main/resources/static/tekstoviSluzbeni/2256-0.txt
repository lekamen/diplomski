119 30.10.2015 Pravilnik o uvjetima, kriterijima i načinima doniranja hrane i hrane za životinje
MINISTARSTVO POLJOPRIVREDE
2257
Na temelju članka 74. stavka 1. Zakona o poljoprivredi (»Narodne novine«, br. 30/15), ministar poljoprivrede donosi
PRAVILNIK
O UVJETIMA, KRITERIJIMA I NAČINIMA DONIRANJA HRANE I HRANE ZA ŽIVOTINJE
I. OPĆE ODREDBE
Članak 1.
(1) Ovim se Pravilnikom propisuju detaljni uvjeti, kriteriji i načini doniranja hrane i hrane za životinje, uvjeti koje mora ispunjavati posrednik u doniranju hrane i hrane za životinje (u daljnjem tekstu: posrednik), sadržaj i način vođenja Registra posrednika.
(2) S hranom i hranom za životinje koja je oduzeta u prekršajnim postupcima i postala vlasništvo Republike Hrvatske, a koja je prema odredbama posebnih propisa o načinu postupanja s predmetima oduzetim u prekršajnim postupcima koji su postali vlasništvo Republike Hrvatske besplatno dodijeljena posredniku, posrednik i krajnji primatelj dužni su postupati sukladno odredbama ovoga Pravilnika.
(3) S hranom i hranom za životinje koju je posrednik dobio od građana, posrednik i krajnji primatelj dužni su postupati sukladno odredbama ovoga Pravilnika.
Članak 2.
Pojmovi u smislu ovoga Pravilnika imaju jednako značenje kao pojmovi u:
1. Zakonu o hrani (»Narodne novine«, br. 81/13, 14/14, 30/15)
2. Zakonu o higijeni hrane i mikrobiološkim kriterijima za hranu (»Narodne novine«, br. 81/13)
3. Uredbi (EZ) br. 178/2002 Europskog parlamenta i Vijeća od 28. siječnja 2002. o utvrđivanju općih načela i uvjeta zakona o hrani, osnivanju Europske agencije za sigurnost hrane te utvrđivanju postupaka u područjima sigurnosti hrane (SL L 31, 1. 2. 2002.), kako je posljednji put izmijenjena i dopunjena Uredbom (EU) br. 652/2014 Europskog parlamenta i Vijeća od 15. svibnja 2014. o utvrđivanju odredaba za upravljanje rashodima koji se odnose na prehrambeni lanac, zdravlje i dobrobit životinja te na biljno zdravstvo i biljni reprodukcijski materijal, o izmjeni direktiva Vijeća 98/56/EZ, 2000/29/EZ i 2008/90/EZ, uredbi (EZ) br. 178/2002, (EZ) br. 882/2004 i (EZ) br. 396/2005 Europskog parlamenta i Vijeća, Direktive 2009/128/EZ Europskog parlamenta i Vijeća i Uredbe (EZ) br. 1107/2009 Europskog parlamenta i Vijeća te o stavljanju izvan snage odluka Vijeća 66/399/EEZ, 76/894/EEZ i 2009/470/EZ (SL L 189, 27. 6. 2014.), (u daljnjem tekstu: Uredba (EZ) br. 178/2002)
4. Uredbi (EZ) br. 852/2004 Europskog parlamenta i Vijeća od 29. travnja 2004. o higijeni hrane (SL L 139, 30. 4. 2004.), kako je posljednji put izmijenjena i dopunjena Uredbom (EZ) br. 219/2009 Europskog parlamenta i Vijeća od 11. ožujka 2009. o prilagodbi većeg broja instrumenata koji podliježu postupku iz članka 251. Ugovora Odluci Vijeća 1999/468/EZ, s obzirom na regulatorni postupak s kontrolom Prilagodba regulatornom postupku s kontrolom — drugi dio (SL L 87, 31. 3. 2009.), (u daljnjem tekstu: Uredba (EZ) br. 852/2004)
5. Uredbi (EZ) br. 183/2005 Europskog parlamenta i Vijeća od 12. siječnja 2005. o utvrđivanju zahtjeva u pogledu higijene hrane za životinje (SL L 35, 8. 2. 2005.), kako je posljednji put izmijenjena i dopunjena Uredbom Komisije (EU) br. 225/2012 od 15. ožujka 2012. o izmjeni Priloga II. Uredbi (EZ) br. 183/2005 Europskog parlamenta i Vijeća u pogledu odobrenja objekata koji stavljaju na tržište, za korištenje u hrani za životinje, proizvode dobivene iz biljnih ulja i mješavina masti i u pogledu posebnih zahtjeva za proizvodnju, skladištenje, prijevoz i testiranje na dioksin ulja, masti i od njih dobivenih proizvoda Tekst značajan za EGP (SL L 77, 16. 3. 2012.), (u daljnjem tekstu: Uredba (EZ) br. 183/2005)
6. Uredbi (EU) br. 1169/2011 Europskog parlamenta i Vijeća od 25. listopada 2011. o informiranju potrošača o hrani, izmjeni Uredbi (EZ) br. 1924/2006 i (EZ) br. 1925/2006 Europskog parlamenta i Vijeća te o stavljanju izvan snage Direktive Komisije 87/250/EEZ, Direktive Vijeća 90/496/EEZ, Direktive Komisije 1999/10/EZ, Direktive 2000/13/EZ Europskog parlamenta i Vijeća,