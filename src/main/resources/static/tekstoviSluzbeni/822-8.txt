socijalnu izolaciju te osigurati njihov aktivni doprinos za društvo u cjelini, kao i ekonomsku integraciju.
Sektor organizira sajmove, okrugle stolove, konvencije, konferencije i tribine vezano uz braniteljsko zadružno poduzetništvo te sudjeluje u stručnim, znanstvenim i drugim skupovima, predstavljajući Ministarstvo, a koje organiziraju druga tijela državne uprave, jedinice lokalne i područne (regionalne) samouprave, organizacije civilnog društva te drugi subjekti.
Sektor pruža pravnu, savjetodavnu i stručnu pomoć članovima obitelji smrtno stradalog, zatočenoga ili nestaloga hrvatskog branitelja u ostvarivanju i rješavanju njihovih statusnih i drugih prava; prati ostvarivanje njihovih prava te predlaže mjere za poboljšanje njihova statusa i ostvarivanje zakonom propisanih prava; vodi bazu podataka i evidenciju smrtno stradalih, umrlih, zatočenih ili nestalih hrvatskih branitelja; vodi evidenciju mjesta pokopa povijesno značajnih osoba; surađuje u postupku pozivanja obitelji ekshumiranih hrvatskih branitelja na identifikaciju; vodi poslove pogrebne skrbi o ekshumiranim hrvatskim braniteljima; organizira poslove vezane za zaštitu, čuvanje i održavanje Memorijalnog groblja žrtava iz Domovinskoga rata u Vukovaru; vodi poslove u vezi obilježavanja mjesta masovnih grobnica; poslove sufinanciranja izgradnje, postavljanja ili uređenje spomen-obilježja. Sektor prikuplja podatke o ostvarenim pravima propisanim Zakonom o pravima hrvatskih branitelja iz Domovinskog rata i članova njihovih obitelji; analizira prikupljene podatke i sastavlja objedinjeno izvješće za prethodnu godinu, a radi sustavnog praćenja provedbe Zakona u suradnji s ostalim ustrojstvenim jedinicama Ministarstva te drugim tijelima državne uprave.
Sektor surađuje s udrugama iz Domovinskoga rata; prati programe rada udruga te daje prijedloge za financiranje projekata, vodi podatke o pruženim financijskim potporama udrugama i obrađuje dostavljena izvješća.
Sektor surađuje s nadležnom ustrojstvenom jedinicom Ministarstva i krajnjim primateljima pomoći u izradi projektnih prijedloga za projekte financirane iz strukturnih fondova i programa Europske unije, bilateralnih programa pomoći i drugih međunarodnih izvora u području zapošljavanja, razvoja ljudskih potencijala i socijalnog uključivanja braniteljske populacije i članova njihovih obitelji, te ih provodi; pruža stručnu pomoć u pripremi programa u području obrazovanja, zapošljavanja i socijalnog uključivanja namijenjenih korisnicima veteranskih centara. Sektor sudjeluje u izradi strateških dokumenata na temelju kojih se koriste sredstva Europske unije i svim drugim aktivnostima kojima koordiniraju ministarstva nadležna za fondove Europske unije te vezano uz to sudjeluje u radu međuresornih stručnih skupina; prati i daje prijedloge nadležnoj ustrojstvenoj jedinici Ministarstva za kandidiranje projekata na natječaje fondova Europske unije, te sudjeluje u provedbi projekata; sudjeluje u pripremanju stručnih podloga za pripremu nacionalnih dokumenata kao podloga za korištenje međunarodnih fondova, sudjeluje u pripremi i provedbi plana stručnog usavršavanja službenika za korištenje fondova Europske unije; sudjeluje u izradi baze projekata i pripremu projektne dokumentacije za korištenje sredstava; predlaže politiku razvoja međunarodne suradnje; sudjeluje u informiranju potencijalnih prijavitelja o mogućnostima korištenja sredstava; sudjeluje u radu te priprema odgovarajuće materijale za pojedine inicijative iz nadležnosti Sektora; izrađuje upute, analize i izvješća iz svojeg djelokruga. Sektor sudjeluje u izradi programa razvojne suradnje Republike Hrvatske te provodi mjere programa razvojne suradnje i aktivnosti usmjerene kvalitetnoj provedbi tih mjera. Unutar Ministarstva koordinira i surađuje sa svim ustrojstvenim jedinicama Ministarstva po raznim pitanjima vezano uz službenu razvojnu i humanitarnu pomoć.
Sektor radi na aktivnostima vezanim uz obilježavanje obljetnica, odavanjem počasti poginulim hrvatskim braniteljima te