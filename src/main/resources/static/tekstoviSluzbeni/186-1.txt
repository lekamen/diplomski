lijekova za potrebe ustrojstvenih cjelina Vojno zdravstvenog središta.
DJELOKRUG RADA VOJNO ZDRAVSTVENOG SREDIŠTA
Članak 10.
(1) Vojno zdravstveno središte nositelj je provedbe zdravstvene potpore u Oružanim snagama.
(2) U potpori zadaćama Oružanih snaga u mirnodopskim i ratnim uvjetima Vojno zdravstveno središte osigurava:
– zdravstvenu potporu snagama koje sudjeluju u prevenciji i odgovoru na prijetnje teritoriju Republike Hrvatske
– zdravstvenu potporu snagama u obrani neovisnosti i suvereniteta Republike Hrvatske u slučaju agresije
– zdravstvenu potporu postrojbama i zapovjedništvima Oružanih snaga u provedbi svakodnevnih poslova i zadaća
– razvoj sposobnosti pružanja zdravstvene potpore združenim operacijama
– razvoj i održavanje zdravstvenih sposobnosti za provođenje operacija potpore miru i drugih aktivnosti u inozemstvu
– potporu civilnim strukturama Republike Hrvatske u operacijama otklanjanja posljedica izvanrednih situacija uzrokovanih prirodnim i tehničkim katastrofama
– organizaciju i provedbu obveznih i preventivnih mjera dezinfekcije, dezinsekcije i deratizacije
– izradu obvezujućih stručnih publikacija za djelatnike Ministarstva obrane i pripadnike Oružanih snaga
– provedbu nastavnih aktivnosti, preddiplomsko i poslijediplomsko usavršavanje iz područja primarne i specifične zdravstvene zaštite.
Primarna zdravstvena zaštita
Članak 11.
(1) Primarna zdravstvena zaštita provodi se u ordinacijama opće i dentalne medicine Vojno zdravstvenog središta.
(2) U ordinacijama iz stavka 1. ovoga članka određuju se timovi opće medicine i dentalne medicine s nositeljima i članovima timova.
(3) Nositelji i članovi timova iz stavka 2. ovoga članka provode primarnu zdravstvenu zaštitu djelatnika Ministarstva obrane i pripadnika Oružanih snaga kroz oblike skupne prakse.
Higijensko-epidemiološka zdravstvena zaštita
Članak 12.
Higijensko-epidemiološku zdravstvenu zaštitu provode nadležne ustrojstvene cjeline Vojno zdravstvenog središta. Djelokrug njihovog rada obuhvaća:
– procjenu epidemiološke situacije u Republici Hrvatskoj i inozemstvu za potrebe Oružanih snaga
– predlaganje preventivnih mjera u svrhu zaštite pripadnika i postrojbi Oružanih snaga u Republici Hrvatskoj i inozemstvu
– provedbu preventivnih i protuepidemijskih mjera u cilju sprječavanja pojave zaraznih bolesti u Oružanim snagama
– higijensko-sanitarni nadzor u ustrojstvenim jedinicama Oružanih snaga
– zdravstvene preglede za izdavanje i produljenje valjanosti sanitarnih iskaznica
– prevenciju i liječenje zoonoza
– cijepljenje pripadnika Oružanih snaga
– mikrobiološki i toksikološki nadzor nad ispravnošću vode i namirnica u Oružanim snagama
– promociju zdravlja pripadnika Oružanih snaga i zdravstveno prosvjećivanje te izradu obvezujućih stručnih publikacija za djelatnike Ministarstva obrane i pripadnike Oružanih snaga
– provedbu mjera i postupaka dezinfekcije, dezinsekcije i deratizacije lokacija Oružanih snaga.
Specifična zdravstvena zaštita
Članak 13.
Specifičnu zdravstvenu zaštitu provode ustrojstvene cjeline Vojno zdravstvenog središta nadležne za medicinu rada, zrakoplovnu medicinu te pomorsku, podvodnu i hiperbaričnu medicinu. Djelokrug njihovog rada obuhvaća:
– provedbu zdravstvenih pregleda s ciljem utvrđivanja zdravstvene sposobnosti kandidata i pripadnika Oružanih snaga za vojnu službu
– praćenje zdravstvenog stanja djelatnika tijekom djelatne vojne službe
– procjenu uvjeta rada na radnim mjestima u Oružanim snagama s ciljem prevencije ozljeda na radu i profesionalnih bolesti
– zdravstvenu edukaciju iz područja zrakoplovne i pomorske medicine
– provedbu dijela specijalističkog staža iz medicine rada i sporta na području zrakoplovne, pomorske, podvodne i hiperbarične medicine
– obavljanje hiperbarične oksigenoterapije
– provedbu ostalih mjera, postupaka i aktivnosti iz specifične zdravstvene zaštite.
Članak 14.
Za potrebe Ministarstva obrane i Oružanih snaga ustrojstvene cjeline Vojno zdravstvenog središta nadležne za medicinu rada, zrakoplovnu medicinu te