 li se terapijsko djelovanje ili ne) uključuje ispitanike za čije je sudjelovanje potreban pristanak zakonskoga zastupnika (npr. malodobnike, odnosno bolesnike s izraženom demencijom), takve ispitanike valja upoznati s ispitivanjem sukladno njihovoj sposobnosti razumijevanja te od onih koji su to u stanju dobiti potpisanu i osobno datiranu pisanu izjavu o pristanku.
4.8.13. Uz izuzetak opisan u stavku 4.8.14., neterapijsko ispitivanje (tj. ispitivanje u kojemu se ne očekuje izravna klinička korist za ispitanika) treba provoditi samo na ispitaniku koji mogu osobno izraziti suglasnost te potpisati i datirati izjavu o pristanku.
4.8.14. Neterapijsko ispitivanje može se provesti i na ispitaniku za koje je potrebna suglasnost njihovih zakonskih zastupnika, ako su zadovoljene sljedeće pretpostavke:
(a) Nije moguće ostvariti ciljeve ispitivanja, ako se on provodi na ispitaniku koji može osobno dati pristanak;
(b) Predvidljivi rizici po ispitaniku su mali;
(c) Negativni utjecaj na dobrobit ispitanika nizak je i sveden je na najmanju moguću mjeru;
(d) Ispitivanje nije zabranjeno zakonom;
(e) Zatraženo je i dobiveno izričito odobrenje/pozitivno mišljenje Povjerenstva o uključivanju ovih ispitanika.
Uz opravdane iznimke, ova ispitivanja trebaju se provoditi na bolesniku za čiju je bolest ili stanje namijenjen ispitivani proizvod.
Valja strogo nadgledati ispitanike i povući ih iz ispitivanja, doimaju li se pretjerano uznemirenima.
4.8.15. U hitnim slučajevima gdje nije moguće dobiti prethodnu suglasnost ispitanika, potrebno ju je zatražiti od ispitanikovog zakonskog zastupnika. Kada nije moguće dobiti prethodni pristanak ispitanika, a njegov zakonski zastupnik nije dostupan, uključivanje ispitanika treba slijediti mjere opisane u Planu ispitivanja i/ili drugdje, a koje su odobrene od Povjerenstva, kako bi se zaštitila prava, sigurnost i dobrobit ispitanika i osigurala sukladnost s važećim zakonskim propisima. Ispitanika, odnosno njegovog zakonskoga zastupnika potrebno je što prije obavijestiti o ispitivanju i zatražiti njihovu suglasnost kako bi se nastavilo s ispitivanjem, odnosno zatražiti drugi odgovarajući pristanak (vidi 4.8.10.)
4.9. Vođenje evidencije i izvješćivanje
4.9.1. Ispitivač se treba pobrinuti da naručitelju ispitivanja pravodobno dostavlja test-liste ispitanika i ostale potrebne izvještaje s točnim, potpunim i razumljivim podacima.
4.9.2. Podaci u test-listama ispitanika koji su preuzeti iz izvornih dokumenata trebaju biti jednaki podacima u izvornim dokumentima, a eventualne razlike valja objasniti.
4.9.3. Svaka promjena ili ispravak test-liste trebaju biti datirani, parafirani i (gdje je potrebno) objašnjeni te ne treba obrisati ili prekriti izvorni zapis (tj. valja sačuvati trag za nadzor); to jednako vrijedi za promjene i ispravke u pismenim i elektroničkim dokumentima (vidi 5.18.4. (n)). Naručitelj ispitivanja je dužan ispitivaču i/ili od njega postavljenoj osobi dati upute za unošenje ovih ispravaka. Naručitelj ispitivanja treba u pisanom obliku definirati postupak kojim se osigurava da promjene ili ispravci test-lista koje unosi od njega postavljena osoba budu potrebni, evidentirani i parafirani od strane ispitivača. Ispitivač treba sačuvati evidenciju svih promjena i ispravaka.
4.9.4. Ispitivač/ustanova trebaju čuvati dokumentaciju o ispitivanju u skladu s Uputama navedenim u poglavlju Osnovni dokumenti za provođenje kliničkog ispitivanja (vidi 8.), kao i s važećim zakonskim propisima. Ispitivač/ustanova trebaju poduzeti mjere kojima se sprječava slučajno ili prijevremeno uništenje ovih dokumenata.
4.9.5. Osnovne dokumente valja čuvati najmanje dvije godine nakon ishođenja posljednjega odobrenja zahtjeva za stavljanje lijeka u promet u zemljama ICH odnosno najmanje dvije godine nakon službenoga prestanka kliničkoga razvoja ispitivanoga proizvoda. Traže li tako važeći zakonski propisi ili sporazum s naručiteljem ispitivanja, ovi se dokumenti trebaju čuvati i duže od više navedenog. Naručitelj ispitivanja je dužan