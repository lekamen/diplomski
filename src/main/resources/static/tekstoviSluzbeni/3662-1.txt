 kombiniranoj kvoti.
Dodatni izvještaji
Članak 4.
(1) Društvo za osiguranje odnosno društvo za reosiguranje dužno je osim financijskih izvještaja iz članka 3. ovoga Pravilnika, a u cilju osiguranja dodatnih podataka i informacija o financijskom položaju, uspješnosti poslovanja i poslovnim aktivnostima društva sastavljati i dodatne izvještaje.
(2) Dodatni izvještaji društva za osiguranje odnosno društva za reosiguranje su:
1. Izvještaj o pregledu ulaganja (Obrazac: IPU),
2. Izvještaj o registru imovine za pokriće tehničkih pričuva (Obrazac: REG),
3. Izvještaj o starosnoj strukturi potraživanja iz poslova izravnog osiguranja (Obrazac: SSP),
4. Izvještaj o prihodima i troškovima ulaganja prema izvoru sredstava (Obrazac: PiT),
5. Račun dobiti i gubitka po vrstama i rizicima osiguranja (Obrazac: RDG-O),
6. Račun dobiti i gubitka za poslove reosiguranja (Obrazac: RDG-R),
7. Izvještaj o ročnoj usklađenosti imovine za pokriće matematičke pričuve s obvezama iz matematičke pričuve (Obrazac: RU-MP),
8. Izvještaj o ročnoj usklađenosti imovine za pokriće tehničkih pričuva osim matematičke pričuve s obvezama iz tehničkih pričuva osim matematičke pričuve (Obrazac: RU-TP).
(3) Oblik i sadržaj dodatnih izvještaja društva za osiguranje odnosno društva za reosiguranje iz stavka 2. ovoga članka propisani su obrascima iz Priloga 2 koji je sastavni dio ovoga Pravilnika.
Konsolidirani financijski izvještaji
Članak 5.
(1) Društvo za osiguranje odnosno društvo za reosiguranje koje je matično društvo u grupi osiguratelja dužno je sastavljati konsolidirane financijske izvještaje navedene u članku 3. stavku 1. ovoga Pravilnika u skladu s obrascima iz Priloga 1 ovoga Pravilnika.
(2) U slučaju da ne postoji odnos matičnog društva i društva kćeri, društvu za osiguranje odnosno društvu za reosiguranje koje je povezano na jedan od načina propisanih člankom 297. Zakona o osiguranju s drugom pravnom osobom, Agencija može rješenjem naložiti sastavljanje i dostavu konsolidiranih financijskih izvještaja u svrhu obavljanja potpunog nadzora nad poslovanjem društva za osiguranje odnosno društva za reosiguranje. Agencija određuje opseg konsolidacije, pravne osobe koje će biti obuhvaćene konsolidacijom te način i učestalost sastavljanja konsolidiranih financijskih izvještaja.
III. GODIŠNJE IZVJEŠĆE I KONSOLIDIRANO GODIŠNJE IZVJEŠĆE
Članak 6.
Društvo za osiguranje odnosno društvo za reosiguranje dužno je sastavljati godišnje izvješće i konsolidirano godišnje izvješće društva za osiguranje odnosno društva za reosiguranje u skladu s propisima kojima se uređuje računovodstvo.
IV. ROKOVI I NAČIN DOSTAVE IZVJEŠTAJA
Rokovi dostave izvještaja
Članak 7.
(1) Društvo za osiguranje odnosno društvo za reosiguranje dužno je sastavljati:
– financijske izvještaje iz članka 3. stavka 1. ovoga Pravilnika za razdoblje poslovne godine,
– financijske izvještaje iz članka 3. stavka 1. točaka 1. i 2. ovoga Pravilnika za tromjesečna izvještajna razdoblja tijekom poslovne godine (31. 3., 30. 6., 30. 9., 31. 12.),
– dodatne izvještaje iz članka 4. stavka 2. ovoga Pravilnika za razdoblje poslovne godine,
– dodatne izvještaje iz članka 4. stavka 2. točaka 1. do 4. ovoga Pravilnika za tromjesečna izvještajna razdoblja tijekom poslovne godine (31. 3., 30. 6., 30. 9., 31.12.),
– godišnje izvješće iz članka 6. ovoga Pravilnika za razdoblje poslovne godine.
(2) Društvo za osiguranje odnosno društvo za reosiguranje koje je matično društvo u grupi osiguratelja dužno je sastavljati konsolidirane godišnje financijske izvještaje iz članka 3. stavka 1. ovoga Pravilnika i konsolidirano godišnje izvješće iz članka 6. ovoga Pravilnika za razdoblje poslovne godine.
Članak 8.
(1) Društvo za osiguranje odnosno društvo za reosiguranje dužno je dostaviti Agenciji tromjesečne financijske izvještaje iz članka 3. stavka 1. točaka 1. i 2. ovoga Pravilnika i tromjesečne dodatne izvještaje iz članka 4. stavka 2. točaka 1. do 4. ovoga Pravilnika najkasnije u roku od mjesec dana po proteku izvještajnog razdoblja.
(2)