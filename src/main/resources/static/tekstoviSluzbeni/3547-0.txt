33 15.04.2016 Odluka o kriterijima i mjerilima za utvrđivanje bilančnih prava za financiranje minimalnog financijskog standarda javnih potreba srednjih škola i učeničkih domova u 2016. godini
VLADA REPUBLIKE HRVATSKE
896
Na temelju članka 143. Zakona o odgoju i obrazovanju u osnovnoj i srednjoj školi (»Narodne novine«, br. 87/08, 86/09, 92/10, 105/10, 90/11, 16/12, 86/12, 126/12 – pročišćeni tekst, 94/13 i 152/14), Vlada Republike Hrvatske je na sjednici održanoj 6. travnja 2016. godine donijela
ODLUKU
O KRITERIJIMA I MJERILIMA ZA UTVRĐIVANJE BILANČNIH PRAVA ZA FINANCIRANJE MINIMALNOG FINANCIJSKOG STANDARDA JAVNIH POTREBA SREDNJIH ŠKOLA I UČENIČKIH DOMOVA U 2016. GODINI
I.
Ovom Odlukom utvrđuju se ukupna bilančna prava za financiranje minimalnog financijskog standarda javnih potreba srednjih škola i učeničkih domova i kriteriji i mjerila za utvrđivanje bilančnih prava županijama i Gradu Zagrebu za:
– materijalne i financijske rashode,
– rashode za materijal i dijelove za tekuće i investicijsko održavanje i usluge tekućeg i investicijskog održavanja (u daljnjem tekstu: tekuće i investicijsko održavanje),
– rashode za nabavu proizvedene dugotrajne imovine i dodatna ulaganja na nefinancijskoj imovini.
MATERIJALNI I FINANCIJSKI RASHODI
II.
Županijama i Gradu Zagrebu priznaju se bilančna prava za financiranje materijalnih i financijskih rashoda srednjih škola i učeničkih domova u visini koja osigurava minimalni financijski standard srednjih škola i učeničkih domova.
Obračun ovih prava izvršen je prema kriterijima i mjerilima iz ove Odluke, a sredstva se mogu koristiti samo za financiranje materijalnih i financijskih rashoda i naknada (prema ekonomskoj klasifikaciji) nužnih za realizaciju nastavnog plana i programa javnih potreba srednjoškolskog odgoja i obrazovanja.
Kriterij za utvrđivanje iznosa ukupnih bilančnih prava za financiranje materijalnih i financijskih rashoda u 2016. godini je iznos bilančnih prava za 2015. godinu, sukladno Smjernicama za izradu Državnog proračuna Republike Hrvatske za 2016. godinu i projekcije za 2017. i 2018. godinu i uputi Ministarstva financija za izradu odluka o kriterijima i mjerilima za utvrđivanje bilančnih prava za financiranje minimalnog financijskog standarda javnih potreba osnovnog te srednjeg školstva i učeničkih domova u 2016. godini (9. veljače 2016.).
Rashodi za tekuće i investicijsko održavanje, sukladno Računskom planu proračuna odnose se na odjeljak 3224 – Materijal i dijelovi za tekuće i investicijsko održavanje, odjeljak 3237 – Intelektualne i osobne usluge i odjeljak 3232 – Usluge tekućeg investicijskog održavanja.
Županijama i Gradu Zagrebu dodijeljeni rashodi za tekuće i investicijsko održavanje planirani su i osigurani na osnovi prosječnih kalkulativnih cijena kako slijedi: po učeniku 51,51 kuna godišnje, po razrednom odjelu 1.135,05 kuna godišnje, po školskoj zgradi 12.152,16 kuna godišnje za srednje škole i 462,85 kuna godišnje po učeniku za učeničke domove.
Kriterij za utvrđivanje bilančnih prava za sufinanciranje u učeničkim domovima po županijama i Gradu Zagrebu je broj učenika upisanih 2015./2016. Mjerilo je prosječna cijena od 6.300,00 kuna po učeniku za I. – IV. razred.
PRIKAZ BILANČNIH PRAVA ZA MATERIJALNE I FINANCIJSKE RASHODE I RASHODE ZA TEKUĆE I INVESTICIJSKO ODRŽAVANJA SREDNJIH ŠKOLA U 2016. GODINI
– u kunama –
Red. br. Nositelj financiranja Materijalni i financijski rashodi bez rashoda za tekuće i investicijsko održavanje Rashodi za i tekuće i investicijsko održavanje UKUPNO 0 1 2 3 4=3+2 ŽUPANIJE 1. Zagrebačka 10.417.368 1.066.839 11.484.207 2. Krapinsko-zagorska 8.546.198 723.472 9.269.670 3. Sisačko-moslavačka 10.551.285 1.046.250 11.597.535 4. Karlovačka 10.927.513 859.976 11.787.489 5. Varaždinska* 18.690.921 1.353.328 20.044.249 6. Koprivničko-križevačka 8.111.773 612.288 8.724.061 7. Bjelovarsko-bilogorska 9.149.766 916.050 10.065.816 8. Primorsko-goranska 18.744.604 1.877.685 20.622.289 9. Ličko-senjska 3.069.395 351.794 3.421.189 10. Virovitičko-podravska