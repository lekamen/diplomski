 članice Europske unije
– potpore za olakšavanje razvoja određenih gospodarskih djelatnosti ili određenih gospodarskih područja ako takve potpore ne utječu negativno na trgovinske uvjete u mjeri u kojoj bi to bilo suprotno zajedničkom interesu
– potpore za promicanje kulture i očuvanje baštine ako takve potpore ne utječu na trgovinske uvjete i tržišno natjecanje u Europskoj uniji u mjeri u kojoj bi to bilo suprotno zajedničkom interesu
– druge vrste potpora koje Vijeće odredi svojom odlukom na prijedlog Komisije.
Vrste državnih potpora, uređene ponajprije aktima Europske komisije, na to ovlaštene samim Ugovorom o funkcioniranju Europske unije i uredbama Vijeća, koje se mogu dodijeliti pod uvjetima i kriterijima u njima propisanima su:
– regionalne potpore
– državne potpore za malo i srednje poduzetništvo
– državne potpore za zapošljavanje
– državne potpore za usavršavanje
– državne potpore za zaštitu okoliša
– državne potpore za istraživanje i razvoj i inovacije
– državne potpore u obliku rizičnog kapitala
– državne potpore za sanaciju i restrukturiranje
– državne potpore za kulturu i očuvanje baštine, uključujući audiovizualna djela
– državne potpore za radiodifuzijske usluge
– državne potpore dodijeljene za troškove nastale uslijed liberalizacije tržišta električne energije (samo u određenom razdoblju i u određenim državama članicama Europske unije)
– državne potpore za poštanske usluge
– državne potpore za brodogradnju
– državne potpore za razvoj širokopojasne mreže
– državne potpore sektoru prometa
– državne potpore za usluge od općeg gospodarskog interesa
– državne potpore u slučaju određenih prirodnih katastrofa
– državne potpore za prijevoz stanovnika udaljenih regija
– državne potpore za infrastrukturu.
Među navedenim kategorijama državnih potpora koje je, poštujući pravila, dopušteno dodjeljivati nalaze se i državne potpore financijskom sektoru, uvedene u sustav ponajprije kao mjera nošenja s posljedicama globalne ekonomske krize.
Prema izvještaju Europske komisije iz 2014. godine, tri glavna područja u koja su bila usmjeravana sredstva u obliku državnih potpora u državama članicama Europske unije u 2013. godini su:
– zaštita okoliša uključujući uštedu energije
– regionalni razvoj, te
– istraživanje, razvoj i inovacije.
Države članice Europske unije u manjoj su mjeri dodjeljivale državne potpore za malo i srednje poduzetništvo.
4. CILJEVI I PRIORITETI VLADE REPUBLIKE HRVATSKE U PODRUČJU DRŽAVNIH POTPORA U RAZDOBLJU 2016. – 2018.
4.1. Opće mjere
U skladu s ciljevima Strategije Europa 2020. čijim bi se ostvarenjem u svakoj državi članici Europske unije postigli viši stupnjevi zaposlenosti, proizvodnosti i socijalne kohezije, potrebno je usmjeriti se na uređenje i održanje jedinstvenog unutarnjeg tržišta kojeg se, prvenstveno, pomoću nadzora nad državnim potporama, može zaštiti od nepoštene tržišne utakmice – temeljne zapreke njegovom nesmetanom funkcioniranju i daljnjem razvoju. Upravo je tržišno natjecanje jedan od osnovnih pokretača razvoja gospodarstva, a nadzor državne potpore kao jedan od njegovih osnovnih elementa ima ključnu ulogu u zaštiti i jačanju tržišta.
Sve kategorije državnih potpora nemaju isti učinak na tržišno natjecanje. One koje predstavljaju mjere horizontalne prirode usmjerene ostvarenju opće željenog cilja mogu predstavljati pozitivan instrument ostvarenja državnih gospodarskih programa, dok one namijenjene jednom određenom sektoru industrije mogu predstavljati, i često jesu, značajno narušavanje tržišne utakmice te bi se, kao takve, trebale izbjegavati. Osnovni cilj politike državnih potpora u Republici Hrvatskoj u razdoblju 2016. – 2018. je smanjiti udio sektorskih državnih potpora u ukupno dodijeljenim državnim potporama, te ih u što većoj mjeri približiti razini usporedivoj s onom u Europskoj uniji.
4.2. Državne potpore po kategorijama u razdoblju 2016. – 2018.
Odgovarajućom politikom državnih potpora doprinosi se ostvarenju ciljeva Strategije Europa 2020. Njena karakterizacija kao