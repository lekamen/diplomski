uređaje nisu bili propisani uvjeti za odobravanje u vrijeme njihovog puštanja u promet ili proizvodnje, moraju udovoljiti uvjetima koji su propisani ovim Pravilnikom.
Članak 159.
Kontrolni i signalni uređaji na traktorima su:
a) uređaj za kontrolu rada pokazivača smjera
b) pokazivač raspoloživog tlaka pneumatskog uređaja radne kočnice
c) brzinomjer s brojačem radnih sati ili putomjerom
d) uređaj za davanje zvučnih znakova koji je ugrađen i izveden sukladno članku 79. ovoga Pravilnika.
8. Uređaj za spajanje traktora i prikolice
Članak 160.
(1) Uređaj za spajanje traktora i prikolice postavljen je u uzdužnoj simetričnoj vertikalnoj ravnini vozila i izveden zglobno, tako da omogućuju pokretljivost uređaja u svim smjerovima.
(2) Svornjak uređaja za spajanje traktora i prikolice mora imati osigurač koji onemogućuje razdvajanje spojenih vozila.
(3) Uređaj za spajanje traktora i prikolice pričvršćen je za pojačani dio traktora i postavljen sukladno preporukama proizvođača.
9. Ostali uređaji na vozilu
Članak 161.
(1) Sjedala, sigurnosni pojasevi i uređaji protiv neovlaštene uporabe na vozilima kategorije T i R moraju biti odobreni, te ugrađeni sukladno Direktivama 76/115/EEZ, 77/541/EEZ, 76/763EEZ, 78/764/EEZ i 86/415/EEZ.
(2) Vozila za čija sjedala, sigurnosne pojaseve i uređaje protiv neovlaštene uporabe nisu bili propisani uvjeti za odobravanje u vrijeme njihovog puštanja u promet ili proizvodnje, moraju udovoljiti uvjetima koji su propisani ovim Pravilnikom.
Članak 162.
(1) Sigurnosni pojasevi na traktorima moraju imati mogućnost vezivanja u dvije točke.
(2) Traktori proizvedeni nakon 1. siječnja 1980. godine, moraju imati uređaj za osiguranje vozila od neovlaštene uporabe.
(3) Uređaj iz stavka 1. ovoga članka mora biti ugrađen i izveden tako da spriječi okretanje kola upravljača ili pomicanje ručice mjenjača ili da djeluje na sustav prijenosa i spriječi okretanje pogonskih kotača ili da ima poseban sustav kojim se sprječava puštanje motora u rad.
(4) Uređaj iz stavka 2. ovoga članka mora biti ugrađen izveden tako da se ne može uključiti kad je vozilo u pokretu.
10. Oprema vozila
Članak 163.
Vozila kategorije T i R, moraju biti opremljena sljedećom opremom:

Članak 164.
(1) Broj šasije vozila mora biti utisnut na karoseriji ili šasiji ili na bilo kojem dijelu vozila koji se ne može jednostavno skinuti. Ako se na vozilu ne nalazi čvrsto utisnut broj šasije isti mora biti postavljen na vozilo na takav način da se skidanjem trajno poništava. Broj šasije može se nalaziti samo na identifikacijskoj naljepnici ili pločici.
(2) Ako je na vozilu utisnuto ili postavljeno više različitih brojeva šasije, kao mjerodavan se utvrđuje onaj koji je čvrsto utisnut na karoseriji ili šasiji vozila. Ako su oba broja šasije čvrsto utisnuta na karoseriji ili šasiji vozila, jedan mora biti trajno poništen, ali na način da ostaje čitljiv.
(3) Ako vozilo mijenja broj šasije, novi broj šasije mora biti postavljen što bliže poziciji starog broja. Stari broj šasije treba biti trajno poništen, ali na način da ostaje čitljiv.
VI. UREĐAJI NA OSTALIM VOZILIMA KOJA SUDJELUJU U PROMETU NA CESTAMA
Članak 165.
Na biciklima za svaki kotač mora biti ugrađena i izvedena po jedna kočnica tako da su međusobno neovisne, s tim što kočnica na prednjem kotaču mora biti ručna.
Članak 166.
(1) Bicikl mora biti opremljen s:
a) jednim ili dva simetrična svjetla za osvjetljavanje ceste
b) jednim ili dva simetrična stražnja pozicijska svjetla
c) jednim ili dva simetrično postavljena netrokutasta katadioptera
d) jednim katadiopterom
e) reflektirajućim tijelima
f) uređajem za davanje zvučnih znakova.
(2) Svjetla za osvjetljavanje ceste postavljena su na prednjoj strani bicikla i bijele su boje. Svjetla su podešena tako da osvijetljeni dio ravne ceste nije dulji od 50 m niti kraći od 10 m.
(3) Stražnja pozicijska svjetla postavljena su na stražnjoj strani bicikla i crvene su boje.
(4) Netrokutasti katadiopteri postavljeni su na stražnjoj strani bicikla i crvene su boje.
(5) Udaljenost