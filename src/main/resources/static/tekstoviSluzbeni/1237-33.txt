 rt. Proizd, zatim na sredinu spojnice o. Sušac – o. Ravnik (o. Vis) i u istom pravcu do granice teritorijalnog mora;
4.9.12. Ispostava Hvar, sa sjedištem u Hvaru obuhvaća područje ograničeno, sa sjevera dijelom granice Lučke ispostave Rogač, zatim sredinom Hvarskog kanala, sredinom Starigradskog zaljeva do uvale Radonjić dol, s jugozapada granicom Lučke ispostave Vis, s juga sredinom Korčulanskog kanala, a sa istoka sredinom spojnice hridi Lukavci o. Šćedro do rta Nedija na otoku Hvaru;
4.9.13. Ispostava Omiš, sa sjedištem u Omišu obuhvaća područje ograničeno, s istoka i juga granicom ispostava Makarska, Sumartin i Supetar, a sa zapada linijom koja od rta Mutogras ide okomito na sredinu Bračkog kanala;
4.9.14. Ispostava Rogač, sa sjedištem u Rogaču (o. Šolta) obuhvaća područje ograničeno jugoistočnom granicom ispostave Trogir, sa sjevera sredinom Splitskog kanala, s istoka sredinom Splitskih vrata do sredine Hvarskog kanala, a zatim u zapadnom pravcu do granice teritorijalnog mora;
4.9.15. Ispostava Sumartin, sa sjedištem u Sumartinu obuhvaća područje ograničeno, s istoka granicom ispostave Makarska, sa juga granicom ispostava Jelsa i Sućuraj, sa sjevera sredinom Bračkog kanala do meridijana koji prolazi istočnim rtom uvale Veselje, a sa zapada meridijanom koji prolazi rtom Gališnjak (južna obala otoka Brača);
4.9.16. Ispostava Bol, sa sjedištem u Bolu obuhvaća područje ograničeno, s istoka meridijanom koji prolazi rtom Gališnjak, s juga sredinom Hvarskog kanala i sa zapada meridijanom koji prolazi kroz uvalu Dračeva (južna obala o. Brač);
4.9.17. Ispostava Sućuraj, sa sjedištem u Sućurju obuhvaća područje ograničeno, sa zapada granicom ispostave Jelsa, a sa sjevera sredinom Hvarskog kanala, sredinom prolaza Sućuraj – Drvenik, južno sredinom Korčulanskog i Neretvanskog kanala;
4.9.18. Ispostava Komiža, sa sjedištem u Komiži obuhvaća područje ograničeno meridijanom koji prolazi kroz otočić Kamik, na sjever do granice ispostave Rogač, a na jugu meridijanom koju prolazi od zapadnog rta uvale Stiniva na jug do granice teritorijalnog mora, obuhvaćajući otoke: Biševo, Svetac, Jabuka, Palagruža i područje pripadajućih teritorijalnih voda;
4.9.19. Ispostava Kaštela, sa sjedištem u Kaštel Gomilici obuhvaća područje ograničeno, sa zapada meridijanom koji prolazi rt Tašće – istočna granica ispostave Trogir, s istoka meridijanom koji prolazi zapadnim dijelom tvornice Sv. Kajo (Solin), te s juga linijom rt Tašće – hrid Galija – plićina Šilo – zapadni dio tvornice Sv. Kajo.
Uže područje Lučke kapetanije Split obuhvaća područje ograničeno sa zapada ispostavom Trogir, s juga ispostavama Rogač i Supetar, sa sjevera ispostavom Kaštela, s istoka ispostavom Omiš.
4.10. Lučka kapetanija Ploče
Članak 74.
U Lučkoj kapetaniji Ploče, sa sjedištem u Pločama ustrojavaju se sljedeći odjeli:
4.10.1 Odjel za upravljanje i nadzor pomorskog prometa, poslove traganja i spašavanja
4.10.2 Odjel za inspekcijske poslove
4.10.3 Odjel za pravne poslove
4.10.4 Odjel za upravne poslove.
Lučka kapetanija Ploče ima ispostavu izvan svog sjedišta i to:
4.10.5. Ispostava Metković, sa sjedištem u Metkoviću koja obuhvaća područje koje ide od otoka Osinj okomito na liniju koja ide sredinom Malog mora do ulaza u zaljev Klek Neum (granica Bosne i Hercegovine), te rijeku Neretvu od Opuzena uzvodno do granice sa Bosnom i Hercegovinom.
Uže područje Lučke kapetanije Ploče obuhvaća područje ograničeno sa jugoistoka granicom ispostave Metković, a sa juga sredinom Neretvanskog kanala, sa sjeverozapada granicom ispostave Makarska, te donji tok Neretve nizvodno od granice ispostave Metković.
4.11. Lučka kapetanija Dubrovnik
Članak 75.
U Lučkoj kapetaniji Dubrovnik, sa sjedištem u Dubrovniku ustrojavaju se sljedeći odjeli:
4.11.1. Odjel za upravljanje i nadzor pomorskog prometa, poslove traganja i spašavanja
4.11.2. Odjel za inspekcijske poslove
4.11.3. Odjel za pravne poslove
4.11.4. Odjel za upravne poslove.
Lučka kapetanija Dubrovnik ima ispostave izvan svog sjedišta i to:
4.11.5.