 primjenjuju se postupci iz članaka 15. do 19. ovoga Pravilnika.
2.1.2. Utvrđivanje adrese prebivališta
Članak 15.
Ako izvještajne financijske institucije u svojim evidencijama imaju podatke o sadašnjoj adresi prebivališta fizičke osobe koja je imatelj računa na temelju dokumentiranog dokaza, izvještajne financijske institucije mogu fizičku osobu koja je imatelj računa smatrati u svrhu oporezivanja rezidentom države članice i druge jurisdikcije u kojoj se ta adresa nalazi u svrhu utvrđivanja je li imatelj računa koji je fizička osoba, osoba o kojoj se izvješćuje.
2.1.3. Pretraživanje elektroničkih baza podataka
Članak 16.
Ako se financijske institucije ne oslanjaju na podatke o sadašnjoj adresi prebivališta fizičke osobe koja je imatelj računa na temelju dokumentiranog dokaza, u skladu s člankom 15. ovoga Pravilnika, tada su financijske institucije obvezne provjeriti svoje podatke koji se mogu pretraživati elektroničkim putem s obzirom na svaku od sljedećih indicija, te postupiti u skladu s člancima 17. do 19. ovoga Pravilnika:
1. za imatelja računa je utvrđeno da je rezident određene države članice i druge jurisdikcije,
2. sadašnja poštanska adresa ili adresa prebivališta (uključujući poštanski pretinac) je u određenoj državi članici i drugoj jurisdikciji,
3. jedan ili više telefonskih brojeva je u određenoj državi članici i drugoj jurisdikciji, a ne postoji telefonski broj u Republici Hrvatskoj,
4. trajni nalog (osim s obzirom na depozitni račun) za prijenos sredstava na račun vodi se u određenoj državi članici i drugoj jurisdikciji,
5. sadašnja važeća punomoć ili ovlaštenje za potpisivanje dodijeljeno je osobi koja ima adresu u određenoj državi članici i drugoj jurisdikciji ili
6. nalog za zadržavanje pošte ili adresa iz usluge je u određenoj državi članici i drugoj jurisdikciji, ako se u evidencijama izvještajne financijske institucije ne nalaze podaci o nekoj drugoj adresi imatelja računa.
2.1.4. Promjene okolnosti i vrijednosti računa
Članak 17.
(1) Ako se elektroničkim pretraživanjem ne otkrije ni jedna indicija iz članka 16. ovoga Pravilnika tada nije potrebno poduzimati dodatne mjere sve dok ne nastupe izmijenjene okolnosti na temelju kojih se jedna ili više indicija može povezati s računom ili dok račun ne postane račun velike vrijednosti.
(2) Ako se elektroničkim pretraživanjem podataka otkrije bilo koja indicija iz članka 16. ovoga Pravilnika ili izmijenjene okolnosti dovedu do toga da se jedna ili više indicija mogu povezati s računom, tada je izvještajna financijska institucija obvezna imatelja računa u svrhu oporezivanja smatrati rezidentom u svakoj državi članici i drugoj jurisdikciji za koju je utvrđena indicija, osim ako odluči primijeniti odredbe članka 19. ovoga Pravilnika i ako se jedan od uvjeta iz tog članka primjenjuje na taj račun.
2.1.5. Posebna pravila kod naloga za zadržavanja pošte ili adrese iz usluge
Članak 18.
(1) Ako se elektroničkim pretraživanjem za imatelja računa utvrdi nalog za zadržavanje pošte ili adresa iz usluge u državi članici i drugoj jurisdikciji i nijedna druga indicija iz članka 16. ovoga Pravilnika tada je izvještajna financijska institucija obvezna, prema redoslijedu koji je najprikladniji s obzirom na okolnosti, primijeniti pretraživanje evidencija koje se vode na papiru u skladu s člankom 21. ovoga Pravilnika, ili je obvezna nastojati od imatelja računa pribaviti izjavu o rezidentnosti ili drugi dokumentirani dokaz radi utvrđivanja rezidentnosti u porezne svrhe tog imatelja računa.
(2) Ako se pretraživanjem evidencija na papiru ne utvrdi indicija, a pokušaj dobivanja izjave o rezidentnosti ili dokumentiranog dokaza ne bude uspješan, tada je izvještajna financijska institucija obvezna izvijestiti Poreznu upravu o tom računu kao o nedokumentiranom računu.
2.1.6. Opovrgavanje rezidentnosti u državi članici i drugoj jurisdikciji
Članak 19.
Neovisno o članku 16. ovoga Pravilnika, izvještajne financijske institucije nisu obvezne imatelja računa smatrati rezidentom države članice i 