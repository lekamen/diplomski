7 22.01.2016 Pravilnik o uvjetima za izdavanje odobrenja za stjecanje kvalificiranog udjela u društvu za osiguranje odnosno društvu za reosiguranje
HRVATSKA AGENCIJA ZA NADZOR FINANCIJSKIH USLUGA
99
Na temelju članka 36. stavka 11. Zakona o osiguranju (»Narodne novine«, broj 30/15), Hrvatska agencija za nadzor financijskih usluga na sjednici Upravnog vijeća održanoj 15. siječnja 2016. donosi
PRAVILNIK
O UVJETIMA ZA IZDAVANJE ODOBRENJA ZA STJECANJE KVALIFICIRANOG UDJELA U DRUŠTVU ZA OSIGURANJE ODNOSNO DRUŠTVU ZA REOSIGURANJE
Uvodne odredbe
Članak 1.
Ovim Pravilnikom Hrvatska agencija za nadzor financijskih usluga (dalje u tekstu: Agencija) sukladno odredbama Zakona o osiguranju (dalje u tekstu: Zakon) detaljnije propisuje:
1. sadržaj zahtjeva za izdavanje odobrenja za posredno ili neposredno stjecanje kvalificiranog udjela u društvu za osiguranje odnosno društvu za reosiguranje (dalje u tekstu: Društvo) koji podnose pravne osobe, fizičke osobe ili takve osobe koje djeluju zajednički,
2. dokumentaciju koju je potrebno dostaviti uz zahtjev za izdavanje odobrenja za stjecanje kvalificiranog udjela, a kojom se dokazuje ispunjavanje uvjeta za odobrenja za stjecanje kvalificiranog udjela.
Sadržaj zahtjeva za izdavanje odobrenja za stjecanje kvalificiranog udjela
Članak 2.
(1) Zahtjev za izdavanje odobrenja za posredno ili neposredno stjecanje kvalificiranog udjela u Društvu i zahtjev za izdavanje odobrenja za posredno ili neposredno stjecanje kvalificiranog udjela u Društvu koji se podnosi u skladu s člankom 36. stavkom 2. Zakona radi povećanja kvalificiranog udjela u Društvu treba sadržavati:
1. ime i prezime, djevojačko prezime, državu, mjesto i datum rođenja, državljanstvo, prebivalište odnosno boravište i OIB (ako je primjenjivo) namjeravanog stjecatelja koji je fizička osoba, odnosno tvrtku, sjedište i OIB (ako je primjenjivo) namjeravanog stjecatelja koji je pravna osoba,
2. ukupni nominalni iznos dionica i postotni udio u temeljnom kapitalu odnosno glasačkim pravima Društva koji namjerava steći i za koji traži izdavanje odobrenja Agencije, kao i nominalni iznos dionica i postotni udio u temeljnom kapitalu odnosno glasačkim pravima Društva kojima raspolaže u trenutku podnošenja zahtjeva.
3. adresu opunomoćenika za primanje pismena u Republici Hrvatskoj, kada podnositelj zahtjeva nema prebivalište ili boravište odnosno sjedište u Republici Hrvatskoj.
Dokumentacija koja se prilaže uz zahtjev
Članak 3.
(1) Pravna osoba (namjeravani stjecatelj) uz zahtjev iz članka 1. ovoga Pravilnika prilaže sljedeću dokumentaciju:
1. za stranu pravnu osobu, izvadak iz sudskog registra ili drugog odgovarajućeg registra u koji je upisan namjeravani stjecatelj, ne stariji od tri mjeseca,
2. popis osoba koje su u smislu članka 3. stavka 1. točke 26. Zakona povezane osobe s namjeravanim stjecateljem te opis načina povezanosti,
3. revidirane financijske izvještaje za posljednje dvije godine prije dana podnošenja zahtjeva, odnosno ako je namjeravani stjecatelj osnovan unutar protekle dvije godine, financijske izvještaje od osnivanja, a kada navedeni financijski izvještaji podliježu obvezi revizije, dostavljaju se revidirani financijski izvještaji, a ako je namjeravani stjecatelj matično društvo odnosno nadređena osoba u grupi, navedena dokumentacija dostavlja se na konsolidiranoj osnovi,
4. ako je od zadnjeg godišnjeg izvještaja prošlo više od 9 mjeseci, financijske izvještaje za tekuću godinu,
5. potvrdu nadležne porezne uprave odnosno drugog nadležnog tijela da nema zaostalih poreznih obveza i neplaćenih doprinosa,
6. dokaz o osiguranim sredstvima za stjecanje kvalificiranog udjela te opis načina, odnosno izvora financiranja,
7. ovjerenu izjavu odgovorne osobe namjeravanog stjecatelja da:
a) u razdoblju od tri godine koje prethode danu podnošenja zahtjeva za izdavanje odobrenja za stjecanje kvalificiranog udjela namjeravani stjecatelj nije imao više od 10% udjela u temeljnom kapitalu Društva, mirovinskog osiguravajućeg društva, mirovinskog društva,