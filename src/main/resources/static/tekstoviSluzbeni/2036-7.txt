 posto ili veća; da je Ustavni sud na problem upozorio zakonodavca 2010., a OESS 2012: postojeća neravnoteža u jačini glasa nije propisana radi nikakve legitimne svrhe, nije nužna i nije ustavnopravno prihvatljiva. Slijedom gore navedenoga, predlaže se Ustavnom sudu da pokrene postupak radi ocjene suglasnosti Zakona o izbornim jedinicama za izbor zastupnika u Zastupnički dom Hrvatskoga državnog sabora, te da se ukine taj propis u cijelosti.«
IV. OČITOVANJE MINISTARSTVA UPRAVE
19. U očitovanju nadležnog ministra (v. točku 5. obrazloženja ovog rješenja) istaknuto je da s »obzirom na postojeća zakonska rješenja u Zakonu o izborima zastupnika u Hrvatski sabor, a koja se tiču načina glasanja pripadnika nacionalnih manjina, broj birača u pojedinoj izbornoj jedinici nije moguće utvrditi do samog kraja izbornog ciklusa. Moguće je tek utvrditi najmanji i najveći teoretski mogući broj birača u izbornoj jedinici. Ukupan broj birača u pojedinoj izbornoj jedinici ovisi primjerice i o tome hoće li političke stranke s manjinskim predznakom istaknuti listu i u nekoj od ‘redovnih’ izbornih jedinica«.
Sukladno tome, u očitovanju nadležnog ministra prikazani su statistički podaci o stanju u registru birača na dan 10. rujna 2015. u tabličnom obliku, kako slijedi:
IZBORNA JEDINICA NAJMANJI MOGUĆI BROJ BIRAČA NAJVEĆI MOGUĆI BROJ BIRAČA BROJ BIRAČA KOJI MOGU BIRATI JEDINICU PRVA 333.099 351.942 18.843 DRUGA 376.431 401.012 24.581 TREĆA 349.988 356.855 6.867 ČETVRTA 295.542 337.350 41.808 PETA 324.593 369.026 44.433 ŠESTA 310.648 346.662 36.014 SEDMA 384.064 416.581 32.517 OSMA 340.829 390.547 49.718 DEVETA 395.942 434.054 38.112 DESETA 396.517 407.628 11.111 UKUPNO 3.507.653 3.811.657 304.004
20. U nastavku očitovanja nadležni ministar navodi:
»Nesporna je matematička činjenica da Zakon o izborima zastupnika u Hrvatski sabor i Zakon o izbornim jedinicama nisu usklađeni. Međutim, i kad je Zakon o izbornim jedinicama donesen (1999.) postojala je značajna razlika između četvrte izborne jedinice (333.735) i desete izborne jedinice (391.959). Ta razlika iznosila je tada u broju upisanih birača 17,4% što se vidi iz izvješća Izborne komisije sa izbora održanih 3. 1. 2000. U odnosu na današnje stanje, teoretski najveća moguća razlika bila bi 46,8% (434.054/IX u odnosu na 295.542/IV), dok bi teoretski najmanja razlika bila 17,5% (396.517/X u odnosu na 337.350/IV), dakle skoro jednaka kao i 2000. kad je zakon i donesen. Potrebno je također konstatirati da, obzirom da je zakon na snazi i da se u odnosu na vrijeme kad je Ustavni sud donio izvješće situacija nije u bitnom promijenila, te da nije postojala politička volja najvećih grupacija zastupljenih u Saboru niti za razgovore o promjeni izbornih jedinica, a kamoli o samoj promjeni, da je ovakva situacija prihvaćena kao zatečeno stanje od najvećih političkih grupacija koje se ne žele izložiti optužbama da promjenom izbornih jedinica ‘namještaju’ sebi povoljniju poziciju. Razloge za to treba tražiti u tome što ove neusklađenosti ne mijenjaju u bitnom izborni rezultat jer stranački sastav Hrvatskoga sabora odražava volju birača što se tiče najvećih grupacija skoro jednako kao da je cijela Hrvatska jedna izborna jedinica, a nemaju presudni utjecaj na zastupljenost i ostalih stranaka. Primjerice, na izborima 2011. liste najvećih stranaka u deset izbornih jedinica dobile su sljedeći broj glasova i mandata:
SDP/HNS/IDS/HSU 958.318 80 mandata 11.978 glasova za jedan mandat HDZ/HGS/DC 548.199 44 mandata 12.459 glasova za jedan mandat
U slučaju jedne izborne jedinice njihova 124 mandata podijelila bi se u omjeru 79 – 45, dakle skoro jednakom kao što je bio i rezultat na izborima.
Na izborima 2007. najveće liste dobile su sljedeći broj glasova i mandata:
HDZ 834.297 61 mandat 13.677 za jedan mandat SDP 776.690 56 mandata 13.869 za jedan mandat
U slučaju jedne izborne jedinice njihovih 117 mandata podijelilo bi se u istom omjeru (61– 56). Dakle, u posljednja dva izborna ciklusa raspodjela mandata dviju najjačih grupacija