 vođenju vanjskih komunikacijskih aktivnosti; prosljeđuje informacije o Republike Hrvatske izabranim i ciljanim javnostima u inozemstvu; prati istraživanja javnog mnijenja o Republike Hrvatske koja se provode u stranim državama, a u skladu s rezultatima istraživanja, poduzima potrebne aktivnosti, te obavlja druge poslove iz svog djelokruga.
U Samostalnom sektoru za promidžbu, informiranje i kulturu ustrojavaju se:
14.1. Služba za odnose s javnošću;
14.2. Služba za informiranje;
14.3. Služba za promidžbu i kulturu.
14.1. Služba za odnose s javnošću
Članak 134.
Služba za odnose s javnošću obavlja aktivnosti vezane uz kratkoročnu (dnevnu) te dugoročnu komunikaciju s medijima te građanima; priprema i koordinira nastupe ministra te ostalih dužnosnika i djelatnika ministarstva u medijima; priprema i objavljuje priopćenja za javnost; priprema, organizira i provodi, u suradnji s drugim sektorima i službama Ministarstva, press konferencije, prezentacije i promocije vezane uz projekte Ministarstva te vodi evidenciju akreditiranih stranih novinara u zemlji; sadržajno priprema, oblikuje, izrađuje, održava i ažurira javne i interne Internet stranice Ministarstva, te javne Internet stranice DM/KU, na hrvatskom, engleskom te drugim jezicima; priprema i objavljuje informacije na društvenim mrežama (Twitter, Facebook, Flickr) iz domene rada i djelovanja ministra te Ministarstva; obučava djelatnike DM/KU za rad na web stranicama; pruža podršku pri održavanju i administriranju web-stranica DM/KU; koordinira internu i eksternu elektronsku komunikaciju; distribuira i otprema interne biltene elektronskim putem; fotografira i izrađuje foto-arhiv Ministarstva; održava elektronsku arhivu sadržaja objavljenih na javnim i zaštićenim web-stranicama; služi kao potpora glasnogovorniku Ministarstva, te obavlja druge poslove iz svog djelokruga.
14.2. Služba za informiranje
Članak 135.
Služba za informiranje obavlja poslove dnevnog internog informiranja Ministarstva i DM/KU; priprema biltene koji se temelje na obrađenim prilozima iz domaćih i stranih medija i drugih otvorenih izvora; izrađuje posebna izvješća, preglede ili informacije za potrebe službe vanjskih poslova; bavi se odabirom i prevođenjem članaka iz stranog tiska, agencijskih vijesti, radija i TV postaja; pohranjuje prikupljena izvješća u Službi u elektronskom i papirnatom obliku; obavlja poslove dnevnog informiranja Ministarstva i DM/KU; priprema izvješća koja se temelje na obrađenim prilozima iz domaćih i stranih medija; priprema tekstove na hrvatskom i pojedinim stranim jezicima; izrađuje periodične preglede medija za potrebe državnih dužnosnika Ministarstva; provodi aktivnosti informiranja javnosti o raznim aspektima članstva Republike Hrvatske u EU i politikama EU-a; surađuje s drugim tijelima državne uprave, tijelima jedinica lokalne i područne (regionalne) samouprave i organizacijama civilnog društva u provođenju komunikacijskih aktivnosti o članstvu Republike Hrvatske u EU; na području poslova iz svojeg djelokruga, organizira i provodi posebne projekte, promotivne aktivnosti i koordinira pripremu informativnih materijala; organizira i koordinira javne rasprave o članstvu Republike Hrvatske u EU; sudjeluje u organizaciji ili samostalno organizira različite oblike prezentacije vanjske politike Republike Hrvatske inozemnoj javnosti; uspostavlja i održava odnose s domaćim i stranim istraživačkim institucijama, akademskom zajednicom i nevladinim organizacijama; organizira i/ili sudjeluje u pripremi konferencija, okruglih stolova i drugih skupova o pojedinim vanjskopolitičkim temama; sudjeluje u pripremi i objavi godišnjaka te drugih posebnih izdanja Ministarstva, te obavlja i druge poslove iz svog djelokruga.
14.3. Služba za promidžbu i kulturu
Članak 136.
Služba za promidžbu i kulturu sudjeluje u definiranju i provođenje Vladine inozemne kulturne politike te kroz različite aktivnosti predstavlja hrvatski kulturni identitet, umjetnost, jezik, nacionalnu kulturnu baštinu s ciljem održavanja