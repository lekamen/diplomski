 Međunarodnim standardima unutarnje revizije i kodeksom strukovne etike unutarnjih revizora; testira, analizira i ocjenjuje sustav unutarnjih kontrola unutar poslovnih procesa iz nadležnosti službe vanjskih poslova; provodi pojedinačne unutarnje revizije, izrađuje izvješća o obavljenim unutarnjim revizijama i daje preporuke ministru u svrhu postizanja veće učinkovitosti i djelotvornosti sustava; izrađuje strateške i operativne planove revizije; obavlja posebne revizije na zahtjev ministra; prati provedbu preporuka navedenih u izvješćima iz prethodno obavljenih revizija, te o tome izvješćuje ministra; izrađuje periodična i godišnja izvješća o radu samostalnog odjela i dostavlja ih nadležnim institucijama i osobama u skladu s važećim propisima; surađuje sa Središnjom harmonizacijskom jedinicom Ministarstva financija te joj dostavlja strateške i godišnje planove te godišnje izvješće; prati i predlaže stalnu edukaciju unutarnjih revizora u skladu s Međunarodnim standardima unutarnje revizije; procjenjuje praćenje provedbe preporuka Državnog ureda za reviziju, te obavlja i druge poslove iz svog djelokruga.
IV. KATEGORIZACIJA I USTROJ DM/KU
Članak 139.
Diplomatske misije Republike Hrvatske se kategoriziraju u skladu sa sljedećim kriterijima:
– politička složenost, te težina i opseg posla koji diplomatska misija Republike Hrvatske obavlja;
– diplomatska misija Republike Hrvatske u zemlji primateljici koja je stalna članica Vijeća sigurnosti UN;
– diplomatska misija Republike Hrvatske u zemljama članicama EU;
– diplomatska misija Republike Hrvatske u zemljama članicama NATO-a;
– diplomatska misija Republike Hrvatske u susjednim zemljama;
– diplomatska misija Republike Hrvatske u zemlji sjedišta međunarodnih organizacija kojih je Republike Hrvatske članica i koje se aktivno prate iz diplomatske misije Republike Hrvatske;
– diplomatska misija Republike Hrvatske u zemlji od značajnog gospodarskog interesa;
– diplomatska misija Republike Hrvatske u zemlji s brojnim hrvatskim iseljeništvom.
Članak 140.
Konzularni uredi Republike Hrvatske se kategoriziraju u skladu sa sljedećim uvjetima:
– obim i složenost poslova;
– zastupljenost hrvatskog iseljeništva;
– politički i gospodarski interes.
Članak 141.
DM/KU koji će biti osnovani u skladu s člankom 10. Zakona o vanjskim poslovima, kategorizirat će se u skladu s uvjetima iz članaka 138. i 139. ove Uredbe.
Popis kategorizacije DM/KU sastavni je dio ove Uredbe koji se ne objavljuje u Narodnim novinama (Prilog I.).
Članak 142.
Ustroj DM/KU, broj i struktura diplomatskog, konzularnog i administrativno-tehničkog osoblja, te ostala prava i obveze državnih službenika i namještenika u službi vanjskih poslova, utvrdit će se Pravilnikom o unutarnjem redu Ministarstva i Uredbom o plaćama, dodacima i naknadama u službi vanjskih poslova.
V. PRIJAM U SLUŽBU VANJSKIH POSLOVA ZA POJEDINE DRŽAVNE SLUŽBENIKE BEZ NATJEČAJA
Članak 143.
Natječaj nije obvezan za prijam u službu vanjskih poslova za pojedina radna mjesta državnih službenika u Upravi za strateške i sigurnosne poslove, pod uvjetom da državni službenici ispunjavaju uvjete za obavljanje određenih poslova, u skladu s Pravilnikom o unutarnjem redu Ministarstva vanjskih i europskih poslova.
Nazivi radnih mjesta državnih službenika iz stavka 1. ovoga članka navedeni su u Prilogu III.a ove Uredbe koji se ne objavljuje u Narodnim novinama.
Za ugovorno diplomatsko i administrativno-tehničko osoblje, uključujući državljane države primateljice, natječaj za prijam u službu vanjskih poslova nije obvezan pod uvjetom da ispunjavaju uvjete za obavljanje određenih poslova, u skladu s Pravilnikom o unutarnjem redu Ministarstva te da ispunjavaju određene sigurnosne uvjete koji su propisani posebnim zakonom.
VI. OKVIRNI BROJ POTREBNIH DRŽAVNIH SLUŽBENIKA I NAMJEŠTENIKA
Članak 144.
Okvirni broj potrebnih državnih službenika i namještenika za obavljanje poslova u upravama, sektorima i ustrojstvenim jedinicama Ministarstva te DM/KU, sastavni je dio ove Uredbe (Prilog II.).