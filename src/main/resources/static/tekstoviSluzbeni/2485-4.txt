 je predsjednik Komore.
Članovi Upravnog odbora biraju se iz reda članova Skupštine, na mandat od četiri (4) godine. Član Upravnog odbora je i predsjednik Komore iz prethodnog mandata.
Odluku o izboru članova Upravnog odbora Skupština donosi na prijedlog predsjednika Komore.
Članak 21.
Upravni odbor:
– provodi odluke i zaključke Skupštine
– upravlja poslovima Komore u skladu sa Zakonom i ovim Statutom
– priprema sjednice Skupštine i prijedloge općih akata koje donosi Skupština
– zauzima stavove i daje mišljenja o pitanjima o kojima raspravlja Skupština
– daje mišljenja o propisima koje predlažu i donose nadležna tijela državne vlasti i tijela državne uprave
– predlaže nadležnim tijelima državne vlasti i tijelima državne uprave donošenje pod zakonskih propisa i drugih akata
– određuje visinu naknada za javno pravne usluge koje pruža Komora (cjenik)
– određuje troškove i naknade za rad stegovnih tijela i Centra za mirenje pri Komori
– donosi odluku o iznosima naknade, nagrade dnevnica i putnih troškova za članove tijela Komore
– odlučuje o sklapanju pravnih poslova čija pojedinačna vrijednost prelazi iznos od 400.000,00 kuna (slovima: četiri stotine tisuća kuna), i to na godišnjoj razini do visine koja je za pojedine namjene osigurana na odgovarajućoj poziciji financijskog plana
– odlučuje o dodjeli nagrade KOLOS
– u ime Komore sklapa ugovor o radu s predsjednikom Komore
– na prijedlog predsjednika Komore imenuje i razrješava glavnog tajnika Komore
– usklađuje međusobne odnose članova Komore, te rad sekcija Komore
– imenuje i razrješava predsjednika Centra za mirenje pri Komori
– predlaže Skupštini izmiritelje na Listi izmiritelja Centra za mirenje pri Komori
– imenuje i razrješava tajnika Centra za mirenje pri Komori
– razmatra ugovore o osnivanju zajedničkih ureda
– sastavlja godišnji proračun i završni račun Komore i podnosi ih na odobrenje Skupštini,
– upravlja financijskim poslovanjem Komore
– brine se za unapređenje suradnje s komorama u drugim zemljama te s odgovarajućim stručnim i profesionalnim udrugama u inozemstvu
– utvrđuje program stručnog usavršavanja i nadzire provedbu tog programa,
– imenuje Izborna povjerenstva
– razmatra i predlaže Skupštini godišnje prihode i rashode Komore
– razmatra izvješća o radu i odgovornost tijela Komore čije članove imenuje odnosno tijela koje osniva
– predlaže Skupštini osnivanje povjerenstava kad je to potrebno radi rješavanja pitanja za koja je mjerodavna Skupština
– osniva urede i centre i druge oblike strukovnog djelovanja Komore
– imenuje članove radnih tijela,
– donosi odluku o pokretanju ovršnih postupaka kod neplaćanja članarine, te suspenziju prava člana Komore do podmirenja duga
– donosi odluku o osnivanju trgovačkih društava, udruga i drugih pravnih osoba
– obavlja ostale poslove koji nisu u djelokrugu rada drugih tijela Komore
– donosi plan investicija i plan nabave
– donosi opće akte u skladu s ovim Statutom
– donosi poslovnik o radu
– donosi i druge opće akte koji nisu u nadležnosti drugog tijela u skladu s ovim Statutom.
Upravni odbor rješava i ostala pitanja koja prema Zakonu, ovom Statutu i drugim općim aktima nisu stavljena u djelokrug rada drugog tijela Komore.
Upravni odbor Komore može svoje pojedine ovlasti iz stavka 1. ovoga članka prenijeti na predsjednika Komore, te na druge osobe.
Članak 22.
Sjednicu Upravnog odbora saziva predsjednik Komore, odnosno u slučaju njegove spriječenosti zamjenik predsjednika Komore.
Upravni odbor može pravovaljano odlučivati ako je na sjednici nazočno više od polovice njegovih članova.
Upravni odbor odlučuje većinom glasova nazočnih članova Upravnog odbora.
Rad Upravnog odbora uređuje se poslovnikom.
Nadzorni odbor
Članak 23.
Nadzorni odbor ima predsjednika i dva (2) člana, koji se biraju na mandat od četiri (4) godine.
Odluku o izboru i razrješenju predsjednika i članova Nadzornog odbora donosi Skupština na prijedlog predsjednika Komore.
U Nadzorni odbor ne mogu biti birani članovi Skupštine i Upravnog odbora.
Članak 24.
Nadzorni 