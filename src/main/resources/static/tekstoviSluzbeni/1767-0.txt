91 21.08.2015 Pravilnik o zaštiti radnika od rizika zbog izloženosti opasnim kemikalijama na radu
MINISTARSTVO RADA I MIROVINSKOGA SUSTAVA
1768
Na temelju članka 45. stavka 5., a u vezi s člankom 49. stavak 5. Zakona o zaštiti na radu (»Narodne novine«, br. 71/14, 118/14 i 154/14), ministar nadležan za rad uz suglasnost ministra zdravlja donosi
PRAVILNIK
O ZAŠTITI RADNIKA OD RIZIKA ZBOG IZLOŽENOSTI OPASNIM KEMIKALIJAMA NA RADU
OPĆE ODREDBE
Članak 1.
Namjena i područje primjene
(1) Ovaj Pravilnik utvrđuje minimalne zahtjeve za zaštitu radnika od rizika za njihovu sigurnost i zdravlje od utjecaja opasnih kemikalija na mjestu rada ili kada su ti rizici posljedica bilo kakve djelatnosti koja uključuje opasne kemikalije.
(2) Odredbe ovoga Pravilnika se ne primjenjuju za radove pri kojima su radnici izloženi ili bi mogli biti izloženi karcinogenim i/ili mutagenim tvarima, osim u slučajevima kada odredbe ovoga Pravilnika propisuju višu razinu sigurnosti i zaštite zdravlja na radu.
(3) Ovaj Pravilnik se ne primjenjuje na opasne kemikalije za koje su propisane posebne mjere za zaštitu zdravlja na radu od ionizirajućih zračenja u skladu s posebnim propisima.
(4) Odredbe ovoga Pravilnika primjenjuju se za prijevoz opasnih kemikalija samo u slučajevima kada propisuju višu razinu sigurnosti i zaštite zdravlja na radu.
Članak 2.
Ovim se Pravilnikom u pravni poredak Republike Hrvatske prenose sljedeće direktive:
Direktiva Vijeća 98/24/EZ od 7. travnja 1998. godine o zaštiti zdravlja i sigurnosti radnika na radu od rizika povezanih s kemijskim sredstvima (Četrnaesta pojedinačna direktiva u smislu članka 16. stavka 1. Direktive 89/391/EEZ) (SL L 131, 5. 5. 1998.), kako je posljednji put izmijenjena Direktivom 2014/27/EU od 26. veljače 2014. o izmjeni Direktiva Vijeća 92/58/EEZ, 92/85/EEZ, 94/33/EZ, 98/24/EZ i Direktive 2004/37/EZ Europskog parlamenta i Vijeća kako bi se uskladile s Uredbom (EZ) br. 1272/2008 o razvrstavanju, označivanju i pakiranju tvari i smjesa. CELEX br. 31998L0024.
Članak 3.
Pojašnjenje pojmova
U smislu ovoga Pravilnika smatra se:
1) »opasnim kemikalijama«:
– tvari i smjese koje ispunjavaju kriterije za fizikalne opasnosti, opasnosti za zdravlje ili okoliš utvrđene u 2. – 5. dijelu Priloga I. Uredbe (EZ) br. 1272/2008,
– svaka tvar i smjesa, koja može zbog svojih fizikalno-kemijskih, kemijskih ili toksikoloških svojstava i načina na koji se koristi ili je prisutna na mjestu rada predstavljati rizik za sigurnost i zdravlje radnika, uključujući svaku tvar i smjesu kojoj je u skladu s člankom 4. ovoga Pravilnika dodijeljena granična vrijednost izloženosti,
2) »rad koji uključuje opasne kemikalije« su sve radne aktivnosti pri kojima se koriste ili se namjeravaju koristiti opasne kemikalije, u bilo kojem procesu rada, uključujući proizvodnju, rukovanje, skladištenje, prijevoz, uklanjanje, obradu, kao i druge aktivnosti koje su rezultat takvog rada,
3) »granična vrijednost izloženosti« je, ukoliko nije drugačije određeno, vremenski proračunata granica prosječno izmjerene koncentracije opasne kemikalije u zraku unutar područja udisanja radnika s obzirom na određeno referentno razdoblje,
4) »biološka granična vrijednost« je granica koncentracije u odgovarajućem biološkom gojilištu odgovarajuće tvari, njezina metabolita ili pokazatelj učinka,
5) »zdravstveni nadzor« je nadzor nad uvjetima rada, uključujući razine opasnih kemikalija u radnim prostorima, provođenje ankete o zdravstvenim tegobama radnika, obilazak mjesta rada i zdravstveni pregled radnika kada specijalist medicine rada utvrdi da je takav pregled potreban kako bi se utvrdilo njegovo zdravstveno stanje u svezi s izloženosti nekim opasnim kemikalijama na radu,
6) »opasnost« je bitno svojstvo opasne kemikalije da može potencijalno štetno djelovati,
7) »rizik« je umnožak vjerojatnosti nastanka opasnog ili štetnog događaja i štetnosti toga događaja, odnosno njegove posljedice.
(2) Izrazi koji se koriste u ovom Pravilniku, a imaju rodno značenje koriste se neutralno i odnose