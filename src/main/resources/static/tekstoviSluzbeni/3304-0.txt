23 16.03.2016 Pravilnik o rasporedu vrsta rizika po skupinama i vrstama osiguranja odnosno reosiguranja
HRVATSKA AGENCIJA ZA NADZOR FINANCIJSKIH USLUGA
653
Na temelju odredbe članka 7. stavak 4. Zakona o osiguranju (»Narodne novine« broj 30/15) Hrvatska agencija za nadzor financijskih usluga na sjednici Upravnog vijeća 11. ožujka 2016. donijela je
PRAVILNIK
O RASPOREDU VRSTA RIZIKA PO SKUPINAMA I VRSTAMA OSIGURANJA ODNOSNO REOSIGURANJA
UVODNE ODREDBE
Članak 1.
(1) Pravilnikom o rasporedu vrsta rizika po skupinama i vrstama osiguranja propisuje se raspored vrsta rizika po:
– skupinama osiguranja
– podskupinama osiguranja
– linijama poslovanja
– vrstama osiguranja unutar skupina osiguranja.
(2) Odredbe ovog Pravilnika na odgovarajući se način primjenjuju na društva za reosiguranje.
SKUPINE OSIGURANJA
Članak 2.
Skupine osiguranja su:
I. Neživotna osiguranja
II. Životna osiguranja.
PODSKUPINE OSIGURANJA
Članak 3.
(1) Podskupine neživotnih osiguranja koriste se za:
I. izdavanje odobrenja za obavljanje poslova osiguranja i poslova reosiguranja ukoliko istodobno obuhvaća više vrsta osiguranja iz članka 24. Zakona o osiguranju,
II. izvještavanje o podacima za prekogranične poslove osiguranja koje društvo za osiguranje obavlja na temelju poslovnog nastana i na temelju slobode pružanja usluga iz članka 202. stavka 3., 4. i 5. Zakona o osiguranju.
(2) Podskupine neživotnih osiguranja koje se koriste za izdavanje odobrenja za obavljanje poslova osiguranja i poslova reosiguranja ukoliko istodobno obuhvaća više vrsta odnosno rizika osiguranja obuhvaćaju:
a) osiguranje od nezgode i zdravstveno osiguranje vrste osiguranja prema članku 5. ovog Pravilnika navedene pod 01 i 02,
b) osiguranje motornih vozila vrste odnosno rizik osiguranja prema članku 5. i članku 7. ovog Pravilnika navedene pod: 01.02, 01.07, 03, 07 i 10,
c) pomorsko i transportno osiguranje vrste odnosno rizik osiguranja prema članku 5. i članku 7. ovog Pravilnika navedene pod: 01.07, 04, 06, 07, i 12,
d) osiguranje zračnih letjelica vrste odnosno rizik osiguranja prema članku 5. i članku 7. ovog Pravilnika navedene pod: 01.07, 05, 07 i 11,
e) osiguranje od požara i druga osiguranja imovine vrste osiguranja prema članku 5. ovog Pravilnika navedene pod: 08 i 09,
f) osiguranje od odgovornosti vrste osiguranja prema članku 5. ovog Pravilnika navedene pod: 10, 11, 12 i 13,
g) kreditno osiguranje i osiguranje jamstava vrste osiguranja prema članku 5. ovog Pravilnika navedene pod: 14 i 15
h) sve vrste neživotnih osiguranja prema članku 5. ovog Pravilnika.
(3) Podskupine neživotnih osiguranja koje se koriste za izvještavanje o podacima za prekogranične poslove osiguranja koje društvo za osiguranje obavlja na temelju poslovnog nastana i na temelju slobode pružanja usluga obuhvaćaju:
a) osiguranje od nezgode i osiguranje za slučaj bolesti prema članku 5. ovog Pravilnika vrste osiguranja navedene pod 01 i 02
b) osiguranje cestovnih vozila prema članku 5. ovog Pravilnika vrste osiguranja navedene pod: 03, 07 i 10 (isključujući odgovornost prijevoznika koja se navodi posebno),
c) osiguranje od požara i druga osiguranja imovine prema članku 5. ovog Pravilnika vrste osiguranja navedene pod: 08 i 09,
d) osiguranje zrakoplova, pomorsko i transportno osiguranje prema članku 5. ovog Pravilnika vrste osiguranja navedene pod: 04, 05, 06, 07, 11 i 12,
e) ostala osiguranja od odgovornosti prema članku 5. ovog Pravilnika vrstu osiguranja navedene pod 13,
f) kreditno osiguranje i osiguranje jamstava prema članku 5. ovog Pravilnika vrste osiguranja navedene pod: 14 i 15,
g) ostale vrste osiguranja prema članku 5. ovog Pravilnika navedene pod: 16, 17 i 18.
LINIJE POSLOVANJA
Članak 4.
(1) Linije poslovanja definirane Uredbom (EU) br. 2015/35 koriste se prilikom podnošenja informacija društava za osiguranje odnosno društva za reosiguranje Agenciji i obuhvaćaju sljedeće vrste osiguranja odnosno rizike unutar vrsta osiguranja:
Linije poslovanja Opis A. Obveze neživotnog osiguranja   1. Osiguranje medicinskih