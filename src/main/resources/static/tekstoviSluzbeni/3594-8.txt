 relevantnih odredaba zakonodavstva Europske unije o usklađivanju te nacionalnog zakonodavstva;
(d) sposobnost potrebnu za sastavljanje certifikata, zapisa i izvješća kojima se dokazuje da su ocjenjivanja provedena.
(11) Tijela za ocjenjivanje sukladnosti, njihova najviša rukovodstva i djelatnici odgovorni za provedbu zadataka ocjenjivanja sukladnosti moraju biti nepristrani. Naknada za rad najvišeg rukovodstva i djelatnika odgovornih za provedbu zadataka ocjenjivanja sukladnosti zaposlenih u tijelima za ocjenjivanje sukladnosti ne ovisi o broju provedenih ocjenjivanja niti o njihovim rezultatima.
(12) Tijela za ocjenjivanje sukladnosti sklapaju osiguranje od odgovornosti, osim ako odgovornost preuzme Republika Hrvatska u skladu s nacionalnim zakonodavstvom ili ako je za ocjenjivanje sukladnosti sama izravno odgovorna.
(13) Djelatnici tijela za ocjenjivanje sukladnosti čuvaju poslovnu tajnu koja se odnosi na sve podatke prikupljene pri obavljanju svojih zadataka u skladu s Prilozima od III do VII i Prilogom IX ovoga Pravilnika ili bilo kojom odredbom nacionalnog zakonodavstva Republike Hrvatske koja se primjenjuje na ocjenjivanje, osim u slučaju kad ih zahtjeva određeno nadležno tijelo. Vlasnička prava su zaštićena.
(14) Tijela za ocjenjivanje sukladnosti sudjeluju u relevantnim aktivnostima normizacije i aktivnostima koordinacijske skupine prijavljenog tijela osnovane u skladu s mjerodavnim zakonodavstvom Europske unije o usklađivanju ili osiguravaju da su njihovi djelatnici odgovorni za provedbu zadataka ocjenjivanja sukladnosti obaviješteni o tim aktivnostima te kao opće smjernice primjenjuju administrativne odluke i dokumente koji su izrađeni kao rezultat rada te skupine.
Pretpostavka sukladnosti prijavljenih tijela
Članak 23.
Ako tijelo za ocjenjivanje sukladnosti dokaže da ispunjava kriterije propisane hrvatskim normama ili dijelovima hrvatskih normi kojima su prihvaćene odgovarajuće usklađene europske norme, pretpostavlja se da ispunjava zahtjeve iz članka 22. ovoga Pravilnika, ako primjenjive usklađene norme obuhvaćaju te zahtjeve.
Društva kćeri i podizvođači prijavljenih tijela
Članak 24.
(1) Kad prijavljeno tijelo za određene zadatke u vezi s ocjenjivanjem sukladnosti sklapa ugovor s podizvođačem ili ih prenosi na društvo kćer, osigurava da podizvođač ili društvo kćer ispunjava zahtjeve iz članka 22. ovoga Pravilnika i o tome obavješćuje tijelo koje provodi prijavljivanje.
(2) Prijavljena tijela preuzimaju punu odgovornost za zadatke koje obavljaju podizvođači ili društva kćeri bez obzira na njihov poslovni nastan.
(3) Aktivnosti se mogu ugovoriti s podizvođačem ili ih može provoditi društvo kćer samo uz suglasnost klijenta.
(4) Prijavljeno tijelo stavlja na raspolaganje tijelu koje provodi prijavljivanje odgovarajuće dokumente koji se odnose na ocjenjivanje kvalifikacija podizvođača ili društva kćeri i poslova koje obavljaju u skladu s Prilozima III do VII i Prilogom IX ovoga Pravilnika.
Zahtjev za prijavu
Članak 25.
(1) Tijelo za ocjenjivanje sukladnosti podnosi pisani zahtjev za prijavu tijelu koje provodi prijavljivanje.
(2) Zahtjevu za prijavu prilaže se opis poslova ocjenjivanja sukladnosti, modul ili moduli za ocjenjivanje sukladnosti i jednog ili više proizvoda za koje navedeno tijelo tvrdi da je osposobljeno, te potvrdu o akreditaciji koju je izdalo hrvatsko nacionalno akreditacijsko tijelo i kojom se potvrđuje da tijelo za ocjenjivanje sukladnosti ispunjava zahtjeve iz članka 22. ovoga Pravilnika.
Postupak prijavljivanja
Članak 26.
(1) Tijelo koje provodi prijavljivanje može prijaviti samo tijela za ocjenjivanje sukladnosti koja ispunjavaju zahtjeve iz članka 22. ovoga Pravilnika.
(2) Tijelo koje provodi prijavljivanje obavješćuje Komisiju i ostale države članice Europske unije uporabom alata za elektroničko prijavljivanje koji je razvila i kojim upravlja Komisija.
(3) Prijavljivanje obuhvaća sve detalje o poslovima ocjenjivanja sukladnosti, modul ili module za ocjenjivanje sukladnosti i određeni proizvod