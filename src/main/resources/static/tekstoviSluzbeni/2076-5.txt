 pravovremene i prihvatljive zahtjeve korisnika, a određeni su u Prilogu V. ovoga Pravilnika.
(2) Kriterije odabira iz stavka 1. ovoga članka prethodno odobrava Odbor za praćenje provedbe Programa ruralnog razvoja Republike Hrvatske za razdoblje 2014. – 2020.
(3) Da bi korisnik bio prihvatljiv za dodjelu potpore, mora mu biti dodijeljen minimalan broj bodova sukladno Prilogu V. ovoga Pravilnika.
III. ZAHTJEV ZA POTPORU, POSTUPAK OBRADE I DONOŠENJE ODLUKE
Podnošenje zahtjeva za potporu
Članak 16.
(1) Zahtjev za potporu se podnosi temeljem natječaja o provedbi mjere M04 »Ulaganja u fizičku imovinu«, podmjere 4.3. »Potpora za ulaganja u infrastrukturu vezano uz razvoj, modernizaciju ili prilagodbu poljoprivrede i šumarstva«, tipa operacije 4.3.3. »Ulaganje u šumsku infrastrukturu« kojeg raspisuje Agencija za plaćanja.
(2) Natječaj iz stavka 1. ovoga članka objavljuje se u »Narodnim novinama« i na mrežnim stranicama Agencije za plaćanja (www.apprrr.hr) i Ministarstva poljoprivrede (www.mps.hr).
(3) Natječajem iz stavka 1. ovoga članka određuju se rokovi i uvjeti za podnošenje zahtjeva za potporu za dodjelu sredstava iz EPFRR-a, tipa operacije 4.3.3.
(4) Nakon objave natječaja, korisnici dostavljaju zahtjev za potporu zajedno s propisanom dokumentacijom, u izvorniku neposredno ili preporučenom pošiljkom s povratnicom na adresu objavljenu u natječaju.
(5) Uz zahtjev za potporu korisnici moraju dostaviti svu dokumentaciju propisanu natječajem.
(6) Ako su zahtjev za potporu i dokumentacija iz stavka 5. ovoga članka upućeni poštom preporučeno ili predani ovlaštenom pružatelju poštanskih usluga, vrijeme predaje pošti odnosno ovlaštenom pružatelju poštanskih usluga (datum, sat, minuta, sekunda) smatra se vremenom podnošenja zahtjeva za potporu.
(7) Kad se zahtjev i dokumentacija iz stavka 6. ovoga članka predaju neposredno Agenciji za plaćanja, vremenom podnošenja zahtjeva smatra se vrijeme zaprimanja u Agenciji za plaćanja.
Administrativna kontrola zahtjeva za potporu
Članak 17.
(1) Zahtjevi za potporu pristigli po objavljenom natječaju iz članka 16. ovoga Pravilnika obrađuju se po redoslijedu zaprimanja.
(2) Prilikom administrativne kontrole zahtjeva za potporu utvrđuje se pravovremenost, potpunost, udovoljavanje propisanim uvjetima i kriterijima, broj bodova sukladno kriterijima odabira te iznos prihvatljivih troškova.
(3) Po zaprimanju zahtjeva za potporu Agencija za plaćanja će najprije provjeriti pravovremenost, potpunost, prihvatljivost te broj bodova sukladno kriterijima odabira iz Priloga V. ovoga Pravilnika i na temelju traženih iznosa potpore formirati rang listu.
(4) U slučaju da dva ili više zahtjeva za potporu imaju isti broj bodova, prednost na rang listi imaju ranije podneseni zahtjevi za potporu (datum, sat, minuta, sekunda).
(5) Ukoliko dva ili više zahtjeva za potporu imaju jednaki broj bodova i jednako vrijeme podnošenja zahtjeva za potporu, a navedeno uvjetuje dodjelu potpore, provest će se postupak izvlačenja slučajnim odabirom, u prisutnosti javnog bilježnika.
(6) Korisniku će nakon završene administrativne kontrole biti dodijeljen iznos potpore temeljem odabranih ponuda, ali taj iznos neće moći biti veći od traženog iznosa potpore kojeg je korisnik naveo u zahtjevu za potporu.
(7) Za nepravovremene zahtjeve za potporu izdaje se odluka o odbijanju.
(8) Ako je zahtjev za potporu nepotpun ili ako je potrebno tražiti dodatna obrazloženja/ispravke vezane uz dostavljenu dokumentaciju, Agencija za plaćanja će korisniku uputiti zahtjev za obrazloženje/ispravak.
(9) Korisnik je dužan dostaviti traženu dokumentaciju preporučenom pošiljkom s povratnicom ili neposredno u Agenciju za plaćanja u roku od deset dana od dana zaprimanja zahtjeva za obrazloženje/ispravak.
(10) Danom zaprimanja zahtjeva za obrazloženje/ispravak iz stavka 8. ovoga članka smatra se dan koji je naznačen na povratnici o zaprimanju preporučene pošiljke.
(11) Ako korisnik nije preuzeo zahtjev za obrazloženje/ispravak prilikom prve dostave, dostava