 od plemenitih kovina ima registriran znak dobavljača.
16. Znak proizvođača je identifikacijski znak proizvođača kojim proizvođač označuje predmete od plemenitih kovina u skladu s odredbama ovoga Zakona.
17. Znak dobavljača je identifikacijski znak dobavljača kojim dobavljač označuje predmete od plemenitih kovina u skladu s odredbama ovoga Zakona.
18. Označivanje predmeta od plemenitih kovina je utiskivanje znaka proizvođača ili dobavljača, odgovarajuće oznake čistoće te drugih propisanih oznaka na predmetima od plemenitih kovina.
19. Ispitivanje predmeta od plemenitih kovina je postupak utvrđivanja sastava, čistoće te identifikacijskih oznaka na predmetima od plemenitih kovina.
20. Žigosanje predmeta od plemenitih kovina državnim žigom je utiskivanje državnog žiga na predmete od plemenitih kovina.
21. Stavljanje na tržište je prvo stavljanje na raspolaganje predmeta od plemenitih kovina na tržište.
22. Stavljanje na raspolaganje na tržištu je svaka isporuka predmeta od plemenitih kovina za distribuciju, potrošnju ili uporabu na tržištu u okviru trgovačke djelatnosti s plaćanjem ili bez plaćanja.
23. Nadzor predmeta od plemenitih kovina je skup svih aktivnosti propisanih ovim Zakonom kojima podliježu predmeti od plemenitih kovina koji se stavljaju na tržište ili na raspolaganje na tržištu.
Državni zavod za mjeriteljstvo
Članak 4.
(1) Upravne i stručne poslove iz članka 1. ovoga Zakona obavlja Državni zavod za mjeriteljstvo (u daljnjem tekstu: Zavod).
(2) U svrhu provedbe nadzora predmeta od plemenitih kovina Zavod obavlja sljedeće poslove:
1. priprema nacrte zakona i prijedloge drugih propisa o tehničkim zahtjevima u pogledu stupnja čistoće predmeta od plemenitih kovina te drugih tehničkih zahtjeva u pogledu izrade predmeta od plemenitih kovina i prijedloge drugih propisa
2. dodjeljuje znak proizvođača odnosno dobavljača predmeta od plemenitih kovina
3. ispituje i žigoše predmete od plemenitih kovina
4. provodi inspekcijski nadzor nad primjenom ovoga Zakona
5. obavlja i druge poslove iz svoga djelokruga na temelju ovoga Zakona, provedbenih propisa donesenih na temelju ovoga Zakona i drugih propisa.
Predmeti od plemenitih kovina na koje se ne primjenjuju odredbe ovoga Zakona
Članak 5.
Odredbe ovoga Zakona ne primjenjuju se na:
1. predmete od plemenitih kovina starije proizvodnje koji imaju posebnu kulturnu, povijesnu ili umjetničku vrijednost
2. poluproizvode od plemenitih kovina i njihove slitine koji se upotrebljavaju u industriji ili služe daljnjoj obradi
3. instrumente, uređaje i njihove dijelove izrađene od plemenitih kovina koji se upotrebljavaju u proizvodnji, industriji i u znanstvene, medicinske i veterinarske svrhe, u zubarstvu te na ostatke plemenitih kovina po završenoj proizvodnji
4. kovani novac od plemenitih kovina koji se koristi kao sredstvo plaćanja, jubilarni kovani novac i medalje (sportske, vojne i dr.) izrađene od plemenitih kovina i njihovih slitina
5. predmete od plemenitih kovina koji su u potpunosti prekriveni emajlom ili optočeni poludragim i dragim kamenjem, biserjem i sličnim predmetima
6. držače za drago kamenje, biserje ili koji drugi predmet, odnosno kopče u kojima je masa plemenite kovine neznatna u odnosu na ukupnu masu predmeta
7. slitine za lemljenje na bazi platine, zlata ili srebra
8. poluge, pločice, štapiće, granule i slične poluproizvode i proizvode koji se upotrebljavaju u bankovnom i burzovnom optjecaju.
II. TEHNIČKI ZAHTJEVI U POGLEDU STUPNJA ČISTOĆE KOJE MORAJU ISPUNJAVATI PREDMETI OD PLEMENITIH KOVINA
Članak 6.
Predmeti od plemenitih kovina moraju ispunjavati tehničke zahtjeve u pogledu stupnja čistoće:
1. Predmeti od platine:          950 tisućitih              (950/1000)
                                            900 tisućitih              (900/1000)
                                            850 tisućitih              (850/1000)
2. Predmeti od zlata:             999 tisućitih              (999/1000)
                                            950 tisućitih             