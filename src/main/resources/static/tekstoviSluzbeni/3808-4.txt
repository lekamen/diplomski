 te da se isti obvezuje, za slučaj da ih nije uzeo, upute pročitati na Internet stranici. Slijedom naprijed navedenog utvrđenja, nespornim proizlazi da je Tele 2 d.o.o. ispunio svoju obvezu iz članka 30. stavak Pravilnika, a u svezi s člankom 43. stavak 3. Zakona o elektroničkim komunikacijama.
Također je razvidno da je korisniku naknadno usvojen prigovor za ispostavljeni račun za mjesec siječanj 2012., iz razloga naprijed navedenih i obrazloženih, a koja činjenica među strankama nije sporna.
Slijedom naprijed navedenih utvrđenja, ocjenjujući zakonitost osporavanog rješenja,po ocjeni ovog suda u konkretnom slučaju nije povrijeđen zakon na štetu tužitelja već je na pravilno utvrđeno činjenično stanje pravilno primijenjeno materijalno pravo.
Kako je iz stanja i sadržaja spisa razvidno i kao nesporno utvrđeno da operator Tele 2 d.o.o. nije bio u obvezi obavijestiti pretplatnika, ovdje tužitelja, o prekomjernoj potrošnji, odnosno iskorištenosti tarifnog ugovornog iznosa za mjesec prosinac 2011. jer još uvijek nisu bila prošla tri mjeseca korištenja usluge to nije postojala obveza obavještavanja korisnika sukladno naprijed citiranom članku 20. st. 1. toč. 1. Pravilnika, a kako je to pravilno obrazloženo Odlukom HAKOM-a sadržana u točki 1. izreke Odluke, klasa: UP/I-344-08/12-01/473, urbroj: 376-05/MLJK-13-4(DB) od 6. svibnja 2013., kojom je odbijen prigovor korisnika Nedjeljka Venuttija iz Obrovca, Put Gračaca 0, na račun ispostavljen za mjesec prosinac 2011. za pretplatnički broj: 098/9465 873, izdan od trgovačkog društva Tele 2 d.o.o., Zagreb, kao neosnovan, koje obrazloženje u cijelosti kao valjano, argumentirano i na Zakonu osnovano u cijelosti prihvaća i ovaj sud.
Slijedom navedenog, valjalo je primjenom odredbe čl. 57. st. 2. ZUS-a odbiti tužbeni zahtjev tužitelja te odlučiti kao u izreci.
UPUTA O PRAVNOM LIJEKU:
Protiv ove presude dopuštena je žalba o kojoj odlučuje Visoki upravni sud Republike Hrvatske. Žalba se podnosi ovom sudu u roku od 15 dana od dana dostave ove presude, u dovoljnom broju primjeraka za sud i sve stranke u sporu. Žalba odgađa izvršenje pobijane presude (članci 66., 66.a i 70. ZUS-a).
Poslovni broj: 3UsI-2475/13-11
Split, 29. ožujka 2016.
Sudac Leandra Mojtić, v. r.
