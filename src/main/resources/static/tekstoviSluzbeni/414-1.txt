 složenosti poslova, sukladno propisima kojima se uređuju plaće državnih službenika i namještenika.
Zbog složenosti poslova u Uredu, njihove specifičnosti i značenja te povećane razine odgovornosti u njihovom obnašanju, koeficijenti složenosti poslova državnih službenika i namještenika Ureda utvrđuju se posebnom odlukom Predsjednice Republike, sukladno ovoj Odluci i Pravilniku o unutarnjem redu Ureda.
Državnim službenicima i namještenicima za ostvarene natprosječne rezultate u službi može se isplatiti nagrada, u skladu s odgovarajućim propisima, odnosno kolektivnim ugovorom, o čemu odluku donosi predstojnik Ureda.
Posebni savjetnici i povjerenici
Članak 6.
Zbog specifičnosti poslova u Uredu, Predsjednica Republike može, za obavljanje savjetodavnih i analitičkih poslova te poslova vezanih uz pripremu programa aktivnosti Predsjednice Republike, imenovati istaknute stručnjake radi obrade jednog ili više stručnih područja iz djelokruga Ureda, bez zasnivanja radnog odnosa, odnosno bez zasnivanja dužnosničkog ili službeničkog statusa u Uredu, u rangu posebnih savjetnika i povjerenika.
Za obavljanje najsloženijih savjetodavnih poslova koji zahtijevaju posebna znanja i vještine te poslova pripreme programa aktivnosti Predsjednice Republike u više stručnih područja iz djelokruga Ureda, Predsjednica Republike može, pod uvjetima iz stavka 1. ovog članka, imenovati posebne savjetnike.
Za obavljanje poslova pripreme programa aktivnosti Predsjednice Republike u pojedinačnim stručnim područjima iz djelokruga Ureda, Predsjednica Republike može, pod uvjetima iz stavka 1. ovog članka, imenovati povjerenike.
Osobe iz stavka 2. i 3. ovog članka odgovaraju za svoj rad Predsjednici Republike i predstojniku Ureda, koordiniraju i usklađuju svoj rad s dužnosnicima i službenicima Ureda te ostvaruju pravo na naknadu za svoj rad i druga prava sukladno Pravilniku o unutarnjem redu.
Savjetodavna tijela
Članak 7.
U svrhu izvršavanja zadaća utvrđivanja politike Predsjednice Republike te pružanja potpore Predsjednici Republike u obnašanju njezinih dužnosti i ovlasti utvrđenih Ustavom Republike Hrvatske, u okviru Ureda osnivaju se savjetodavna radna tijela: Kolegij Predsjednice, vijeća i povjerenstva.
Kolegij Predsjednice stalno je savjetodavno tijelo Predsjednice Republike kojeg čine predstojnik Ureda, ravnatelj Savjetničkog vijeća i pročelnik Kabineta Predsjednice Republike.
Vijeća se u pravilu osnivaju za potrebe izrade stručnih podloga i analiza u područjima koja su, sukladno Ustavu Republike Hrvatske, obuhvaćena dužnostima i ovlastima Predsjednice Republike.
Povjerenstva se u pravilu osnivaju za obavljanje povremenih poslova pružanja stručne pomoći te pripreme akata i odluka koje donosi Predsjednica Republike.
Savjetodavna tijela iz stavka 3. i 4. ovog članka imenuje Predsjednica Republike posebnom odlukom, kojom se utvrđuje njihov sastav, dužnosti i ovlasti te način njihova rada.
II. UNUTARNJE USTROJSTVO UREDA
Ustrojstvene jedinice
Članak 8.
U Uredu se za obavljanje poslova iz članka 2. ove Odluke ustrojavaju sljedeće unutarnje ustrojstvene jedinice:
– Kabinet Predsjednice Republike;
– Kabinet predstojnika Ureda;
– Savjetničko vijeće;
– Protokol Predsjednice Republike;
– Služba za odnose s javnošću;
– Tajništvo.
1. KABINET PREDSJEDNICE REPUBLIKE
Članak 9.
Kabinet Predsjednice Republike posebna je ustrojstvena jedinica koja obavlja administrativne, stručne, protokolarne i koordinacijske poslove u vezi s realizacijom dnevnih, tjednih, mjesečnih i godišnjih programa aktivnosti Predsjednice Republike, poslove u vezi s odnosima sa sredstvima javnog informiranja; poslove obrade i pohrane tekuće dokumentacije Predsjednice Republike, stručne i administrativne poslove u vezi s evidencijom i pohranom povjerljive pošte. Kabinet Predsjednice Republike obavlja i druge poslove po nalogu Predsjednice Republike i predstojnika Ureda.
2. KABINET PREDSTOJNIKA UREDA
Članak 10.
Kabinet predstojnika Ureda obavlja administrativne, stručne i koordinacijske poslove za potrebe