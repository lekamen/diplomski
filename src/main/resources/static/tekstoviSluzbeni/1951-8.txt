 korisnika, osobni identifikacijski broj (OIB),
2. datum i mjesto rođenja,
3. spol,
4. državljanstvo,
5. adresa prebivališta/boravišta,
6. osobno ime roditelja, bračni status roditelja, zanimanje i podaci o zaposlenju,
7. kome je korisnik povjeren za vrijeme trajanja ostalih usluga (roditeljima, udomiteljskoj obitelji, drugoj ustanovi i dr.),
8. datum početka pružanja usluge,
9. pravni temelj priznavanja prava na uslugu (Zakon o socijalnoj skrbi, Obiteljski zakon),
10. klasa, urudžbeni broj, datum izdavanja rješenja centra za socijalnu skrb o priznatoj usluzi,
11. vrsta socijalne usluge,
12. obveznik plaćanja usluge,
13. nadležni centar za socijalnu skrb (naziv i sjedište),
14. stručni radnik centra za socijalnu skrb zadužen za korisnika (osobno ime),
15. škola, vrsta školskog programa i razred koji korisnik pohađa,
16. zanimanje,
17. datum i razlog prestanka usluge te plan daljnjih aktivnosti, mjera ili usluga za korisnika.
(3) Dokumentacija koju centar za socijalnu skrb dostavlja pružatelju usluge prije početka pružanja usluge:
1. zahtjev centra za socijalnu skrb za prijam korisnika,
2. socijalna anamneza,
3. rješenje centra za socijalnu skrb o priznavanju prava na uslugu i plaćanju troškova usluge,
4. drugu dokumentaciju na zahtjev pružatelja usluge (zdravstvena dokumentacija, školska dokumentacija i sl.),
(4) Dokumentaciju i evidenciju koju vodi pružatelj usluge:
1. individualni plan i program rada,
2. zapažanja o promjenama tijekom pružanja usluge,
3. ostali dokumenti – korespondencija s roditeljima, skrbnikom, sudom, centrom za socijalnu skrb i drugim ustanovama, te kopija polugodišnjeg i godišnjeg izvješća o korisniku nadležnom centru za socijalnu skrb, medicinska dokumentacija,
4. izvješće o provedenoj usluzi,
5. napomene.
PLANOVI I PROGRAM RADA, IZVJEŠĆA I ZAPISNICI ZA PRUŽATELJE USLUGA ZA DJECU I MLAĐE PUNOLJETNE OSOBE BEZ RODITELJSKE SKRBI ILI BEZ ODGOVARAJUĆE RODITELJSKE SKRBI TE DJECU I MLAĐE PUNOLJETNE OSOBE S PROBLEMIMA U PONAŠANJU
Članak 38.
Pružatelji usluga za djecu i mlađe punoljetne osobe bez roditelja ili bez odgovarajuće roditeljske skrbi te djecu i mlađe punoljetne osobe s problemima u ponašanju utvrđuju dvogodišnji strateški plan razvoja koji je osnova za izradu godišnjih planova i programa rada, te ga dostavljaju nadležnom ministarstvu do kraja rujna u godini koja prethodi dvogodišnjem strateškom planu razvoja.
Članak 39.
Pružatelji usluga iz članka 38. ovog Pravilnika su, ovisno o korisničkoj skupini, dužni izraditi godišnji i mjesečni plan rada svih ustrojstvenih jedinica koje provode aktivnosti koje su sastavni dio usluga koje pružaju sukladno provedbenom propisu koji propisuje minimalne uvjete za pružanje socijalnih usluga.
Članak 40.
Svaki stručni radnik dužan je voditi:
1. godišnji, mjesečni i tjedni plan i program rada i realizaciju programa rada za skupinu korisnika,
2. zapažanja o provedenim aktivnostima, događanjima i poduzetim mjerama tijekom grupnog i individualnog rada s korisnicima i njihovim roditeljima te o kontaktima i suradnji s drugim službama/organizacijama (koja nisu evidentirana u planu i realizaciji tjednog programa rada),
3. individualni plan i program za svakog korisnika koji se ažurira tijekom pružanja usluge, ovisno o promjenama dinamičkih čimbenika životnih okolnosti ili ponašanja korisnika.
Članak 41.
Pružatelji usluga su dužni ministarstvu nadležnom za poslove socijalne skrbi (u daljnjem tekstu: ministarstvo), na temelju dokumentacije i evidencije koju vode o korisnicima, vrstama usluga i drugim pitanjima, dostavljati godišnje izvješće najkasnije do kraja siječnja za prethodnu godinu, a na zahtjev ministarstva i češće.
Članak 42.
Pružatelji usluga su dužni u godišnjem izvješću ministarstvu dostaviti podatke o:
1. ustanovi/organizaciji (djelatnost, veličina, kapacitet),
2. korisnicima (ukupan broj korisnika po vrsti usluge, broj zaprimljenih zahtjeva odnosno rješenja, strukturi korisnika po dobi, spolu, vrsti usluge, po načinu plaćanja, po određenim specifičnim