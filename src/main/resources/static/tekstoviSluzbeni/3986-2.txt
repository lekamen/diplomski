 50.000,00 do 100.000,00 kuna kaznit će se društvo za upravljanje alternativnim investicijskim fondovima kao korisnik kreditnog rejtinga ako u regulatorne svrhe koristi kreditni rejting suprotno članku 4. stavku 1. podstavku 1. Uredbe (EZ) br. 1060/2009.
(14) Novčanom kaznom u iznosu od 10.000,00 do 30.000,00 kuna kaznit će se za prekršaj iz stavka 13. ovoga članka i odgovorna osoba društva za upravljanje alternativnim investicijskim fondovima.
(15) Novčanom kaznom u iznosu od 50.000,00 do 150.000,00 kuna kaznit će se središnja druga ugovorna stranka kao korisnik kreditnog rejtinga ako u regulatorne svrhe koristi kreditni rejting suprotno članku 4. stavku 1. podstavku 1. Uredbe (EZ) br. 1060/2009.
(16) Novčanom kaznom u iznosu od 10.000,00 do 30.000,00 kuna kaznit će se za prekršaj iz stavka 15. ovoga članka i odgovorna osoba središnje druge ugovorne stranke.
(17) Novčanom kaznom u iznosu od 50.000,00 do 500.000,00 kuna kaznit će se izdavatelj, ponuditelj ili podnositelj zahtjeva za uvrštenje vrijednosnih papira na uređeno tržište kao pravna osoba ako nije osigurao da prospekt sadrži jasne i istaknute informacije u skladu s člankom 4. stavkom 1. podstavkom 1. Uredbe (EZ) br. 1060/2009.
(18) Novčanom kaznom u iznosu od 10.000,00 do 50.000,00 kuna kaznit će se za prekršaj iz stavka 17. ovoga članka i odgovorna osoba izdavatelja, ponuditelja ili podnositelja zahtjeva za uvrštenje vrijednosnih papira na uređeno tržište.
Prekršaji kreditnih institucija
Članak 9.
(1) Za prekršaj kaznit će se banka ako se ne koristi, u skladu s člankom 4. stavkom 1. Uredbe (EZ) br. 1060/2009, kreditnim rejtinzima koje su dodijelile agencije za kreditni rejting sa sjedištem u Republici Hrvatskoj ili drugoj državi članici i koje su registrirane od ESMA-e i to novčanom kaznom u iznosu od 375.000,00 kuna do najviše 10 % njezina ukupnog prihoda ostvarenog u godini počinjenja prekršaja, a koji je utvrđen službenim financijskim izvješćima za tu godinu. Ako izvješća za tu godinu nema, za osnovicu izricanja kazne uzet će se posljednja dostupna službena godišnja financijska izvješća.
(2) Za prekršaj iz stavka 1. ovoga članka kaznit će se i odgovorna osoba iz uprave banke novčanom kaznom u iznosu od 18.000,00 do 100.000,00 kuna.
(3) Za prekršaj iz stavka 1. ovoga članka kaznit će se štedna banka novčanom kaznom u iznosu od 75.000,00 kuna do najviše 10 % njezina ukupnog prihoda ostvarenog u godini počinjenja prekršaja, a koji je utvrđen službenim financijskim izvješćima za tu godinu. Ako izvješća za tu godinu nema, za osnovicu izricanja kazne uzet će se posljednja dostupna službena godišnja financijska izvješća.
(4) Za prekršaj iz stavka 1. ovoga članka kaznit će se i odgovorna osoba iz uprave štedne banke novčanom kaznom u iznosu od 7500,00 do 30.000,00 kuna.
(5) Za prekršaj iz stavka 1. ovoga članka kaznit će se stambena štedionica novčanom kaznom u iznosu od 180.000,00 kuna do najviše 10 % njezina ukupnog prihoda ostvarenog u godini počinjenja prekršaja, a koji je utvrđen službenim financijskim izvješćima za tu godinu. Ako izvješća za tu godinu nema, za osnovicu izricanja kazne uzet će se posljednja dostupna službena godišnja financijska izvješća.
(6) Za prekršaj iz stavka 1. ovoga članka kaznit će se i odgovorna osoba iz uprave stambene štedionice novčanom kaznom u iznosu od 7500,00 do 50.000,00 kuna.
Objava
Članak 10.
(1) Sektorsko nadležno tijelo ovlašteno je, u skladu s uvjetima iz članka 36. Uredbe (EZ) br. 1060/2009, na svojim mrežnim stranicama objaviti pravomoćnu odluku prekršajnih sudova o sankciji ili drugoj mjeri izrečenoj zbog počinjenja prekršaja iz članka 8. i članka 9. ovoga Zakona.
(2) Sektorsko nadležno tijelo ovlašteno je ne objaviti te informacije u skladu s uvjetima propisanima u članku 36. Uredbe (EZ) br. 1060/2009.
(3) Sukladno odredbama o rehabilitaciji u smislu zakona kojim je uređen prekršajni postupak, sektorsko nadležno tijelo će istekom roka od tri godine od dana pravomoćnosti odluke o prekršaju sa svojih mrežnih stranica ukloniti 