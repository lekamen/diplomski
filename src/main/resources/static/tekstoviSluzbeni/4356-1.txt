 kadrovske uvjete, a stavkom 2. istog članka kako uvjete iz stavka 2. ovoga članka i način utvrđivanja uvjeta pravilnikom propisuje Vijeće za elektroničke medije, uz prethodno mišljenje Hrvatske agencije za poštu i elektroničke komunikacije o tehničkim i prostornim uvjetima.
Kako je na neosporan način utvrđeno da pružatelj medijske usluge radija, nakladnik MEDIA CENTAR d.o.o. iz Zadra ne emitira radijski program, tj. ne ostvaruje koncesiju dulje od 48 sati, a samim time ne ispunjava uvjete za obavljanje djelatnosti pružanja medijske usluge radija iz članka 22. stavak 2. Zakona o elektroničkim medijima koji se odnosi na posebne tehničke uvjete, a člankom 76. stavkom. 1. točkom 2. ZEM-a propisano je da Vijeće donosi odluku o privremenom ili trajnom oduzimanju koncesije pružatelju medijskih usluga ako utvrdi da nakladnik televizije i/ili radija nije počeo ostvarivati koncesiju u roku određenom ugovorom o koncesiji ili ne poštuje tehničke uvjete iz ugovora o koncesiji dulje od mjesec dana od početka ostvarivanja koncesije, odnosno prekine ostvarivati koncesiju dulje od 48 sati, a točkom 4. istog stavka propisano je da Vijeće donosi odluku o privremenom ili trajnom oduzimanju koncesije pružatelju medijskih usluga ako utvrdi da nakladnik televizije i/ili radija više ne ispunjava uvjete za obavljanje djelatnosti iz članka 22. ovoga to je Vijeće donijelo odluku o privremenom oduzimanju koncesije.
UPUTA O PRAVNOM LIJEKU
Protiv ove odluke nije dopuštena žalba, ali se može pokrenuti upravni spor pred Upravnim sudom u Splitu u roku od 30 dana od dana primitka odluke. Tužba se predaje ili šalje neposredno Upravnom sudu u Splitu, a može se podnijeti i na zapisnik kod redovnog suda nadležnog za obavljanje pravne pomoći.
Klasa: 612-12/07-02/0057
Urbroj: 567-06-16-13
Zagreb, 27. srpnja 2016.
Agencija za elektroničke medije Vijeće za elektroničke medije Damir Hajduk, v. r.
