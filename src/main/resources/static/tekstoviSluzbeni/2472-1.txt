izvan područja luke prijevoznim sredstvima – autocisternama do luke u kojoj se vrši opskrba).
(7) Iznimno od stavka 1. ovoga članka, kretanje duhanskih prerađevina te alkohola i alkoholnih pića koje se odvija na teritoriju Republike Hrvatske iz trošarinskog skladišta do carinskog skladišta dozvoljeno je uz uobičajenu komercijalnu ispravu. Kretanje duhanskih prerađevina te alkohola i alkoholnih pića koja su prodana u izdvojenim prodajnim mjestima trošarinskih skladišta u zračnim lukama putnicima koji putuju u treću državu ili treći teritorij dozvoljeno je bez primjene e-TD-a.
Elektronički trošarinski dokument
Članak 3.
(1) Pošiljatelj – ovlašteni držatelj trošarinskog skladišta iz članka 12. stavka 1. i članka 13. stavka 1. Zakona, odnosno registrirani pošiljatelj iz članka 13. stavka 1. Zakona podnose nacrt e-TD-a sustavu Carinske uprave prije otpreme trošarinskih proizvoda u sustavu odgode plaćanja trošarine koristeći Sustav kontrole kretanja trošarinskih proizvoda.
(2) Računalni sustav Carinske uprave vrši elektroničku provjeru podataka u nacrtu e-TD-a i ako su podaci ispravni dokumentu dodjeljuje jedinstvenu referentnu oznaku.
(3) e-TD koji sadrži jedinstvenu referentnu oznaku iz stavka 2. ovoga članka je dokument kojim se dokazuje da se u njemu navedene vrste i količine trošarinskih proizvoda kreću u sustavu odgode plaćanje trošarine.
(4) U odnosu na strukturu i sadržaj elektroničkih poruka koje se razmjenjuju putem Sustava kontrole kretanja trošarinskih proizvoda te pravila i postupaka kojih se treba pridržavati prilikom razmjene tih poruka, kao i u odnosu na strukturu papirnatih dokumenata koji se koriste u slučaju nedostupnosti računalnog sustava iz članka 15. i 16. Zakona primjenjuju se odredbe Uredbe Komisije (EZ-a) br. 684/2009 od 24. srpnja 2009. o provedbi Direktive Vijeća 2008/118/EZ s obzirom na računalnu obradu postupaka za kretanje trošarinske robe u sustavu odgode plaćanja trošarine (u daljnjem tekstu: Uredba Komisije br. 684/2009), koja je izmijenjena i dopunjena Provedbenom uredbom Komisije (EU) br. 1221/2012 od 12. prosinca 2012. kojom se mijenja i dopunjuje Uredba (EZ) br. 684/2009 s obzirom na podatke podnesene putem računalnih postupaka za kretanje trošarinskih proizvoda u sustavu odgode plaćanja trošarine i Provedbenom uredbom Komisije (EU) br. 76/2014 od 28. siječnja 2014. o izmjeni Uredbe (EZ) br. 684/2009 u pogledu podataka koje je potrebno podnijeti u okviru računalne obrade postupka za kretanje trošarinskih proizvoda u sustavu odgode plaćanja trošarine.
E-kretanje – razmjena elektroničkih poruka
Članak 4.
(1) U slučaju iz članka 12. stavka 1. i članka 13. stavka 1. Zakona računalni sustav Carinske uprave vrši elektroničku provjeru podataka u nacrtu e-TD-a. Ako podaci nisu ispravni računalni sustav Carinske uprave o tome šalje elektroničku poruku sustavu pošiljatelja – ovlaštenom držatelju trošarinskog skladišta, odnosno registriranom pošiljatelju. Ako su podaci ispravni računalni sustav Carinske uprave dokumentu dodjeljuje jedinstvenu referentnu oznaku te šalje:
1. elektroničku poruku validacije podataka sustavu pošiljatelja – ovlaštenom držatelju trošarinskog skladišta i sustavu primatelja – ovlaštenom držatelju trošarinskog skladišta, kada se kretanje odvija u skladu s člankom 12. Zakona ili
2. elektroničku poruku validacije podataka sustavu pošiljatelja – ovlaštenom držatelju trošarinskog skladišta, odnosno registriranom pošiljatelju i računalnom sustavu nadležnog tijela države članice odredišta koji istu šalje sustavu primatelja – ovlaštenom držatelju trošarinskog skladišta ili registriranom primatelju ili povremeno registriranom primatelju, kada se kretanje odvija u skladu s člankom 13. Zakona.
(2) Kada se trošarinski proizvodi otpremaju do mjesta na kojem trošarinski proizvodi napuštaju teritorij Europske unije, računalni sustav Carinske uprave, ako su podaci ispravni, dokumentu dodjeljuje jedinstvenu referentnu oznaku te šalje:
1. elektroničku poruku validacije podataka sustavu pošiljatelja 