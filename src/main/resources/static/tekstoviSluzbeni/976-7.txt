 dostavljanju valjanog jamstva iz stavaka 4. i 5. ovoga članka Agencija za plaćanja Korisniku donosi Odluku o isplati predujma i isplaćuje predujam.
(8) U slučaju da Korisnik ne dostavi Agenciji za plaćanja prihvatljivo jamstvo iz stavka 5. ovoga članka, Agencija za plaćanja će donijeti Odluku o odbijanju zahtjeva za isplatu predujma.
(9) Sredstva isplaćenog predujma za provedbu odobrenog projekta namjenska su i Korisnik ih je dužan iskoristiti za provedbu odobrenih aktivnosti navedenih u Odluci o odobrenju projekta u roku važenja Odluke o odobrenju projekta, a iznimno u slučaju iz članka 19. i vezano uz primjenu članka 17. stavak 2. točke d) ovog Pravilnika, do kraja druge financijske godine nakon dana isplate predujma sukladno članku 37b. Uredbe Komisije (EZ) br. 555/2008.
(10) Korisnik je dužan Agenciji za plaćanja o korištenju predujma dostavljati godišnje Izvješće o korištenju predujma najkasnije do 30. listopada tekuće godine uz koji prilaže:
a) Financijsku dokumentaciju kojom se opravdava uporaba predujma do 15. listopada tekuće godine;
b) Izjavu Korisnika o iznosu neiskorištenog predujma na dan 15. listopada tekuće godine.
(11) Isplaćeni predujam iz stavka 7. ovoga članka opravdava se plaćenim računima/situacijama za odobrena ulaganja najkasnije do kraja druge financijske godine od datuma isplate predujma.
(12) Korisnik je dužan Agenciji za plaćanja dostaviti Izvješće o iskorištenom predujmu najkasnije do 15. listopada druge financijske godine od datuma isplate predujma uz koji prilaže:
a) Financijsku dokumentaciju kojom se opravdava iskorištenje cjelokupnog/preostalog iznosa predujma;
b) Izjavu Korisnika o iznosu iskorištenja cjelokupnog iznosa predujma.
(13) Kako bi Korisnik koji je ostvario pravo na predujam iz stavka 7. ovoga članka ostvario konačno pravo na potporu navedenu u Odluci o odobrenju projekta, potrebno je ispunjenje svih uvjeta iz stavaka 10. i 12. ovoga članka.
(14) Jamstvo iz stavka 4. ovoga članka, biti će oslobođeno i vraćeno Korisniku po zaprimanju Zahtjeva za oslobađanje jamstva i po prihvaćanju opravdanosti odobrenih ulaganja iz stavaka 10. i 12. ovoga članka i članka 27. Uredbe Komisije (EU) br. 907/2014.
(15) Predložak Zahtjeva za isplatu predujma iz stavka 1. ovoga članka, predložak Izvješća o iskorištenju predujma iz stavaka 10. i 12. ovoga članka, te Zahtjev za oslobađanje jamstva iz stavka 14. ovoga članka objavljuju se na internetskim stranicama Agencije za plaćanja.
(16) Jamstvo iz stavka 4. ovoga članka biti će aktivirano radi povrata sredstava isplaćenog predujma u slučaju donošenja Odluke o djelomičnom/potpunom zadržavanju jamstva, Odluke o odbijanju zahtjeva za isplatu ili u slučaju poništenja Odluke o odobrenju projekta.
(17) Minimalni rok važenja jamstva je dvadeset i četiri mjeseca od datuma izdavanja, sukladno člancima 37. i 37b. Uredbe Komisije (EZ) br. 555/2008.
Članak 23.
(1) Zahtjev za isplatu Korisnik dostavlja Agenciji za plaćanja preporučeno s povratnicom na propisanom obrascu dostupnom na internetskim stranicama Agencije za plaćanja.
(2) Zahtjev za isplatu treba sadržavati sve plaćene račune sukladno odabranoj ponudi i Odluci o odobrenju projekta te dodatnu dokumentaciju na obrascima sukladno listi potrebne dokumentacije i pojašnjenjima za njihovo popunjavanje koji se objavljuju na internetskim stranicama Agencije za plaćanja, a priloženi računi moraju biti plaćeni u cijelosti.
(3) Korisniku se ne može isplatiti potpora u iznosu višem od maksimalnog iznosa navedenoga u Odluci o odobrenju projekta.
(4) Za plaćanja izvršena u stranoj valuti u svrhu odobrenja zahtjeva za isplatu obračunat će se:
– protuvrijednost u kunama prema mjesečnom tečaju Europske centralne banke (ECB) na dan 01. siječnja godine u kojoj je donesena odluka o odobrenju projekta sukladno članku 30. stavku 3. delegirane Uredbe Komisije (EU) br. 907/2014. Internetska adresa na kojoj se može dobiti uvid u navedeni tečaj je:
http://sdw.ecb.europa.eu/quickview.do?SERIES_KEY=120.EXR.M.HRK.EUR.SP00.A
(5) Ukoliko 