 prenosi na tvrtku kćer, mora osigurati da podizvođač ili tvrtka kći ispunjava zahtjeve iz članka 28. ovoga Pravilnika i o tome obavješćuje tijelo koje provodi prijavljivanje.
(2) Prijavljeno tijelo mora preuzeti punu odgovornost za poslove koje obavljaju podizvođači ili tvrtke kćeri bez obzira na njihov poslovni nastan.
(3) Aktivnosti u postupku ocjenjivanja sukladnosti mogu se ugovoriti s podizvođačem ili ih može obaviti tvrtka kći isključivo uz suglasnost podnositelja zahtjeva.
(4) Prijavljeno tijelo mora čuvati na raspolaganju tijelu koje provodi prijavljivanje odgovarajuće dokumente koji se odnose na ocjenu kvalifikacija podizvođača ili tvrtke kćeri i rada koji oni obavljaju u skladu s Dodatkom II. ovoga Pravilnika.
Akreditirana kućna tijela
Članak 31.
(1) Radnje na ocjenjivanju sukladnosti može obavljati akreditirano kućno tijelo za poduzeće čiji je ono dio u svrhu provedbe postupaka utvrđenih u Dodatku II. (Modul A2) i (Modul C2). To tijelo mora činiti zasebni i samostalni dio poduzeća i ne smije sudjelovati u oblikovanju, proizvodnji, dobavi, ugradnji, uporabi ili održavanju mjerila koje ocjenjuje.
(2) Akreditirano kućno tijelo mora ispunjavati sljedeće uvjete:
– mora biti akreditirano u skladu s Uredbom (EZ) br. 765/2008;
– to tijelo i njegovo osoblje moraju biti organizacijski prepoznatljivi i imati metode izvješćivanja unutar poduzeća čiji je ono dio;
– to tijelo i njegovo osoblje ne smiju biti odgovorni za oblikovanje, proizvodnju, isporuku, ugradbu, rad niti održavanje mjerila koje ocjenjuju niti smiju biti uključeni u djelatnosti koje bi mogle biti u sukobu s njihovom neovisnom prosudbom ili nepristranošću u odnosu na aktivnosti u postupku ocjenjivanja sukladnosti;
– to tijelo mora pružati svoje usluge isključivo poduzeću čiji je ono dio.
(3) Akreditirano kućno tijelo se ne prijavljuje državama članicama Europske unije niti Europskoj komisiji, ali podatke koji se odnose na njegovu akreditaciju dostavlja poduzeće čiji je ono dio ili nacionalno akreditacijsko tijelo središnjem tijelu državne uprave nadležnom za mjeriteljstvo koje je ujedno i tijelo koje provodi prijavljivanje u području mjeriteljstva, na njegov zahtjev.
Zahtjev za prijavljivanje
Članak 32.
(1) Tijelo za ocjenjivanje sukladnosti podnosi zahtjev za prijavljivanje središnjem tijelu državne uprave nadležnom za mjeriteljstvo.
(2) Uz zahtjev za prijavljivanje mora biti priložen opis aktivnosti u postupku ocjenjivanja sukladnosti, modul ili moduli ocjenjivanja sukladnosti, mjerilo ili mjerila za koja to tijelo tvrdi da je osposobljeno te potvrda o akreditaciji, ako postoji, koju je izdalo nacionalno akreditacijsko tijelo i kojom se potvrđuje da tijelo za ocjenjivanje sukladnosti ispunjava zahtjeve iz članka 28. ovoga Pravilnika.
(3) Ako tijelo za ocjenjivanje sukladnosti ne može osigurati potvrdu o akreditaciji, ono mora osigurati središnjem tijelu državne uprave nadležnom za mjeriteljstvo dokumentirane dokaze potrebne za provjeru, priznavanje i redovito praćenje njegove sukladnosti sa zahtjevima iz članka 28. ovoga Pravilnika.
Postupak prijavljivanja
Članak 33.
(1) Središnje tijelo državne uprave nadležno za mjeriteljstvo prijavljuje samo ona tijela za ocjenjivanje sukladnosti koja ispunjavaju zahtjeve iz članka 28. ovoga Pravilnika.
(2) Središnje tijelo državne uprave nadležno za mjeriteljstvo obavješćuje Europsku komisiju i druge države članice o imenovanim tijelima za ocjenjivanje sukladnosti pomoću sredstva za elektroničko prijavljivanje, koje je razvila i kojim upravlja Europska komisija.
(3) Prijava sadrži podatke o vrsti(-ama) mjerila za koje(-a) je svako pojedino tijelo imenovano i, ako je potrebno, o razredima točnosti mjerila, rasponu mjerenja, mjeriteljskoj tehnologiji i svakim drugim značajkama mjerila koja ograničavaju raspon prijavljivanja. Prijava mora obuhvaćati sve pojedinosti o poslovima ocjenjivanja sukladnosti, modulu ili modulima za ocjenjivanje sukladnosti, mjerilu ili mjerilima o kojima je riječ te odgovarajuću potvrdu o