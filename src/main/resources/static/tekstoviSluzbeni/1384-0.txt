72 30.06.2015 Pravilnik o kriterijima za određivanje naknada za koncesije u lukama i pristaništima unutarnjih voda
MINISTARSTVO POMORSTVA, PROMETA I INFRASTRUKTURE
1385
Na temelju članka 136.a i 136.b Zakona o plovidbi i lukama unutarnjih voda (»Narodne novine« 109/2007, 132/2007, 51A/2013 i 152/2014) ministar pomorstva, prometa i infrastrukture donosi
PRAVILNIK
O KRITERIJIMA ZA ODREĐIVANJE NAKNADA ZA KONCESIJE U LUKAMA I PRISTANIŠTIMA UNUTARNJIH VODA
Uvodne odredbe
Članak 1.
Ovim Pravilnikom propisuju se kriteriji za određivanje naknade za koncesiju te ostali kriteriji za dodjelu koncesija za obavljanje lučkih usluga u javnim lukama i javnim pristaništima te kriteriji za određivanje naknade za koncesiju za gospodarsko korištenje općeg ili drugog dobra na lučkom području privatnih luka i pristanišnom području privatnih pristaništa.
Kriteriji za određivanje naknade za koncesiju u javnim lukama i javnim pristaništima
Članak 2.
(1) Kriteriji određivanja naknade za koncesiju iz ovog Pravilnika primjenjuju se ukoliko je studijom opravdanosti davanja koncesije, odnosno analizom davanja koncesije, utvrđeno da su planirani prihodi od pružanja javnih usluga veći od troškova koji nastaju pružanjem javnih usluga.
(2) Ako nije ispunjen uvjet iz stavka 1. ovoga članka, naknada za koncesiju se ne ugovara, sukladno odredbama općeg propisa o koncesijama.
Članak 3.
Naknada za koncesiju za obavljanje lučkih usluga u javnim lukama i javnim pristaništima sastoji se od stalnog i promjenjivog dijela.
Članak 4.
(1) Visina stalnog dijela naknade za koncesiju utvrđuje se prema vrsti i opsegu lučkih usluga za koje se dodjeljuje koncesija prema formuli:

gdje su:
Fix – iznos stalne godišnje naknade za koncesiju
B – osnovica
k1,kn – koeficijent za pojedinu grupu
n – broj pripadajućih grupa usluga za koje se daje koncesija
(2) Osnovicu stalnog dijela naknade za koncesiju određuje nadležna lučka uprava prema jedinici bruto površine teritorija lučkog područja koje se koristi za pojedinu lučku uslugu, na temelju rezultata studije opravdanosti davanja koncesije, analize davanja koncesije ili prijedloga projekta javno-privatnog partnerstva.
(3) Bruto površina teritorija lučkog područja iz stavka 2. ovog članka predstavlja kopnenu površinu lučkog područja i površinu akvatorija lučkog područja koje se stalno koristi za obavljanje lučke djelatnosti.
(4) Koeficijenti k za pojedinu grupu djelatnosti određeni su u sljedećoj tablici:
Grupa Vrsta usluge k A Privez i odvez brodova, plovila, čamaca i plovnih objekata. Boksaža. Prihvat i posluživanje plovila na sidrištu. Opskrba plovila, posade i putnika. 0.9 B Prihvat otpada s plovila Remont plovila 1.0 C Ukrcaj, iskrcaj, prekrcaj, prijenos i slaganje tereta bez obzira na vrstu. Skladištenje, deponiranje i prijenos tereta na višenamjenskom terminalu. Skladištenje i prijenos generalnog tereta, kontejnera i Ro-Ro jedinica na specijaliziranom terminalu. 0.2 D Skladištenje, deponiranje i prijenos rasutog tereta na specijaliziranom terminalu.       0.3 E Skladištenje, deponiranje i prijenos tekućeg tereta na specijaliziranom terminalu. 0.3 F Skladištenje, deponiranje i prijenos drugih nespomenutih vrsta tereta na specijaliziranom terminalu. 0.3 G Priprema i objedinjavanje tereta za transport kao samostalna usluga 0.5 H Usluge prihvata i otpreme putnika kao samostalna usluga 0.5 I Ostalo (parkiranje, kontrola kakvoće i količine tereta, prepakiranje, trgovina i dr.) 0.5
Članak 5.
(1) Visina promjenljivog dijela naknade za koncesiju utvrđuje se na temelju ostvarene poslovne aktivnosti koncesionara u obračunskom razdoblju, kao postotak od ostvarenog godišnjeg prihoda od lučkih usluga za koje je koncesija dodijeljena.
(2) Obračunsko razdoblje definirat će se Ugovorom o koncesiji.
Članak 6.
Minimalni iznos promjenljivog dijela naknade za koncesiju za obavljanje lučkih usluga u javnim lukama i javnim pristaništima iznosi 0.1% ostvarenog prihoda za lučke usluge iz grupa A i B, odnosno 0.5% ostvarenog prihoda za lučke usluge iz grupa