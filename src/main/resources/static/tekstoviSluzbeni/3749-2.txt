 priključenje na distribucijsku mrežu i za povećanje priključne snage utvrđuje se ugovorom o priključenju na distribucijsku mrežu kojega sklapaju naručitelj priključka i distributer toplinske energije.
Članak 17.
(1) U slučaju da građenje priključka obavlja distributer toplinske energije naknada za priključenje na distribucijsku mrežu i za povećanje priključne snage jednaka je:

gdje je:
N – naknada za priključenje na distribucijsku mrežu i za povećanje priključne snage [kn],
TGP – troškovi građenja priključka [kn],
TPZR – troškovi pripremno-završnih radova [kn] i
TNP – troškovi za izvanredno stvaranje tehničkih uvjeta u distribucijskoj mreži pojedinog naručitelja priključka [kn].
(2) U slučaju da građenje priključka obavlja ovlašteni izvođač priključka iz članka 4. stavka 2. ove Metodologije, naknada za priključenje na distribucijsku mrežu i za povećanje priključne snage jednaka je:

gdje je:
N – naknada za priključenje na distribucijsku mrežu i za povećanje priključne snage [kn],
TPZR – troškovi pripremno-završnih radova [kn] i
TNP – troškovi za izvanredno stvaranje tehničkih uvjeta u distribucijskoj mreži pojedinog naručitelja priključka [kn].
Članak 18.
(1) Naknada za priključenje na distribucijsku mrežu i za povećanje priključne snage iz članka 17. stavka 1. ove Metodologije predstavlja iznos stvarnih troškova građenja priključka, pripremno-završnih radova i stvarnih troškova za izvanredno stvaranje tehničkih uvjeta u distribucijskoj mreži pojedinog naručitelja priključka.
(2) Naknada za priključenje na distribucijsku mrežu i za povećanje priključne snage iz članka 17. stavka 2. ove Metodologije predstavlja iznos troškova pripremno-završnih radova i stvarnih troškova za izvanredno stvaranje tehničkih uvjeta u distribucijskoj mreži pojedinog naručitelja priključka.
Članak 19.
Naručitelj priključka dužan je naknadu za priključenje na distribucijsku mrežu i za povećanje priključne snage iz članka 18. ove Metodologije platiti distributeru toplinske energije.
VI. SPOJNI VOD PROIZVOĐAČA TOPLINSKE ENERGIJE
Članak 20.
(1) Kada je za priključenje građevine za proizvodnju toplinske energije potrebno izgraditi spojni vod proizvođača toplinske energije, distributer toplinske energije određuje tehničke uvjete i lokaciju toplinske stanice kao mjesto priključenja na distribucijsku mrežu, odnosno mjesto razgraničenja između proizvođača toplinske energije i distributera toplinske energije.
(2) Nadzor nad građenjem spojnog voda proizvođača toplinske energije provodi distributer toplinske energije.
(3) Spojni vod proizvođača toplinske energije iz stavka 1. ovoga članka nije dio distribucijske mreže.
Članak 21.
(1) Ako se na spojni vod proizvođača toplinske energije priključuje novi naručitelj priključka, proizvođač toplinske energije dužan je spojni vod proizvođača toplinske energije predati distributeru toplinske energije, bez naknade, a distributer toplinske energije dužan je preuzeti spojni vod proizvođača toplinske energije koji time postaje dio distribucijske mreže.
(2) Preuzimanje spojnog voda proizvođača toplinske energije koji postaje dio distribucijske mreže, proizvođač toplinske energije i distributer toplinske energije dužni su urediti ugovorom o preuzimanju spojnog voda proizvođača toplinske energije.
(3) Sve troškove preuzimanja spojnog voda proizvođača toplinske energije snosi distributer toplinske energije.
(4) Naručitelj priključka iz stavka 1. ovoga članka sve uvjete u vezi priključenja na distribucijsku mrežu uređuje ugovorom o priključenju kojega sklapa s distributerom toplinske energije.
VII. NADZOR
Članak 22.
Primjenu ove Metodologije nadzire Agencija.
VIII. PRIJELAZNE I ZAVRŠNE ODREDBE
Članak 23.
Svi postupci sklapanja ugovora o priključenju, započeti prije dana stupanja na snagu ove Metodologije, nastavit će se i završiti primjenom odredbi ove Metodologije.
Članak 24.
Ova Metodologija objavit će se u »Narodnim novinama«, a stupa na snagu 1. lipnja 2016. godine.
Klasa: 011-01/16-01/07
Urbroj: 371-01/16-01
Zagreb, 29.