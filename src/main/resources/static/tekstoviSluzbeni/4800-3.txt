 vrijednosti najveće dopuštene pogreške utvrđene u točki 2.2. ovoga Dodatka a nakon završetka ispitivanja mora zadovoljavati i zahtjeve utvrđene u točkama 2.5., 2.6. i 3.1. ovoga Dodatka.
4. PRVO, REDOVNO I IZVANREDNO OVJERAVANJE
Prvo, redovno i izvanredno ovjeravanje sadrži provjeru točnosti u najmanje pet točaka mjernog područja, koje su ravnomjerno raspodijeljene u cijelom mjernom području.
Ispitivanje histereze mora se provesti u pet točaka mjernog područja u skladu s točkom 2.5. ovoga Dodatka.
Ispitivanje točnosti tlakomjera provodi se usporedbom s etalonskim tlakomjerom, čija pogreška ne smije biti veća od jedne četvrtine najveće dopuštene pogreške ispitivanog tlakomjera, određene u točki 2.2. ovoga Dodatka.
5. NATPISI I OZNAKE
Na tlakomjere za gume postavljaju se sljedeći natpisi i oznake:
1) na brojčaniku analognog pokaznog uređaja, odnosno uz izmjerenu vrijednost tlaka na digitalnom pokaznom uređaju:
a) oznaka mjerne jedinice, bar
b) ako je potrebno oznaku koja pokazuje radni položaj mjerila.
2) na brojčaniku, na natpisnoj pločici ili na samom tlakomjeru za gume:
a) ime, registrirani trgovački naziv ili registriranu trgovačku oznaku proizvođača;
b) podatke za identifikaciju mjerila
c) službenu oznaku iz rješenja o odobrenju tipa mjerila.
Te oznake moraju biti vidljive, lako čitljive i neizbrisive u normalnim uvjetima uporabe, te ne smiju smetati pri očitavanju rezultata mjerenja.
