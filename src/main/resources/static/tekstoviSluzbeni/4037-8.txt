ugovora o potrošačkim zajmovima, odnosno potrošačkom kreditiranju bila nedovoljno precizno regulirana, ili u pojedinim pitanjima nisu bila regulirana, predmetnim Zakonom o potrošačkom kreditiranju dodatno i detaljnije se uređuju važna pitanja iz područja ugovora o potrošačkom kreditiranju, a njihovim uređenjem prvenstveno se nastoji zaštititi prava potrošača kao slabije ugovorne strane u odnosu s vjerovnicima, koji su u najvećoj mjeri kreditne institucije, a sve imajući u vidu činjenicu da kreditne institucije potrošačima plasiraju novac kao predmet svog poslovanja u vidu raznih novčarskih proizvoda i da je njihovo iskustvo i znanje o predmetu ugovora nemjerljivo s onim potrošača, ...
(...)
Stoga, nesporno je da je i prije donošenja Zakona o izmjenama i dopunama Zakona o potrošačkom kreditiranju, postojala obveza kreditnih institucija da potrošačima jasno i nedvosmisleno predoče način i egzaktne parametre za izmjenu promjenjive kamatne stope, te da o istoj pojedinačno pregovaraju, umjesto da je ugovaraju kao tipiziranu odredbu, pri čemu nije niti navedeno da ista predstavlja izvedeni financijski instrument – jednostranu opciju u korist kreditne institucije, a što je nedvojbeno protivno načelu savjesnosti i poštenja, a imalo je za posljedicu neravnotežu u pravima i obvezama ugovornih strana utemeljenu na jednostranom povećanju kamatnih stopa na štetu potrošača. ...
Smatramo nespornim činjenicu da je odredbom članka 11.a stavka 1. Zakona propisana obveza vjerovnika da je dužan, ako su ugovorene promjenjive kamatne stope, definirati parametre koje prati u kontekstu donošenja odluke o korekciji promjenjive kamatne stope, i to parametre koji su jasni i poznati potrošačima te da je istome za to člankom 16. Zakona o izmjenama i dopunama zakona o potrošačkom kreditiranu (»Narodne novine«, br. 112/12) za to dan primjeren rok od 90 dana.
Međutim, osim obveze definiranja parametra, istim člankom 11.a stavkom 4. propisano je da je vjerovnik, ako nudi ugovaranje promjenjive kamatne stope, dužan jasno i nedvojbeno predočiti potrošaču prije sklapanja ugovora o kreditu elemente iz stavka 1. ovoga članka, kao i upozoriti potrošača o svim rizicima ove promjenjivosti te jasno i nedvojbeno ugovoriti u samome ugovoru o kreditu promjenjive elemente na temelju kojih se izračunava promjenjiva kamatna stopa.
(...)
Radi navedenih činjenica jasno je kako prekršajna odredba koja propisuje sankciju za postupanje protivno odredbama članka 11.a ovoga Zakona također uključuje i odredbe članka 11.a stavka 4., odnosno ne samo obvezu definiranja parametra od strane vjerovnika koje prati u kontekstu donošenja odluke o korekciji promjenjive kamatne stope, kako to podnositelj zahtjeva tvrdi, već definiranje parametara koji su jasni i poznati potrošačima i u skladu sa stavkom 4. jasno i nedvojbeno istome predočeni prije sklapanja ugovora o kreditu, te dalje uključuje i obvezu upozoriti potrošača o svim rizicima ove promjenjivosti te obvezu jasnog i nedvojbenog ugovaranja u samome ugovoru o kreditu promjenjivih elemenata na temelju kojih se izračunava promjenjiva kamatna stopa, a sve kako bi istom bili poznati svi bitni sastojci za sklapanje ugovora o kreditu.
(...)
U članak 13. prijelaznih i završnih odredbi Zakona o izmjenama i dopunama Zakona o potrošačkom kreditiranju (»Narodne novine«, br. 143/13), zakonodavac dakle, ugrađuje odredbe o prelasku na novi režim i određuje vrijeme potrebno za usklađivanje na način koji je utemeljen na vladavini prava kako bi se ostvarilo načelo pravne sigurnosti i pravne izvjesnosti te osiguralo poštovanje zaštićenih ustavnih vrijednosti i integritet pravnog poretka istovremeno uvažavajući svrhu zaštite onih prava koja radi kojih je sam Zakon i donesen.
Radi navedenog, prilikom propisivanja vremenskog važenja Zakona odnosno odredbi članka 13. stavka 2., a u skladu s odredbom stavka 4. članka 1. Zakona, kako za postojeće ugovore o kreditu sklopljene do stupanja na snagu ovoga Zakona, a u kojima nisu bili definirani parametri,