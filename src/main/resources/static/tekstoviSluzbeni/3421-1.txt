 mora sadržavati sve bitne uglavke propisane Zakonom o radu.
Članak 8.
Ako se statusnom promjenom ili pravnim poslom na novog poslodavca prenese poduzeće, dio poduzeća, gospodarska djelatnost ili dio gospodarske djelatnosti, a koji zadržava svoju gospodarsku cjelovitost, na novog se poslodavca prenose svi ugovori o radu radnika koji rade u poduzeću ili djelu poduzeća koji je predmet prenošenja, odnosno koji su vezani za obavljanje gospodarske djelatnosti ili dijela gospodarske djelatnosti koja je predmet prenošenja.
Novi vlasnik ili novi poslodavac se obvezuje poštovati sva prava radnika čiji se ugovori prenose, sukladno odredbama Zakona o radu koje reguliraju prenošenje ugovora na novog poslodavca.
Poslodavac na kojeg se prenose ugovori o radu, na način propisan stavkom jedan ovog članka, preuzima sa danom prenošenja, u neizmijenjenom obliku i opsegu sva prava i obveze iz prenesenog ugovora o radu.
Poslodavac koji prenosi na novog poslodavca društvo ili dio društva dužan je novog poslodavca potpuno izvijestiti o pravima radnika čiji se Ugovori o radu prenose.
Poslodavac je dužan o prenošenju Ugovora o radu na novog poslodavca pisano obavijestiti radničko vijeće i sve radnike čiji se ugovori prenose.
Članak 9.
Prije donošenja odluke o potrebi zasnivanja radnog odnosa za izvršitelja određenih poslova (radnog mjesta), Poslodavac će istražiti mogućnost popunjavanja toga radnog mjesta raspoloživim radnikom između već zaposlenih.
2. Uvjeti za sklapanje ugovora o radu
Članak 10.
Ugovor o radu može sklopiti svaka osoba koja je navršila 15 (petnaest) godina života a ne pohađa obvezno osnovno obrazovanje.
Maloljetnik stariji od 15 (petnaest) godina života može sklopiti ugovor o radu samo uz ovlaštenje zakonskog zastupnika.
Članak 11.
Ako su zakonom, drugim propisom ili Pravilnikom određeni posebni uvjeti za zasnivanje radnog odnosa, Ugovor o radu može sklopiti samo zaposlenik koji zadovoljava te uvjete.
Članak 12.
Prilikom sklapanja Ugovora o radu zaposlenik je dužan obavijestiti poslodavca o bolesti ili drugoj okolnosti koja ga onemogućuje ili bitno ometa u izvršenju obveza iz ugovora o radu ili koja ugrožava život ili zdravlje osoba s kojim u izvršenju ugovora o radu zaposlenik dolazi u dodir.
Radi utvrđivanja zdravstvene sposobnosti za obavljanje određenih poslova, Poslodavac može uputiti radnika na liječnički pregled. Troškove liječničkog pregleda snosi Poslodavac.
3. Vremensko trajanje ugovora o radu
Članak 13.
Ugovor o radu zasniva se u pravilu na neodređeno vrijeme, osim ako Zakonom o radu nije drukčije određeno.
Članak 14.
Ugovor o radu može se iznimno sklopiti na određeno vrijeme koje je određeno rokom, izvršenjem određenog posla ili nastupanjem određenog događaja, pa tako:
– za vrijeme sezonskih poslova,
– zbog zamjene privremeno odsutnog radnika (npr. zbog dužeg bolovanja, zbog godišnjeg odmora, porodnog dopusta, dužeg plaćenog ili neplaćenog odsustva s rada i sl.),
– zbog povećanog obima posla u određenom organizacijskom procesu,
– zbog potrebe obavljanja određenog privremenog posla,
– zbog ostvarivanja određenog poslovnog pothvata (npr. izrada određenog projekta, izgradnja određenih poslovnih objekata ili postrojenja i u sličnim okolnostima).
4. Posebni uvjeti za zasnivanje radnog odnosa
Članak 15.
Poslodavac samostalno utvrđuje svoj organizacijski ustroj, organizacijske i radne dijelove, strukturu i broj radnika i uvjete koje radnici moraju izvršavati za obavljanje pojedinih poslova ako ti uvjeti nisu propisani Zakonom ili drugim propisom.
Posebni uvjeti za zasnivanje radnog odnosa na onim poslovima za koje poslodavac smatra da ih, zavisno od vrste i naravi posla radnici moraju ispunjavati, utvrđuje se Popisom poslova – radnih mjesta (sistematizacijom).
Popisom poslova mogu se kao posebni uvjeti utvrditi:
– stručna sprema
– radni staž
– posebna znanja potrebna za uspješno obavljanje posla
– radno iskustvo
– godine života radnika
– posebna zdravstvena sposobnost radnika.
Članak 16.
Pod stručnom spremom se smatra:
– stupanj