 kuna.
Sredstva za sufinanciranje projekata kroz ovu mjeru moguće je odobriti zadrugama hrvatskih branitelja isključivo za projekte koji su prijavljeni i odobreni kroz navedene programe/natječaje, te po dostavljanju dokaza iz kojih je razvidno da su isti odobreni, odnosno ugovoreni od strane nadležnog tijela.
Projekti mogu biti sufinancirani samo u dijelu koji nije sufinanciran sredstvima Europske unije ili iz drugih izvora te su zadruge-korisnice ove mjere obvezne dostavljati Ministarstvu izvješća o namjeni i trošenju dijela sredstava sufinanciranog od strane Ministarstva branitelja, a sukladno odobrenom obrascu proračuna projekta.
U cilju jačanja međusobne povezanosti i umrežavanja zadruga hrvatskih branitelja, prednost pri dodjeli sredstava kroz ovu mjeru imat će oni projekti zadruga na kojima uz zadrugu-nositelja projekta kao partneri, odnosno suprijavitelji, sudjeluju dvije ili više braniteljskih zadruga.
U slučaju odobravanja zahtjeva za sufinanciranje kroz ovu mjeru, zadruga-nositelj projekta, odnosno zadruge-suprijavitelji na projektu iz Republike Hrvatske, dužni su u svakom trenutku na traženje Ministarstva branitelja dostaviti sve dodatne podatke i dokumentaciju o projektu (sadržajne, administrativne, financijske i druge) koje se odnose na provedbu projekta.
9.1.6. Mjera kreditiranja malog i srednjeg poduzetništva
Ministarstvo nastavlja plaćati preuzete obveze iz prethodnog razdoblja, subvenciju 2% kamatne stope na poduzetničke kredite realizirane u poslovnim bankama kroz Program »Lokalni projekti razvoja – Poduzetnik«, Projekt »Branitelji«.
9.2. Program u širem smislu
Program u širem smislu obuhvaća druge dodatne aktivnosti, kao i posebne odredbe Programa koje uključuju aktivnu suradnju s drugim institucijama na realizaciji ciljeva Programa.
9.2.1. Dodatne aktivnosti
Dodatne aktivnosti obuhvaćaju sljedeće:
– promidžbu mjera Programa,
– pružanje savjetodavne pomoći vezano uz korištenje mjera Programa na regionalnoj i nacionalnoj razini,
– podizanje svijesti šire javnosti o radnim sposobnostima osoba iz ciljne skupine s ciljem povećanja njihove zapošljivosti,
– podizanje svijesti šire javnosti o mogućnostima zapošljavanja osoba iz ciljne skupine, jačanja njihovih kompetencija i poduzetničkog potencijala kroz zadruge,
– održavanje sajmova zadruga hrvatskih branitelja radi predstavljanja rada, proizvoda i usluga zadruga hrvatskih branitelja te jačanja prepoznatljivosti zadružnih proizvoda, kao i održavanje tematskih okruglih stolova,
– prigodna predstavljanja proizvoda braniteljskih zadruga vezana uz obilježavanje značajnijih obljetnica iz Domovinskog rata,
– uređenje specijaliziranog prodajnog prostora namijenjenog izlaganju, ponudi i prodaji braniteljskih proizvoda i usluga,
– obilaske korisnika Programa na terenu, od strane Referalnih centara za zadruge hrvatskih branitelja, a po potrebi i djelatnika Ministarstva branitelja, vezano uz kontrolu namjenskog utroška potpora ostvarenih kroz Program,
– prijenos znanja i iskustva u provođenju mjera i aktivnosti Programa kroz službenu razvojnu pomoć.
9.2.2. Posebne odredbe Programa
Uz provedbu navedenih mjera, Ministarstvo branitelja će u svrhu razvoja i jačanja poslovanja zadruga hrvatskih branitelja te povećanja broja članova i zaposlenih osoba iz ciljne skupine u zadrugama hrvatskih branitelja surađivati i s drugim institucijama, a prvenstveno:
– Ministarstvom zaštite okoliša i prirode i Fondom za zaštitu okoliša i energetsku učinkovitost na realizaciji projekata zadruga hrvatskih branitelja usmjerenih području zaštite okoliša, energetske učinkovitosti i korištenja obnovljivih izvora energije, a koji se odnose na održivi razvoj,
– Ministarstvom poljoprivrede, Ministarstvom poduzetništva i obrta i drugim tijelima državne i javne uprave te jedinicama lokalne samouprave u područjima koja se odnose na rad i projekte zadruga hrvatskih branitelja, odnosno kojima se proširuju postojeće djelatnosti ili razvijaju novi projekti zadruga, čime se potiče njihov razvoj i poslovanje.