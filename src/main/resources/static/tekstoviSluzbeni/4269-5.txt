 mjerilu 1:2000 (DOF 2) i
5. ortofotokarta u mjerilu 1:5000 (DOF 5).
(2) Službene državne karte iz stavka 1. ovoga članka izrađuju se sukladno odgovarajućim specifikacijama proizvoda te ih pregledava i ovjerava Državna geodetska uprava.
(3) Službene tematske i druge karte izrađuju se po potrebi iz topografskih i kartografskih baza podataka za određeno mjerilo ili na temelju službenih državnih karata.
Članak 23.
(1) Sadržaj službenih državnih karata određen je specifikacijom proizvoda koja se odnosi na izradu karata za svako pojedino mjerilo karte, a koje donosi Državna geodetska uprava.
(2) Sadržaj topografskih karata ovisno o mjerilu i vrsti čine:
1. stalne geodetske točke
2. građevine i ostali objekti
3. vodovi i objekti vezani uz vodove
4. prometnice i objekti vezani uz promet
5. vegetacija i vrste zemljišta
6. vode i objekti vezani uz vode
7. visinska predstava i reljefni oblici
8. državna granica
9. okvir i vanjski opis karte s koordinatnom mrežom i
10. geografska imena.
(3) Državna geodetska uprava izrađuje zbirku kartografskih znakova za potrebe izrade službenih državnih karata.
Članak 24.
Podjela i slovnobrojčane oznake listova službenih državnih karata i katastarskih planova određuju se prema specifikaciji za računanje i podjelu na listove u projekcijskom sustavu HTRS96/TM i HTRS96/LCC, a koju donosi Državna geodetska uprava.
GLAVA I. IZRADA HRVATSKE OSNOVNE KARTE
Članak 25.
Hrvatska osnovna karta u mjerilima 1:5000 i 1:10 000 izrađuje se na osnovi neposredne izmjere zemljišta fotogrametrijskim metodama koja može biti dopunjena s podacima Temeljne topografske baze podataka.
Članak 26.
(1) Topografski podaci prikupljeni neposredno stereofotogrametrijskom izmjerom s prostornim digitalnim zapisom kartografski se obrađuju sukladno specifikaciji proizvoda za izradu Hrvatske osnovne karte i prema projektnom zadatku.
(2) Visinski prikaz izohipsama izrađuje se iz podataka DMR-a.
Članak 27.
Topografski podaci i izvršena kartografska obrada dopunjuju se podacima iz sekundarnih izvornika definiranim u specifikaciji proizvoda za izradu Hrvatske osnovne karte i terenski provjeravaju.
GLAVA II. IZRADA ORTOFOTOKARATA
Članak 28.
(1) Državna geodetska uprava izrađuje ortofotoplanove u mjerilu 1:2000 (DOF 2) i ortofotokarte u mjerilu 1:5000 (DOF 5), a u posebnim slučajevima može izrađivati ortofotoplanove i ortofotokarte u drugim mjerilima te »true« ortofoto.
(2) Ortofotokarte izrađuju se prevođenjem digitalne aerofotogrametrijske snimke (poznatih vrijednosti unutarnje i vanjske orijentacije) iz centralne u ortogonalnu projekciju uz upotrebu DMR-a odgovarajuće točnosti.
(3) Ortofotokarte mogu djelomično poslužiti i za održavanje topografskih baza podataka uz znatno smanjenu mogućnost interpretiranja u odnosu na stereofotogrametrijske postupke.
Članak 29.
(1) Ortofotokarte izrađuju se sukladno odgovarajućim specifikacijama proizvoda.
(2) Za izradu ortofota potrebni su:
1. aerofotogrametrijska snimka snimljena digitalnom kamerom ili satelitska snimka
2. elementi unutarnje i vanjske orijentacije snimke sukladno specifikaciji proizvoda za aerotriangulaciju
3. DMR/DMV sukladno specifikaciji proizvoda za DMR i
4. okvir lista s koordinatnom mrežom i vanjskim opisom lista sukladno projektnom zadatku.
(3) Satelitske snimke koje se koriste za izradu ortofotokarata moraju biti prethodno obrađene s parametrima koji osiguravaju zahtijevanu točnost, zadovoljavajuće rezolucije, geometrijske točnosti i trebaju se koristiti uz ažuran DMR prikupljen aerofotogrametrijskim postupcima.
(4) Položajna točnost ortofotokarata definirana je specifikacijama proizvoda za digitalne ortofotokarte.
(5) Ortofotokartama se u posebnim slučajevima mogu dodati geografska imena, izohipse, kote, prometnice, vode, naselja/objekti, vegetacija.
GLAVA III. IZRADA TOPOGRAFSKIH KARATA
Članak 30.
(1) Topografske karte u mjerilima od 1:25 000 do 1:250 000 spadaju u grupu detaljnih topografskih karata i izrađuju se na temelju podataka odgovarajućih kartografskih baza podataka