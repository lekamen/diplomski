 radi okreta za uzvodno,
imaju pravo zatražiti od plovila koja plove uzvodno da promijene pravac koji su im oslobodila ta plovila u skladu s člankom 6.04 ovoga Pravilnika ako im taj pravac ne odgovara.
To se može zahtijevati samo pod uvjetom da se bez opasnosti može udovoljiti tom zahtjevu.
(3) U slučajevima iz stavka 2. ovoga članka, plovila i sastavi koji plove nizvodno moraju pravodobno dati:
– jedan kratak zvučni znak ako žele proći s lijeva;
– dva kratka zvučna znaka ako žele proći s desna plovila koja plove uzvodno, a kao dodatak, pokazivati vizualne znakove iz članka 6.04 stavka 4. ovoga Pravilnika.
(4) Plovila i sastavi koji plove uzvodno, u slučajevima iz stavka 2. ovoga članka, moraju prihvatiti zahtjev nizvodnih plovila i potvrditi to na sljedeći način:
– kada se mimoilaženje treba izvršiti s lijeve strane, plovila moraju odaslati jedan kratak zvučni znak, a uz to ukloniti vizualne znakove iz članka 6.04 stavka 4. ovoga Pravilnika,
– kada se mimoilaženje treba izvršiti s desne strane, plovila trebaju odaslati dva kratka zvučna znaka i kao dodatak pokazivati vizualne znakove iz članka 6.04 stavka 4. ovoga Pravilnika.
(5) Kada postoji dvojba da plovila koja plove uzvodno nisu shvatila namjere plovila koja plove nizvodno, tada plovila koja plove nizvodno moraju ponavljati zvučne znakove predviđene u stavku 4. ovoga članka.
(6) Kada plovila koja plove uzvodno zaključe da put koji zahtijevaju plovila koja plove nizvodno nije pogodan i da zbog toga postoji opasnost od sudara, ona moraju odaslati jedan niz vrlo kratkih zvukova. Zapovjednici tada moraju poduzeti sve mjere koje zahtijevaju okolnosti kako bi se izbjegla opasnost od sudara.
(7) Stavci 1. do 6. ovoga članka ne primjenjuju se na čamce u odnosu prema drugim plovilima ni u slučaju kada se čamci međusobno mimoilaze.
Članak 6.06 – Mimoilaženje brzih brodova
Odredbe članaka 6.04 i 6.05 ovoga Pravilnika ne primjenjuju se u slučaju mimoilaženja između brzih brodova međusobno i između brzih brodova i bilo kojeg drugog plovila. Brzi brodovi moraju se o svom međusobnom mimoilaženju dogovoriti putem radiotelefonskog uređaja.
Članak 6.07 – Mimoilaženje plovila na uskim plovnim putovima
(1) Kako bi se, što je više moguće, pokušalo izbjeći mimoilaženje plovila na sektorima ili mjestima gdje plovni put nema nesporno dovoljnu širinu za mimoilaženje (uski plovni put), primjenjuju se sljedeća pravila:
a) sva plovila moraju proći kroz uske plovne putove u najkraćem mogućem vremenu,
b) kada je vidno polje ograničeno, plovila moraju prije nego što uđu u uski plovni put odaslati »jedan dug zvučni znak«, a po potrebi, naročito kada je uski plovni put dug, moraju ponavljati ovaj znak sve dok plove kroz njega,
c) (i) kada plovilo ili sastav koji plove uzvodno utvrdi da plovilo ili sastav koji plove nizvodno upravo ulazi u uski plovni put, ono je dužno zaustaviti se ispred uskog plovnog puta i čekati dok plovilo ili sastav koji plovi nizvodno prođu kroz njega,
(ii) kada su neki sastav ili plovilo koji plove uzvodno već ušli u uski plovni put, plovila ili sastavi koji plove nizvodno moraju se, po mogućnosti, zaustaviti na uzvodnoj strani uskog plovnog puta sve dok sastav ili plovilo koje plovi uzvodno prođe kroz njega,
d) Bez teksta
(2) Kada mimoilaženje u nekom uskom prolazu postane neizbježno, plovila moraju poduzeti sve potrebne mjere kako bi se mimoišli na mjestu i u uvjetima koji će predstavljati najmanju opasnost za plovila.
Članak 6.08 – Zabrana mimoilaženja označena znakovima za reguliranje plovidbe
(1) Na sektorima koji su obilježeni znakom zabrane A.4 ili A.4.1 iz Priloga 7 ovoga Pravilnika zabranjeno je svako mimoilaženje i pretjecanje. Zabrana iz prethodne rečenice može se ograničiti na plovila i sastave koji premašuju određenu dužinu ili širinu. U takvim slučajevima dužina ili širina naznačit će se na pravokutnim bijelim pločama pričvršćenim ispod znakova A.4 i A.4.1. Analogijom se primjenjuju i odredbe članka 6.07, stavka 1. ovoga Pravilnika.
(2) Kad nadležna tijela propišu 