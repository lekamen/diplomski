 ugostiteljskih objekata i poslovnih prostora,
– promet biciklista, vozača mopeda, kao i promet zaprežnih vozila, gonjenje stoke, promet tegljača, a sve na način da se mogu odobriti izuzeci za potrebe turističkih, kulturnih, promotivnih i sličnih namjena,
– promet traktora ili drugog vučnog vozila koje vuče priključna vozila uređena za prijevoz osoba u sjedećem položaju za turističke, kulturne, promotivne i slične namjene (turistički vlak),
– blokiranje autobusa, teretnih automobila, priključnih vozila i radnih strojeva na mjestima koja nisu namijenjena za parkiranje tih vrsta vozila i načina deblokade tih vozila,
– površine na kojima će se obavljati test vožnja,
– uvođenje zona smirenog prometa,
– uvođenje pješačkih zona,
– uvjete prometovanja vozila opskrbe u zonama smirenog prometa i pješačkim zonama,
– organizaciju i način rada parkirališta,
– organizaciju školske prometne jedinice ili prometne jedinice mladeži.
Članak 4.
Odjel, uz prethodnu suglasnost Policijske uprave, te ukoliko je to slijedom zakona potrebno, i uz prethodnu suglasnost Ministarstva, određuje:
– ceste s prednošću prolaska,
– ograničenje brzine kretanja vozila,
– promet pješaka,
– postavljanje, uklanjanje, zamjenu i održavanje prometne signalizacije i opreme na javnim prometnim površinama,
– parkirališna mjesta rezervirana za motorna vozila invalidnih osoba, parkirališne površine i način parkiranja, zabrane parkiranja i mjesta ograničenog parkiranja,
– postavljanje i održavanje zaštitnih ograda za pješake na opasnim mjestima,
– sigurnosne pravce za kretanje školske djece, posebne tehničke mjere za sigurnost pješaka i biciklista u blizini obrazovnih, zdravstvenih i drugih ustanova, igrališta, kino dvorana i sl.,
– terensku vožnju (cross), vožnju izvan kolnika (off road), sportske, endure i promidžbene vožnje,
– druge promjene koje utječu na funkcioniranje gradskog prometnog sustava.
Članak 9.
…
5) Lokacije javnih parkirališta s naplatom, zone i vremensko ograničenje trajanja parkiranja, vrijeme naplate parkiranja i visinu naknade za parkiranje na području Grada, određuje Gradonačelnik.
Članak 11.
1) Organizaciju i uvjete naplate parkiranja kao i kontrole parkiranih vozila na javnom parkiralištu pod naplatom, određuje Gradonačelnik.
Članak 12.
….
4) Visinu naknade i uvjete za uporabu rezerviranog parkirališnog prostora određuje Gradonačelnik.
Članak 15.
…
2) Prostor rezerviran za vozila opskrbe, vrsta vozila opskrbe obzirom na masu, te vrijeme, način i uvjeti za parkiranje vozila radi opskrbe, određuje Gradonačelnik, uz prethodno pribavljenu suglasnost Policijske uprave.
Članak 18.
…
3) Visinu troškova uklanjanja, premještanja, čuvanja i izdavanja nepropisno zaustavljenih ili parkiranih vozila, propisuje Gradonačelnik, uz prethodnu suglasnost Policijske uprave.
Članak 20.
1) Troškove blokiranja i deblokiranja vozila podmiruje vlasnik odnosno korisnik vozila. Visinu troškova, kao i uvjete blokiranja i deblokiranja vozila, utvrđuje Gradonačelnik. Troškovi iz stavka 1. ovoga članka prihod su organizatora parkiranja.
Navedenu Odluku donijelo je predstavničko tijelo Grada Pule na temelju odredbe članka 5. Zakona o sigurnosti prometa na cestama (»Narodne novine«, broj 67/08.), koja odredba kasnijim izmjenama i dopunama toga Zakona nije mijenjana, te na temelju članka 39. Statuta Grada Pule – Pola.
Odredbom članka 5. stavka 1. citiranog Zakona propisano je da jedinice lokalne i područne (regionalne) samouprave, u skladu s odredbama ovoga Zakona, uz prethodnu suglasnost ministarstva nadležnog za unutarnje poslove, uređuju promet na svom području tako da uređuju: ceste s prednošću prolaska (točka 1.), dvosmjerni, odnosno jednosmjerni promet (točka 2.), sustav tehničkog uređenja prometa i upravljanje prometom putem elektroničkih sustava i video nadzora (točka 3.), ograničenja brzine kretanja vozila (točka 4.), promet pješaka, biciklista, vozača mopeda, turističkog vlaka i zaprežnih kola, gonjenje i vođenje stoke (točka 5.), parkirališne površine i način parkiranja,