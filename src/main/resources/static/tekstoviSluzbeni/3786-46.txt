 upravljanje iz druge države članice namjerava upravljati UCITS fondom osnovanim u Republici Hrvatskoj, dužno je pridržavati se odredbi dijela drugoga poglavlja 9. odjeljka 1. ovoga Zakona.
(2) Uz zahtjev iz članka 86. ovoga Zakona društvo za upravljanje iz druge države članice prilaže:
a) pisani ugovor koji je društvo za upravljanje sklopilo s depozitarom UCITS fonda i
b) podatke o poslovima upravljanja imovinom UCITS fonda i administrativnim poslovima koje je društvo za upravljanje delegiralo na treće osobe.
(3) Ako društvo za upravljanje iz druge države članice u Republici Hrvatskoj već upravlja istom vrstom UCITS fonda, može se pozvati na već dostavljenu dokumentaciju.
(4) Ako je to potrebno radi osiguranja usklađenosti društva za upravljanje iz druge države članice s odredbama ovoga Zakona za čiji je nadzor Agencija ovlaštena, Agencija može od nadležnog tijela matične države članice društva za upravljanje koje u Republici Hrvatskoj namjerava obavljati djelatnost upravljanja UCITS fondom, zatražiti pojašnjenje i informacije u odnosu na dokumentaciju odnosno podatke iz stavka 1. ovoga članka te u odnosu na potvrdu koju joj je nadležno tijelo matične države članice društva za upravljanje dostavilo u skladu s odredbama članka 130. stavka 5. i članka 131. stavka 2. ovoga Zakona u vezi s pitanjem je li društvo za upravljanje, prema važećem odobrenju za rad, ovlašteno obavljati djelatnost upravljanja onom vrstom UCITS fonda kojom namjerava upravljati na području Republike Hrvatske.
(5) Pored razloga iz članka 87. ovoga Zakona Agencija će odbiti zahtjev iz stavka 2. ovoga članka ako:
1. društvo za upravljanje nije dostavilo dokumentaciju iz stavka 2. ovoga članka
2. društvo za upravljanje, prema opsegu odobrenja za rad koje mu je izdalo nadležno tijelo matične države članice, nije ovlašteno za upravljanje onom vrstom UCITS fonda za koji je Agenciji podnijelo zahtjev ili
3. društvo za upravljanje ne postupa u skladu s odredbama članka 133. ovoga Zakona.
(6) Agencija će prije donošenja odluke kojom odbija zahtjev iz stavka 2. ovoga članka izvijestiti nadležno tijelo matične države članice društva za upravljanje o razlozima za odbijanje zahtjeva i zatražiti mišljenje nadležnog tijela.
(7) Društvo za upravljanje iz druge države članice dužno je obavijestiti Agenciju o svakoj bitnoj promjeni podataka iz stavka 2. ovoga članka.
(8) Na društvo za upravljanje iz druge države članice koje upravlja UCITS fondom osnovanim u Republici Hrvatskoj na odgovarajući način se primjenjuju odredbe članka 133. ovoga Zakona.
Društvo za upravljanje iz druge države članice koje namjerava osnovati i upravljati UCITS fondom u Republici Hrvatskoj
Članak 133.
(1) Društvo za upravljanje iz druge države članice koje u Republici Hrvatskoj, putem podružnice ili izravno, namjerava osnovati i upravljati UCITS fondom dužno je:
1. postupati u skladu s odredbama ovoga Zakona i propisa donesenih na temelju ovoga Zakona te drugih propisa koji se primjenjuju na osnivanje i poslovanje UCITS fondova u Republici Hrvatskoj, a koji među ostalim uključuju:
a) izdavanje odobrenja za osnivanje i upravljanje UCITS fondom
b) izdavanje i otkup udjela UCITS fonda
c) investicijsku politiku i ograničenja ulaganja, uključujući izračun ukupne izloženosti i financijske poluge
d) ograničenje zaduživanja, davanja zajmova i prodaje bez pokrića
e) vrednovanje imovine i računovodstvo UCITS fonda
f) izračun cijene udjela UCITS fonda pri izdavanju i otkupu te pogreške u izračunu neto vrijednosti imovine UCITS fonda i naknadu štete ulagateljima
g) raspodjelu ili reinvestiranje prihoda ili dobiti
h) zahtjeve za objavljivanjem i izvješćivanjem koji se odnose na UCITS fond, uključujući prospekt, pravila ključne podatke za ulagatelje i periodična izvješća
i) trgovanje udjelima UCITS fonda
j) odnos s imateljima udjela UCITS fonda
k) statusne promjene UCITS fonda
l) prestanak poslovanja i likvidaciju UCITS fonda
m) sadržaj registra udjela UCITS fonda
n) naknade vezane uz izdavanje odobrenja UCITS