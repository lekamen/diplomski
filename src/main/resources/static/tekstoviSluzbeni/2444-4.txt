 ovoga članka kandidat može u roku od 8 dana od njezina primitka izjaviti pisani prigovor ministru.
O prigovoru iz stavka 2. ovoga članka ministar odlučuje odgovarajućom primjenom odredbi Zakona o općem upravnom postupku i u skladu s ovim Pravilnikom.
Članak 25.
O mjestu i vremenu polaganja stručnog ispita kandidatu se dostavlja pisana obavijest.
Obavijest iz stavka 1. ovoga članka mora biti dostavljena kandidatu najmanje 30 dana prije dana određenog za polaganje stručnog ispita.
Iznimno od odredbe stavka 1. ovoga članka, kandidat može pisanim podneskom predložiti da mu se odobri polaganje stručnog ispita i prije isteka roka iz stavka 2. ovoga članka.
O prijedlogu iz stavka 3. ovoga članka odlučuje predsjednik ispitnog povjerenstva. Ako je prijedlogu udovoljeno, kandidatu se dostavlja obavijest o novom vremenu održavanja stručnog ispita.
Članak 26.
Kandidat može pisanim podneskom bez navođenja razloga odgoditi polaganje stručnog ispita pod uvjetom da taj podnesak dostavi Ministarstvu najkasnije pet radnih dana prije dana određenog za polaganje.
Kandidat koji je odgodio polaganje stručnog ispita na način iz stavka 1. ovoga članka dužan je pristupiti polaganju stručnog ispita kad ga se ponovno pozove. Ako kandidat ne pristupi polaganju stručnog ispita kad ga se ponovno pozove smatra se da ispit nije položio.
Ako kandidat oboli ili mu se dogode drugi ozbiljni nepredviđeni razlozi zbog kojih ne može pristupiti polaganju stručnog ispita, on polaganje ispita može odgoditi uz uvjet da o tome obavijesti Ministarstvo i da razloge opravda odgovarajućim dokazom najkasnije u roku od 5 dana od dana određenog za polaganje ispita.
Stručni ispit se u slučajevima navedenim u ovome članku može odgoditi za najviše 30 dana.
Kandidat može stručni ispit odgoditi samo jednom.
Članak 27.
Kandidat može pisanim podneskom bez navođenja razloga odustati od polaganja stručnog ispita pod uvjetom da taj podnesak dostavi Ministarstvu najkasnije 8 dana prije dana određenog za polaganje.
Kandidat koji je odustao od polaganja stručnog ispita može ponovno pristupiti polaganju stručnog ispita najranije protekom roka od 3 mjeseca od dana kada je Ministarstvu dostavio podnesak kojim odustaje od polaganja ispita.
Kandidat koji je u skladu sa stavkom 1. ovoga članka odustao od polaganja ispita ima pravo na povrat troškova polaganja stručnog ispita koje je platio, ako to zatraži pisanim putem.
Postupak polaganja stručnog ispita
Članak 28.
Prije početka polaganja stručnog ispita tajnik ispitnog povjerenstva obvezno utvrđuje identitet svakog kandidata te ga upoznaje s njegovim pravima i obvezama pri polaganju stručnog ispita.
Odredbe stavka 1. ovog članka primjenjuju se i u slučaju polaganja popravnog ispita iz članka 33. ovog Pravilnika.
Članak 29.
Stručni ispit se polaže usmeno.
O provođenju stručnog ispita vodi se zapisnik.
Zapisnik o stručnom ispitu vodi se na obrascu SIG-2, listova dimenzije 210×297 mm, pobliže propisanom u Prilogu 2. koji je sastavni dio ovoga Pravilnika.
Članak 30.
Uspjeh kandidata na stručnom ispitu ocjenjuje se ocjenom: »položio«, odnosno »nije položio«.
Za svaki ispitni predmet koji kandidat polaže upisuje se ocjena »zadovoljio«, odnosno »nije zadovoljio«.
Kandidat dobiva ocjenu »zadovoljio« ako je dao odgovore kojima je dokazao da u propisanoj mjeri poznaje važeću tehničku regulativu obuhvaćenu ispitnim predmetom.
Kandidat dobiva ocjenu »položio« ako je iz svih ispitnih predmeta ocijenjen ocjenom »zadovoljio«.
Ocjenu stručnog ispita kandidatu zaključuje i objavljuje predsjednik ispitnog povjerenstva na temelju ocjena iz svih ispitnih predmeta sadržanih u zapisniku o stručnom ispitu.
Članak 31.
Smatrat će se da stručni ispit nije položio kandidat koji nije pristupio njegovu polaganju, a polaganje ispita nije odgodio u skladu s ovim Pravilnikom.
Kandidat koji u tijeku ispita odustane od daljnjeg polaganja, ocjenjuje se kao da stručni ispit nije položio.
Članak 32.
Iznimno od članka 31. stavka 2. ovoga Pravilnika, ako kandidat tijekom stručnog