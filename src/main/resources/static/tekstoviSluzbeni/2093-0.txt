107 07.10.2015 Pravilnik o mjeriteljskim i tehničkim zahtjevima za infracrvene analizatore za mjerenje sadržaja proteina u zrnju poljoprivrednih vrsta
DRŽAVNI ZAVOD ZA MJERITELJSTVO
2094
Na temelju članka 20. stavka 4. Zakona o mjeriteljstvu (»Narodne novine«, broj 74/14) ravnatelj Državnog zavoda za mjeriteljstvo donosi
PRAVILNIK
O MJERITELJSKIM I TEHNIČKIM ZAHTJEVIMA ZA INFRACRVENE ANALIZATORE ZA MJERENJE SADRŽAJA PROTEINA U ZRNJU POLJOPRIVREDNIH VRSTA
I. OPĆE ODREDBE
Članak 1.
Ovim Pravilnikom propisuju se mjeriteljski i tehnički zahtjevi koje moraju ispunjavati infracrveni analizatori za mjerenje sadržaja proteina u zrnju poljoprivrednih vrsta (u daljnjem tekstu: infracrveni analizator), postupci određivanja sukladnosti, ovjeravanja i način označavanja.
Članak 2.
Infracrveni analizatori su mjerila koja koriste refleksiju/transmisiju blisko-infracrvenog zračenja (engl. near-infrared – NIR) za određivanje udjela proteina u masi zrnja poljoprivrednih vrsta.
Članak 3.
Ovaj Pravilnik se odnosi na infracrvene analizatore koji mjere sadržaj proteina u cijelom ili samljevenom zrnju poljoprivrednih vrsta. Za infracrvene analizatore koji mjere sadržaj proteina u samljevenom zrnju, mlin je sastavni dio uređaja.
II. MJERITELJSKI I TEHNIČKI ZAHTJEVI
Članak 4.
Mjeriteljski i tehnički zahtjevi kojima moraju udovoljavati uređaji za mjerenje proteina opisani su u Dodatku I i Dodatku II koji su tiskani uz ovaj Pravilnik i njegov su sastavni dio.
III. OCJENA SUKLADNOSTI
Članak 5.
Za infracrvene analizatore mora se provesti postupak ispitivanja tipa mjerila sukladno propisima o ispitivanju tipa mjerila.
Infracrveni analizatori koji imaju rješenje o odobrenju tipa mjerila ovjeravaju se u skladu sa Zakonom o mjeriteljstvu i vezanim podzakonskim aktima donesenim na temelju toga Zakona.
Ovjeravanje sadrži ocjenu sukladnosti s odobrenim tipom mjerila i provjeru točnosti.
IV. ZAVRŠNA ODREDBA
Članak 6.
Ovaj Pravilnik stupa na snagu osmog dana od dana objave u »Narodnim novinama«.
Klasa: 900-01/15-01/46 Urbroj: 558-01/2-15-1 Zagreb, 29. rujna 2015.
Zamjenik ravnatelja mr. sc. Božidar Ljubić, dipl. ing., v. r.
DODATAK I
1. MJERITELJSKI I TEHNIČKI ZAHTJEVI
1.1. Mjerna jedinica
Mjerna jedinica za sadržaj proteina u zrnju poljoprivrednih vrsta je postotak proteina u ukupnoj masi (maseni postotak). Dogovorno se koristi samo simbol za postotak (%).
1.2. Prikaz mjernog rezultata
Infracrveni analizator ne smije na zaslonu pokazivati rezultate mjerenja prije završetka ciklusa mjerenja.
Rezultati mjerenja moraju biti prikazani kao maseni postotak proteina (%) na bazi određene vlage.
Najmanja dopuštena rezolucija mjernog rezultata pri komercijalnim transakcijama iznosi 0,1%, a pri tipnom ispitivanju infracrvenog analizatora 0,01%.
Ako je infracrveni analizator predviđen za mjerenje više parametara osim proteina (npr. mjeri vlagu zrnja), rezultati mjerenja moraju biti nedvosmisleno prikazani za svaki parametar.
Brojevi i simboli mjernih jedinica moraju biti u skladu s OIML D 2.
Minimalna visina brojeva na zaslonu mjerila mora biti 10 mm.
1.3. Karakteristike mjerila i njihova uporaba
Karakteristike infracrvenih analizatora i njihova upotreba moraju biti u skladu sa sljedećim zahtjevima:
1. mjerilo mora biti sukladno s odobrenim tipom mjerila
2. mjerilo se mora koristiti samo u za to predviđene svrhe
3. mjerilo mora biti cjelovito i neoštećeno
4. mjerilo mora biti čisto
5. mjerilo mora biti ispravno
6. gdje je moguće, mjerilo mora biti postavljeno na čvrstu i ravnu podlogu
7. rukovatelj mora imati nesmetan pristup mjerilu
8. gdje je moguće, mjerilo mora biti adekvatno zaštićeno od prašine, vjetra, vibracija, atmosferskih uvjeta i drugih smetnji koje mogu utjecati na rad mjerila
9. mjerilo mora imati mogućnost ispisa rezultata mjerenja.
1.4. Konstrukcija mjerila
Infracrveni analizator i sva pripadajuća oprema moraju biti konstruirani tako da, u normalnim uvjetima rada, točnost mjerila ostaje nepromijenjena, svi dijelovi funkcioniraju prema namjeni i sve postavke