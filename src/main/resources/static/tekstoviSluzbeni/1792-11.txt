 poslove evidentiranja deviznih knjigovodstvenih isprava u sustav Državne riznice i njihovo povezivanje s rezervacijama financijskih sredstava. U sustav Državne riznice unosi zahtjeve za plaćanje deviznih obveza, za popunu devizne blagajne gotovinskim deviznim sredstvima te ostale zahtjeve vezane za isplatu plaća i naknada. Organizira i obavlja poslove planiranja kunskog i deviznog platnog prometa Ministarstva te provjerava i priprema podloge za istodobno zatvaranje obveza i potraživanja Ministarstva. Obavlja gotovinsko devizno poslovanje, izrađuje naloge za preknjiženje iz svog djelokruga te kroz sustav Državne riznice prati njihovu realizaciju i obavlja druge poslove područne riznice. Evidentira promjene i prati stanje sredstava NATO Sigurnosno investicijskog programa deponiranih na posebnom deviznom računu, u propisanim rokovima podnosi obrasce prijave poreza na dodanu vrijednost i podmiruje dospjele porezne obveze, izrađuje propisana izvješća za potrebe Hrvatske narodne banke i propisana izvješća za potrebe Ministarstva financija. Uređuje i ažurira šifrarnike iz područja platnog prometa i pribavlja ovlasti osobama ovlaštenim za potpisivanje obrazaca platnog prometa u Ministarstvu. Daje stručna mišljenja i sudjeluje u izradi internih akata iz svog djelokruga, surađuje s drugim ustrojstvenim jedinicama Ministarstva i Oružanih snaga, Ministarstvom financija, Financijskom agencijom, poslovnim bankama i drugim pravnim osobama, sudjeluje u projektima unapređenja poslovanja. Obavlja i druge poslove iz svog djelokruga.«.
Članak 28.
Naslov iznad članka 141. i članak 141. mijenjaju se i glase:
»10.2.1.5. Odjel za obračun i isplatu plaća i naknada
Članak 141.
Odjel za obračun i isplatu plaća i naknada prati i primjenjuje propise iz svoga djelokruga, obavlja pripremu i kontrolu unosa sastavnica za obračun plaća i naknada djelatnika Ministarstva i pripadnika Oružanih snaga te obračun drugih dohodaka. Putem Informacijskog sustava za financije i proračun preuzima podatke za obračun i obavlja isplatu plaća, naknada i drugih dohodaka. Izrađuje naloge za preknjiženje iz svog djelokruga. Uređuje i ažurira šifrarnike iz područja obračuna plaća i naknada, obavlja analizu i izrađuje propisana izvješća o isplaćenim plaćama i naknadama za potrebe Ministarstva financija i Hrvatskog zavoda za mirovinsko osiguranje te ostala izvješća za potrebe internih korisnika. Daje stručna mišljenja i sudjeluje u izradi internih akata iz svojeg djelokruga, surađuje s drugim ustrojstvenim jedinicama Ministarstva i Oružanih snaga, Ministarstvom financija, Financijskom agencijom, poslovnim bankama i drugim pravnim osobama, sudjeluje u projektima unapređenja poslovanja. Obavlja i druge poslove iz svog djelokruga.«.
Članak 29.
Naslov iznad članka 142. i članak 142. mijenjaju se i glase:
»10.2.1.6. Odjel za knjigovodstvo i financijsko izvješćivanje
Članak 142.
Odjel za knjigovodstvo i financijsko izvješćivanje prati i primjenjuje propise iz svog djelokruga. Priprema i razrađuje računski plan Ministarstva te njegove izmjene i dopune u skladu s potrebama analitičkog praćenja knjigovodstvenih promjena. Uređuje knjigovodstvene postupke u Ministarstvu i Oružanim snagama, organizira i provodi knjiženja kunskih i deviznih izvoda, deviznih financijskih isprava i svih vrsta obračuna plaća i naknada. Provodi usklade potraživanja i obveza s kupcima i dobavljačima, poduzima mjere za naplatu potraživanja slanjem opomena kupcima te poduzima radnje za pokretanje postupka prisilne naplate. Obavlja usklade s pomoćnim knjigama te usklade svih vrsta prihoda s Državnom riznicom, izrađuje naloge za preknjiženje iz svog djelokruga, uređuje i ažurira šifrarnike iz područja knjigovodstva, priprema odluke i planove za usklađenje stanja iz pomoćnih knjiga imovine sa stanjem u materijalnim evidencijama te odluke i planove za provedbu popisa imovine i obveza. Vodi vanbilančne evidencije o stanju i raspolaganju sredstvima NATO Sigurnosnog investicijskog programa. Izrađuje propisana financijska