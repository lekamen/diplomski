 izričitu odredbu, ako su glavni i napajajući UCITS fond osnovani u istoj državi članici, da je mjerodavno pravo za tumačenje i primjenu ovoga sporazuma pravo te države članice, te izričitu odredbu da su obje ugovorne strane suglasne s isključivom nadležnošću sudova te države članice,
28. izričitu odredbu, ako su glavni i napajajući UCITS fond osnovani u različitim državama članicama, da je mjerodavno pravo za tumačenje i primjenu ovoga sporazuma pravo države članice u kojoj je osnovan glavni UCITS fond ili pravo države članice u kojoj je osnovan napajajući UCITS fond te izričitu odredbu da su obje ugovorne strane suglasne s isključivom nadležnošću sudova države članice čiju su materijalnopravnu nadležnost sporazumom utvrdili.
SADRŽAJ INTERNIH PRAVILA POSLOVANJA DRUŠTVA ZA UPRAVLJANJE GLAVNIM I NAPAJAJUĆIM UCITS FONDOM
Članak 3.
(1) U slučaju kada isto društvo za upravljanje upravlja glavnim i napajajućim UCITS fondom, sporazum iz članka 2. ovog Pravilnika zamjenjuju interna pravila poslovanja.
(2) Sadržaj internih pravila poslovanja iz prethodnog stavka uključuje:
1. mjere za sprječavanje potencijalnog sukoba interesa između napajajućeg i glavnog UCITS fonda, te između napajajućeg UCITS fonda i ulagatelja u glavnom UCITS fondu, kada one nisu dovoljno riješene mjerama iz članka 47. stavka 1. točke 5. i članka 49. Zakona, te mjerama propisanim pravilnikom iz članka 66. Zakona,
2. izjavu o klasama udjela glavnog UCITS fonda koje su na raspolaganju za ulaganje napajajućem UCITS fondu,
3. naknade i troškove koje će snositi napajajući UCITS fond te pojedinosti o mogućim snižavanjima ili povratima naknada ili troškova od strane glavnog UCITS fonda,
4. kada je to primjenjivo, uvjete u skladu s kojima se može provesti početni ili naknadni prijenos imovine napajajućeg UCITS fonda na glavni UCITS fond,
5. mjere koje je potrebno poduzeti u svrhu udovoljavanja članku 309. Zakona te usklađenje učestalosti i vremena za izračun neto vrijednosti imovine i objavu cijene udjela,
6. pojedinosti oko izvršenja zahtjeva za izdavanje i otkup udjela, uključujući, kada je to primjenjivo, i uloge trećih osoba,
7. mjere koje je potrebno poduzeti ako je jedan od fondova ili su oba fonda uvršteni ili se njihovim udjelima trguje na sekundarnom tržištu,
8. kad su udjeli napajajućeg i glavnog UCITS fonda denominirani u različitim valutama, tečaj po kojem će se konvertirati uplate, odnosno isplate prilikom izdavanja i otkup udjela,
9. pojedinosti i rokove pri izdavanju i otkupu udjela glavnog UCITS fonda, uključujući, kad je to dogovoreno između ugovornih strana, uvjete po kojima glavni UCITS fond može namiriti zahtjeve za isplatu prijenosom imovine na napajajući UCITS fond, osobito u slučajevima likvidacije ili statusne promjene glavnog UCITS fonda,
10. kada pravila i prospekt glavnog UCITS fonda daju određena prava ili ovlaštenja ulagateljima, a glavni UCITS fond odluči ograničiti ili se odreći svih ili nekih takvih prava i ovlaštenja u odnosu na ulagatelje napajajućeg UCITS fonda, način i uvjete pod kojima se takva odluka donosi,
11. informacije o načinu i rokovima obavještavanja o privremenoj obustavi i nastavku otkupa, ili izdavanja udjela glavnog odnosno napajajućeg UCITS fonda,
12. mjere koje će se poduzimati s ciljem obavještavanja i otklanjanja uočenih nepravilnosti prilikom vrednovanja imovine glavnog UCITS fonda,
13. kad napajajući i glavni UCITS fond imaju iste poslovne godine, informacije o usklađenosti izrade njihovih periodičkih izvještaja,
14. kad napajajući i glavni UCITS fond imaju različite poslovne godine, uvjete koji omogućuju pravodobnu izradu periodičkih izvještaja te koji osiguravaju da je revizor glavnog UCITS fonda u mogućnosti izraditi dodatno izvješće sa istim datumom za koji se sastavlja revizorsko izvješće napajajućeg UCITS fonda, u skladu s člankom 306. Zakona.
SADRŽAJ SPORAZUMA O RAZMJENI INFORMACIJA IZMEĐU DEPOZITARA GLAVNOG I NAPAJAJUĆEG UCITS FONDA
Članak 4.
(1) Ako glavni i napajajući UCITS fond imaju različite depozitare, 