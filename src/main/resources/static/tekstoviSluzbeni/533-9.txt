 obavijest o isteku roka iz stavka 8. ovoga članka te umjesto odobrenja Agencije priložiti pozitivno mišljenje Središnjeg etičkog povjerenstva i dokaz o uredno zaprimljenom zahtjevu u Agenciji.
(14) O svim odobrenim neintervencijskim ispitivanjima Agencija vodi evidenciju.
(15) Sva odobrena neintervencijska ispitivanja u Republici Hrvatskoj objavljuju se na mrežnoj stranici Agencije.
Članak 32.
(1) Ako se radi o neintervencijskom ispitivanju sigurnosti primjene lijeka nakon dobivanja odobrenja za stavljanje lijeka u promet za koje Agencija ne daje odobrenje za provođenje, podnositelj zahtjeva obvezan je Agenciji na uvid dostaviti sljedeće:
– pisanu suglasnost Pharmacovigilance Risk Assessment Committee (u daljnjem tekstu: PRAC) o provođenju neintervencijskog ispitivanja,
– plan neintervencijskog ispitivanja prihvaćen od strane PRAC-a,
– test-listu ispitanika,
– informirani pristanak za bolesnika na hrvatskom jeziku,
– izvornik informiranog pristanka za bolesnika na engleskom jeziku ako je primjenjivo,
– popis glavnih ispitivača i ustanova u kojima će se neintervencijsko ispitivanje provoditi,
– planirani početak i završetak neintervencijskog ispitivanja,
(2) Ispitivanje iz stavka 1. ovoga članka može u Republici Hrvatskoj započeti na temelju pisane suglasnosti PRAC-a, a nakon što nositelj odobrenja prihvaćeni plan ispitivanja dostavi Agenciji.
Članak 33.
Sva klinička ispitivanja koja su odobrena prije stupanja na snagu ovoga Pravilnika nastavit će se sukladno propisima prema kojima su i započeta.
Članak 34.
Danom stupanja na snagu ovoga Pravilnika prestaje važiti Pravilnik o kliničkim ispitivanjima i dobroj kliničkoj praksi (»Narodne novine«, broj 14/2010 i 127/2010).
Članak 35.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/14-02/84
Urbroj: 534-02-1-1/2-15-01
Zagreb, 20. veljače 2015.
Ministar prim. Siniša Varga, dr. med. dent., v. r.
PRILOG I.
DOBRA KLINIČKA PRAKSA
SMJERNICE ZA DOBRU KLINIČKU PRAKSU
UVOD
Dobra klinička praksa (eng. good clinical practice, GCP) obuhvaća međunarodne etičke i znanstvene standarde za kvalitetu planiranja, provođenja, praćenja i izvještavanja koja se provode na ljudima. Pridržavanje ovih standarda pruža javna jamstva za zaštitu prava, sigurnost i dobrobiti ispitanika u skladu s načelima čije je izvorište u Helsinškoj deklaraciji, kao i da su podaci dobiveni kliničkim ispitivanjem vjerodostojni.
Cilj ovih ICH Smjernica za dobru kliničku praksu je osigurati jedinstveni standard za Europsku uniju (EU), Japan i Sjedinjene Američke Države kako bi se olakšalo međusobno prihvaćanje kliničkih podataka od strane nadležnih tijela tih zemalja.
Smjernice su izrađene imajući u vidu važeće dobre kliničke prakse praksi Europske unije, Japana i Sjedinjenih Država, ali i Australije, Kanade, nordijskih zemalja i Svjetske zdravstvene organizacije (SZO).
Ove Smjernice valja slijediti pri pripremi podataka iz kliničkih ispitivanja koji se daju na uvid nadležnim tijelima.
Načela utvrđena ovim Smjernicama mogu se primijeniti i u drugim kliničkim ispitivanjima koja mogu utjecati na sigurnost i dobrobit ispitanika.
1. POJMOVNIK
1.1. Nuspojave
U kliničkim iskustvima s novim lijekom/medicinskim proizvodom ili njegovom novom primjenom koja prethode odobrenju, posebno ako nisu utvrđene terapijske doze: sve štetne i neželjene reakcije na lijek/medicinski proizvod bez obzira na primljenu dozu smatraju se nuspojavama. Izraz »reakcija na lijek/medicinski proizvod« znači da je uzročna veza između lijeka/medicinskog proizvoda i nuspojave utvrđena makar kao mogućnost, tj. da se ona ne može isključiti.
U smislu lijekova/medicinskih proizvoda odobrenih za tržište: štetna i neželjena reakcija ljudi pri dozama koje se obično primjenjuju u profilaksi, dijagnozi, odnosno liječenju bolesti ili modifikaciji fiziološke funkcije (vidi ICH-ove Smjernice za upravljanje kliničkim podacima o neškodljivosti: Definicije i norme za hitno izvješćivanje).
1.2. Štetni događaj
Svaki nepoželjni medicinski