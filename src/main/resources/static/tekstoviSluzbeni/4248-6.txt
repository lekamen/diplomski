 2012. Pročitane su isprave priležeće spisu.
Raspravnim rješenjem broj: K-147/06-69 odbijeni su prijedlozi podnositelja za izvođenje dokaza saslušanjem svjedoka B. V. i A. K. te za pribavljanje dokumentacije na koju se pozvala Croatia banka. Prema ocjeni prvostupanjskog suda, ti dokazi nisu važni jer je činjenično stanje u dovoljnoj mjeri utvrđeno na temelju drugih izvedenih dokaza. Iz spisa su izdvojene službene zabilješke o obavijesnim razgovorima s M. V., podnositeljem, D. P. i D. T. Podnositelj je iznio svoju obranu, te su potom stranke održale govore.
Glavna rasprava zaključena je 11. ožujka 2013. te je izrečena prvostupanjska presuda.
h) Osmo ročište
33. Prvostupanjska presuda objavljena je na osmom ročištu održanom 14. ožujka 2013.
4) Osporena prvostupanjska presuda
34. Prvostupanjskom presudom podnositelj je proglašen krivim za počinjenje kaznenih djela opisanih u točkama 13., 16. i 17. izmijenjene optužnice, a oslobođen je optužbe za počinjenje kaznenog djela opisanog u točki 4. izmijenjene optužnice.
35. Prvostupanjskom presudom je pod točkama I.1., I.2. i I.3. izreke podnositelj proglašen krivim:
»1. što je dana 2. lipnja 1998. godine u Metkoviću kao direktor 'Croatia banke' d.d. Zagreb, Podružnice Metković, u namjeri da tvrtki 'MPT Metkovka' Metković pribavi veća nepripadna imovinska sredstva, protivno čl. 55. Pravilnika o postupku odobravanja kredita i osiguravanja plasmana, po kojem nije ovlašten sklapati ugovore o kreditu preko 100,000 DEM, bez valjane odluke Uprave banke i znajući da je tražitelj kredita nesposoban i nesolventan, jer je u vrijeme podnošenja molbe za kredit u proteklih šest mjeseci bio blokiran 176 dana, neovlašteno s istom sklopio Ugovor o kratkoročnom kreditu s valutnom klauzulom br. 7/98-5001254 od 2. lipnja 1998. na iznos od 413.785,00 DEM, koji je i doznačen korisniku kredita tvrtki 'MPT Metkovka', bez da je prije doznake ugovorenog iznosa korisniku kredita prethodno pribavio i proveo propisane instrumente osiguranja, koje je po čl. 40. i čl. 42 do čl. 50. Pravilnika o postupku odobravanja kredita i osiguravanju plasmana bio dužan pribaviti i provesti, pa se uslijed neplaćanja kreditnih obveza po navedenom ugovoru od strane 'MPT Metkovka', zbog nepostojanja valjanog osiguranja 'Croatia banka' nije mogla namiriti, te je time pribavio znatnu protupravnu imovinsku korist 'MPT Metkovki' u iznosu od 1.190.708,97 kuna,
dakle, kao odgovorna osoba u pravnoj osobi, koja s ciljem pribavljanja protupravne imovinske koristi za drugu pravnu osobu grubo prekršio pravila poslovanja glede uporabe i upravljanja imovinom, pri čemu je djelom pribavljena znatna imovinska korist, a počinitelj je postupao s ciljem pribavljanja takve koristi,
2. što je dana 24. prosinca 1998. godine u Metkoviću, kao direktor 'Croatia banke' d.d. Zagreb, Podružnice Metković, u namjeri da tvrtki 'Kovinopromet' Metković pribavi veća nepripadna imovinska sredstva, sklopio s istom Ugovor o izdavanju bankovne garancije br. 9/98 od 24.12.98., kojim se 'Croatia banka' obvezuje izvršiti obvezu – isplatu u iznosu od 370.601,27 kuna ukoliko tvrtka 'Kovinopromet' Metković ne izmiri svoju obvezu korisniku garancije 'Euroherc' osiguranje d.d. bez da je prethodno pribavio instrumente osiguranja koje je po čl. 13., 15. i 18. Pravilnika o postupku odobravanja i osiguranja plasmana bio dužan pribaviti, pa kad 'Kovinopromet' nije izvršio svoju obvezu prema 'Euroherc' osiguranju d.d., 'Croatia banka' je s osnove izdane bankovne garancije, uvećane za ugovorene kamate, isplatila 390.121,21 kunu 'Eurohercu', u kojem iznosu je pribavljena protupravna imovinska korist za 'Kovinopromet' Metković,
dakle, kao odgovorna osoba u pravnoj osobi, koja s ciljem pribavljanja protupravne imovinske koristi za drugu pravnu osobu grubo prekršio pravila poslovanja glede uporabe i upravljanja imovinom, pri čemu je djelom pribavljena znatna imovinska korist, a počinitelj je postupao s ciljem pribavljanja takve koristi,
3. što je dana 15. travnja 1999. u Metkoviću, kao