 295.
(1) Zahtjev za izdavanje odobrenja za osnivanje i upravljanje napajajućim UCITS fondom odnosno zahtjev za izdavanje odobrenja za preoblikovanje postojećeg UCITS fonda u napajajući UCITS fond, Agenciji podnosi društvo za upravljanje.
(2) Kada postojeći napajajući UCITS fond namjerava promijeniti glavni UCITS fond, društvo za upravljanje podnosi Agenciji zahtjev za izdavanje odobrenja za promjenu glavnog UCITS fonda.
(3) Zahtjevima iz stavaka 1. i 2. ovoga članka se prilažu:
1. prospekt i pravila napajajućeg i glavnog UCITS fonda
2. ključni podaci za ulagatelje napajajućeg i glavnog UCITS fonda
3. sporazum odnosno interna pravila iz članka 303. stavka 1. ili stavka 2. ovoga Zakona
4. sporazum o razmjeni podataka između depozitara napajajućeg i glavnog UCITS fonda iz članka 304. stavka 1. ovoga Zakona, kada je to primjenjivo
5. sporazum o razmjeni podataka između revizora napajajućeg i glavnog UCITS fonda iz članka 306. stavka 1. ovoga Zakona, kada je to primjenjivo
6. kada glavni UCITS fond ima sjedište ili je osnovan u drugoj državi članici, potvrda nadležnog tijela matične države članice glavnog UCITS fonda da je riječ o UCITS fondu koji ispunjava uvjete iz članka 293. stavka 1. točaka 2. i 3. ovoga Zakona i
7. prijedlog teksta obavijesti ulagateljima iz članka 301. stavka 1. ovoga Zakona, kada je to primjenjivo.
Izdavanje odobrenja za osnivanje i upravljanje napajajućim UCITS fondom
Članak 296.
(1) Agencija će izdati odobrenje za osnivanje i upravljanje napajajućim UCITS fondom ako utvrdi da društvo za upravljanje koje je podnijelo zahtjev, napajajući UCITS fond, njegov depozitar i revizor te glavni UCITS fond ispunjavaju sve uvjete određene ovim Zakonom i propisima donesenima na temelju ovoga Zakona.
(2) Na postupak i uvjete za izdavanje odobrenja za osnivanje i upravljanje napajajućim UCITS fondom na odgovarajući se način primjenjuju odredbe članka 243. stavaka 3. do 7. i članka 244. ovoga Zakona.
Izdavanje odobrenja za preoblikovanje UCITS fonda u napajajući UCITS fond i promjenu glavnog UCITS fonda
Članak 297.
(1) Izdavanjem odobrenja za preoblikovanje UCITS fonda u napajajući UCITS fond smatra se da su odobrene bitne promjene prospekta UCITS fonda te, kada je to primjenjivo, obvezni sadržaj pravila UCITS fonda.
(2) O zahtjevu za izdavanje odobrenja za preoblikovanje UCITS fonda u napajajući UCITS fond Agencija će odlučiti u roku od 15 radnih dana od dana zaprimanja urednog zahtjeva.
(3) Agencija će izdati odobrenje za preoblikovanje UCITS fonda u napajajući UCITS fond ako utvrdi da društvo za upravljanje koje je podnijelo zahtjev, napajajući UCITS fond, njegov depozitar i revizor te glavni UCITS fond ispunjavaju sve uvjete određene ovim Zakonom i propisima donesenima na temelju ovoga Zakona.
(4) Odredbe ovoga članka se na odgovarajući način primjenjuju i na izdavanje odobrenja za promjenu glavnog UCITS fonda.
Početak ulaganja sredstava napajajućeg UCITS fonda u glavni UCITS fond
Članak 298.
Ulaganje napajajućeg UCITS fonda u glavni UCITS fond ne smije prekoračiti ograničenje iz članka 257. stavka 1. ovoga Zakona dok:
1. sporazum o razmjeni informacija, sklopljen između društava za upravljanje napajajućim i glavnim UCITS fondom u skladu s člankom 303. stavkom 1. ovoga Zakona ne stupi na snagu, odnosno ne stupe na snagu interna pravila poslovanja iz članka 303. stavka 2. ovoga Zakona
2. sporazum o razmjeni informacija, sklopljen između depozitara napajajućeg i glavnog UCITS fonda u skladu s člankom 304. stavkom 2. ovoga Zakona, ne stupi na snagu
3. sporazum o razmjeni informacija, sklopljen između revizora napajajućeg i glavnog UCITS fonda u skladu s člankom 306. stavkom 1. ovoga Zakona, ne stupi na snagu i
4. ne istekne rok od 30 dana od dana kada su ulagatelji napajajućeg UCITS fonda, u skladu s člankom 301. ovoga Zakona, obaviješteni o pravu na otkup ili isplatu svojih udjela, kako je to uređeno člankom 302. ovoga Zakona, kada je to primjenjivo.
POGLAVLJE III. OBAVJEŠTAVANJE I PRAVA ULAGATELJA NAPAJAJUĆEG UCITS