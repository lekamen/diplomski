 kojima će glasovati birači koji se kao članovi posade pomorskih i riječnih brodova pod hrvatskom zastavom na dan izbora zateknu izvan granica Republike Hrvatske te birači na plutajućim objektima u unutrašnjim morskim vodama i teritorijalnom moru Republike Hrvatske.
Ministar pravosuđa odredit će biračka mjesta na kojima će glasovati birači lišeni slobode.
Ministar vanjskih i europskih poslova odredit će biračka mjesta za glasovanje birača koji se na dan izbora nalaze u mirovnim operacijama i misijama.
Ministar socijalne politike i mladih odredit će biračka mjesta na kojima će se glasovati birači koji su smješteni u ustanovama socijalne skrbi.
Navedeni ministri odredit će biračka mjesta najkasnije do
28. listopada 2015. do 24:00 sata
(članak 71. Zakona).
10. Izborna povjerenstva izbornih jedinica imenovat će biračke odbore najkasnije pet dana prije dana održavanja izbora, dakle
2. studenog 2015. do 24:00 sata.
Državno izborno povjerenstvo imenovat će biračke odbore za glasovanje u diplomatsko-konzularnim predstavništvima najkasnije pet dana prije glasovanja, dakle
1. studenog 2015. do 24:00 sata
(članak 69. stavak 5. i članak 80. stavak 2. Zakona).
11. Glasovanje traje neprekidno
8. studenog 2015. od 7:00 do 19:00 sati.
U diplomatsko-konzularnim predstavništvima glasovanje traje
7. studenog 2015. od 7:00 do 19:00 sati i
8. studenog 2015. od 7:00 do 19:00 sati.
Biračka mjesta se zatvaraju u 19:00 sati. Biračima koji su se zatekli u 19:00 sati na biralištu omogućit će se glasovanje.
12. Birački odbor dostavlja zapisnik o svom radu s ostalim izbornim materijalom općinskom ili gradskom izbornom povjerenstvu, najkasnije u roku 12 sati od zatvaranja birališta, dakle
9. studenog 2015. do 7:00 sati.
Birački odbor u sjedištu diplomatsko-konzularnog predstavništva Republike Hrvatske dostavlja zapisnik o svom radu s ostalim izbornim materijalom izravno Državnom izbornom povjerenstvu u roku 48 sati od zatvaranja birališta, dakle
10. studenog 2015. do 19:00 sati
(članak 87. Zakona).
13. Gradsko izborno povjerenstvo odnosno općinsko izborno povjerenstvo dostavlja zapisnik o svom radu s ostalim izbornim materijalom izbornom povjerenstvu izborne jedinice najkasnije u roku 18 sati od zatvaranja birališta, dakle
9. studenog 2015. do 13:00 sati
(članak 88. stavak 2. Zakona).
14. Izborno povjerenstvo izborne jedinice zbrojit će rezultate glasovanja na biračkim mjestima na svom području najkasnije u roku 24 sata od sata zatvaranja biračkog mjesta, dakle
9. studenog 2015. do 19:00 sati
(članak 89. stavak 3. Zakona).
Izborno povjerenstvo izborne jedinice dostavit će izborne rezultate na svom području Državnom izbornom povjerenstvu zajedno sa zapisnikom na način i u roku koji im ono odredi.
15. Državno izborno povjerenstvo, kad utvrdi rezultate glasovanja za zastupnike, bez odlaganja će objaviti:
– broj birača upisanih u popise birača, broj birača koji su glasovali u svakoj izbornoj jedinici, koliko glasova je dobila pojedina lista u izbornoj jedinici, imena i prezimena kandidata s te liste s brojem preferiranih glasova, i koliko je bilo nevažećih glasačkih listića,
– broj zastupničkih mjesta koje je dobila svaka lista te imena i prezimena kandidata koji su izabrani za zastupnike,
– ime i prezime kandidata i njihovih zamjenika (gdje se biraju) koji su izabrani u XII. izbornoj jedinici u kojoj se biraju zastupnici nacionalnih manjina.
Računanje rokova u inozemstvu
16. Rokovi u inozemstvu računaju se prema lokalnom vremenu mjesta u kojem se glasuje.
Zaštita izbornog prava
17. Zaštita izbornog prava ostvaruje se u skladu s odredbama članka 96. do 102. Zakona.
18. Ove Obvezatne upute stupaju na snagu danom donošenja, a objavit će se na internetskim stranicama Državnog izbornog povjerenstva www.izbori.hr i u »Narodnim novinama«.
Klasa: 013-03/15-01/24
Urbroj: 507/19-15-1
Zagreb, 5. listopada 2015.
Predsjednik Branko Hrvatin, dipl. iur., v. r.
