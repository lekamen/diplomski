 osiguravaju se iz proračuna Europske unije i državnog proračuna Republike Hrvatske, od čega Europska unija kroz Europski poljoprivredni fond za ruralni razvoj sudjeluje s 85 % udjela, a Republika Hrvatska s 15 % udjela.
Prihvatljivi korisnici
Članak 7.
Prihvatljivi korisnici su jedinice područne (regionalne) samouprave Republike Hrvatske na čijem području postoji minski sumnjiva poljoprivredna površina (u daljnjem tekstu: korisnik).
Prihvatljivost troškova
Članak 8.
(1) Prihvatljivi troškovi su:
1. troškovi pretraživanja i/ili razminiranja poljoprivrednih površina
2. opći troškovi vezani uz označavanje ulaganja sufinanciranih iz proračuna Europske unije sukladno Prilogu II. ovoga Pravilnika
3. opći troškovi vezani uz angažiranje vanjskih stručnjaka za pripremu natječajne dokumentacije i provedbu projekta do najviše 10.000 eura u kunskoj protuvrijednosti prema tečaju iz članka 9. ovog Pravilnika
4. porez na dodanu vrijednost (u daljnjim tekstu: PDV), pod uvjetom da nije povrativ za korisnika u okviru nacionalnog zakonodavstva o PDV-u.
(2) Troškovi iz stavka 1. točke 1. ovog članka moraju biti iskazani u jediničnoj cijeni po metru kvadratnom.
(3) Ukupni opći troškovi iz stavka 1. točke 2. i 3. ovoga članka mogu iznositi maksimalno 10% od ukupno prihvatljivih troškova iz stavka 1. točke 1. ovog članka.
(4) Neprihvatljivi troškovi su:
1. troškovi koji se odnose na izradu idejnih i dopunskih projekata pretraživanja i razminiranja, izradu izvedbenih projekata tehničkog izvida, općeg i tehničkog izvida, preuzimanja pretraženog ili razminiranog područja nakon obavljenog završnog nadzora, stručnog nadzora, prikupljanje podataka, objavu informacija i ostali slični troškovi
2. plaće i druge naknade stalno zaposlenih djelatnika korisnika
3. ostali porezi, naknade i doprinosi
4. kamate
5. novčane kazne, financijske kazne i troškovi parničnog postupka
6. troškovi nastali prije podnošenja zahtjeva za potporu, osim općih troškova, ali ne prije 1. siječnja 2014. godine
7. opći troškovi vezani uz ulaganje koje je bilo predmet zahtjeva za potporu, u slučaju da ulaganje nije odobreno
8. plaćanje u gotovini.
Preračun tečaja
Članak 9.
Preračun tečaja eura u kune obavlja se prema mjesečnom tečaju eura utvrđenom od Europske komisije za mjesec u kojem je podnesen zahtjev za potporu objavljenom na mrežnoj stranici Europske komisije: http://ec.europa.eu/budget/inforeuro/.
Uvjeti prihvatljivosti
Članak 10.
Za dodjelu potpore moraju biti ispunjeni sljedeći uvjeti:
– HCR mora potvrditi da je područje obuhvaćeno projektom razminiranja minski sumnjiva poljoprivredna površina
– predmet razminiranja može biti isključivo poljoprivredno zemljište i izravno povezana infrastruktura, kao što su: poljski putovi na poljoprivrednom zemljištu, nasipi, sustavi odvodnje, terase, suhozidi, pejzažna obilježja i slično, ako čine sastavni dio minski sumnjive poljoprivredne površine i ako bi takvo zagađenje minama negativno utjecalo na poljoprivredni potencijal
– korisnik mora usluge pretraživanja i razminiranja ugovoriti isključivo postupkom javne nabave sukladno posebnim propisima koji uređuju javnu nabavu.
Kriteriji odabira
Članak 11.
(1) Kriteriji odabira zahtjeva za potporu koji se primjenjuju na sve podnijete zahtjeve određeni su u Prilogu I. ovoga Pravilnika te čine njegov sastavni dio.
(2) Kriterije odabira iz stavka 1. ovoga članka prethodno odobrava Odbor za praćenje ili Privremeni Odbor za praćenje provedbe Programa.
(3) Da bi ulaganje bilo prihvatljivo za dodjelu potpore, korisnik mora imati minimalan broj bodova koji se propisuje u tekstu natječaja iz članka 12. stavak 1. ovog Pravilnika u skladu s odobrenjem iz stavka 2. ovog članka.
(4) Kriteriji odabira iz stavka 1. ovog članka mogu se izmijeniti sukladno postupku iz stavka 2. ovog članka u kojem slučaju se izmjene objavljuju u tekstu natječaja.
III. ZAHTJEV ZA POTPORU, POSTUPAK OBRADE I DONOŠENJE ODLUKE
Podnošenje zahtjeva za potporu
Članak 12.
(1) Zahtjev za potporu se podnosi temeljem natječaja kojeg