 sustava, a koji bi mogli imati ozbiljne negativne posljedice za financijski sustav ili realno gospodarstvo,
2) događaje specifične za kreditnu instituciju ili grupu, koji bi mogli imati ozbiljne negativne posljedice za jednu kreditnu instituciju, jednu grupu ili kreditnu instituciju unutar grupe i
3) kombinaciju događaja iz točaka 1. i 2. ovog stavka, a koji se događaju usporedno i interaktivno.«
Članak 12.
U članku 15. iza stavka 1. dodaje se novi stavak 2., koji glasi:
»(2) Kreditna institucija dužna je pri izradi svakog stresnog scenarija iz članka 14. ove Odluke upotrijebiti događaje dovoljnog intenziteta u svrhu ispunjavanja zahtjeva iz stavka 1. točke 2. ovog članka.«
Dosadašnji stavci 2. i 3. postaju stavci 3. i 4.
U stavku 2., koji postaje stavak 3., točki 3. riječi »poslovni model« zamjenjuju se riječima »profil rizičnosti«.
U stavku 2., koji postaje stavak 3., točki 5. ispred riječi »platni promet i sustav namire« dodaju se riječi »poslovanje, uključujući«.
Članak 13.
U članku 19. stavku 3. riječi »broj događaja pri izradi scenarija stresnih scenarija u skladu s člancima od 14. do 18. ove Odluke« zamjenjuju se riječima »broj stresnih scenarija u skladu s člankom 14. stavkom 3. ove Odluke«.
Članak 14.
U članku 21. mijenja se stavak 1. koji glasi:
»(1) Kreditna institucija dužna je jednom godišnje ažurirati postojeći plan oporavka ili, po potrebi, izraditi novi plan oporavka i dostaviti ga Hrvatskoj narodnoj banci najkasnije do 31. prosinca tekuće godine.«
Iza stavka 2. dodaje se stavak 3., koji glasi:
»(3) Planu oporavka koji se dostavlja Hrvatskoj narodnoj banci potrebno je priložiti odluku uprave o donošenju odnosno ažuriranje plana oporavka, odluku nadzornog odbora o suglasnosti za donošenje odnosno ažuriranje plana oporavka i priloge 1, 2, 3, 4 i 5 koji su sastavni dio ove Odluke.«
PRIJELAZNE I ZAVRŠNE ODREDBE
Članak 15.
(1) Ova Odluka objavljuje se u »Narodnim novinama« i stupa na snagu osmog dana od dana objave.
(2) Do donošenja odluke o izradi plana oporavka iz članka 154.c Zakona o kreditnim institucijama, kreditna institucija sa sjedištem u Republici Hrvatskoj koja je članica grupe kreditnih institucija u EU-u dužna je ažurirati postojeći plan oporavka odnosno po potrebi izraditi novi i dostaviti ga Hrvatskoj narodnoj banci:
1) na pojedinačnoj osnovi ako nije dio grupe kreditnih institucija u RH ili
2) na potkonsolidiranoj osnovi ako je matična kreditna institucija u RH.
(3) Odredba članka 7. ove Odluke u dijelu u kojem je dodan stavak 3. članka 8. Odluke o planovima oporavka kreditnih institucija primjenjuje se do dana stupanja na snagu delegirajuće uredbe koju Europska komisija donosi temeljem članka 115. Direktive 2014/59/EU Europskog parlamenta i Vijeća od 15. svibnja 2014. o uspostavi okvira za oporavak i sanaciju kreditnih institucija i investicijskih društava(SL L EU 173, 12. 6. 2014.), a kojom će biti propisani kriteriji utvrđivanja ključnih funkcija.
O. br: 158-020/06-15/BV
Zagreb, 9. lipnja 2015.
Guverner prof. dr. sc. Boris Vujčić, v. r.
PRILOG 1.
Pokazatelji plana oporavka****
Naziv pokazatelja Razina ranog upozorenja Razina pokretanja opcija plana oporavka* 1. Pokazatelji kapitala a) stopa redovnoga osnovnog kapitala** b) stopa ukupnoga kapitala c) omjer financijske poluge 2. Pokazatelji likvidnosti a) minimalni koeficijent likvidnosti (MKL) do mjesec dana u kunama b) minimalni koeficijent likvidnosti (MKL) do mjesec dana u svim ostalim konvertibilnim valutama ukupno c) minimalni koeficijent likvidnosti (MKL) do tjedan dana u kunama d) minimalni koeficijent likvidnosti (MKL) do tjedan dana u svim ostalim konvertibilnim valutama ukupno e) koeficijent likvidnosne pokrivenosti (LCR) u svim valutama ukupno f) koeficijent neto stabilnih izvora financiranja (NSFR) g) naložen poseban zahtjev za likvidnost*** h) trošak financiranja na međubankovnom tržištu 3. Pokazatelji profitabilnosti a) profitabilnost imovine (ROA) b) profitabilnost kapitala (ROE) c) značajni gubici s osnove operativnog rizika 4.