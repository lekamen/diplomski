 kulturni razvitak kao i posebni interesi prema područjima obrazovanja, znanosti, gospodarstva, turizma itd.
7. promicanje programa za djecu i mlade
8. sudjelovanje osoba s invaliditetom u programu te prilagođenost programa osobama s invaliditetom
9. podrška jedinica lokalne i područne (regionalne) samouprave u ostvarivanju programa
10. podrška međunarodnih vladinih i nevladinih organizacija u ostvarivanju programa te
11. financijska potpora iz drugih izvora.
Ministar kulture može za pojedina područja utvrditi posebne kriterije za vrednovanje programa, poštujući specifičnosti tih područja, a nakon provedenog savjetovanja sa zainteresiranom javnošću, te ih objaviti na mrežnim stranicama Ministarstva kulture.
III. UTVRĐIVANJE PROGRAMA JAVNIH POTREBA U KULTURI
Članak 8.
Nakon provedenog postupka vrednovanja prijedloga, vijeća i povjerenstva dostavljaju ministru kulture svoj prijedlog. Prijedlog mora sadržavati popis programa čije se financiranje predlaže s prijedlogom iznosa financijske potpore, kao i popis programa koji su odbijeni.
Članak 9.
Ministar kulture razmotrit će prijedloge iz članka 8. ovog Pravilnika te donijeti o njima odluku. Podnositelji prijedloga programa bit će obaviješteni o donesenoj odluci.
IV. DODJELA SREDSTAVA ZA PROGRAME I NAČIN PRAĆENJA NJIHOVA KORIŠTENJA
Članak 10.
Na temelju odluke ministra kulture iz članka 9. ovoga Pravilnika s podnositeljem programa za koji je dodijeljena financijska potpora sklapa se ugovor o korištenju sredstava Ministarstva kulture kojim se pobliže uređuju rokovi i uvjeti osiguranja sredstava te izvršenja programa, kao i dostavljanje programskog i financijskog izvješća o izvršenju programa.
Ministarstvo kulture ovlašteno je pratiti izvršenje programa iz stavka 1. ovoga članka te preispitati način trošenja sredstava za vrijeme trajanja financijske potpore i nakon završetka programa.
Ako korisnik sredstava nenamjenski koristi sredstva, ne izvrši program ili ne podnese programsko i financijsko izvješće u skladu s ugovorom iz stavka 1. ovoga članka, dužan je vratiti primljena sredstva s pripadajućom zakonskom kamatom.
V. PRIJELAZNE I ZAVRŠNE ODREDBE
Članak 11.
Stupanjem na snagu ovog Pravilnika prestaje važiti Pravilnik o izboru i utvrđivanju programa javnih potreba u kulturi (»Narodne novine«, br. 69/12, 44/13, 91/13, 72/15).
Članak 12.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 023-03/16-01/0129 Urbroj: 532-06-01-02/6-16-3 Zagreb, 14. lipnja 2016.
Ministar dr. sc. Zlatko Hasanbegović, v. r.
