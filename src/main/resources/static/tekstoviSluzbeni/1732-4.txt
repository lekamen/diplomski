 dokaze iz članka 9. stavka 1. podstavka 1., 5. i 6. ovoga Pravilnika te dati pisanu izjavu odgovorne osobe s opisom svih promjena nastalih u razdoblju od izdavanja dozvole, a koje utječu na tehničku kvalificiranost, stručnu osposobljenost te financijsku kvalificiranost energetskog subjekta, a ako takvih promjena nema, dati pisanu izjavu odgovorne osobe da takvih promjena nema te pisanu izjavu odgovorne osobe da nema nepodmirenih dospjelih novčanih obveze prema drugim energetskim subjektima starijih od 50 dana, ovjerenu od javnog bilježnika.
(5) Energetski subjekt dužan je uz izjavu iz stavka 4. ovoga članka dostaviti i dokumentaciju vezanu za promjenu uvjeta tehničke kvalificiranosti, stručne osposobljenosti i financijske kvalificiranosti.
(6) Energetski subjekt dužan je uz zahtjev za produženje dozvole iz stavka 1. ovoga članka dati pisanu izjavu odgovorne osobe da nema neispunjenih dospjelih novčanih obveza starijih od 50 dana prema drugim energetskim subjektima.
Članak 18.
Agencija će dozvolu za obavljanje energetske djelatnosti produžiti na razdoblje propisano u Prilogu IX. ovoga Pravilnika, koji je njegov sastavni dio, a koje će odrediti na temelju podataka o obavljanju energetske djelatnosti energetskog subjekta u razdoblju trajanja dozvole koja prestaje važiti.
Prijenos dozvole za obavljanje energetske djelatnosti
Članak 19.
(1) U slučaju podjele energetskog subjekta pravne osobe koja se prema posebnim propisima provodi odvajanjem ili razdvajanjem, dozvola za obavljanje energetske djelatnosti može se prenijeti samo na jednu pravnu osobu koja je sveopći pravni sljednik energetskog subjekta pod uvjetom da, u roku od 30 dana od dana registracije nove pravne osobe, odnosno registracije podjele, energetski subjekt i nova pravna osoba odnosno društvo preuzimatelj u slučaju odvajanja, te nova pravna osoba, odnosno društvo preuzimatelj u slučaju razdvajanja, podnesu Agenciji zahtjev za prijenos dozvole za obavljanje energetske djelatnosti.
(2) U slučaju pripajanja energetskog subjekta drugoj pravnoj osobi ili spajanja energetskog subjekta s drugom pravnom osobom, dozvola za obavljanje energetske djelatnosti može se prenijeti na društvo preuzimatelja pod uvjetom da, u roku od 30 dana od dana registracije pripajanja energetskog subjekta drugoj pravnoj osobi odnosno od dana registracije nove pravne osobe u slučaju spajanja, društvo preuzimatelj podnese Agenciji zahtjev za prijenos dozvole za obavljanje energetske djelatnosti.
(3) Nakon smrti fizičke osobe dozvola za obavljanje energetske djelatnosti može se prenijeti na njezinog nasljednika koji nastavi s vođenjem obrta i obavljanjem energetske djelatnosti pod uvjetom da u roku od 30 dana od dana dostave rješenja nadležnog županijskog ureda, odnosno ureda Grada Zagreba, o prijenosu obrtnice i nastavku vođenja obrta, nasljednik podnese Agenciji zahtjev za prijenos dozvole za obavljanje energetske djelatnosti.
(4) Zahtjev za prijenos dozvole iz stavka 1. i 2. ovoga članka podnosi se Agenciji na obrascu ZPDOED – PRIJENOS koji se nalazi u Prilogu VII. ovoga Pravilnika i njegov je sastavni dio.
(5) Agencija će rješenjem prenijeti dozvolu za obavljanje energetske djelatnosti ako uz uvjete iz stavka 1. ovoga članka pravna osoba iz stavka 1. ovoga članka i fizička osoba iz stavka 3. ovoga članka ispunjava i uvjete za obavljanje energetske djelatnosti propisane ovim Pravilnikom.
(6) Agencija će rješenjem prenijeti dozvolu za obavljanje energetske djelatnosti ako uz uvjete iz stavka 2. ovoga članka pravna osoba iz stavka 2. ovoga članka ispunjava i uvjete za obavljanje energetske djelatnosti propisane člankom 9. stavkom 1. podstavkom 1., 5. i 6. ovoga Pravilnika.
(7) Protiv rješenja iz stavka 5. i 6. ovoga članka može se izjaviti žalba Ministarstvu.
Članak 20.
Na postupak produženja i prijenosa dozvole za obavljanje energetske djelatnosti odgovarajuće se primjenjuju odredbe članaka 8., 9, 10., 11., 12., 13. i 14. ovoga Pravilnika.
Članak 21.
U postupku utvrđivanja činjenica o ispunjavanju 