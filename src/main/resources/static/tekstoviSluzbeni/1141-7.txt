 poduzetnika Arsenal Ivezić Agencija je zaprimila 23. lipnja 2014. godine, te se u bitnome navodi, kako slijedi.
Poduzetnik Arsenal Ivezić istaknuo je kako se ne može složiti s odlukom Vijeća da je Sastanak imao za svrhu, odnosno predstavlja zabranjeni sporazum koji ima za cilj sprječavanje, ograničavanje ili narušavanje tržišnog natjecanja. Naime, prema navodima Arsenal Ivezić, održavanje navedenog sastanka bilo je pokrenuto radi analize stanja u zaštitarstvu, mogućnostima poboljšanja istog te razmatranja mogućnosti osnivanja zaštitarske komore.
Nadalje, Arsenal Ivezić navodi, kako se unutar tog Sastanka nametnula kao tema i nelojalna konkurencija u zaštitarskoj djelatnosti te cijene zaštitarskih usluga koje ruše kvalitetu pružanja zaštitarskih usluga. U tom smislu spomenuta je i visina troškova koje tvrtka ima po satu rada zaštitara, a koji troškovi su istaknuti još prije desetak godina od strane Ministarstva unutarnjih poslova u analizi troškova rada u zaštitarstvu.
Smisao Sastanka, prema navodima Arsenal Ivezić, išao je prema artikuliranju smjernica za poboljšanje stanja u zaštitarskoj djelatnosti na svim razinama i to dizanje kvalitete izvođenja usluge, ispunjavanje i kontrola uvjeta za rad gospodarskih subjekata u zaštitarstvu, ispunjavanje standarda i uvjeta za radnike koji obavljaju poslove u zaštitarstvu itd.
7. USMENA RASPRAVA
Radi pružanja mogućnosti strankama da se u postupku očituju o činjenicama i okolnostima koje su od važnosti za donošenje rješenja, Agencija je, na temelju odredbe članka 50. stavka 1., 14. srpnja 2014. ZZTN-a održala usmenu raspravu. Na navedenu raspravu pristupili su svi pozvani poduzetnici, odnosno njihovi zastupnici, osim poduzetnika Sokol Marić, a koji je svoj nedolazak ispričao pisanim putem.
S obzirom na to da su poduzetnici inzistirali na istovremenom saslušanju svih zakonskih zastupnika, usmena rasprava je prekinuta te je nastavak iste zakazan za dan 9. rujan 2014. (dalje: usmena rasprava).
Na usmenu raspravu pristupili su i dali svoj iskaz i uredno pozvani svjedoci N.M. i D.F.
Na održanoj usmenoj raspravi prvenstveno su saslušani pozvani svjedoci te su isti izjavili kako slijedi.
7.1. Iskaz svjedoka N.M.
Svjedok N.M., vlasnik je društva Tectus te glavni urednik časopisa »Zaštita« koji je u vlasništvu navedenog društva, a u bitnome je iskazao kako slijedi.
Svjedok je istaknuo kako je Sastanak održan na njegovu inicijativu, a sudionici istog pozvani su pisanim putem (e-mailom) bez predočenja dnevnog reda. Poziv je upućen tom prigodom na još nekoliko adresa, no svjedok se trenutno nije sjećao kojih. Na upit voditeljice postupka, svjedok je istaknuo kako je u pozivu upućenom sudionicima naveo kako će se razgovarati o stanju tržišta zaštite.
Priopćenje koje je nastalo nakon Sastanka je sastavio novinar i izvršni urednik časopisa »Zaštita«, dok je on kao glavni urednik nakon što ga je pročitao, isti i odobrio, te je naveo kako nije zaprimio primjedbe na sadržaj Priopćenja od strane sudionika sastanka.
Na upit punomoćnice poduzetnika Bilić Erić naveo je kako sadržaj sastanka odgovara sadržaju Priopćenja, a na daljnji upit punomoćnice Bilić Erić je li autor predmetnog Priopćenja bio prisutan tijekom cijelog sastanka, isti je odgovorio potvrdno. Na dodatni upit punomoćnice poduzetnika Bilić Erić kako je na navedenom sastanku uopće došlo do toga da se donose konkretni zaključci i utvrđuju konkretne procedure u pogledu minimalnog troška, svjedok je odgovorio kako je tijekom sastanka saznao, konkretno od gospodina D.F., neke informacije koje ranije nije znao. Naveo je kako se radi o informaciji o postojanju minimalnog troška sata rada zaštitara koja je utvrđena od strane Ministarstva unutarnjih poslova još 1999. godine, te kako se povela rasprava o već definiranoj cijeni troška sata rada zaštitara. Na upit voditeljice postupka zašto je u Priopćenju kojeg je odobrio navedeno da su usvojeni zaključci kojih će se svi pridržavati, svjedok je odgovorio da je to njegova novinarska sloboda.
Na upit