 športsko-turističkim objektima i prostorima, na skijaškim stazama, planinskim i drugim nepristupačnim područjima te na taj način ugrožava vlastiti život te život, zdravlje i materijalna sredstva drugih osoba (članak 13.).«.
Članak 11.
Članak 22. mijenja se i glasi:
»(1) Novčanom kaznom u iznosu od 10.000,00 do 50.000,00 kuna kaznit će se za prekršaj pravna osoba:
– organizator športskih, turističkih aktivnosti u planinskim i drugim nepristupačnim područjima ako Hrvatskoj gorskoj službi spašavanja ne najavi mjesto održavanja aktivnosti najmanje osam dana prije početka, ako se ne savjetuje u svezi sigurnosnih mjera te sukladno zajedničkoj procjeni opasnosti ne osigura nazočnost pripadnika Hrvatske gorske službe spašavanja (članak 12. stavak 1.)
– davatelj usluga smještaja koji na zahtjev Hrvatske gorske službe spašavanja na vidljivim mjestima u svojim objektima ne dopusti postavljanje upozorenja i drugih informacija u svezi sigurnosti osoba tijekom njihovih aktivnosti u planinskim i drugim nepristupačnim područjima (članak 12. stavak 2.)
– koncesionar ili vlasnik žičare ili drugog objekta i sredstva za prijevoz osoba ako bez naknade i uz pravo prednosti ne omogući prijevoz pripadnika Hrvatske gorske službe spašavanja i osoba koje se spašavaju (članak 15.).«.
(2) Za prekršaje iz stavka 1. ovog članka kaznit će se novčanom kaznom u iznosu od 2.000,00 do 10.000,00 kuna i odgovorna osoba u pravnoj osobi.«.
Članak 12.
Članak 23. mijenja se i glasi:
»Ovlašteni tužitelj u prekršajnom postupku je Hrvatska gorska služba spašavanja za prekršaje u području njezinih javnih ovlasti koji su propisani ovim Zakonom.«.
PRIJELAZNE I ZAVRŠNE ODREDBE
Članak 13.
Odluke iz članka 2. ovoga Zakona, kojim je izmijenjen članak 6. stavak 1. podstavci 1. do 6. Zakona o Hrvatskoj gorskoj službi spašavanja (»Narodne novine«, br. 79/06.), donijet će čelnici nadležnih središnjih tijela državne uprave u roku od šest mjeseci od dana stupanja na snagu ovoga Zakona.
Sigurnosna pravila o mjerama i pravilima ponašanja osoba koje sudjeluju u aktivnostima na planinama i drugim nepristupačnim područjima iz članka 4. ovoga Zakona, kojim je u članku 13. Zakona o Hrvatskoj gorskoj službi spašavanja (»Narodne novine«, br. 79/06.) dodan stavak 2., donijet će čelnik središnjeg tijela državne uprave nadležnog za civilnu zaštitu u roku od šest mjeseci od dana stupanja na snagu ovoga Zakona.
Članak 14.
Hrvatska gorska služba spašavanja dužna je uskladiti Statut Hrvatske gorske službe spašavanja s odredbama ovoga Zakona u roku od šest mjeseci od dana stupanja na snagu ovoga Zakona.
Članak 15.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/15-01/153 Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
