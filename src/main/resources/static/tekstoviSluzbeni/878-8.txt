 osposobljavanje.
(4) Literatura potrebna za teorijsko i praktično osposobljavanje mora biti dostupna svim osobama uključenim u osposobljavanje.
Oprema za komunikaciju
Članak 43.
Organizacija za osposobljavanje mora procijeniti potrebu i osigurati, ako je potrebno, prikladnu opremu za komunikaciju u svrhu nesmetane komunikacije između osobe za osposobljavanje i učenika.
GLAVA V. DOKUMENTACIJA ORGANIZACIJE
Praćenje osposobljavanja i napredovanja učenika
Članak 44.
(1) Organizacija za osposobljavanje mora osigurati sustav praćenja teorijskog i praktičnog osposobljavanja, kao i napredovanja učenika.
(2) Organizacija za osposobljavanje mora osigurati da je osoba za osposobljavanje upoznata sa statusom teorijskog i praktičnog osposobljavanja, kao i napredovanja učenika.
(3) Osoba za osposobljavanje ne smije započeti osposobljavanje učenika prije nego što se upozna sa statusom teorijskog i praktičnog osposobljavanja, kao i napredovanja učenika.
Provođenje teorijskog ispita
Članak 45.
Organizacija za osposobljavanje mora osigurati sustav provođenja teorijskog ispita.
Osposobljavanje učenika koji je započeo osposobljavanje u drugoj organizaciji
Članak 46.
Osposobljavanje učenika koji je započeo osposobljavanje u nekoj drugoj organizaciji za osposobljavanje provodi se prema razlici programa osposobljavanja, koju je prema proceduri utvrdila organizacija za osposobljavanje u kojoj se nastavlja osposobljavanje.
Dokumentacija organizacije
Članak 47.
(1) Organizacija za osposobljavanje mora osigurati vođenje dokumentacije koja se sastoji od najmanje sljedećeg:
a) dosjea rukovodećih osoba i osoba za osposobljavanje,
b) dosjea učenika,
c) registra osposobljavanja učenika,
d) potvrda o završenom osposobljavanju, i
e) izvješća o osposobljavanju.
(2) Organizacija za osposobljavanje može voditi dokumentaciju u pisanom i/ili elektroničkom obliku.
Dosje rukovodećih osoba i osoba za osposobljavanje
Članak 48.
Dosje odgovornog rukovoditelja, voditelja osposobljavanja i osoba za osposobljavanje mora sadržavati najmanje sljedeće:
a) osobne podatke,
b) dokaze o potrebnim kvalifikacijama, i
c) ugovor o suradnji.
Dosje učenika
Članak 49.
Dosje učenika mora sadržavati najmanje sljedeće:
a) redni broj učenika u registru,
b) osobne podatke učenika,
c) presliku certifikata o zdravstvenoj sposobnosti,
d) ugovor o osposobljavanju,
e) pisanu suglasnost roditelja odnosno staratelja, ako je učenik maloljetan,
f) razliku programa osposobljavanja, ako je primjenjivo,
g) podatke o praćenju teorijskog i praktičnog osposobljavanja, kao i procjenu napredovanja učenika,
h) dokaz o provedenom teorijskom ispitu, i
i) potvrdu o završenom osposobljavanju.
Registar osposobljavanja
Članak 50.
Registar osposobljavanja mora sadržavati najmanje sljedeće podatke:
a) redni broj učenika u registru,
b) osposobljavanje koje se provodi,
c) datum početka osposobljavanja,
d) datum završetka osposobljavanja, i
e) datum početka i završetka letenja pod nadzorom organizacije za osposobljavanje nakon završenog osposobljavanja.
Ugovor o suradnji
Članak 51.
Organizacija za osposobljavanje mora sklopiti ugovor o suradnji s rukovodećim osobama i osobama za osposobljavanje kojim se utvrđuju međusobna prava i obaveze, osim ako takva međusobna prava i obaveze ne proizlaze iz nekog drugog pravnog akta.
Ugovor o osposobljavanju
Članak 52.
Organizacija za osposobljavanje mora imati sklopljen ugovor o osposobljavanju sa svakim učenikom koji se osposobljava.
Potvrda o završenom osposobljavanju
Članak 53.
(1) Organizacija za osposobljavanje mora izdati Potvrdu o završenom osposobljavanju učeniku koji je završio osposobljavanje i položio teorijski ispit.
(2) Potvrda o završenom osposobljavanju mora se izdati najkasnije 30 dana od datuma završetka osposobljavanja.
(3) Potvrda o završenom osposobljavanju valjana je 12 mjeseci od datuma izdavanja.
(4) Istekom roka valjanosti Potvrde o završenom osposobljavanju, učenik mora u svrhu stjecanja nove Potvrde obaviti dodatno osposobljavanje koje je prema odobrenoj 