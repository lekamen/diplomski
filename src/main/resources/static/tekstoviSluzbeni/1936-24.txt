 proizvodnju električne energije iz obnovljivih izvora energije i kogeneracije (»Narodne novine«, br. 133/13., 151/13., 20/14. i 107/14.)
2. isplatu tržišne premije povlaštenim proizvođačima koji su sklopili ugovor o tržišnoj premiji iz članka 32. ovoga Zakona
3. isplatu zajamčene otkupne cijene povlaštenim proizvođačima koji su sklopili ugovor o otkupu električne energije zajamčenom otkupnom cijenom iz članka 35. ovoga Zakona
4. plaćanje troškova uravnoteženja elektroenergetskog sustava iz članka 46. stavka 7. ovoga Zakona, koji se obračunavaju EKO bilančnoj grupi, osim dijela troškova koji se podmiruju iz mjesečne naknade koju plaćaju članovi EKO bilančne grupe.
(2) Sredstva za isplatu poticaja iz članka 37. ovoga Zakona koriste se i za financiranje poslova koje operator tržišta električne energije obavlja u sustavu poticanja proizvodnje električne energije iz proizvodnih postrojenja koja koriste obnovljive izvore energije i kogeneracijskih postrojenja, uključujući i troškove vođenja EKO bilančne grupe.
(3) Ministarstvo utvrđuje iznos te nadzire obračun, isplatu i trošenje sredstava iz stavka 2. ovoga članka.
(4) Prikupljena sredstva za isplatu poticaja ne smatraju se prihodom operatora tržišta električne energije, osim u dijelu financiranja poslova sukladno stavku 2. ovoga članka.
Otkup i prodaja električne energije
Članak 39.
Ukupnu neto isporučenu električnu energiju povlaštenog proizvođača električne energije koji pravo na poticanje ostvaruju temeljem ugovora o otkupu sklopljenog s operatorom tržišta električne energije temeljem Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 33/07.), Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 63/12., 121/12. i 144/12.) i Tarifnog sustava za proizvodnju električne energije iz obnovljivih izvora energije i kogeneracije (»Narodne novine«, br. 133/13., 151/13., 20/14. i 107/14.) te ugovora o otkupu električne energije zajamčenom otkupnom cijenom iz članka 35. ovoga Zakona, otkupljuje operator tržišta električne energije.
Članak 40.
(1) Operator tržišta električne energije ukupnu neto isporučenu električnu energiju povlaštenih proizvođača električne energije iz članka 39. ovoga Zakona prodaje na tržištu električne energije, na razvidan i nepristran način.
(2) Prodaja električne energije iz stavka 1. ovoga članka provodi se u skladu s Pravilima prodaje električne energije koja donosi operator tržišta električne energije uz prethodno mišljenje Agencije i prethodnu suglasnost Ministarstva.
(3) Operator tržišta električne energije ovlašten je trgovati električnom energijom na tržištu električne energije, na razvidan i nepristran način, kako bi se osigurala prodaja električne energije iz stavka 1. ovoga članka sukladno planiranoj proizvodnji EKO bilančne grupe.
Naknada za obnovljive izvore energije i visokoučinkovitu kogeneraciju
Članak 41.
(1) Naknada za obnovljive izvore energije i kogeneracije je namjenska naknada koju naplaćuju opskrbljivači električne energije krajnjim kupcima kao fiksnu naknadu na svaki prodani kWh električne energije.
(2) Operator tržišta električne energije prikuplja naknadu za obnovljive izvore energije i kogeneracije od opskrbljivača.
(3) Visinu naknade za obnovljive izvore energije i kogeneracije propisuje Vlada Republike Hrvatske odlukom, koju donosi do 31. listopada tekuće godine za iduću godinu, na prijedlog Ministarstva.
(4) Visina naknade za obnovljive izvore energije i kogeneracije mora biti dovoljna za podmirenje troškova iz članka 38. stavaka 1. i 2. ovoga Zakona za godinu za koju se određuje i za eventualna potraživanja iz prethodne godine, uzimajući u obzir očekivane prihode od prodaje električne energije iz članka 39. i pripadajućih jamstava podrijetla električne energije.
(5) Vlada Republike Hrvatske utvrđuje visinu naknade za obnovljive izvore energije i kogeneracije na temelju plana prihoda i rashoda za