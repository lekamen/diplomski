 1. do 4. razrede osnovnih škola. Ova odluka prvenstveno se temelji na spoznaji da djeca stječu prehrambene navike i ponašanja u ranoj životnoj dobi, a potom ih primjenjuju tokom cijeloga života. Stoga će se radi boljeg iskorištavanja Programa i jednostavnije provedbe primijeniti ciljani pristup korisnicima i određenim proizvodima.
Temeljni je cilj Programa oblikovati zdrave prehrambene navike u djece kako bi se trajno povećao udjel mlijeka i mliječnih proizvoda u njihovoj prehrani u svrhu prehrambenog boljitka djece.
Osim ovoga Programa, u Republici Hrvatskoj provodi se Shema školskog voća i povrća kojoj je također cilj poboljšanje prehrambenih navika djece. Doneseni su propisi (Uredba (EU) 2016/791 Europskog parlamenta i Vijeća od 11. svibnja 2016. o izmjeni uredbi (EU) br. 1308/2013 i (EU) br. 1306/2013 u pogledu programa potpore za opskrbu voćem i povrćem, bananama te mlijekom u obrazovnim ustanovama (SL L 135, 24. 5. 2016.) i Uredba Vijeća (EU) 2016/795 od 11. travnja 2016. o izmjeni Uredbe (EU) br. 1370/2013 o utvrđivanju mjera za određivanje određenih potpora i subvencija vezanih uz zajedničku organizaciju tržišta poljoprivrednih proizvoda (SL L 135, 24. 5. 2016.)) koji stupaju na snagu 1. kolovoza 2017. godine, a kojim će se ovi programi spojiti. Spomenuti propisi ujedno propisuju i obvezu donošenja jedinstvene strategije kojom će se odrediti smjernice provedbe ovih programa za šestogodišnje razdoblje. Stoga ova i prošlogodišnja strategija, odnosno pokazatelji učinkovitosti njihove provedbe, predstavljaju dobru osnovu za planiranje nove višegodišnje strategije kako bi se i dalje sustavno širilo znanje o važnosti konzumiranja mlijeka i mliječnih proizvoda uključivanjem većeg broja učenika.
2. PRAVNA OSNOVA
Program se provodi u skladu s:
– Uredbom (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (SL L 347, 20. 12. 2013.) kako je posljednji put izmijenjena Uredbom (EU) 2016/791 Europskog parlamenta i Vijeća od 11. svibnja 2016. o izmjeni uredbi (EU) br. 1308/2013 i (EU) br. 1306/2013 u pogledu programa potpore za opskrbu voćem i povrćem, bananama te mlijekom u obrazovnim ustanovama (SL L 135, 24. 5. 2016.) (u daljnjem tekstu: Uredba (EU) br. 1308/2013)
– Uredbom Vijeća (EU) br. 1370/2013 od 16. prosinca 2013. o utvrđivanju mjera za određivanje određenih potpora i subvencija vezanih uz zajedničku organizaciju tržišta poljoprivrednih proizvoda (SL L 346, 20. 12. 2013.), kako je posljednji put izmijenjena Uredbom Vijeća (EU) 2016/591 od 15. travnja 2016. o izmjeni Uredbe (EU) br. 1370/2013 o utvrđivanju mjera za određivanje određenih potpora i subvencija vezanih uz zajedničku organizaciju tržišta poljoprivrednih proizvoda u pogledu primjenjivih količinskih ograničenja za otkup maslaca i obranog mlijeka u prahu (SL L 103, 19. 4. 2016.) (u daljnjem tekstu: Uredba Vijeća (EU) br. 1370/2013)
– Uredbom Komisije (EZ) br. 657/2008 od 10. srpnja 2008. o utvrđivanju detaljnih pravila za primjenu Uredbe Vijeća (EZ) br. 1234/2007 u pogledu potpore Zajednice za opskrbu učenika u obrazovnim ustanovama mlijekom i određenim mliječnim proizvodima (SL L 183, 11. 7. 2008.), kako je posljednji put izmijenjena Provedbenom uredbom Komisije (EU) br. 996/2011 od 7. listopada 2011. o izmjeni uredaba (EZ) br. 657/2008 i (EZ) br. 1276/2008 te Provedbene uredbe (EU) br. 543/2011 u pogledu obveza obavješćivanja u okviru zajedničke organizacije poljoprivrednih tržišta (SL L 264, 8. 10. 2011.) (u daljnjem tekstu: Uredba Komisije (EZ) br. 657/2008)
– Delegiranom uredbom Komisije (EU) br. 1047/2014 оd 29. srpnja 2014. o dopuni Uredbe (EU) br. 1308/2013 Europskog parlamenta i Vijeća u pogledu izrade nacionalnih ili regionalnih strategija država članica za potrebe programa mlijeka u školama (SL L 291, 7. 10. 2014.) i
– Zakonom o poljoprivredi