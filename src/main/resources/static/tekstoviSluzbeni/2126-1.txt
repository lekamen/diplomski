 stavku 2. riječi: »objaviti u »Narodnim novinama« Republike Hrvatske i u« zamjenjuju se riječima: »dostaviti sudskom registru radi objave na internetskoj stranici na kojoj se nalazi sudski registar i objaviti u«.
Članak 10.
Članak 467. mijenja se i glasi:
»(1) Ako društvenim ugovorom nije drukčije određeno, u slučaju iz članka 466. stavka 1. točke 2. ovoga Zakona, odluka se donosi u obliku javnobilježničke isprave s većinom od najmanje tri četvrtine od danih glasova.
(2) Javnobilježnička isprava iz stavka 1. ovoga članka može sadržavati izjave likvidatora o nepostojanju okolnosti koje bi po zakonu stajale na putu njihovu imenovanju te da su upoznati s time da o svemu moraju uredno izvještavati sud i potpise likvidatora koji se pohranjuju u sudski registar ako to već nisu učinili kao članovi uprave.«.
Članak 11.
Članak 472. mijenja se i glasi:
»(1) Na likvidaciju društva na odgovarajući se način primjenjuju odredbe članka 368. stavka 3., članaka 369. – 370. i članaka 372. – 384. ovoga Zakona.
(2) Odredbe iz prethodnog stavka na odgovarajući se način primjenjuju i na likvidaciju jednostavnog društva s ograničenom odgovornošću s time što se u likvidaciji jednostavnog društva s ograničenom odgovornošću vjerovnici pozivaju da svoje tražbine prijave u roku od dva mjeseca od objave poziva, a imovina društva može se podijeliti članovima po isteku roka od šest mjeseci od objave poziva vjerovnicima da prijave svoje tražbine.«.
Članak 12.
U članku 545. stavku 2. riječi: »objaviti u »Narodnim novinama« Republike Hrvatske« zamjenjuju se riječima: »dostaviti sudskom registru radi objave na internetskoj stranici na kojoj se nalazi sudski registar«.
Članak 13.
U članku 550.g stavku 2. riječi: »»Narodnim novinama«« zamjenjuju se riječima: »na internetskoj stranici na kojoj se nalazi sudski registar«, riječi: »ugovor o pripajanju« zamjenjuju se riječima: »plan podjele«, a riječi: »taj ugovor s nje« zamjenjuju se riječima: »taj plan s nje«.
Članak 14.
Ovaj Zakon objavit će se u »Narodnim novinama«, a stupa na snagu 1. studenoga 2015.
Klasa: 022-03/15-01/141 Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
