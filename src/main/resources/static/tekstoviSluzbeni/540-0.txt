26 09.03.2015 Zakon o izmjenama i dopunama Općeg poreznog zakona
HRVATSKI SABOR
541
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA OPĆEG POREZNOG ZAKONA
Proglašavam Zakon o izmjenama i dopunama Općeg poreznog zakona, koji je Hrvatski sabor donio na sjednici 27. veljače 2015. godine.
Klasa: 011-01/15-01/14 Urbroj: 71-05-03/1-15-2 Zagreb, 4. ožujka 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA OPĆEG POREZNOG ZAKONA
Članak 1.
U Općem poreznom zakonu (»Narodne novine« br. 147/08., 18/11., 78/12., 136/12. i 73/13.) u članku 8. stavku 1. iza riječi: »raspolaže« briše se točka, stavlja zarez i dodaju riječi: »kao i podatke koje razmjenjuje s drugim državama u poreznim stvarima.«.
U stavku 5. točka 8. mijenja se i glasi:
»8. ako se podaci daju u skladu s postupcima propisanim ugovorima o izbjegavanju dvostrukog oporezivanja i drugim međunarodnim ugovorima u poreznim stvarima koji su u primjeni u Republici Hrvatskoj,«.
Članak 2.
Iza članka 9. dodaju se naslov iznad članka i članak 9.a koji glase:
»Obvezujuća mišljenja
Članak 9.a
(1) Porezno tijelo ovlašteno je na pisani zahtjev poreznog obveznika donijeti obvezujuće mišljenje o poreznom tretmanu budućih i namjeravanih transakcija, odnosno poslovnih događaja i djelatnosti poreznog obveznika.
(2) Troškove izdavanja obvezujućih mišljenja u cijelosti snosi porezni obveznik.
(3) Ministar financija pravilnikom će propisati područja primjene, način, rokove i iznose troškova izdavanja obvezujućih mišljenja.«.
Članak 3.
U članku 43. stavak 1. mijenja se i glasi:
»(1) Poslove u vezi s utvrđivanjem i naplatom poreza te primjenom ugovora o izbjegavanju dvostrukog oporezivanja obavlja Ministarstvo financija Republike Hrvatske preko upravnih organizacija u svom sastavu (Porezne uprave i Carinske uprave) i preko ustrojstvene jedinice Ministarstva financija nadležne za prikupljanje, kontrolu, analitičku obradu i razmjenu podataka bitnih za oporezivanje, u čijim se postupcima na odgovarajući način primjenjuju odredbe ovoga Zakona.«.
Članak 4.
U članku 51. stavku 8. iza riječi: »elektroničkim putem« dodaju se riječi: »na zahtjev ili«.
Iza stavka 8. dodaje se stavak 9. koji glasi:
»(9) Iznimno od stavka 8. ovoga članka, osobna dostava poduzetnicima može se obavljati elektroničkim putem i bez zahtjeva ili izričitog pristanka stranke.«.
Članak 5.
U članku 56. stavak 7. mijenja se i glasi:
»(7) Poslovne knjige i druge evidencije moraju se voditi u skladu s načinom oporezivanja poreznog obveznika i prema temeljnim načelima urednog knjigovodstva. Obveznici poreza na dohodak vode jednostavno knjigovodstvo, a obveznici poreza na dobit dvojno knjigovodstvo.«.
Stavak 8. mijenja se i glasi:
»(8) Poslovne knjige i druge evidencije mogu se voditi i u elektroničkom obliku ako ti oblici knjigovodstva, zajedno s pritom primijenjenim postupcima, odgovaraju temeljnim načelima urednoga knjigovodstva. Kod evidencija koje se vode samo prema poreznim propisima način vođenja mora odgovarati svrsi koju evidencije trebaju ispuniti za oporezivanje. Pri vođenju poslovnih knjiga i drugih evidencija u elektroničkom obliku mora se osigurati da podaci u roku čuvanja budu raspoloživi i da se u svako doba unutar primjerenog roka mogu učiniti čitljivima. Tijek postupka mora se zajedno sa svim promjenama dokazati pomoću sustavne dokumentacije.«.
Članak 6.
U članku 57. stavku 1. iza riječi: »Porezni obveznici« dodaju se riječi: »i osobe koje za poreznog obveznika vode poslovne knjige, a«.
Stavak 8. mijenja se i glasi:
»(8) Porezni obveznik i osobe koje za poreznog obveznika vode poslovne knjige ne mogu ni u kojem slučaju dostaviti podatke u papirnatom obliku.«.
Iza stavka 8. dodaje se novi stavak 9. koji glasi:
»(9) Podaci moraju biti dostavljeni u formatu prilagođenom standardima koji se objavljuju na mrežnim stranicama Ministarstva financija – Porezne uprave.«.
Dosadašnji stavak 9. postaje stavak 10.
Članak 7.
U članku 63.