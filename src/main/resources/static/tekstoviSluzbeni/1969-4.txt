 zahtjeva je u razdoblju od dvije godine prije podnošenja zahtjeva za izdavanje rješenja iz stavka 1. ovoga članka proveo najmanje pet humanitarnih akcija
– podnositelj zahtjeva je u razdoblju od dvije godine prije podnošenja zahtjeva za izdavanje rješenja iz stavka 1. ovoga članka proveo manje od pet humanitarnih akcija, ali je njihovo ukupno trajanje najmanje 180 dana ili
– podnositelju zahtjeva rješenjem je odobreno prikupljanje i pružanje humanitarne pomoći na temelju Zakona o humanitarnoj pomoći (»Narodne novine«, br. 128/10.).
(4) Nadležni ured obvezan je primjerak rješenja kojim se odobrava stalno prikupljanje i pružanje humanitarne pomoći dostaviti ministarstvu nadležnom za socijalnu skrb radi vođenja evidencije iz članka 49. ovoga Zakona, nadležnoj poreznoj upravi te tijelu nadležnom za registraciju neprofitnih pravnih osoba.
(5) O žalbi protiv rješenja iz stavka 1. ovoga članka odlučuje ministarstvo nadležno za socijalnu skrb. Žalba ne odgađa izvršenje rješenja.
(6) Izvršnošću rješenja iz stavka 1. ovoga članka podnositelj zahtjeva stječe pravo korištenja logotipa za stalno prikupljanje i pružanje humanitarne pomoći čiji će izgled pravilnikom propisati ministar nadležan za socijalnu skrb.
Članak 15.
(1) Zahtjev za izdavanje rješenja kojim se odobrava stalno prikupljanje i pružanje humanitarne pomoći podnosi se nadležnom uredu na propisanom obrascu.
(2) Uz zahtjev iz stavka 1. ovoga članka neprofitna pravna osoba dužna je dostaviti sljedeću dokumentaciju:
– presliku ovjerenog statuta, odnosno drugog akta o osnivanju kojim se uređuje ustrojstvo i djelokrug neprofitne pravne osobe
– program rada koji se odnosi na iduće tri godine od dana podnošenja zahtjeva iz kojeg je razvidno da su planirane aktivnosti i korisnici u skladu sa svrhom iz članka 2. stavka 1. ovoga Zakona
– dokaze da neprofitna pravna osoba ima osigurane izvršitelje, prostor i opremu potrebne za provedbu programa rada iz podstavka 2. ovoga stavka
– potvrdu porezne uprave iz koje je vidljivo da je pravna osoba ispunila obvezu plaćanja dospjelih poreznih obveza i obveza za mirovinsko i zdravstveno osiguranje, ne stariju od osam dana
– uvjerenje da se ni protiv pravne osobe ni odgovorne osobe u pravnoj osobi podnositelju zahtjeva ne vodi kazneni postupak za kaznena djela iz članka 14. stavka 2. podstavaka 4. i 5. ovoga Zakona, ne starije od tri mjeseca.
(3) Osim dokumentacije iz stavka 2. ovoga članka, uz zahtjev iz stavka 1. ovoga članka pravna osoba iz članka 9. stavka 2. podstavka 2. ovoga Zakona dužna je dostaviti presliku vjerodostojne dokumentacije kojom dokazuje da je u razdoblju od dvije godine prije podnošenja zahtjeva provela najmanje pet humanitarnih akcija, odnosno manje ako su akcije trajale ukupno najmanje 180 dana ili rješenje kojim joj je odobreno prikupljanje i pružanje humanitarne pomoći na temelju Zakona o humanitarnoj pomoći (»Narodne novine«, br. 128/10.).
(4) Nadležni ured će po službenoj dužnosti pribaviti dokaz o registraciji neprofitne pravne osobe, odnosno o upisu u odgovarajući upisnik u Republici Hrvatskoj te izvod iz kaznene i prekršajne evidencije radi utvrđivanja uvjeta iz članka 14. stavka 2. podstavaka 4., 5. i 6. ovoga Zakona.
(5) Zahtjev iz stavka 1. ovoga članka te program rada iz stavka 2. podstavka 2. ovoga članka dostavljaju se na obrascima koje će pravilnikom propisati ministar nadležan za socijalnu skrb.
Članak 16.
(1) Stalni prikupljač humanitarne pomoći dužan je nadležnom uredu u roku od 30 dana od proteka razdoblja na koje se odnosi predani program rada dostaviti:
– izvješće o provedbi programa rada s dokazima o provedbi
– program rada koji se odnosi na iduće tri godine iz kojeg je vidljivo da su planirane aktivnosti u skladu sa svrhom iz članka 2. stavka 1. ovoga Zakona
– dokaz da ima osigurane izvršitelje, prostor i opremu potrebne za provedbu programa rada iz podstavka 2. ovoga stavka.
(2) Izvješće o provedbi programa rada iz stavka 1. podstavka 1. ovoga članka dostavlja se na obrascu koji će pravilnikom