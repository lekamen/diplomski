 podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja fizikalno-kemijskih, kemijskih, i mikrobioloških pokazatelja i ispitivanja sedimenta i biote u površinskim vodama, mora za potrebe uzimanja uzoraka osigurati dodatnu opremu za uzorkovanje i odgovarajuću plovnu jedinicu.
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja fizikalno-kemijskih, kemijskih i mikrobioloških pokazatelja u podzemnim vodama mora za potrebe uzimanja uzoraka osigurati dodatnu opremu za uzimanje uzoraka podzemne vode (agregat, pumpa, mjerač razine podzemne vode).
III. UVJETI STRUČNOSTI I BROJNOSTI ZAPOSLENIKA
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja voda mora imati u radnom odnosu na neodređeno i puno radno vrijeme stručno osposobljene zaposlenike, i to:
1. za uzimanje uzoraka i ispitivanje fizikalno-kemijskih i kemijskih pokazatelja u vodi: najmanje dva zaposlenika sa završenim diplomskim sveučilišnim studijem ili integriranim preddiplomskim i diplomskim sveučilišnim studijem: kemijske, kemijsko inženjerske, biotehnološke, prehrambeno tehnološke ili sanitarne struke i s najmanje tri godine radnog iskustva na odgovarajućim poslovima,
2. za uzimanje uzoraka ispitivanje bioloških pokazatelja u vodi: najmanje dva zaposlenika sa završenim diplomskim sveučilišnim studijem ili integriranim preddiplomskim i diplomskim sveučilišnim studijem biološke ili ekološke struke i s najmanje tri godine radnog iskustva na odgovarajućim poslovima,
3. za uzimanje uzoraka i ispitivanje mikrobioloških pokazatelja u vodi: najmanje dva zaposlenika sa završenim diplomskim sveučilišnim studijem ili integriranim preddiplomskim i diplomskim sveučilišnim studijem: biološke, kemijsko inženjerske, biotehnološke, prehrambeno tehnološkeili sanitarne struke i s najmanje tri godine radnog iskustva na odgovarajućim poslovima i
4. za uzimanje uzoraka i ispitivanje ekotoksikoloških pokazatelja u vodi: najmanje dva zaposlenika sa završenim diplomskim sveučilišnim studijem ili integriranim preddiplomskim i diplomskim sveučilišnim studijem: biološke ili ekološke, kemijsko inženjerske, biotehnološke, prehrambeno tehnološke ili sanitarne struke i s najmanje tri godine radnog iskustva na odgovarajućim poslovima.
Pored zaposlenika iz točaka 1., 2., 3. i 4. stavka 1. ove točke stranka mora imati najmanje dva zaposlenika s preddiplomskim sveučilišnim studijem kemijske ili biološke struke ili sa srednjom stručnom spremom kemijske, sanitarne ili ekološke struke i s najmanje tri godine radnog iskustva.
Stranka iz stavka 1. ovoga članka mora imati najmanje jednog zaposlenika odgovarajuće struke iz točaka 1., 2., 3. i 4. stavka 1. ove točke i s najmanje pet godina radnog iskustva na poslovima ispitivanja voda za obavljanje poslova voditelja ovlaštenog laboratorija.
IV. TRAJNOST DODATNIH UVJETA
Dodatni uvjeti iz točaka II. i III. ovoga Priloga moraju postojati u vrijeme podnošenja zahtjeva za izdavanje rješenja o ispunjenju posebnih uvjeta iz članka 10. stavka 2., kao i sve vrijeme dok je to rješenje na snazi.
V. DODATNI PRILOZI UZ ZAHTJEV
Uz zahtjev za izdavanje rješenja o ispunjenju posebnih uvjeta ovlašćivanja laboratorija prema članku 10. stavku 2. osim odgovarajućih isprava i dokumentacije iz članka 15. ovoga Pravilnika dodatno se prilaže:
1. ugovori ili zemljišnoknjižni izvaci kao dokaz vlasništva ili zakupa prostorija iz točke II. podtočke 1. ovoga Priloga, u izvorniku ili javnobilježnički ovjerenoj preslici,
2. popis opreme i pribora s oznakom pravne osnove za posjed na istima uz svaku od navedenih stavki (vlasništvo ili leasing) radi dokaza postojanja dodatnih uvjeta iz točke II. podtočaka 2. i 3. ovoga Priloga; u izvorniku potpisanom od zakonskog zastupnika pravne osobe,
3. popis zaposlenih u najmanjem propisanom broju iz točke III. ovoga Priloga