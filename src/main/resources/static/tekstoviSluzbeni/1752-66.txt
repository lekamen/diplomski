 obavi službenu ili drugu radnju koju bi morala obaviti, ili tko posreduje pri takvom podmićivanju službene ili odgovorne osobe, kaznit će se kaznom zatvora od šest mjeseci do tri godine.
(...)«
204. Po prijedlogu USKOK-a, sudac istrage Županijskog suda u Zagrebu odredio je 27. rujna 2013. istražni zatvor protiv Z. T. Hernadija zbog opasnosti od bijega s obzirom »da iz dosadašnjeg tijeka istrage proizlazi da je USKOK u dva navrata putem međunarodne pravne pomoći zatražio ispitivanje Zsolta Hernadija preko mađarskih pravosudnih tijela, kojim zamolnicama nije udovoljeno s obrazloženjem da se radi o zaštiti nacionalnih interesa Mađarske. Nakon toga je upućena zamolnica da se osumnjičeniku uruči poziv za ispitivanje u Hrvatskoj pred USKOK-om, čemu Mađari također nisu udovoljili. Isti takav zahtjev ponovljen je u rujnu ove godine te je određen termin za njegovo ispitivanje, 25. rujan 2013., no i na ovaj ponovljeni zahtjev mađarska strana je dala odgovor da našoj zamolnici ne mogu udovoljiti iz sigurnosnih razloga i zaštite njihovih nacionalnih interesa. Termin ispitivanja, 25. rujna 2013., objavljen je u mađarskim medijima, a također je obavijest o tom terminu primio na znanje i Sandor Csany zamjenik predsjednika uprave MOL-a, odnosno osum. Zsolta Hernadija, kad je bio obavijesno ispitan prilikom boravka u Zagrebu 18. rujna 2013. g. Sve navedeno upućuje na zaključak da osumnjičenik Zsolt Hernadi, unatoč činjenici da mu je poznato da se u Hrvatskoj protiv njega vodi istraga za kazneno djelo davanja mita te činjenici da je zakazano ispitivanje za točno određeni datum pred USKOK-om kao tijelom nadležnim za vođenje istrage, ne želi dragovoljno odazvati i iznijeti svoju obranu pred hrvatskim pravosudnim organima čime evidentno opstruira vođenje ovog postupka. Stoga mu je određen istražni zatvor zbog opasnosti od bijega temeljem čl. 123 st. 1 toč. 1 Zakona o kaznenom postupku« (službeno priopćenje Županijskog suda u Zagrebu od 27. rujna 2013. pod nazivom »Određen istražni zatvor protiv Zsolta Tamasa Hernadija«, http://sudovi.pravosudje.hr/zszg/).
205. Obrana Z. T. Hernadija je na ročištu održanom 10. lipnja 2014. predložila da se opozove odluka o određivanju istražnog zatvora protiv Z. T. Hernadija, »što je optužno vijeće odbilo te će se u daljnjem tijeku postupka, sukladno zakonskoj proceduri, odrediti predsjednik raspravnog vijeća radi priprema za održavanje rasprave« (službeno priopćenje Županijskog suda u Zagrebu od 27. rujna 2013. pod nazivom »Određen istražni zatvor protiv Zsolta Tamasa Hernadija«, http://sudovi.pravosudje.hr/zszg/).
205.1. Rješenjem broj: U-IIIB-160/2014 od 10. prosinca 2014. (»Narodne novine« broj 4/15.) Ustavni sud odbacio je ustavnu tužbu Z. T. Hernadija protiv rješenja suca istrage Županijskog suda u Zagrebu broj: 1. Kir-Us-768/13 od 27. rujna 2013., koja je podnesena i prije no što je bio iscrpljen put pravne zaštite. Ustavna tužba odbačena je zbog toga što »u odnosu na osporeno rješenje o određivanju istražnog zatvora nije ispunjena nijedna od pretpostavki za odlučivanje o biti stvari u istražnozatvorskim predmetima, odnosno da podnositelj nije (niti je bio) u istražnom zatvoru, te da nije iscrpio dopušteni pravni put, u konkretnom slučaju ne postoje pretpostavke za odlučivanje Ustavnog suda o biti stvari«.
205.2. Rješenjem broj: U-III-6612/2014 od 10. prosinca 2014. (»Narodne novine« broj 4/15.) Ustavni sud odbio je ustavnu tužbu Z. T. Hernadija protiv rješenja Vrhovnog suda broj: II Kž 272/14-4 od 18. srpnja 2014., kojim je odbijena žalba podnositelja podnesena protiv rješenja Županijskog suda u Zagrebu broj: Kov-us-27/14 od 10. lipnja 2014., kojim je odbijen prijedlog obrane Z. T. Hernadija za opoziv rješenja suca istrage Županijskog suda u Zagrebu broj: I. Kir-Us-768/13 od 27. rujna 2013. (kojim je Z. T. Hernadiju određen istražni zatvor). U tom je rješenju Ustavni sud između ostaloga naveo:
»9. ... U konkretnom slučaju Ustavni sud ocijenio je ustavnopravno prihvatljivim stajalište Vrhovnog suda, koji je