 prebija kako bi prijeboj nastao. Člankom 202. na koji se poziva inspektor u sedmom odjeljku obrazloženja, uređena je situacija kad između dviju osoba postoji više obveza koje mogu prestati prijebojem. U konkretnom slučaju tužitelj tj. dužnik koji izjavljuje prijeboj imao je više dospjelih novčanih potraživanja prema društvu H1 koje su mogle prestati prijebojem, a H1 tj. vjerovnik kojim je izjavljen prijeboj imao je samo jednu protutražbinu prema tužitelju koja je mogla prestati prijebojem. Ako se prihvati tumačenje da se članak 202. Zakona o obveznim odnosima primjenjuje samo kada i vjerovnik, u ovom slučaju H1, ima više protutražbina s kojima se može izjaviti prijeboj, tada se i inspektor pogrešno poziva na članak 202. Zakona o obveznim odnosima jer se po tom tumačenju članak 202. ne bi primjenjivao na ovaj slučaj. Tada je argumentacija koju inspektor izvodi iz pravila uračunavanja nužno pogrešna i neprimjenjiva jer se po tom tumačenju radi o prijeboju u kojem slučaju se ne bi obavljalo po pravilima koja vrijede za uračunavanje ispunjenja. Ako se prihvati takvo tumačenje u konkretnom slučaju nema pravila uračunavanja, a tužitelj po članku 195. i 196. ZOO-a ima pravo bez ikakvih ograničenja odrediti svoje tražbine koje prebija s jednom protutražbinom društva H1. Ako se nadalje prihvati tumačenje da se i članak 202. ZOO-a primjenjuje i kad dužnik koji izjavljuje prijeboj ima više tražbina koje mogu prestati prijebojem, a vjerovnik kojim se izjavljuje prijeboj ima samo jednu protutražbinu koja može nastati prijebojem, tada je u ovom konkretnom slučaju ostvarena pretpostavka članka 202. Zakona o obveznim odnosima. Međutim inspektor u osporenom rješenju pogrešno tumači i primjenjuje pravila uračunavanja iz članka 171. Zakona o obveznim odnosima. Inspektor se u obrazloženju poziva na članke 202. i 171. Zakona o obveznim odnosima ali ih potpuno pogrešno tumači i primjenjuje. Tužitelj posebno ističe da Zakon o općem upravnom postupku, ni bilo koji drugi tužitelju poznati zakon, ne sadrži odredbe po kojima bi za postupanje stranke po rješenju za ocjenu je li stranka postupila po rješenju i za prisilno izvršenje rješenja bili mjerodavni smisao i svrha rješenja koji nisu izrečeni u samom rješenju. Naprotiv iz strogih zakonskih odredbi o sadržaju u formi rješenja nedvojbeno proizlazi da sve što je mjerodavno za postupanje stranke po rješenju mora pisati u samom rješenju i obrnuto, za postupanje stranke po rješenju nije i ne može biti mjerodavno ništa što ne piše u samom rješenju. Prema tome ma kakvi bili smisao i svrha rješenja ne mogu biti relevantni ako ne pišu u samom rješenju. Zbog toga, sve i kada bi bio točan inspektorov zaključak da tužitelj nije postupio u potpunosti u skladu s nenapisanim smislom i svrhom rješenja od 28. veljače 2013., to ne bi bio zakonit razlog za donošenje osporenog rješenja. Tužitelj dalje navodi da je inspektor prekoračio svoje ovlasti, pozivajući se na ovlaštenje iz članka 12. stavak 1. točka 14. i članak 101. i 112. Zakona o elektroničkim komunikacijama, međutim te odredbe ZEK ne ovlašćuju inspektora da rješava o pitanju što mora sadržavati izjava o prijeboju u uzajamnom dužničko-vjerovničkom odnosu, a po tužiteljevom pravnom shvaćanju o toj se stvari uopće ne može rješavati u upravnom postupku. Nadalje, po tužiteljevom pravnom shvaćanju u upravnom postupku se uopće ne može novim zasebnim rješenjem odlučivati o tome je li stranka postupila po ranijem rješenju. Ako stranka ne postupi po izvršnom rješenju provodi se postupak izvršenja, ali u ovoj je stvari tužitelj postupio o izvršnom rješenju od 28. veljače 2013. pa nema mjesta ni izvršenju. U konkretnom slučaju se ne radi o otklanjanju nepravilnosti iz članka 112. stavka 1. točke 20. Zakona o elektroničkim komunikacijama jer sadržaj izjave o prijeboju odnosno red uračunavanja kod prijeboja više tražbina nisu nepravilnosti o kojima govori ZEK i ovdje se uopće ne radi o primjeni Zakona o elektroničkim komunikacijama. Tužitelj dalje navodi da nametanje