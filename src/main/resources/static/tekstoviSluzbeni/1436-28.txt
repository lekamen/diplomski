 podizanja javne svijesti o postojanju navedenih usluga.
IX. AKCIJSKI PLAN
Akcijskim planom za područje razvoja podrške žrtvama i svjedocima podrobnije se opisuju pojedine mjere i načini ostvarivanja postavljenih ciljeva i mjera kao i konkretne zadaće pojedinih izvršitelja za odabrano proračunsko razdoblje na osnovu postavljenih ciljeva i definiranih mjera Nacionalne strategije razvoja sustava podrške žrtvama i svjedocima u Republici Hrvatskoj za razdoblje od 2016. do 2020. godine.
Akcijski plan slijedi sadržajnu i terminološku strukturu te ciljeve i prioritete Nacionalne strategije razvoja sustava podrške žrtvama i svjedocima u Republici Hrvatskoj za razdoblje od 2016. do 2020. godine. Akcijski plan donosi se za četverogodišnje razdoblje.
Povjerenstvo za praćenje i unaprjeđenje sustava podrške žrtvama i svjedocima, u suradnji s relevantnim tijelima državne uprave, nakon usvajanja Nacionalne strategije razvoja sustava podrške žrtvama i svjedocima u Republici Hrvatskoj za razdoblje od 2016. do 2020. godine u roku od 6 mjeseci izradit će nacrt Akcijskog plana. Povjerenstvo će predložiti Vladi Republike Hrvatske usvajanje Akcijskog plana uz Nacionalnu strategiju razvoja sustava podrške žrtvama i svjedocima u Republici Hrvatskoj za razdoblje od 2016. do 2020. godine. Akcijskim planom preciznije će se definirati pojedine mjere, načini njihova ostvarivanja, rokovi izvršenja i procjena potrebnih financijskih sredstava za provedbu određenih mjera.
X. ZAVRŠNE ODREDBE
1. Ministarstvo pravosuđa prati provedbu Nacionalne strategije razvoja sustava podrške žrtvama i svjedocima u Republici Hrvatskoj za razdoblje od 2016. do 2020. godine.
2. Ministarstvo pravosuđa objavit će Nacionalnu strategiju razvoja sustava podrške žrtvama i svjedocima u Republici Hrvatskoj za razdoblje od 2016. do 2020. godine na stranici https://pravosudje.gov.hr.
3. Nacionalna strategija razvoja sustava podrške žrtvama i svjedocima u Republici Hrvatskoj za razdoblje od 2016. do 2020. godine objavit će se u »Narodnim novinama«.
