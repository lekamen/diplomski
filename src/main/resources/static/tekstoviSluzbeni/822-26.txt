postupcima donošenja zakona te drugih propisa i akata. Izrađuje prijedlog programa za stručna savjetovanja u svezi primjene propisa iz djelokruga Sektora i provodi program savjetovanja i edukacije u svezi primjene propisa iz djelokruga Sektora. Organizira edukaciju i pruža stručnu pomoć prvostupanjskim tijelima u svezi primjene propisa iz djelokruga Sektora, izrađuje prijedlog programa za stručna savjetovanja i provodi program savjetovanja i edukacije u svezi primjene propisa iz djelokruga Sektora. Organizira tematske tribine o provedbi pojedinih odredaba novih zakonskih propisa koji su neophodni u radu djelatnika prvostupanjskih tijela koji rješavaju u pravnim stvarima iz ove oblasti.
Služba prati zakonodavstvo Europske unije te inicira i predlaže izmjene i donošenje zakona i drugih propisa u skladu s propisima Europske unije.
Služba obavlja stručne poslove vezane za davanje preporuka za prijam u hrvatsko državljanstvo hrvatskim braniteljima iz Domovinskog rata i članovima obitelji smrtno stradalog, zatočenog ili nestalog hrvatskog branitelja iz Domovinskog rata.
Služba obavlja poslove izrade strateškog plana Ministarstva te obavlja sve druge poslove koji su joj stavljeni u nadležnost u svrhu strateškog planiranja. Služba sudjeluje u izradi Financijskog plana Ministarstva u području rada Sektora.
Služba obavlja i druge poslove koji su joj stavljeni u nadležnost posebnim zakonom ili drugim propisima.«.
Članak 43.
Naslov iznad članka 30. mijenja se i glasi:
»4.1.3. Služba za normativnu djelatnost«.
Članak 44.
Članak 30. mijenja se i glasi:
»Služba za normativnu djelatnosti obavlja upravne i druge stručne poslove u vezi s izradom nacrta prijedloga Zakona o pravima hrvatskih branitelja iz Domovinskog rata i članova njihovih obitelji, Zakona o zaštiti vojnih i civilnih invalida rata i drugih zakona, te ostalih propisa koje Vlada Republike Hrvatske ili ministar donosi za izvršenje zakona: pravilnika, naredbi i naputaka. Izrađuje nacrte odluka i ugovora iz nadležnosti Sektora. Prati sve propise iz djelokruga drugih ministarstava, a u kojima su regulirana prava hrvatskih branitelja i članova njihovih obitelji, mirnodopskih vojnih invalida i članova njihovih obitelji, stradalih pirotehničara i članova njihovih obitelji, civilnih žrtava Domovinskog rata, sudionika Drugog svjetskog rata, vojnih i civilnih invalida Drugog svjetskog rata i osoba stradalih u obavljanju obvezne vojne službe od 15. svibnja 1945. do 17. kolovoza 1990. godine i članovima njihovih obitelji, te stradalih pri obavljanju vojnih i redarstvenih dužnosti u stranoj zemlji u okviru mirovnih snaga i mirovnih misija, te surađuje s drugim ministarstvima dajući mišljenje na nacrte prijedloga zakona. Izrađuje prijedloge ugovora i sporazuma iz djelokruga Sektora, te izrađuje odgovore na zastupnička pitanja, te odgovore na prijedloge za ocjenu ustavnosti ili zakonitosti propisa na traženje Ustavnog suda Republike Hrvatske.
Služba priprema, prati i koordinira postupke izrade propisa, izrađuje godišnji plan normativnih aktivnosti, izrađuje obrasce teza i prethodne procjene, te provodi postupak procjene učinaka propisa odnosno donosi odluke o propisima na temelju dokaza i prikupljenih relevantnih podataka u postupku odabira najboljeg rješenja za donošenje propisa. Istražuje i prikuplja relevantne podatke i poduzima nenormativne aktivnosti odnosno koordinira svim aktivnostima vezanim za postupak donošenja propisa iz nadležnosti Ministarstva. Priprema propise i prati postupke savjetovanja s dionicima zainteresirane javnosti u postupcima donošenja zakona te drugih propisa i akata.
Služba obavlja poslove izrade strateškog plana Ministarstva te obavlja sve druge poslove koji su joj stavljeni u nadležnost u svrhu strateškog planiranja. Služba sudjeluje u izradi Financijskog plana Ministarstva u području rada Sektora.
Služba obavlja i druge poslove koji su joj stavljeni u nadležnost posebnim zakonom ili drugim propisima.«.
Članak 45.
U članku 31. stavak 1. mijenja se i glasi:
»Služba