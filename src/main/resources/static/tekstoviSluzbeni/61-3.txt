 nadležnim sudom protiv Ministarstva vezan uz dodjelu individualne kvote za izlov tune.
(10) Vlasnici/ovlaštenici povlastica onih plovila koja udovoljavaju uvjetima iz stavaka 7. i 8. ovoga članka prema evidencijama Uprave ribarstva bit će obaviješteni o dodjeli dijela državne kvote.
(11) Ukoliko prihvaćaju uvjete naznačene u Obavijesti o dodjeli dijela državne kvote te ostale uvjete propisane ovim Pravilnikom, vlasnici/ovlaštenici povlastica za plovila iz stavaka 7. i 8. ovoga članka imaju rok od 8 (osam) dana od dana primitka Obavijesti, za dostavu Izjave o prihvaćanju kvote (Prilog 19. ovoga Pravilnika) i dokaza o izvršenoj uplati odgovarajućeg iznosa godišnje naknade iz članka 3. stavka 3. ovoga Pravilnika u državni proračun Republike Hrvatske. Izjava o prihvaćanju dijela državne kvote mora biti ovjerena kod javnog bilježnika, a podaci u njoj istiniti. Ukoliko se provjerom Izjave utvrdi neistinitost podataka navedenih u Izjavi, vlasnicima/ovlaštenicima povlastica za plovila iz stavaka 7. i 8. ovoga članka će se trajno oduzeti pravo na dodijeljenu kvotu.
(12) Ukoliko vlasnici/ovlaštenici plovila iz stavka 7. ovoga članka ne uplate ukupni iznos u roku sukladno stavku 11. ovoga članka, smatrat će se da trajno odbijaju dodijeljenu kvotu koja će se u tom slučaju za 2015. godinu ravnomjerno rasporediti uz naknadu iz članka 3. stavka 3. ovoga Pravilnika na plovila koja će sudjelovati u ribolovnim grupama iz članka 5. u 2015. godini vodeći računa o ograničenjima kvote po grupi iz stavka 17. ovoga članka. Vlasnici/ovlaštenici povlastica plovila kojima se dodjeljuje dodatna kvota o istom će biti obaviješteni Obaviješću o dodjeli dodatne kvote uz primjenu postupka iz stavka 11. ovoga članka, no iznimno od roka određenog tim stavkom, rok za dostavu Izjave o prihvaćanju kvote i dokaza o izvršenoj uplati iznosa naknade za dodatnu kvotu je 3 (tri) dana od dana primitka Obavijesti o dodjeli dodatne kvote.
(13) Ukoliko vlasnici/ovlaštenici plovila iz stavka 8. ovoga članka ne uplate ukupni iznos u roku sukladno stavku 11. ovoga članka, smatrat će se da trajno odbijaju dodijeljenu kvotu koja će se u tom slučaju za 2015. godinu ravnomjerno rasporediti uz naknadu iz članka 3. stavka 3. ovoga Pravilnika na ostala plovila koja koriste udičarske alate i koja imaju dodijeljenu trajnu individualnu kvotu. Vlasnici/ovlaštenici povlastica plovila kojima se dodjeljuje dodatna kvota o istom će biti obaviješteni Obaviješću o dodjeli dodatne kvote uz primjenu postupka iz stavka 11. ovoga članka, no iznimno od roka određenog tim stavkom, rok za dostavu Izjave o prihvaćanju kvote i dokaza o izvršenoj uplati iznosa naknade za dodatnu kvotu je 3 (tri) dana od dana primitka Obavijesti o dodjeli dodatne kvote.
(14) U slučaju da se kvota za gospodarski ribolov iz stavka 3. ovoga članka u cijelosti ne raspodijeli i nakon preraspodjele kvote sukladno stavcima 12. i 13. ovoga članka, neraspoređeni dio raspoređuje se u rekreacijski ribolov za ulov trofejnih primjeraka iz članka 15.
(15) Vlasnik/ovlaštenik povlastice za gospodarski ribolov na moru dodijeljenu Državnu i/ili Trajnu individualnu kvotu može ustupiti drugom ovlašteniku povlastice za gospodarski ribolov na moru za tekuću godinu ili za višegodišnji period, vodeći računa o odredbama članka 3. stavka 2. ovoga Pravilnika, uz prethodnu dostavu Izjave o ustupanju kvote (Prilogu 1. ovoga Pravilnika) Ministarstvu. Moguće je ustupanje dijela dodijeljene Državne i/ili Trajne individualne kvote ili ukupne dodijeljene Državne i/ili Trajne individualne kvote, što se navodi u Izjavi (Priloga 1. ovoga Pravilnika).
(16) U slučaju višegodišnjeg perioda ustupanja dodijeljene Državne i/ili Trajne individualne kvote drugom vlasniku/ovlašteniku povlastice za gospodarski ribolov na moru, vlasnik/ovlaštenik koji ustupa kvotu dužan je uz Izjavu o ustupanju kvote iz stavka 15. ovoga članka Ministarstvu dostaviti i ovjereni ugovor o ustupanju kvote potpisan od vlasnika/ovlaštenika povlastice koji kvotu ustupa i onoga kojemu se