 Navigation and Lighthouse Authorities – Međunarodno udruženje pomorske signalizacije
– IALA preporuke V-103 – sadrže smjernice koje se odnose na standarde za osposobljavanje i stjecanje svjedodžbi djelatnika VTS službe, iz prosinca 2009. (Standards for Training and Certification of VTS Personnel)
– Uprava je ustrojstvena jedinica Ministarstva nadležna za sigurnost plovidbe
Poglavlje 2. DJELATNOST I POSLOVI VTS SLUŽBE
Članak 75.c
(1) Poslovi nadzora i upravljanja pomorskim prometom obavljaju se na radnoj i upravljačkoj razini odgovornosti.
(2) Nadzor i upravljanje pomorskim prometom na radnoj razini odgovornosti uključuje:
a. prikupljanje i analizu podataka o pomorskim objektima i pomorskom prometu,
b. pružanje informacijske podrške pomorskim objektima (IS),
c. davanje plovidbenih savjeta i podrške u plovidbi pomorskim objektima (NAS),
d. organizaciju plovidbe i upravljanje pomorskim prometom (TOS),
e. inspekcijski nadzor sigurnosti plovidbe, u skladu s posebnim propisima,
f. suradnju s nadležnim službama Ministarstva i lučkih kapetanija,
g. suradnju s drugim tijelima operativnog nadzora,
h. druge poslove iz djelokruga VTS službe.
(3) Nadzor i upravljanje pomorskim prometom na upravljačkoj razini odgovornosti uključuje:
a. koordinaciju, usklađivanje i nadzor rada VTS operatera i osiguranje učinkovitosti rada pojedinog VTS centra,
b. planiranje i provedbu stručnog osposobljavanja i usavršavanja djelatnika VTS službe,
c. provedbu godišnje procjene kakvoće stečenih znanja i vještina i njihove praktične primjene u radu VTS operatera,
d. inspekcijski nadzor sigurnosti plovidbe, u skladu s posebnim propisima,
e. suradnju s nadležnim službama Ministarstva i lučkih kapetanija,
f. suradnju s drugim tijelima operativnog nadzora,
g. obavljanje posebnih poslova prema odlukama Uprave
h. druge poslove iz djelokruga VTS službe.
Članak 75.č
(1) VTS operater (VTS Operator – oznaka VTSO) je službenik VTS službe osposobljen za obavljanje poslova nadzora i upravljanja pomorskim prometom na radnoj razini odgovornosti u određenim VTS sektorima ako posjeduje valjanu Svjedodžbu o stručnoj osposobljenosti i valjanu Ovjeru osposobljenosti za VTS sektor, izdanu u skladu s odredbama ovog Pravilnika.
(2) VTS nadzornik (VTS Supervisor – oznaka VTSS) je službenik VTS službe osposobljen za obavljanje poslova nadzora i upravljanja pomorskim prometom na upravljačkoj razini odgovornosti u određenim VTS sektorima ako posjeduje valjanu Svjedodžbu o stručnoj osposobljenosti i valjanu Ovjeru osposobljenosti za VTS sektor, izdanu u skladu s odredbama ovog Pravilnika.
Poglavlje 3. SVJEDODŽBE O STRUČNOJ OSPOSOBLJENOSTI I OVJERE OSPOSOBLJENOSTI DJELATNIKA VTS SLUŽBE
Članak 75.ć
(1) Svjedodžbu o stručnoj osposobljenosti VTS operatera (VTS Operator Certificate of Competency) stječe osoba koja:
a. – posjeduje Svjedodžbu o osposobljenosti za časnika plovidbene straže na brodovima od 500 BT ili većima (STCW II/1) s najmanje 24 mjeseci potvrđene plovidbene službe u istom zvanju, ili
– posjeduje najmanje 2 godine radnog iskustva na odgovarajućim poslovima i/ili plovidbe, ili
– ima najmanje 2 godine radnog iskustva u VTS službi,
b. završi poseban program izobrazbe za VTS Operatera iz Priloga A. koji je sastavni dio ovog Pravilnika,
c. posjeduje Svjedodžbu o osposobljenosti za GMDSS radiooperatera (STCW IV/2),
d. posjeduje Potvrdu o osposobljenosti za motrenje i ucrtavanje radarskim uređajem i korištenje ARPA uređaja na radnoj ili upravljačkoj razini,
e. posjeduje Potvrdu o osposobljenosti za korištenje elektroničkog prikazivača pomorskih karata s informacijskim sustavom (ECDIS),
(2) Svjedodžba iz stavka 1. ovog članka izdaje uz ograničenje obavljanja poslova nadzora i upravljanja pomorskim prometom na radnoj razini koja ne uključuje davanje plovidbenih savjeta i podrške u plovidbi (NAS) i organizaciju plovidbe i upravljanje pomorskim prometom (TOS), ukoliko osoba ne posjeduje odgovarajuće zvanje u službi palube s pripadajućom plovidbenom službom u istom zvanju iz stavka 1.