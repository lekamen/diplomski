67 20.07.2016 Pravilnik o priznavanju inozemne stručne kvalifikacije za obavljanje poslova revizije
HRVATSKA REVIZORSKA KOMORA
1633
Na temelju članka 32. stavka 2. točke 6., članka 7. stavka 4. Zakona o reviziji (»Narodne novine«, broj 146/05, 139/08 i 144/12, daje u tekstu: Zakon) i članka 4. točke 17. Statuta Hrvatske revizorske komore (»Narodne novine«, broj 43/10, 131/13 i 76/14, dalje u tekstu: Statut), Upravno vijeće Hrvatske revizorske komore na sjednici održanoj 30. svibnja 2016. donijelo je
PRAVILNIK
O PRIZNAVANJU INOZEMNE STRUČNE KVALIFIKACIJE ZA OBAVLJANJE POSLOVA REVIZIJE
Osnovne odredbe
Članak 1.
(1) Ovim Pravilnikom uređuju se uvjeti priznavanja inozemne stručne kvalifikacije za obavljanje poslova revizije (dalje u tekstu: inozemne stručne kvalifikacije), uvjeti pod kojima se podnositelju zahtjeva za priznavanje inozemne stručne kvalifikacije za obavljanje poslova revizije u Republici Hrvatskoj priznaje stečena inozemna stručna kvalifikacija te postupak koji sukladno Zakonu o reviziji provodi Hrvatska revizorska komora (dalje u tekstu: Komora).
(2) U uređivanju postupka priznavanja inozemne stručne kvalifikacije koji provodi Komora na odgovarajući način primjenjuju se odredbe zakona kojim se uređuju regulirane profesije i priznavanje inozemnih stručnih kvalifikacija.
(3) Komora na temelju provedenog postupka priznavanja inozemne stručne kvalifikacije donosi odluku o priznavanju stručne kvalifikacije potrebne za obavljanje poslova revizije u Republici Hrvatskoj i podnositelju zahtjeva izdaje rješenje o ispunjenju uvjeta za priznavanje stečene inozemne stručne kvalifikacije.
(4) U postupku priznavanja inozemne stručne kvalifikacije, podnositelj zahtjeva smatra se kandidatom.
Članak 2.
(1) Ovaj Pravilnik primjenjuje se na državljane Republike Hrvatske, državljane država članica Europske unije, država članica ugovornica Ugovora o Europskom gospodarskom prostoru i Švicarske Konfederacije (dalje u tekstu: države članice) i državljane trećih zemalja, koji su stekli stručne kvalifikacije za obavljanje poslova revizije u državi članici, a koji u Republici Hrvatskoj, kao osobe zaposlene u revizorskom društvu ili zaposlene kod samostalnog revizora/zajedničkom revizorskom uredu, žele obavljati poslove revizije.
(2) Ovaj Pravilnik primjenjuje se i na državljane trećih zemalja koji su stekli stručnu kvalifikaciju za obavljanje poslova revizije izvan država članica.
Pokretanje postupka priznavanja inozemne stručne kvalifikacije
Članak 3.
Komora će dozvoliti pristup i obavljanje poslova revizije sukladno uvjetima iz članka 7. Zakona koji se primjenjuju na državljane Republike Hrvatske, i to kandidatu koji je pokrenuo postupak priznavanja inozemne stručne kvalifikacije stečene u državi članici ili u trećoj zemlji, a posjeduje potvrdu kompetentnosti ili dokaz o stručnoj kvalifikaciji koju zahtijeva država u kojoj je stečena stručna kvalifikacija za pristup i obavljanje poslova revizije na njezinom području.
Članak 4.
(1) Postupak priznavanja inozemne stručne kvalifikacije pokreće se na zahtjev kandidata koji je podnesen Komori, u kojem kandidat mora navesti točan naziv i sadržaj inozemne potvrde kompetentnosti ili dokaza o stručnoj kvalifikaciji koja je predmet priznavanja.
(2) Zahtjev iz stavka 1. ovoga članka mora sadržavati:
a) dokaz o državljanstvu kandidata
b) dokaze o ispunjavanju uvjeta za priznavanje inozemne stručne kvalifikacije za obavljanje poslova revizije (potvrda kompetentnosti, dokaz o obrazovnoj kvalifikaciji, odnosno stručnoj kvalifikaciji te stručnom iskustvu, gdje je to primjereno):
1. ispitni program nadležne institucije države članice ili treće zemlje, kojim se dokazuje da je proveden postupak obrazovanja za stjecanje stručne kvalifikacije ovlaštenog revizora
2. inozemna potvrda kompetentnosti ili dokaz o stručnoj kvalifikaciji (certifikat)
3. diploma ili druga javna isprava o formalnom obrazovanju odnosno završenom preddiplomskom i diplomskom sveučilišnom studiju ili integriranom preddiplomskom i diplomskom 