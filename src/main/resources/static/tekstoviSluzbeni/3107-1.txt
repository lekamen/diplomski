 lokalne razvojne agencije;
f) obrazovne, znanstvene i stručne ustanove u području ribarstva;
g) fizičke i pravne osobe iz područja ribarstva;
h) udruge/zadruge/klasteri/komore vezane uz ribarstvo;
i) ostali relevantni dionici uključeni u provedbu lokalnog razvoja pod vodstvom zajednice u ribarstvenim područjima.
(2) Članstvo u FLAG mreži je dobrovoljno.
(3) Prijave za članstvo u FLAG mreži podnose se elektroničkim putem na obrascu dostupnom na mrežnim stranicama FLAG mreže (http://www.mps.hr/ribarstvo/default.aspx?id=3817).
(4) Prijave za članstvo u FLAG mreži mogu se podnositi od dana stupanja na snagu ovoga Pravilnika.
(5) Jedinica za potporu FLAG mreži utvrđuje prihvatljivost prijava za članstvo u FLAG mreži sukladno odredbama ovoga Pravilnika i potvrđuje članstvo pisanim putem.
(6) Popis članova FLAG mreže vodi se u elektroničkom obliku i javno je dostupan.
(7) Članstvo u FLAG mreži prestaje na dan slanja zahtjeva za brisanje iz članstva FLAG mreže.
Jedinica za potporu FLAG mreži
Članak 8.
(1) Jedinica za potporu FLAG mreži djeluje u sklopu Upravljačkog tijela.
(2) Zadaci Jedinice za potporu FLAG mreži su:
a) utvrđivanje prihvatljivosti prijava i potvrđivanje članstva iz članka 7. stavka 5. ovoga Pravilnika te vođenje evidencije o članstvu u FLAG mreži;
b) potpora radu FLAG mreže i Upravljačkog odbora FLAG mreže;
c) komunikacija s članovima FLAG mreže;
d) priprema Akcijskog plana FLAG mreže, godišnjih programa rada FLAG mreže te izvješća o provedbi godišnjih programa rada FLAG mreže;
e) komunikacija s Europskom mrežom lokalnih akcijskih skupina u ribarstvu i drugim mrežama;
f) jačanje svijesti i širenje informacija i dokumentacije o lokalnom razvoju pod vodstvom zajednice, uključujući uspostavu i održavanje mrežne stranice FLAG mreže;
g) ostala tehnička podrška FLAG mreži i Upravljačkom odboru FLAG mreže.
Financiranje Mreže
Članak 9.
(1) Aktivnosti upravljanja i rada FLAG mreže se sufinanciraju bespovratnim namjenskim sredstvima javne potpore u okviru Operativnog programa.
(2) Uvjete, kriterije i način sufinanciranja iz stavka 1. ovoga članka definira Upravljačko tijelo u okviru mjere tehničke pomoći iz Operativnog programa.
(3) Sredstva javne potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje sa 75% udjela, a Republika Hrvatska s 25% udjela, a intenzitet javne potpore iznosi 100% od ukupnih prihvatljivih troškova.
(4) Prihvatljive aktivnosti za sufinanciranje iz stavka 1. ovoga članka su aktivnosti koje provodi FLAG mreža s ciljem širenja informacija, izgradnje kapaciteta, razmjene najboljih praksi, potporu suradnji među FLAG-ovima na području Republike Hrvatske te ostale aktivnosti koje provodi FLAG mreža u svrhu promicanja lokalnog razvoja pod vodstvom zajednice, uključujući troškove opreme i rada struktura potrebnih za upravljanje i rad FLAG mreže te troškove organizacije razmjena znanja i iskustava.
Stupanje na snagu
Članak 10.
Ovaj Pravilnik stupa na snagu dan nakon objave u »Narodnim novinama«.
Klasa: 011-02/16-01/02
Urbroj: 525-13/1112-16-1
Zagreb, 12. veljače 2016.
Ministar prof. dr. sc. Davor Romić, v. r.
