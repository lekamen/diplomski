 kabelska kanalizacija spada pod elektroničku komunikacijsku infrastrkturu, a zainteresirani UNITEL u zahtjevu traži od tuženika donošenje rješenja za korištenje kabelske kanalizacije (praznog prostora u cijevima kako bi mogao uvlačiti kabele u cijevi) tužitelja, a ne za korištenje tužiteljeve mreže. Pri tome da tužitelj propušta pojasniti da je ugovorom o poslovnoj suradnji s OIV-om ugovorio model suradnje kojim se omogućuje pružanje rečenih usluga korisnicima putem zakupa elektroničke komunikacijske mreže tužitelja, a da ugovorom nije ugovoreno pružanje usluga davanja u najam kabelske kanalizacije odnosno slobodnog prostora u cijevima tužitelja.
Stoga je neosnovana i tvrdnja tužitelja da je pogrešno tuženik utvrdio činjenično stanje u pogledu ugovora o poslovnoj suradnji, te time zaključuje pokušava dovesti sud u zabludu glede predmeta postupka. Konačno dodaje da je u očitovanju na nalaz o utvrđivanju postojanja odgovarajućih uvjeta za ugovaranje zajedničkog korištenja dijela kabelske kanalzacije tužitelj upravo napomenuo da nije dano prihvatljivo tehničko rješenje s apsekta sigurnosti prometa međutim nije posebno naveo niti obrazložio koje su to eventualne manjkavosti predloženih tehničkih rješenja za popunjavanje cijevi kabelske kanalizacije niti je tužitelj predložio druga tehnička rješenja.
S tim u vezi tuženik dodaje da Pravilnik o načinu i uvjetima pristupa i zajedničkog korištenja elektroničke komunikacijske infrastrukture i povezane opreme izričito određuje da se tehničko rješenje, po kojem se izvode radovi izrađuje isključivo uz suglasnost tužitelja i UNITEL-a što u cijelosti omogućuje tužitelju da otkloni svaku mogućnost bilo kakve prijetnje sigurnosti prometa na predmetnoj autocesti i prije izvođenja bilo kakvih radova na terenu, te ponovno napominje da se svi terenski radovi obavljaju isključivo uz nadzor tužitelja.
Uz to tužitelj propušta napomenuti i objasniti način na koji se svakodnevno na predmetnoj trasi autoceste odvijaju razni radovi uz brojne prekide prometa ili se promet odvija jednim voznim trakom već apsolutno bez posebnog objašnjenja isključuje mogućnost izvođenja bilo kakvih radova pa tuženik predlaže i prigovor glede nepotpuno utvrđenog činjeničnog stanja odbiti kao neosnovan.
Konačno tuženik ističe da je odredbama Zakona o elektroničkim komunikacijama izričito propisana ovlast tuženika za donošenje osporene odluke o zajedničkom korištenju elektroničke komunikacijske infrastrukture. Pri tome, dodaje, nema ni mjesta primjeni odredaba Zakona o javnoj nabavi niti odredaba Zakona o javnim cestama jer se ti propisi kao i Zakon o javnoj nabavi ovdje ne primjenjuju, a isključuju pitanje zakupa pa stoga niti prigovori tužitelja kojima upire na primjenu tih propisa nisu osnovani.
Tuženik napominje da je Upravni sud Republike Hrvatske navedenom presudom od 20. listopada 2011. u skladu s člankom 62. Zakona o upravnim sporovima (»Narodne novine« 53/91., 9/92. i 77/92.) obvezao tuženika na donošenje odluke koja u cijelosti zamjenjuje ugovor pa je takva odluka smatra tuženik zakonita i donesena u okviru nadležnosti tuženika, pa predlaže da Sud na temelju članka 42. toga Zakona, tužbu tužitelja odbije kao neosnovanu.
Zainteresirana osoba u predmetnom upravnom sporu Univerzalne telekomunikacije d.d. iz Zagreba, Slavonska avenija 19/2 u odgovoru na tužbu tužitelja ističe da je njegova temeljna djelatnost u prijenosu telekomunikacijskih kapaciteta u nacionalnoj i međunarodnoj mreži te da je zadnjih godina izgradio vlastitu, svjetlovodnu mrežu unutar Republike Hrvatske tzv. »back bone« koja povezuje sve veće gradove u državi, kao i granične prijelaze s djelom susjednih država.
Nastavno u odgovoru na tužbu ističe kronologiju događaja te pojašnjava načine financiranje svoje djelatnosti uz pobliže pojašnjenje sadržaja zahtjeva za ugovaranja zajedničkog korištenja dijela kabelske kanalizacije TD Autoceste Rijeka – Zagreb d.d. za pobliže navedene dionice.
Također obrazlaže daljnju kronologiju događaja nakon što je