 raspisuje Agencija za plaćanja.
(2) Natječaj iz stavka 1. ovoga članka objavljuje se u »Narodnim novinama«, na mrežnim stranicama Agencije za plaćanja (www.apprrr.hr) i na mrežnim stranicama Ministarstva poljoprivrede (www.mps.hr).
(3) Natječajem iz stavka 1. ovoga članka određuju se način, rokovi i uvjeti za podnošenje zahtjeva za potporu.
(4) Uz zahtjev za potporu korisnici moraju dostaviti svu dokumentaciju propisanu natječajem.
(5) Kad su zahtjev za potporu i dokumentacija iz stavka 4. ovoga članka upućeni poštom preporučeno ili predani ovlaštenom pružatelju poštanskih usluga, vrijeme predaje pošti odnosno ovlaštenom pružatelju poštanskih usluga (datum, sat, minuta, sekunda) smatra se vremenom podnošenja zahtjeva za potporu.
(6) Kad se zahtjev i dokumentacija iz stavka 4. ovoga članka predaju neposredno Agenciji za plaćanja, vremenom podnošenja zahtjeva smatra se vrijeme zaprimanja u Agenciji za plaćanja.
Obrazac zahtjeva za potporu
Članak 13.
(1) Zahtjev za potporu mora biti dostavljen na obrascu propisanom u tekstu natječaja i u formatu preuzetom na mrežnim stranicama Agencije za plaćanja.
(2) Zahtjev za potporu mora biti potpisan od strane odgovorne osobe korisnika.
Administrativna kontrola zahtjeva za potporu
Članak 14.
(1) Zahtjevi za potporu pristigli po objavljenom natječaju iz članka 12. ovoga Pravilnika obrađuju se po redoslijedu zaprimanja.
(2) Prilikom administrativne kontrole zahtjeva za potporu utvrđuje se pravovremenost, potpunost, udovoljavanje propisanim uvjetima i kriterijima, broj bodova sukladno kriterijima odabira te maksimalni iznos prihvatljivih troškova.
(3) Nakon administrativne kontrole zahtjeva za potporu Agencija za plaćanja izradit će rang-listu sukladno članku 15. ovoga Pravilnika.
(4) Nepravovremeni zahtjevi za potporu neće se razmatrati. Ukoliko je zahtjev za potporu nepravovremen, Agencija za plaćanja donijet će sukladno članku 14. stavku 1. Zakona o poljoprivredi odluku o odbijanju zahtjeva.
(5) Za zahtjeve za potporu koji nisu podneseni u skladu s člankom 13. Agencija za plaćanja će donijeti odluku o odbijanju.
(6) Ako je zahtjev za potporu nepotpun ili ako je potrebno tražiti dodatna obrazloženja/ispravke vezane uz dostavljenu dokumentaciju, Agencija za plaćanja će korisniku uputiti zahtjev za dopunu/obrazloženje/ispravak (u daljnjem tekstu: zahtjev za dopunu).
(7) Korisnik je dužan dostaviti traženu dokumentaciju preporučenom pošiljkom s povratnicom ili osobno u Agenciju za plaćanja u roku od deset dana od dana zaprimanja zahtjeva za dopunu.
(8) Danom zaprimanja zahtjeva za dopunu iz stavka 6. ovog članka smatra se dan koji je naznačen na povratnici o zaprimanju preporučene pošiljke.
(9) Ako korisnik nije preuzeo zahtjev za dopunu prilikom prve dostave, dostava preporučene pošiljke bit će ponovljena još jednom. Ako korisnik ne preuzme zahtjev za dopunu niti nakon ponovljene dostave, zahtjev za dopunu će se objaviti na oglasnoj ploči u sjedištu Agencije za plaćanja te će se dostava smatrati obavljenom istekom osmoga dana od dana stavljanja zahtjeva za dopunu na oglasnu ploču Agencije za plaćanja.
(10) Danom podnošenja potpunog zahtjeva za potporu smatra se dan dostave propisane dokumentacije i/ili propisanih podataka iz stavka 6. ovoga članka.
(11) Ukoliko korisnik ne postupi sukladno stavku 7. ovog članka, donijet će se odluka o odbijanju.
Rangiranje zahtjeva za potporu
Članak 15.
(1) Nakon administrativne kontrole pristiglih zahtjeva za potporu, za sve potpune, pravovremene i prihvatljive zahtjeve za potporu formira se rang-lista sukladno kriterijima odabira koji su navedeni u Prilogu I. ovoga Pravilnika.
(2) U slučaju da dva ili više zahtjeva za potporu imaju jednaki broj bodova, prednost na rang-listi imaju zahtjevi s ranijim vremenom podnošenja potpunog zahtjeva za potporu na natječaj (datum, sat, minuta, sekunda).
(3) Ukoliko dva ili više zahtjeva za potporu imaju jednaki broj bodova i isto vrijeme podnošenja zahtjeva za potporu, a navedeno uvjetuje dodjelu potpore, provest će se