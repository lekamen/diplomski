 člankom 51. stavkom 1. točkom 2. Zakona ako:
1. nije bio član nadzornog odbora, član uprave ili osoba na drugom rukovodećem položaju u Društvu, odnosno trgovačkom društvu kada je nad njim otvoren stečajni postupak ili predstečajni postupak/postupak predstečajne nagodbe, koje je brisano iz sudskog registra po službenoj dužnosti ili kojem je doneseno rješenje o ukidanju rješenja o odobrenju za obavljanje poslova osiguranja, osim ako Agencija ocijeni da kandidat nije svojim nesavjesnim ili nestručnim radom i postupanjem utjecao na otvaranje stečaja, pokretanje predstečajnog postupka/postupka predstečajne nagodbe, brisanje iz sudskog registra po službenoj dužnosti ili donošenje rješenja o ukidanju rješenja o odobrenju za rad,
2. nad imovinom kandidata kao dužnika pojedinca (trgovac pojedinac ili obrtnik) nije otvoren, ne vodi se niti je proveden stečajni postupak, odnosno nije pokrenut i ne vodi se predstečajni postupak/postupak predstečajne nagodbe, osim ako Agencija ocijeni da kandidat nije svojim nesavjesnim ili nestručnim radom i postupanjem utjecao na otvaranje stečaja, odnosno pokretanje predstečajnog postupka/postupka predstečajne nagodbe,
3. ako nije bio razriješen dužnosti člana uprave Društva rješenjem Agencije iz članka 238. stavka 5. Zakona,
4. ako Agencija, odnosno drugo nadzorno tijelo kandidatu nije odbilo izdati odobrenje za obavljanje funkcije člana uprave osim ako je proteklo najmanje godinu dana od dana izvršnosti rješenja kojim se odbija zahtjev za izdavanje odobrenja za obavljanje funkcije člana uprave,
5. je kandidatu zbog nepoštivanja propisa oduzeta odgovarajuća suglasnost ili odobrenje za obavljanje određenih poslova prema zakonima koji su u nadležnosti Agencije ili drugog nadležnog tijela, odnosno je li mu od strane inozemnog nadzornog tijela oduzeta suglasnost ili izrečena kakva mjera zabrane obavljanja odgovarajućih poslova u financijskom sektoru.
6. ako nije pravomoćno osuđen za kazneno djelo ili prekršaj koji predstavlja grubo ili trajno kršenje propisa iz nadležnosti Agencije, Hrvatske narodne banke ili srodnih nadzornih tijela iz Republike Hrvatske, drugih država članica i trećih država,
– ili za kaznena djela iz Zakona o trgovačkim društvima ili za kaznena djela propisana Kaznenim zakonom (»Narodne novine«, br. 125/11. i 144/12.) i to:
– glava IX. – kaznena djela protiv čovječnosti i ljudskog dostojanstva ili
– glava XII. – kaznena djela protiv radnih odnosa i socijalnog osiguranja ili
– glava XXIV. – kaznena djela protiv gospodarstva ili
– glava XXVI. – kaznena djela krivotvorenja ili
– glava XXVIII. – kaznena djela protiv službene dužnosti ili
– glava XXIX. – kaznena djela protiv pravosuđa ili
– glava XXIII. – kaznena djela protiv imovine (osim za kazneno djelo neovlaštene uporabe tuđe pokretne stvari i kazneno djelo oštećenja tuđe stvari) kod kojih se kazneni postupak pokreće po službenoj dužnosti
– ili za kaznena djela iz Kaznenog zakona (»Narodne novine«, br. 110/97., 27/98., 50/00., 129/00., 51/01., 111/03., 190/03. – Odluka Ustavnog suda Republike Hrvatske, 105/04., 84/05., 71/06., 110/07., 152/08., 57/11. i 143/12.) i to:
– glava XIII. – kaznena djela protiv vrijednosti zaštićenih međunarodnim pravom ili
– glava XVII. – kaznena djela protiv imovine (osim za kazneno djelo oduzimanja tuđe pokretne stvari i kazneno djelo uništenja i oštećenja tuđe stvari) kod kojih se kazneni postupak pokreće po službenoj dužnosti ili
– glava XXI. – kaznena djela protiv sigurnosti platnog prometa i poslovanja ili
– glava XXII. – kaznena djela protiv pravosuđa ili
– glava XXIII. – kaznena djela protiv vjerodostojnosti isprava ili
– glava XXV. – kaznena djela protiv službene dužnosti ili
– kazneno djelo povrede prava na rad i drugih prava iz rada iz članka 114. i kazneno djelo povrede prava na zdravstvenu i invalidsku zaštitu iz članka 115.
7. ako nije pravomoćno osuđen za kaznena djela ili prekršaje iz zakona drugih država članica i trećih država koja po svom opisu odgovaraju kaznenim djelima i prekršajima iz 