 podstavkom 1. ove Uredbe (presliku diplome ovjerenu kod javnog bilježnika)
– odgovarajuću potvrdu iz koje je razvidno da na rukovodećim položajima ili odgovarajućim poslovima u struci ima najmanje 5, odnosno 10 godina radnog iskustva
– uvjerenje nadležnog suda da protiv kandidata nije doneseno pravomoćno rješenje o provođenju istrage, da ne postoji potvrđena optužnica, da nije donijeta presuda o izdavanju kaznenog naloga te da nije donijeta nepravomoćna presuda
– ovjerenu izjavu kandidata, pod kaznenom i materijalnom odgovornošću, o nepostojanju okolnosti iz članka 239. stavka 2. Zakona o trgovačkim društvima i nepostojanja okolnosti iz članka 3. podstavka 6. ove Uredbe, koja u trenutku podnošenja prijedloga za provođenjem postupka izbora kandidata ne smije biti starija od 45 dana.
(2) Uz dokaze o ispunjavanju uvjeta, kandidat je dužan podnijeti i prijedlog plana rada kandidata za mandatno razdoblje za koje se bira.
Članak 5.
(1) Javnim natječajem mogu se propisati posebni uvjeti za kandidata koji uključuju kompetencije kao što su primjerice: sklonost timskom radu, komunikacijske vještine, strateško planiranje i provođenje strateških ciljeva, sposobnost rukovođenja i upravljanja promjenama, analitičnost i sposobnost rješavanja problema i usmjerenost na rezultate i sposobnost prioritiziranja i organiziranja.
(2) Posebne uvjete (kompetencije), u skladu s potrebama konkretnog natječaja, utvrđuje nadležno ministarstvo u suradnji s nadležnim tijelima trgovačkog društva, odnosno pravne osobe, a ocjenjuje specijalizirana agencija u postupku profesionalnog odabira.
Članak 6.
Izabrani kandidat koji nije državljanin Republike Hrvatske, dužan je u roku 6 mjeseci od izbora dostaviti nadležnom ministarstvu dokaz o znanju hrvatskog jezika razine B1 po Zajedničkom europskom referentnom okviru.
Članak 7.
(1) Odabir kandidata inicira nadležno tijelo trgovačkog društva, odnosno pravne osobe, putem nadležnog ministarstva prijedlogom za pokretanje postupka odabira kandidata javnim natječajem koji se dostavlja DUUDI-u.
(2) Javni natječaj započinje objavom oglasa o javnom natječaju za odabir kandidata na službenim stranicama DUUDI-a, službenim stranicama ministarstva koje je podnijelo prijedlog za pokretanje postupak odabira kandidata, službenim stranicama trgovačkog društva, odnosno pravne osobe te »Narodnim novinama«.
(3) Oglasom o javnom natječaju za odabir kandidata nadležno ministarstvo u suradnji s trgovačkim društvom, odnosno pravnom osobom odredit će opće, a po potrebi i posebne uvjete za kandidate, kao i uvjete, rokove, odabir i način sudjelovanja specijaliziranih agencija za profesionalni odabir.
Članak 8.
(1) Prijave kandidata dostavljaju se specijaliziranoj agenciji preporučenom pošiljkom, sukladno objavljenoj uputi u oglasu o javnom natječaju.
(2) Specijalizirana agencija provodi postupak profesionalnog odabira kandidata čije stručne i druge radne sposobnosti najbolje odgovaraju potrebama poslodavaca te predlaže kandidate.
(3) Javnim natječajem može se predvidjeti postupak potrage za kandidatima u okviru profesionalnog odabira, pri čemu specijalizirana agencija samostalno kontaktira osobe za koje smatra da posjeduju potrebna znanja, vještine, iskustvo i sposobnosti.
(4) Nakon provedenog postupka profesionalnog odabira, specijalizirana agencija dostavit će DUUDI-u mišljenje i preporuku o najuspješnijim kandidatima.
Članak 9.
(1) Ocjena prijedloga plana rada kandidata obavlja se za kandidate za koje je specijalizirana agencija dala preporuku.
(2) Ocjenu prijedloga plana rada kandidata za mandatno razdoblje obavlja nadležno ministarstvo. Ukoliko to smatra potrebnim, nadležno ministarstvo može pozvati kandidate da usmenom prezentacijom obrazlože prijedlog plana rada.
(3) Ocjena prijedloga plana rada obavit će se u roku od 15 od dana zaprimanja mišljenja i preporuke o najuspješnijim kandidatima.
Članak 10.
(1) Temeljem mišljenja i preporuka specijalizirane agencije i ocjene plana rada kandidata, DUUDI sastavlja listu kandidata koji su