 suglasnosti Ministarstva ugovoriti druge poslove čija vrijednost prelazi iznos utvrđen Statutom.
(3) Ravnatelj ne može bez suglasnosti Upravnog vijeća ugovoriti poslove o stjecanju, opterećenju ili otuđenju nekretnina ili druge imovine, te druge poslove ako vrijednost pojedinačnog ugovora iznosi više od iznosa utvrđenog Statutom.
Članak 14.
(1) Na pravni status zaposlenika Agencije primjenjuju se opći propisi o radu.
(2) Na plaće zaposlenih u Agenciji primjenjuju se propisi o plaćama u javnim službama.
Članak 15.
Upravni i stručni nadzor, te nadzor nad zakonitošću rada Agencije i osnovanih podružnica obavlja Ministarstvo.
Članak 16.
(1) Agencija odgovara za svoje obveze cijelom svojom imovinom.
(2) Republika Hrvatska solidarno i neograničeno odgovara za obveze Agencije.
Članak 17.
(1) Do imenovanja ravnatelja poslove upravljanja Agencijom obavljat će privremeni ravnatelj kojeg imenuje Ministar u roku od 30 dana od dana stupanja na snagu ove Uredbe.
(2) Privremeni ravnatelj obavit će pripreme za početak rada Agencije, podnijeti prijavu za upis Agencije u sudski registar te obavljati sve poslove iz članka 10. ove Uredbe do imenovanja ravnatelja Agencije sukladno članku 9. ove Uredbe.
Članak 18.
(1) Ministar će imenovati predsjednika i članove Upravnog vijeća Agencije u roku od 30 dana od dana stupanja na snagu ove Uredbe.
(2) Upravno vijeće Agencije dužno je u roku od 30 dana od dana imenovanja donijeti Statut i druge akte iz članka 8. stavka 1. ove Uredbe potrebne za rad Agencije.
Članak 19.
(1) Stupanjem na snagu ove Uredbe prestaju važiti:
– Uredba o osnivanju Agencije za zaštitu okoliša (»Narodne novine«, br. 75/2002 i 84/2014),
– Uredba o osnivanju Državnog zavoda za zaštitu prirode (»Narodne novine«, br. 126/2002 i 90/2014).
(2) Opći akti Agencije za zaštitu okoliša i Državnog zavoda za zaštitu prirode, ako nisu u suprotnosti s odredbama ove Uredbe, ostaju na snazi do stupanja na snagu općih akata iz članka 8. stavka 1. ove Uredbe.
Članak 20.
(1) Danom upisa Agencije u sudski registar prestaju s radom Agencija za zaštitu okoliša i Državni zavod za zaštitu prirode, a njihove poslove, u okviru djelokruga utvrđenog ovom Uredbom i posebnim propisima, kao pravni slijednik preuzima Hrvatska agencija za okoliš i prirodu, koja preuzima poslove, opremu, pismohranu i drugu dokumentaciju, imovinu, sredstva za rad, financijska sredstva te prava i obveze Agencije za zaštitu okoliša i Državnog zavoda za zaštitu prirode, kao i sve zaposlenike zatečene na obavljanu poslova koji se preuzimaju.
(2) Nakon upisa Agencije u sudski registar, brisat će se po službenoj dužnosti iz sudskog registra Agencija za zaštitu okoliša i Državni zavod za zaštitu prirode.
(3) Zaposlenici Agencije za zaštitu okoliša i zaposlenici Državnog zavoda za zaštitu prirode koji su u trenutku upisa Hrvatske agencije za okoliš i prirodu u sudski registar zatečeni na obavljanju poslova koji se preuzimaju nastavljaju s radom na poslovima na kojima su zatečeni i zadržavaju plaće prema dosadašnjim ugovorima o radu, do sklapanja novog ugovora o radu, u skladu s posebnim propisom kojim se uređuju radni odnosi i općim aktom kojim se uređuje unutarnje ustrojstvo i sistematizacija položaja i radnih mjesta u Agenciji.
(4) Mandat ravnatelja ustanova iz stavka 1. ovoga članka prestaje danom upisa Agencije u sudski registar.
(5) Mandat predsjednika i članova upravnih vijeća ustanova iz stavka 1. ovoga članka prestaje danom upisa Agencije u sudski registar.
(6) Sve suglasnosti, odobrenja i drugi akti koji su izdani Agenciji za zaštitu okoliša i Državnom zavodu za zaštitu prirode, prenose se temeljem ove Uredbe na Agenciju.
Članak 21.
(1) Agencija preuzima sva dosadašnja članstva u nacionalnim institucijama i tijelima kojih su članice bile Agencija za zaštitu okoliša i Državni zavod za zaštitu prirode, te preuzima članstvo Agencije za zaštitu okoliša u Europskoj agenciji za okoliš.
(2) Agencija nominira predstavnika i zamjenika predstavnika u Upravnom vijeću Europske agencije za