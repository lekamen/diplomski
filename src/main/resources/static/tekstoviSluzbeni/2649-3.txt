 uslugu.
Odredbom članka 19. stavka 4. navedenih Općih uvjeta, propisano je da će Optima Telekom pretplatnika prilikom prijave kvara detaljno upoznati sa činjenicom da će se izlazak ovlaštene osobe na adresi telefonskog priključka posebno naplaćivati sukladno važećem cjeniku.
Prema ocjeni ovoga suda, a što zainteresirana osoba ni ne osporava proizlazi da je uzrok poteškoća korištenja IPTV usluge bio u neispravnoj telefonskoj instalaciji, za što odgovornost ne može snositi tužitelj. Naime, prema naprijed citiranoj odredbi članka 9. stavka 3. Pravilnika, proizlazi da je održavanje kućne instalacije u obvezi pretplatnika. Tužitelj je prema ocjeni ovoga suda dokazao (preslikama prijave kvara sa obavljenom tehničkom kontrolom od 27. travnja 2011., i 15. svibnja 2011. te radnim nalogom potpisanim od strane pretplatnika), da je uzrok poteškoća u korištenju IPTV usluge u neispravnoj telefonskoj instalaciji kod pretplatnika u ovom upravnom sporu zainteresirane osobe, a što je i pretplatnik sam potvrdio u podnesku dostavljenom ovome sudu kao očitovanje na navode tužitelja i tuženika. Isto tako razvidno je da preslike prijave kvara sadrže opis kontrole koje su vršene po izlasku na adresu priključka pretplatnika te Sud također zamjećuje da pretplatniku prvi izlazak službene osobe – tehničara nije naplaćen, jer se tada nije moglo na nedvojben način utvrditi je li predmetni kvar uzrok neispravne instalacije pretplatnika. Ovdje također valja napomenuti da je pretplatnik potpisivanjem pretplatničkog ugovora prihvatio i predmetne Opće uvjete poslovanja i time je bio upoznat s činjenicom da se izlazak ovlaštene osobe – tehničara na adresi pretplatničkog broja naplaćuje, u situaciji kada je uzrok kvara kao što je to u konkretnom slučaju u pretplatničkoj instalaciji, pa se prigovor pretplatnika prema ocjeni ovoga suda smatra neutemeljenim i neosnovanim.
S obzirom na sve naprijed navedeno, Sud ne može prihvatiti odluku tuženika koja je prema ocjeni ovoga suda utemeljena na pogrešno utvrđenom stanju te je uz obrazloženje kakvo je njime dano povrijeđen zakon na štetu tužitelja.
Trebalo je stoga temeljem odredbe članka 58. stavak 1. ZUS-a odlučiti kao u izreci.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog suda u dovoljnom broju primjeraka za sud i sve stranke u sporu, u roku od 15 dana od dana dostave presude.
Broj: UsI-4003/13-8 Zagreb, 22. listopada 2015.
Sutkinja Meri Dominis Herman, v. r.
