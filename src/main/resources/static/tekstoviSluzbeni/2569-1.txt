ako su ostvareni u roku od 3 godine od dana nabave, odnosno stjecanja financijske imovine koja se otuđuje.
(20) Ako se financijska imovina stečena darovanjem otuđi u roku od tri godine od dana nabave darovatelja, otuđitelju (daroprimatelju) utvrđuje se dohodak od kapitala na način propisan člankom 30. stavkom 16. Zakona, te se u tome slučaju danom nabave financijske imovine za otuđitelja (daroprimatelja) smatra dan nabave pravnog prednika (darovatelja).
(21) Ako se naknadno otuđi financijska imovina koja je stečena otuđenjem između bračnih drugova i srodnika u prvoj liniji te drugih članova uže obitelji iz članka 36. stavka 7. Zakona i/ili otuđenjem između razvedenih bračnih drugova koje je u neposrednoj svezi s razvodom braka i/ili otuđenjem koje je u neposrednoj svezi s nasljeđivanjem, po osnovi kapitalne dobiti koja se pri tom ostvari utvrđuje se dohodak od kapitala, pri čemu se danom stjecanja financijske imovine smatra dan prvotnog stjecanja kada je primijenjeno izuzeće od oporezivanja.«.
Članak 8.
U članku 45. stavku 3. iza rečenice dodaje se tekst: »Oporezivim primicima ne smatraju se ni troškovi stručnog ispita koje uplaćuje poslodavac, odnosno isplatitelj za osobe koje se nalaze na stručnom osposobljavanju za rad bez zasnivanja radnog odnosa kod tog poslodavca, odnosno isplatitelja.«.
Članak 9.
U članku 51. stavku 1. riječi: »točke 5« zamjenjuju se riječima: »točke 2«.
U stavku 5. iza riječi: »zakonom« dodaju se riječi: »i posebnim«.
U stavku 6. riječi: »članka 7. stavka 7. Zakona i stavka 1. ovoga članka« zamjenjuju se riječima: »članka 36. stavka 12. Zakona«.
Članak 10.
U članku 53. stavak 2. mijenja se i glasi:
»(2) U skladu s člankom 36. stavkom 5. Zakona, pri utvrđivanju prava na osobni odbitak za uzdržavane članove uže obitelji i djecu odnosno pri utvrđivanju iznosa od 13.000,00 kuna godišnje, ne uzimaju se u obzir primici prema posebnim propisima po osnovi socijalnih potpora, doplatka za djecu, potpora za novorođenče, odnosno opremu novorođenog djeteta, obiteljskih mirovina koje primaju djeca nakon smrti roditelja, primici koji po svojoj prirodi predstavljaju samo uzdržavanje od roditelja ili članova uže obitelji, te primici koji predstavljaju naknadu stvarno nastalih troškova, kao što su naročito naknada troškova prijevoza na posao i s posla mjesnim i međumjesnim javnim prijevozom i naknada troškova službenog putovanja.«.
U stavku 3. iza riječi: »iz članka 36. Zakona.« dodaje se tekst: »Na poreznog obveznika uzdržavatelja i na uzdržavanog člana primijenit će se poseban postupak u skladu s člankom 43.a Zakona te će mu Porezna uprava dostaviti privremeno porezno rješenje u skladu s člankom 43.a stavkom 5. Zakona pod uvjetom da porezni obveznik nije u skladu s člankom 89.b stavkom 3. ovoga Pravilnika izuzet od primjene posebnog postupka.«.
U stavku 10. riječi: »sudskih odnosno izvansudskih pravomoćnih presuda« zamjenjuju se riječima: »pravomoćnih sudskih odluka«, a riječi: »ili ovjerovljenih« brišu se.
Članak 11.
U članku 55. stavku 2. iza riječi: »po godišnjoj poreznoj prijavi« dodaje se zarez i riječi: »odnosno u posebnom postupku u skladu s člankom 43.a Zakona«, a na kraju zadnje rečenice točka se zamjenjuje zarezom i dodaju se riječi: »odnosno u slučaju posebnog postupka isto prilažu zahtjevu iz članka 89.b stavka 5. ovoga Pravilnika.«.
Članak 12.
U članku 56. stavku 3. iza riječi: »po podnesenoj godišnjoj poreznoj prijavi« dodaju se riječi: »odnosno u posebnom postupku u skladu s člankom 43.a Zakona«.
U stavku 7. iza riječi: »po podnesenoj godišnjoj poreznoj prijavi« dodaju se riječi: »odnosno u posebnom postupku u skladu s člankom 43.a Zakona«.
U stavku 8. iza riječi: »podnese godišnju poreznu prijavu,« dodaju se riječi: »u slučaju da nije primijenjen poseban postupak iz članka 43.a Zakona,«.
Članak 13.
U članku 61. stavku 10. iza riječi: »kada je isplata trebala biti obavljena,« dodaju se riječi: »uz primjenu godišnjeg obračuna poreza na dohodak od nesamostalnog rada i prireza porezu na dohodak i uz