 sljedeće načelno ustavnopravno stajalište u području prava gradnje:
– država nije ovlaštena jednostrano – po pravu nadzora nad zakonitošću upravnih akata kojima je priznato pravo gradnje strankama/privatnim osobama – zahvaćati u tako priznata prava ukidanjem dotičnih upravnih akata nakon što oni postanu pravomoćni, ako takvo ukidanje nije u interesu Republike Hrvatske i ako za takvo ukidanje po pravu nadzora pravomoćnih upravnih akata pogođene privatne osobe (ovlaštenici prava gradnje iz ukinutog pravomoćnog upravnog akta) nisu dobile naknadu tržišne vrijednosti u smislu članka 50. stavka 1. Ustava, koju je dužna isplatiti Republika Hrvatska, a od 1. siječnja 2008. županije, veliki gradovi i gradovi sjedišta županija čija su nadležna tijela donijela očito nezakonit upravni akt kojim je stranka stekla pravomoćno pravo gradnje.
Ustavni sud završno ističe da se pri utvrđivanju navedenog načelnog ustavnopravnog stajališta vodio zahtjevom za uravnoteženjem suprotstavljenih privatnih i državnih (javnih ili općih) interesa u području prava gradnje, koji zahtjev proizlazi iz članka 50. stavka 1. u vezi s člankom 16. stavkom 2. Ustava.
11.7. Obveza isplate naknade tržišne vrijednosti u smislu članka 50. stavka 1. Ustava javlja se, dakle, tek u situaciji kad je nesporno utvrđeno da je ukidanje po pravu nadzora pravomoćnih upravnih akata (sve unutar roka od godine dana od nastupa njihove konačnosti) u interesu Republike Hrvatske.
Nema li tog interesa, ne postoji ni ustavnopravna mogućnost ukidanja pravomoćnih upravnih akata po pravu nadzora.
Ako je pak ustavni zahtjev vezan uz interes Republike Hrvatske ispunjen (uz ispunjenje i svih ostalih zakonskih pretpostavki za ukidanje po pravu nadzora), onda postoji i obveza naknade tržišne vrijednosti za oduzetu imovinu u smislu članka 50. stavka 1. Ustava.
11.7. Obveza isplate naknade tržišne vrijednosti u smislu članka 50. stavka 1. Ustava javlja se, dakle, tek u situaciji kad je nesporno utvrđeno da je ukidanje po pravu nadzora pravomoćnih upravnih akata (sve unutar roka od godine dana od nastupa njihove konačnosti) u interesu Republike Hrvatske.
Nema li tog interesa, ne postoji ni ustavnopravna mogućnost ukidanja pravomoćnih upravnih akata po pravu nadzora.
Ako je pak ustavni zahtjev vezan uz interes Republike Hrvatske ispunjen (uz ispunjenje i svih ostalih zakonskih pretpostavki za ukidanje po pravu nadzora), onda postoji i obveza naknade tržišne vrijednosti za oduzetu imovinu u smislu članka 50. stavka 1. Ustava.«
88. Polazeći od prethodno iznesenih načelnih pravnih stajališta iz odluke broj: U-IIIB-1373/2009 koja su primjenjiva i u specifičnim okolnostima konkretnog slučaja, Ustavni sud utvrđuje: država nije bila ovlaštena jednostrano zahvaćati u vlasništvo podnositeljica Jasne Crkvenčić Bojić i Željke Guttman (oduzimanjem suvlasničkog dijela/O.Ž. koje im je bilo priznato pravomoćnim rješenjem o povratu/1998) na način da poništava pravomoćno rješenje o povratu/1998, osim ako je za oduzimanje tog dijela prethodno utvrdila interes Republike Hrvatske i ako je za takvo oduzimanje osigurala podnositeljicama naknadu tržišne vrijednosti u smislu članka 50. stavka 1. u vezi s člankom 48. stavkom 1. Ustava.
89. Sukladno tome, u ovom izoliranom pojedinačnom slučaju (v. točku 44.1. obrazloženja ove odluke) podnositeljicama ustavne tužbe Jasni Crkvenčić Bojić i Željki Guttman povrijeđeno je pravo vlasništva zajamčeno člankom 48. stavkom 1. Ustava, i to osporenim prvostupanjskim rješenjem/2010 i osporenim drugostupanjskim rješenjem/2011.
90. U konkretnom slučaju podnositeljicama ustavne tužbe Jasni Crkvenčić Bojić i Željki Guttman nije bila zajamčena ni djelotvorna sudska kontrola zakonitosti pojedinačnih akata upravnih vlasti, propisana člankom 19. stavkom 2. u vezi s člankom 29. stavkom 1. Ustava, jer osporenom presudom Visokog upravnog suda/2014 nisu bili otklonjeni uzroci povrede legitimnih očekivanja podnositeljica koja su bila konstitutivna za njihova vlasnička prava na spornom suvlasničkom