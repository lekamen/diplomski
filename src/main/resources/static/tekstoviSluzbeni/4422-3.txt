 vezi s količinama povučenim s tržišta.
Zahtjev za isplatu potpore
Članak 14.
(1) Zahtjev za isplatu potpore za voće povučeno s tržišta za slobodnu distribuciju podnosi se Agenciji za plaćanja pisanim putem na obrascu iz Priloga VI. ovoga Pravilnika, najkasnije do 31. srpnja 2017. godine.
(2) Uz Zahtjev iz stavka 1. ovoga članka proizvođač dostavlja otpremnice potpisane i ovjerene od proizvođača i primatelja, presliku važeće prometne dozvole u slučaju zahtjeva za isplatu potpore za kondicionirani transport te izvornik Izjave primatelja potpisane i ovjerene od strane primatelja.
(3) Otpremnica mora sadržavati sljedeće elemente:
– naziv, adresu, telefon, telefaks i e-mail adresu proizvođača
– naziv i adresu primatelja
– OIB proizvođača
– broj otpremnice
– vrstu proizvoda
– količinu proizvoda
– vrstu, težinu, broj i dimenzije jediničnog pakiranja
– datum i mjesto otpreme
– datum i mjesto zaprimanja (popunjava primatelj)
– potpis i pečat proizvođača
– potpis i pečat primatelja
– registraciju uporabljenoga transportnog sredstva
– kondicionirani ili obični transport.
(4) Jedan primjerak otpremnice zadržava proizvođač, jedan primatelj, a jedan Agencija za plaćanja.
(5) Proizvođač će isporučiti proizvode povučene s tržišta za slobodnu distribuciju u roku važenja Certifikata o usklađenosti voća i povrća s tržišnim standardima.
Prihvatljivi troškovi
Članak 15.
(1) Troškovi transporta za slobodnu distribuciju propisani su u Prilogu II. ovoga Pravilnika.
(2) U slučaju morskog prijevoza, Agencija za plaćanja određuje udaljenost između mjesta povlačenja s tržišta i mjesta isporuke. Naknada ne smije prijeći troškove kopnenog transporta najkraćim putem između mjesta utovara i teoretske točke izlaska. Korektivni koeficijent 0,6 primjenjuje se na iznose iz Priloga II. ovoga Pravilnika.
(3) Troškovi sortiranja i pakiranja voća i povrća povučenog s tržišta za slobodnu distribuciju, u pakiranjima manjim od 25 kilograma neto težine propisani su u Prilogu II. ovoga Pravilnika.
(4) Pakiranja proizvoda za slobodnu distribuciju sadržavat će simbol Europske unije i naznaku iz Priloga II. ovoga Pravilnika.
(5) Troškove iz stavaka 1. i 3. ovoga članka proizvođač je dužan isplatiti onoj strani koja stvarno snosi financijski trošak transporta, sortiranja i pakiranja.
Uvjeti za primatelje proizvoda povučenih s tržišta
Članak 16.
(1) Primatelji proizvoda povučenih s tržišta za slobodnu distribuciju obvezat će se Izjavom primatelja proizvoda povučenih s tržišta za slobodnu distribuciju iz Priloga V. ovoga Pravilnika da će:
– voditi odvojenu evidenciju
– poštovati odredbe propisa Europske unije i nacionalnih propisa
– prihvatiti kontrole propisane propisima Europske unije i nacionalnim propisima
– dostaviti dokumentaciju kojom se dokazuje krajnja namjena svakog proizvoda, u obliku potvrde o preuzimanju (primka ili jednakovrijedan dokument) kojima se potvrđuje da je proizvode povučene s tržišta preuzela treća strana s namjerom besplatne distribucije
– poduzeti sve potrebne korake kako bi osigurali da se količine raspodijeljene u okviru slobodne distribucije dodaju količinama koje se inače otkupljuju.
(2) Evidencija iz stavka 1. podstavka 1. ovoga članka mora sadržavati sljedeće podatke:
– naziv mjere
– naziv primatelja
– datum zaprimanja proizvoda
– naziv proizvođača
– broj otpremnice
– vrstu proizvoda
– ukupnu zaprimljenu količinu (kg)
– datum i količinu raspodijeljenih proizvoda
– krajnjeg korisnika
– način raspodjele.
Isplata financijske pomoći Europske unije
Članak 17.
Rashodi u proračunu Republike Hrvatske povezani s isplatom na temelju Delegirane Uredbe Komisije (EU) 2016/921 prihvatljivi su za financijsku pomoć Europske unije samo ako su nastali prije 30. rujna 2017. godine.
ZAVRŠNA ODREDBA
Članak 18.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-01/16-01/40
Urbroj: 525-07/0010-16-6
Zagreb, 11. kolovoza 2016.
Ministar prof. dr. sc. Davor Romić, v. r.
PRILOG I – PRILOG VI

