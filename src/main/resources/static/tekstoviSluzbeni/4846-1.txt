 30 dana od dana stupanja na snagu ove Naredbe.
V.
Šumoposjednik čiji je zahtjev za doznaku stabala Savjetodavna služba dostavila licenciranom izvođaču na izvršenje (u daljnjem tekstu: odobrenje doznake), provedbu mjera iz točke III. ove Naredbe može provesti samostalno ako udovoljava uvjetima propisanim posebnim propisom ili može provedbu mjera povjeriti osobi licenciranoj za izvođenje tih radova.
Za šumu šumoposjednika u zaraženome području, koji nakon odobrenja i izvršenja doznake nije nastavio daljnje provođenje mjera iz točke III. ove Naredbe, Ministarstvo poljoprivrede će za provedbu mjera ovlastiti pravnu osobu sukladno članku 11. Zakona o šumama.
Za šume šumoposjednika u zaraženome području koji neće započeti provođenje mjera u roku iz točke IV. ove Naredbe jer su odsutni, nepoznatog boravišta ili ih je radi neriješenih imovinsko- -pravnih odnosa nemoguće odrediti, općinski načelnik, gradonačelnik odnosno župan na čijem području se nalaze zaražene šume ovlašteni su uspostaviti privremeno upravljanje tim šumama u skladu s odredbom članka 32. stavka 3. Zakona o vlasništvu i drugim stvarnim pravima (»Narodne novine« broj 91/96, 68/98, 139/99, 22/00, 73/00, 129/00, 114/01, 79/06, 141/06, 146/08, 38/09, 153/09, 143/12 i 152/14) te osigurati provođenje mjera iz točke III. ove Naredbe.
VI.
Obveznici su dužni sanirati i obnoviti površine na kojima su provedene mjere sprječavanja širenja i suzbijanja štetnog organizma u roku dvije vegetacijske sezone nakon provedenih mjera.
Za potrebe proizvodnje sadnog materijala za obnovu šuma iz točke II. ove Naredbe Ministarstvo poljoprivrede sukladno posebnom propisu odobrava korištenje rezervi sjemenskog materijala svojti šumskog drveća iz sjemenske štedionice.
VII.
Troškove provedbe mjera donesenih na temelju ove Naredbe snose obveznici.
Šumoposjednici upisani u Upisnik šumoposjednika ostvaruju pravo na sredstva naknade za općekorisne funkcije šuma sukladno posebnom propisu za radove doznake, sanacije i obnove šumskih sastojina.
Privremeni upravitelj nad šumama šumoposjednika, odnosno osoba kojoj povjeri u zakup predmetne šume, osim Hrvatskih šuma d.o.o., može se upisati u Upisnik šumoposjednika i ostvariti pravo na sredstva naknade za općekorisne funkcije šuma sukladno posebnom propisu za radove doznake, sanacije i obnove šumskih sastojina. Za radove sječe i izrade, privlačenja i transporta drvnih sortimenata sredstva se osiguravaju prodajom posječene drvne mase. Ostatak sredstava ostvarenih prodajom drvne mase nakon pokrivanja troškova sječe i izrade, privlačenja i transporta uplatiti će se na račun tijela koje je uspostavilo privremeno upravljanje, ako nije drugačije određeno ugovorom o zakupu.
VIII.
Ova Naredba stupa na snagu prvoga dana od dana objave u »Narodnim novinama«.
Klasa: 011-01/16-01/49
Urbroj: 525-11/1059-16-1
Zagreb, 4. studenoga 2016.
Ministar poljoprivrede Tomislav Tolušić, dipl. iur., v. r.
PRILOG I POPIS KATASTARSKIH ČESTICA ŠUMOPOSJEDNIKA U ZARAŽENIM PODRUČJIMA PRILOG II MJERE INTEGRIRANE ZAŠTITE ŠUMA ZA SPRJEČAVANJE ŠIRENJA I SUZBIJANJE ŠTETNOG ORGANIZMA Ips typographus (L.) – osmerozubi smrekin pisar


