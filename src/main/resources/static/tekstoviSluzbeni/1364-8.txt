otvaranje predstečajnoga postupka i nije osporena, naknadu iz stavka 1. ovoga članka dužan je platiti dužnik.
(3) Od plaćanja naknade za prijavu tražbine oslobođeni su Republika Hrvatska i tijela državne vlasti.
Očitovanje o prijavljenim tražbinama
Članak 41.
(1) Dužnik i povjerenik ako je imenovan dužni su očitovati se o prijavljenim tražbinama vjerovnika.
(2) Očitovanje o prijavljenim tražbinama podnosi se nadležnoj jedinici Financijske agencije na propisanom obrascu i za svaku tražbinu sadržava:
1. broj tražbine iz tablice prijavljenih tražbina
2. podatke za identifikaciju vjerovnika
3. iznos prijavljene tražbine
4. izjavu dužnika i povjerenika ako je imenovan priznaje li ili osporava tražbinu
5. osporavani iznos tražbine
6. činjenice iz kojih proizlazi nepostojanje osporene tražbine ili dijela tražbine.
(3) Nakon isteka roka za očitovanje o prijavljenim tražbinama dužnik i povjerenik ako je imenovan ne mogu više osporavati tražbine koje su priznali.
Osporavanje tražbine
Članak 42.
(1) Vjerovnik može osporiti prijavljenu tražbinu drugog vjerovnika.
(2) Osporavanje tražbine podnosi se nadležnoj jedinici Financijske agencije na propisanom obrascu i sadržava:
1. podatke za identifikaciju vjerovnika koji osporava tražbinu
2. broj osporene tražbine iz tablice prijavljenih tražbina
3. podatke za identifikaciju vjerovnika koji je prijavio tražbinu koja se osporava
4. iznos prijavljene tražbine koja se osporava
5. izjavu vjerovnika da osporava tražbinu
6. osporavani iznos tražbine
7. činjenice iz kojih proizlazi nepostojanje osporene tražbine ili dijela tražbine.
(3) Osporavanje tražbine podneseno nakon isteka roka za osporavanje sud će odbaciti rješenjem.
Tablica prijavljenih tražbina i tablica osporenih tražbina
Članak 43.
(1) Financijska agencija dužna je na propisanom obrascu sastaviti tablicu prijavljenih tražbina i tablicu osporenih tražbina.
(2) Tablica prijavljenih tražbina za svaku tražbinu sadržava:
1. broj prijavljene tražbine prema abecednom redu naziva vjerovnika
2. podatke za identifikaciju vjerovnika
3. iznos prijavljene tražbine
4. pravnu osnovu tražbine
5. predmet na kojem postoji razlučno ili izlučno pravo
6. podatak o tome je li podnesena prijava tražbine
7. datum podnošenja prijave tražbine
8. podatak o tome je li tražbina navedena u prijedlogu za otvaranje predstečajnoga postupka
9. iznos tražbine naveden u prijedlogu za otvaranje predstečajnoga postupka.
(3) Tablica osporenih tražbina za svaku osporenu tražbinu sadržava:
1. broj osporene tražbine iz tablice prijavljenih tražbina
2. podatke za identifikaciju vjerovnika koji je prijavio tražbinu koja je osporena
3. iznos prijavljene tražbine koja je osporena
4. podatke za identifikaciju osporavatelja
5. datum podnošenja osporavanja tražbine
6. osporavani iznos tražbine
7. činjenice iz kojih proizlazi nepostojanje osporene tražbine ili dijela tražbine.
(4) Financijska agencija dužna je objaviti na mrežnoj stranici e-Oglasna ploča sudova u roku od tri dana:
− od dana isteka roka za prijavu tražbine, tablicu prijavljenih tražbina zajedno s prijavama tražbina i ispravama
− od dana isteka roka za očitovanje dužnika i povjerenika ako je imenovan o prijavljenim tražbinama, očitovanje o prijavljenim tražbinama, odnosno podatak da očitovanje nije dostavljeno
− od dana isteka roka za osporavanje tražbina, tablicu osporenih tražbina.
(5) Ako je prijava tražbine, očitovanje o prijavljenim tražbinama ili osporavanje tražbine primljeno nakon objava iz stavka 4. ovoga članka, Financijska agencija dužna je sastaviti dopunu tablica i zajedno s prijavom tražbine, očitovanjem o prijavljenim tražbinama ili osporavanjem tražbine i ispravama objaviti na mrežnoj stranici e-Oglasna ploča sudova najkasnije prvoga dana nakon primitka.
(6) Financijska agencija dužna je dostaviti sudu cjelokupnu primljenu dokumentaciju u papirnatom obliku u roku od tri dana od isteka roka za osporavanje tražbina, a naknadno primljenu najkasnije prvoga dana nakon primitka.
(7) Financijska agencija dužna je 