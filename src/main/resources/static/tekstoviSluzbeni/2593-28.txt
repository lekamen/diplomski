 ovoga Pravilnika.
Članak 6.19 – Plovidba pomoću vodene struje
(1) Zabranjena je plovidba pomoću vodene struje bez odobrenja lučke kapetanije.
(2) Ova zabrana ne odnosi se na manja pomicanja na mjestima za stajanje i na mjestima za utovar i istovar, u toj mjeri u kojoj je osigurano sigurno zaustavljanje kao i u lukama.
(3) Plovila koja se spuštaju pomoću vodene struje pramcem okrenutim uzvodno čiji stroj radi u smjeru za pokretanje prema naprijed, smatraju se uzvodnim plovilima, a ne plovilima koja se kreću uz pomoć vodene struje.
Članak 6.20 – Zaštita od valova
(1) Plovila moraju prilagoditi svoju brzinu u cilju izbjegavanja stvaranja valova ili prevelikog povlačenja vode koje bi moglo prouzročiti oštećenja na plovilima koja stoje ili koja se kreću, kao i oštećenja na građevinama. Plovila osobito moraju na vrijeme smanjiti svoju brzinu ali nikako ispod one brzine koja je potrebna za sigurno kormilarenje, u sljedećim slučajevima:
a) ispred ulaza u luku,
b) u blizini plovila koja su privezana za obalu ili uz pristan ili kod kojih je u tijeku utovar ili istovar tereta,
c) u blizini plovila koja stoje na uobičajenim mjestima za stajanje,
d) u blizini skela koje ne plove slobodno,
e) na sektoru vodnog puta koji su obilježila nadležna tijela. Ovi sektori se obilježavaju znakom A.9 iz Priloga 7 ovoga Pravilnika.
(2) Bez povrede odredbi članka 1.04 ovoga Pravilnika, plovila nisu obvezna pridržavati se obveza predviđenih stavku 1. točke b) i c) ovoga članka, u odnosu na čamce.
(3) Kada plove pored plovila koja su obilježena sukladno članku 3.25 stavku 1. točka c) ovoga Pravilnika ili pored plovila, plutajućih tijela ili plutajućih objekata koji su označeni sukladno članku 3.29 stavku 1. ovoga Pravilnika, druga plovila moraju smanjiti svoju brzinu na način propisan stavkom 1. ovoga članka i moraju se što više udaljiti od ovih plovila.
(4) U Republici Hrvatskoj se primjenjuje i članak 11.09 ovoga Pravilnika.
Članak 6.21 – Sastavi
(1) Motorna plovila koja pokreću sastav moraju imati dovoljnu snagu kako bi omogućila dobre manevarske sposobnosti sastava.
(2) Potiskivač potiskivanog sastava mora biti sposoban pravodobno, bez okreta, zaustaviti sastav i to na način da pritom zadrži punu kontrolu nad sastavom.
(3) Motorna plovila ne smiju, osim u slučaju spašavanja ili pružanja pomoći plovilu u nevolji, obavljati tegljenje, potiskivanje ili pokretanje bočnog sastava, osim ako to nije izričito dozvoljeno u njihovoj svjedodžbi o sposobnosti za plovidbu. Motorna plovila koja potiskuju, tegle ili uz bok prevlače druga plovila ne smiju napustiti ova plovila za vrijeme manevra vezivanja ili sidrenja prije nego što ona oslobode plovni put i prije nego se zapovjednik sastava uvjeri da su plovila sigurna.
(4) Potisnice pomorskih brodova mogu se postaviti na čelo potiskivanog sastava samo u slučaju kada postoji mogućnost da se njihova sidra nalaze na čelu sastava.
(5) Putnički brodovi s ukrcanim putnicima ne smiju ploviti kao dio sastava. Ova zabrana ne primjenjuje se u slučajevima kada je nužno tegljenje radi ispomoći ili u slučaju hitnosti.
(6) U Republici Hrvatskoj se primjenjuje i članak 11.10 ovoga Pravilnika.
Članak 6.21 a) – Premještanje potisnica izvan potiskivanog sastava
Izvan potiskivanog sastava potisnice se mogu premještati samo:
a) povezane bok uz bok s motornim plovilom, ili
b) sukladno postojećim pravilima ili uz dopuštenje nadležnih tijela, ili
c) na kratkim udaljenostima kada se potiskivani sastav sastavlja ili rastavlja, ili
d) povezane bok uz bok s plovilom koje ima kormilarski uređaj i ukrcanu odgovarajuću posadu.
Članak 6.22 – Zabrana plovidbe
(1) Kada nadležno tijelo općim znakom zabrane A.1a-f iz Priloga 7 ovoga Pravilnika stavi do znanja da je plovidba zabranjena, sva se plovila moraju zaustaviti ispred tog znaka.
(2) Plovidba na vodama na kojima je istaknut znak:
a) A.1a (Prilog 7) zabranjena je za sva plovila;
b) A.12 (Prilog 7) zabranjena je za sva motorna plovila;
c) A.1.g (Prilog 7) zabranjena je za sva plovila osim za