 davanja koja se plaćaju pri uvozu robe
4. mjesto i vrijeme predviđeno za razgledavanje robe
5. adresu za dostavu ponuda
6. rok za podnošenje ponuda
7. mjesto, datum i sat otvaranja ponuda
8. navod o mogućnosti prisustvovanja ponuditelja kod otvaranja ponuda, koja prisutnost je uvjet prava izjavljivanja prigovora tijekom otvaranja ponuda
9. kriterij za izbor ponude
10. rok za obavještavanje ponuditelja o izboru ponude
11. rok i način plaćanja te uvjeti preuzimanja robe
12. uputu o tome gdje se mogu dobiti svi ostali potrebni podaci o postupku prikupljanja ponuda i
13. druge podatke bitne za uspješnu provedbu postupka prikupljanja ponuda (prodaja robe po modelu »viđeno-kupljeno«, navod da se roba prodaje bez garancije, obveza kupca da ishodi potrebne dozvole i druge isprave, i sl.).
Članak 156.
(1) Ponuda se podnosi u pisanom obliku, u izvorniku, u zapečaćenim omotnicama s napomenom »za Javni poziv za prikupljanje pisanih ponuda broj:____/____«, na adresu označenu u oglasu, najkasnije do trenutka koji je u oglasu određen za predaju ponude.
(2) Ponuda mora sadržavati sljedeće podatke:
1. podatke o podnositelju ponude (naziv, adresu, OIB, ime i prezime te telefonski broj ovlaštene osobe za potrebe provođenja postupka iz članka 158. stavaka 6. i 7. ovoga Pravilnika)
2. oznaku identifikacijske isprave za određenje osobe ponuditelja
3. o robi za koju se daje ponuda
4. visinu ponuđene cijene
5. popis priloga uz ponudu i
6. potpis ponuditelja i otisak pečata.
(3) Uz ponudu moraju biti priložene sve isprave kojima ponuditelj dokazuje ispunjavanje uvjeta iz oglasa, i to:
1. presliku identifikacijske isprave ponuditelja
2. punomoć za zastupanje, ukoliko ponudu podnosi ovlašteni opunomoćenik i
3. izjavu o prihvaćanju svih uvjeta iz oglasa.
Članak 157.
(1) Ponude se evidentiraju prema redoslijedu zaprimanja na način da se na omotnicama zaprimljenih ponuda naznačuje: redni broj, datum i vrijeme primitka, te se po istom redoslijedu upisuju u odgovarajući upisnik.
(2) Ponuda pristigla nakon isteka roka za dostavu ponuda obilježava se kao ponuda pristigla s zakašnjenjem.
(3) Ponude se do otvaranja pohranjuju prema uputi Povjerenstva tako da nisu dostupne neovlaštenim osobama.
Članak 158.
(1) O provedbi postupka nadmetanja Povjerenstvo vodi zapisnik u koji unosi sve podatke o načinu i tijeku nadmetanja.
(2) Povjerenstvo postupak nadmetanja provodi otvaranjem i javnim čitanjem dostavljenih ponuda na mjestu i u vrijeme objavljeno u oglasu, uz mogućnost prisustva ponuditelja koji su dali ponudu, osobno ili putem ovlaštenih zastupnika.
(3) Ponuda koja nije podnijeta sukladno članku 156. ovoga Pravilnika neće se uzeti u obzir pri odabiru ponude i smatrat će se da nije niti podnesena.
(4) Ponuditelji imaju pravo izjavljivati prigovore na tijek nadmetanja zaključno do završetka postupka odabira ponuda. O prigovorima se Povjerenstvo izjašnjava odmah i to unosi u zapisnik.
(5) Povjerenstvo vrši odabir ponuda između ponuda koje ispunjavaju sve uvjete iz oglasa i javno objavljuje da je odabrana ona ponuda koja sadrži najvišu ponuđenu cijenu, koju odluku unosi u zapisnik.
(6) Ako je dostavljeno više ponuda s istom najvišom ponuđenom cijenom, Povjerenstvo će provesti dopunsko usmeno nadmetanje s davateljima tih ponuda, neovisno da li su osobno prisutni ili se njihovo sudjelovanje može provesti na način da se telefonskim putem u nadmetanje uključi ovlaštena osoba prema podacima iz članka 156. stavka 2. točke 1. ovoga Pravilnika.
(7) U provođenju dopunskog usmenog nadmetanja iz stavka 6. ovoga članka na odgovarajući način se primjenjuju pravila propisana ovim Pravilnikom za postupak usmene javne dražbe.
Članak 159.
Na postupak prikupljanja pisanih ponuda na ogovarajući način se primjenjuju pravila propisana ovim Pravilnikom za postupak usmene javne dražbe.
Internetska prodaja (aukcija)
Članak 160.
(1) Internetska prodaja (aukcija) se provodi prema pravilima koja se objavljuju na internetskim stranicama Carinske uprave.
(2) Carinska uprava može ovlastiti