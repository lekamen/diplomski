 sustav potpore kojom se utvrđuje obvezna površina za kontrolu.
Provedba obveza kod prijenosa gospodarstva
Članak 87.
(1) Provedba obveza kod prijenosa gospodarstva uređena je člankom 47. stavkom 2. Uredbe (EU) br. 1305/2013.
(2) Prijenos gospodarstva uređen je člankom 8. Provedbene uredbe Komisije (EU) br. 809/2014.
(3) Agenciji za plaćanje mora biti obaviještena o prijenosu gospodarstva u roku od 15 dana od nastanka promjene.
OPERACIJA 10.1.9.Očuvanje ugroženih izvornih i zaštićenih pasmina domaćih životinja (IZP)
Uvjeti za ostvarenje potpore za operaciju 10.1.9.
Članak 88.
Uvjeti za ulazak u sustav potpore za Očuvanje ugroženih izvornih i zaštićenih pasmina domaćih životinja (dalje u tekstu: IZP korisnik) jesu:
1. IZP korisnik podnosi Agenciji za plaćanja jedinstveni zahtjev na kojem traži ulazak u sustav potpore za Očuvanje ugroženih izvornih i zaštićenih pasmina domaćih životinja na listu A i prijavljuje uzgojno valjane rasplodne životinje na listu D, a u skladu s propisanim rokovima podnošenja jedinstvenog zahtjeva.
2. Prilikom ulaska u sustav potpore korisnik preuzima obvezu petogodišnjeg razdoblja provođenja operacije o čemu potpisuje Izjavu koja je sastavni dio jedinstvenog zahtjeva.
3. Korisnik uzgaja ugrožene izvorne i zaštićene pasmine domaćih životinja upisane u JRDŽ ili Središnji popis matičnih jata iz Tablice 5. Priloga 4. koji se sastavni dio ovoga Pravilnika.
4. Minimalni broj IZP prijavljen u jedinstvenom zahtjevu preračunato stopom konverzije u uvjetna grla sukladno Tablici 6. iz Priloga 1, koji je sastavni dio ovoga Pravilnika i iznosi 0,15 UG.
5. Agencija za plaćanja na temelju podataka iz podnesenog jedinstvenog zahtjeva, IZP korisniku koji udovoljava uvjetima iz stavka 1. ovog članka donosi Odluku o ulasku u sustav potpore za Očuvanje ugroženih izvornih i zaštićenih pasmina domaćih životinja, a kojom se utvrđuje obvezan broj uvjetnih grla za kontrolu.
Godišnje podnošenje zahtjeva za potporu
Članak 89.
Svake godine tijekom trajanja obveznog razdoblja korisnik mora zatražiti potporu za IZP na listu A i prijaviti životinje na listu D u skladu s propisanim rokovima podnošenja jedinstvenog zahtjeva.
Posljedice za smanjenje broja uvjetnih grla
Članak 90.
(1) Korisniku se računa pravo na godišnju potporu za IZP životinje prema broju IZP životinja u JRDŽ-u na dan 10. lipnja i 31. prosinca 2016. godine.
(2) Ukoliko se prilikom administrativne kontrole na dan 10. lipnja i 31. prosinca 2016. godine utvrdi manji broj UG nego je navedeno u Odluci, primjenjuju se odredbe iz članka 31. Delegirane uredbe Komisije (EU) br. 640/2014.
Nadomještanje uvjetnih grla
Članak 91.
(1) Isključivo u slučaju prirodnih okolnosti iz članka 127. i više sile i iznimnih okolnosti iz članka 132. ovoga Pravilnika korisnik može izvršiti nadomještanje životinja.
(2) Nadomještanje je moguće jedino istom pasminom uzgojno valjanih rasplodnih životinja.
(3) Nadomještanje se vrši u roku od 60 dana od događaja koji je doveo do nadomještanja te upisuje u registar na gospodarstvu i u JRDŽ. Agencija za plaćanja se pisanim putem obavještava najkasnije u roku od 10 radnih dana od kad je nadomještanje izvršeno.
Obveze IZP korisnika
Članak 92.
IZP korisnik je dužan ispunjavati sljedeće obveze:
1. Tijekom prvih osamnaest mjeseci obaveznog petogodišnjeg razdoblja završiti izobrazbu vezano uz mjeru Poljoprivreda, okoliš i klimatske promjene u trajanju od minimalno 18 sati. Svake sljedeće godine korisnik je dužan završiti izobrazbu ili koristiti individualno savjetovanje ili sudjelovati u demonstracijskoj aktivnosti u trajanju od minimalno 6 sati godišnje vezano uz navedenu mjeru.
2. Sudjeluje u provedbi uzgojnog programa što udruga uzgajivača, uzgojna organizacija i ovlaštena ustanova potvrđuje svake godine na Obrascu 12. iz Priloga 4. koji je sastavni dio ovoga Pravilnika.
3. Korisnik je obvezan držati životinje u skladu s zoohigijenskim uvjetima držanja i korištenja domaćih životinja (životinje moraju biti pod nadzorom, imati primjeren smještaj, dostupnost