i organizacijskih sustava te ispitivanja tehničke ili ekonomske izvedivosti inovativnih proizvoda ili postupaka.
(2) Korisnik potpore iz stavka 1. ovoga članka može biti:
a) ovlaštenik povlastice;
b) znanstveno tijelo.
(3) Potpora iz stavka 1. ovoga članka može se dodijeliti pod uvjetom da je neovisnim izvješćem o stavljanju na tržište, koje je u skladu s Višegodišnjim nacionalnim strateškim planom za razvoj akvakulture iz članka 34. Uredbe (EU) br. 1380/2013, jasno dokazano da proizvod/i akvakulture koji je/su predmet potpore ima/imaju dobre i održive tržišne izglede.
(4) Potpora se ne dodjeljuje za aktivnosti za koje je postupkom procjene utjecaja zahvata na okoliš utvrđen značajan negativan utjecaj koji se ne može ublažiti, te ako je u postupku ocjene prihvatljivosti zahvata za ekološku mrežu utvrđen značajan negativan utjecaj na ciljeve očuvanja područja ekološke mreže.
(5) Potpora se ne dodjeljuje za uzgoj genetski modificiranih organizama.
II. PRIHVATLJIVI I NEPRIHVATLJIVI TROŠKOVI
Prihvatljive aktivnosti i troškovi
Članak 4.
(1) Prihvatljive su aktivnosti koje provodi ili čije rezultate potvrđuje znanstveno tijelo.
(2) Prihvatljivi su troškovi nastali u okviru aktivnosti koje se provode s ciljem:
a) razvoja tehničkih, znanstvenih ili organizacijskih znanja u akvakulturnim uzgajalištima koja smanjuju učinak na okoliš i ovisnost o ribljem brašnu i ulju, potiču održivo korištenje resursa u akvakulturi, jačaju dobrobit životinja i olakšavaju nove održive metode proizvodnje;
b) razvoja i/ili uvođenja na tržište novih akvakulturnih vrsta dobrog tržišnog potencijala;
c) razvoja i/ili uvođenja novih ili znatno poboljšanih proizvoda, novih ili poboljšanih postupaka ili novih ili poboljšanih upravljačkih i organizacijskih sustava;
d) ispitivanja tehničke i/ili ekonomske izvedivosti inovativnih proizvoda ili postupaka.
Članak 5.
(1) Prihvatljivi troškovi su troškovi nastali od 1. siječnja 2016. godine, izuzev troškova koji se kasnijom kontrolom na terenu ne mogu potvrditi.
(2) Operacija ne smije biti fizički završena ili provedena u cijelosti u trenutku podnošenja Zahtjeva za potporu.
Neprihvatljivi troškovi
Članak 6.
Neprihvatljivi troškovi su:
a) porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a;
b) drugi porezi, naknade i doprinosi;
c) gradnja, rekonstrukcija i održavanje građevina/objekata;
d) potrošni materijal i troškovi kupnje primarne sirovine i repromaterijala, osim onih koji su vezani uz troškove koje pridonose ciljevima navedenim u članku 4. stavku 2. ovoga Pravilnika;
e) troškovi kamata i tečajnih razlika, refinanciranja kamata i amortizacije;
f) carinske i uvozne pristojbe i sve ostale naknade;
g) bankovni troškovi, troškovi jamstava i slične naknade;
h) troškovi pretvaranja, naknade i tečajni troškovi vezani uz račune u stranim valutama, kao i drugi isključivo financijski izdaci;
i) administrativne i upravne pristojbe;
j) plaćanja u gotovini;
k) doprinosi u naravi i plaćanja putem robne razmjene;
l) troškovi vezani uz ugovore o zakupu ili leasingu, kao što je marža najmodavca ili marža davatelja leasinga, režijski troškovi i troškovi osiguranja;
m) operativni troškovi, troškovi održavanja, amortizacije i najma;
n) rabljeni strojevi, rabljena oprema, rabljeni uređaji, rabljeni materijali, rabljeni instrumenti, kao i svi rabljeni sastavni dijelovi naprijed navedenog;
o) troškovi kupnje i izgradnje plovila i kupnje vozila;
p) troškovi kupnje rezervnih dijelova, popravaka i servisiranja;
q) novčane kazne, financijske kazne te troškovi parničnog i upravnog postupka;
r) kupnja zemljišta i nekretnina;
s) prijenos vlasništva nad poduzećem;
t) troškovi nastali prije datuma propisanog u članku 5. stavku 1. ovoga Pravilnika, kao i troškovi nastali poslije navedenog datuma ukoliko se radi o troškovima za »skrivene radove ili opremu« koji ne mogu biti potvrđeni kontrolom na terenu;
u) troškovi vezani uz izravno