 Republike Hrvatske.
VI.
Od primjene ove Odluke izuzimaju se sljedeća trgovačka društva, odnosno druge pravne osobe od strateškog i posebnog interesa za Republiku Hrvatsku:
1. Središnje klirinško depozitarno društvo d.d., Zagreb
2. Hrvatska banka za obnovu i razvitak (HBOR), Zagreb
3. Hrvatske ceste d.o.o., Zagreb
4. Hrvatske autoceste d.o.o., Zagreb
5. HŽ Infrastruktura d.o.o., Zagreb
6. Hrvatske vode, Zagreb
7. Centar za restrukturiranje i prodaju (CERP), Zagreb
8. Hrvatska kontrola zračne plovidbe d.o.o., Zagreb
9. Zračna luka Zadar d.o.o., Zadar
10. Zračna luka Split d.o.o., Kaštel Štafilić
11. Zračna luka Dubrovnik d.o.o., Čilipi
12. HP – Hrvatska pošta d.d., Zagreb
13. Jadrolinija, Rijeka.
VII.
Pravne osobe od strateškog i posebnog interesa za Republiku Hrvatsku, koje nisu obuhvaćene točkom VI. ove Odluke, rasporedit će dobit u skladu s posebnim zakonima koji definiraju njihovu djelatnost.
VIII.
Sredstva s osnove dobiti nakon oporezivanja utvrđena ovom Odlukom, trgovačka društva odnosno druge pravne osobe od strateškog i posebnog interesa za Republiku Hrvatsku, dužna su uplatiti na račun Državnog proračuna IBAN HR1210010051863000160 s modelom 68 i pozivom na broj 7161-OIB uplatitelja-godina za koju se uplaćuje dobit, dinamikom uplate koju će usuglasiti s Ministarstvom financija.
IX.
Predstavnici države dostavit će obavijest Državnom uredu za upravljanje državnom imovinom o svim poduzetim radnjama i mjerama u svrhu provedbe ove Odluke, najkasnije do 31. srpnja 2015. godine, kao i sve daljnje obavijesti vezane uz dinamiku izvršenja uplata.
X.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/261
Urbroj: 50301-09/09-15-3
Zagreb, 8. srpnja 2015.
Predsjednik Zoran Milanović, v. r.
