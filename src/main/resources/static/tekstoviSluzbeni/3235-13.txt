 Prihvatljiva grla su ženska grla mliječnih ili kombiniranih pasmina koja ne ostvaruju proizvodno vezanu potporu za krave dojilje, a prisutna su na gospodarstvu zadnji dan roka za zakašnjele zahtjeve iz članka 8. stavka 1. ovoga Pravilnika, i do tog dana imaju zabilježeno barem jedno teljenje u JRDŽ-u.
(4) Razdoblje obveznog držanja je 150 uzastopnih dana koje započinje prvoga dana nakon roka za zakašnjele zahtjeve iz članka 8. stavka 1. ovoga Pravilnika.
(5) Iznos potpore izračunava se na osnovu dana koje je prihvatljivo grlo provelo na poljoprivrednom gospodarstvu korisnika u razdoblju obveznog držanja iz stavka 4. ovoga članka.
(6) Popis mliječnih ili kombiniranih pasmina iz stavka 3. ovoga članka nalazi se u Tablici 9. iz Priloga 1. Pravilnika. Prihvatljivost kombinirane pasmine utvrđuje se temeljem skupine pasmine kojoj pripadaju otac i majka grla za koje se traži potpora.
(7) U slučaju razlike između broja grla prijavljenih na jedinstvenom zahtjevu i utvrđenih grla temeljem primjene kriterija iz stavka 1. ovoga članka ne primjenjuju se administrativne kazne iz članka 31. Delegirane uredbe Komisije (EU) br. 640/2014.
Proizvodno vezana potpora za tov goveda
Članak 37.
(1) Proizvodno vezana potpora za tov goveda dodjeljuje se korisnicima koji se bave tovom goveda i sudjeluju u Farmskom sustavu osiguranja kvalitete junećeg, janjećeg i jarećeg mesa.
(2) Prihvatljiva grla su muška i ženska grla koja u trenutku izlučenja u JRDŽ-u nisu mlađa od 12 mjeseci niti starija od 24 mjeseca i kod kojih je evidentirano izlučenje u JRDŽ-u na klanje u Republici Hrvatskoj ili izlučenje za izvoz.
(3) Obvezno razdoblje tova na gospodarstvu je najmanje 120 dana od dana dolaska grla na gospodarstvo do dana isporuke koja se odvija od 1. siječnja do 31. prosinca 2016. godine.
(4) Jedinstveni zahtjev sadrži zahtjev za dodjelu proizvodno-vezanih plaćanja za tov goveda, pri čemu je broj utvrđenih životinja u smislu članka 3. stavka 1. točke 18. Delegirane uredbe Komisije br. 640/2014 ujedno broj prijavljenih životinja u smislu članka 3. stavka 1. točke 16. istog stavka, a za potrebe primjene članka 31. Delegirane uredbe Komisije br. 640/2014.
Proizvodno vezana potpora za krave dojilje
Članak 38.
(1) Proizvodno vezana potpora za krave dojilje dodjeljuje se korisnicima koji proizvode telad u sustavu krava dojilja.
(2) Prihvatljiva grla za potporu iz stavka 1. ovoga članka su ženska grla koja nisu mliječne pasmine i križanci mliječnih pasmina prisutna na gospodarstvu prvoga dana nakon roka za zakašnjele zahtjeva iz članka 8. stavka 1. ovoga Pravilnika i koja do tog dana imaju registrirano najmanje jedno teljenje u JRDŽ-u.
(3) Razdoblje obveznog držanja prihvatljivih grla iz stavka 2. ovoga članka na poljoprivrednom gospodarstvu je 150 uzastopnih dana koje započinje prvoga dana nakon roka za zakašnjele zahtjeve iz članka 8. stavka 1. ovoga Pravilnika.
(4) Korisnik je dužan pridržavati se uzastopnog dvomjesečnog razdoblja držanja teladi koje započinje prvog dana nakon teljenja. Uzastopno dvomjesečno razdoblje držanja teladi iz stavka 3. ovoga članka odnosi se na svu telad oteljenu u 2016. godini.
(5) Iznos potpore izračunava se na osnovu dana koje je prihvatljivo grlo provelo na poljoprivrednom gospodarstvu korisnika u razdoblju obveznog držanja iz stavka 3. ovoga članka.
(6) Popis mesnih i kombiniranih pasmina za koje se može ostvariti proizvodno vezana potpora za krave dojilje nalazi se u Tablici 9. iz Priloga 1. ovoga Pravilnika. U slučaju kombiniranih pasmina, pripadnost grupi za ovu vrstu potpore utvrđuje se temeljem skupine pasmine kojoj pripadaju otac i majka grla za koje se traži potpora.
(7) Grlo za koje se ostvaruje proizvodno vezana potpora za krave dojilje nije prihvatljivo za plaćanje za mliječne krave iz članka 48. ovoga Pravilnika u okviru plaćanja za mjere državne potpore.
Proizvodno vezana potpora za ovce i koze
Članak 39.
(1) Proizvodno vezana potpora za ovce i koze se dodjeljuje korisnicima koji uzgajaju rasplodne ovce i koze za