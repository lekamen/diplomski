 počinjenje prekršaja iz članka 102.a stavka 1. točke 24. ovoga Zakona ili ako ne onemoguće postupanje protivno odredbi članka 48. ovoga Zakona.«.
Članak 39.
Članak 104. mijenja se i glasi:
»(1) Trošarinski proizvodi koji su predmet prekršaja iz članka 102.a stavka 1. točaka 3., 4., 5., 24., 25., 26., 28., 29., 30., 31., 36., 37., 38., 39., 40., 42., 43., 44., 45., 47., 53., 57., 58., 61. i 62. ovoga Zakona, članka 102.b stavka 1. točaka 14., 15., 22. i 25. ovoga Zakona te članka 103. stavaka 1., 2. i 3. ovoga Zakona oduzet će se.
(2) Trošarinski proizvodi koji su predmet prekršaja iz stavka 1. ovoga članka oduzet će se i ako nisu u vlasništvu počinitelja prekršaja.
(3) Za prekršaj iz članka 102. stavka 1. točaka 1., 2., 3., 4., 5. i 6. ovoga Zakona učinjen ponovo u roku od tri godine, uz novčanu kaznu, oduzet će se motorno vozilo, plovni objekt, plovilo ili drugi stroj ili motor u kojem je učinjeno takvo djelo.
(4) Motorno vozilo, plovni objekt, plovilo ili drugi stroj ili motor kojim je počinjen prekršaj iz članka 102. stavka 1. točaka 1., 2., 3., 4., 5. i 6. ovoga Zakona i u kojem je ugrađen ili korišten poseban spremnik ili je postojeći preinačen, a radi zloporabe energenata ili izbjegavanja nadzora nad namjenskom uporabom energenata oduzet će se.
(5) Prijevozno ili prijenosno sredstvo u koje je ugrađen poseban prostor za skrivanje trošarinskih proizvoda, a koji je iskorišten za prijevoz trošarinskih proizvoda koji su predmet prekršaja oduzet će se.
(6) Prijevozno ili prijenosno sredstvo iskorišteno za prijevoz ili prijenos trošarinskih proizvoda koje je predmet prekršaja iz članka 102.a stavka 1. točaka 3., 4., 24., 29., 30., 36., 38., 39., 40., 42., 43., 44., 45., 47. i 57. ovoga Zakona i za koje je propisana obveza plaćanja trošarine oduzet će se ako je vrijednost trošarinskih proizvoda koji su predmet prekršaja veća od 1/3 vrijednosti prijevoznog ili prijenosnog sredstva.
(7) Prijevozno ili prijenosno sredstvo iskorišteno za prijevoz ili prijenos duhanskih prerađevina komercijalne naravi koji su predmet prekršaja oduzet će se. U smislu ovoga stavka duhanskim prerađevinama komercijalne naravi smatraju se duhanske prerađevine čija vrsta i količina pokazuje da nisu isključivo namijenjene za pojedinačnu, osobnu uporabu ili za uporabu u kućanstvu počinitelja prekršaja.
(8) Motorno vozilo, plovni objekt, plovilo ili drugi stroj ili motor ili prijevozno ili prijenosno sredstvo iz stavaka 3., 4., 5., 6. i 7. ovoga članka oduzet će se i kada nije u vlasništvu počinitelja prekršaja.
(9) Primjena odredaba ovoga članka ne utječe na prava trećih osoba za naknadu štete od počinitelja prekršaja.«.
Članak 40.
Članak 105. mijenja se i glasi:
»Za robu koja je oduzeta pravomoćnom odlukom carinskog ili pravosudnog tijela carinski ured može na zahtjev vlasnika robe ili počinitelja prekršaja u opravdanim slučajevima vlasniku robe ili počinitelju prekršaja dozvoliti otkup uz plaćanje vrijednosti robe i svih javnih davanja.«.
Članak 41.
Članak 106. briše se.
Članak 42.
Iza članka 107. dodaje se članak 107.a koji glasi:
»Članak 107.a
Po postupcima iz ovoga Zakona ne plaćaju se upravne pristojbe.«.
PRIJELAZNE I ZAVRŠNE ODREDBE
Članak 43.
Ministar financija donijet će pravilnik iz članka 1., članka 2., članka 11., članka 18., članka 19., članka 20., članka 21., članka 25., članka 28., članka 32., članka 34. i članka 35. ovoga Zakona najkasnije u roku od 30 dana od dana stupanja na snagu ovoga Zakona.
Članak 44.
(1) Registrirani primatelji kojima je odobreno više od jednog mjesta primitka trošarinskih proizvoda nastavljaju poslovati pod uvjetima iz važećeg odobrenja, a najdulje šest mjeseci od dana stupanja na snagu ovoga Zakona.
(2) U roku iz stavka 1. ovoga članka registrirani primatelji koji žele trošarinske proizvode primati na mjestu direktne isporuke dužni su ishoditi novo odobrenje za registriranog primatelja.
Članak 45.
(1) Pravne i fizičke osobe koje posluju s duhanskom sirovinom dužne su ishoditi posebno odobrenje iz članka 73.a ovoga