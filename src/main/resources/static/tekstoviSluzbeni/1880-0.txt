97 11.09.2015 Odluka o naknadi za stanovanje
MINISTARSTVO OBRANE
1881
Na temelju članka 133. stavka 7. Zakona o službi u Oružanim snagama Republike Hrvatske (»Narodne novine«, br. 73/2013, 75/2015) donosim
ODLUKU
O NAKNADI ZA STANOVANJE
I.
Ovom se Odlukom određuje visina naknade za stanovanje i način utvrđivanja prava na naknadu za stanovanje.
II.
(1) Djelatnim vojnim osobama raspoređenima po potrebi službe u mjesto službe koje je najmanje 50 km udaljeno od dosadašnjeg mjesta službe ili se nalazi na otoku, a nisu smještene u vojnim lokacijama, isplatit će se naknada za stanovanje u visini i na način određen ovom Odlukom.
(2) Dočasnici i časnici raspoređeni po potrebi službe u skladu sa stavkom 1. ove točke i smješteni u vojnim lokacijama ostvaruju pravo na 50% najniže naknade za stanovanje.
III.
(1) Visina naknade za stanovanje određuje se prema mjestu službe u skladu s tabličnim prikazom mjesta službi koji se nalazi u prilogu ove Odluke i njezin je sastavni dio (Prilog 1).
(2) Visina naknade iz stavka 1. ove točke iznosi:
– 2.400,00 kuna neto za mjesta službe označena kategorijom 1 u tabličnom prikazu mjesta službe
– 1.700,00 kuna neto za mjesta službe označena kategorijom 2 u tabličnom prikazu mjesta službe
– 1.300,00 kuna neto za mjesta službe označena kategorijom 3 u tabličnom prikazu mjesta službe.
IV.
(1) Djelatna vojna osoba koja ostvari pravo na naknadu za stanovanje u skladu s odredbama ove Odluke zadržava pravo na utvrđenu naknadu u slučaju novog rasporeda po potrebi službe u mjesto službe koje je manje od 50 km udaljeno od dosadašnjeg mjesta službe.
(2) Mjesta službe u kojima se zadržava pravo na naknadu iz stavka 1. ove točke označena su poljima sive boje u Prilogu 1. ove Odluke.
V.
Djelatnoj vojnoj osobi prestaje pravo na naknadu za stanovanje:
– danom useljenja u službeni stan
– kada je ona ili član njezine obitelji (supružnik, maloljetno dijete ili dijete na redovnom školovanju, a s kojim živi u zajedničkom kućanstvu) stambeno zbrinut u mjestu službe ili u mjestu udaljenom do 50 km od mjesta službe
– upućivanjem na izobrazbu i vojnu obuku u inozemstvo i izobrazbu izvan mjesta prebivališta u Republici Hrvatskoj dulju od 30 dana ako po toj osnovi ostvaruje pravo na posebnu naknadu
– upućivanjem u inozemstvo radi sudjelovanja u operacijama potpore miru, operacijama odgovore na krize, humanitarnim operacijama i drugim aktivnostima u inozemstvu
– kada je imenovana ili upućena na dužnost vojnog izaslanika ili na drugu vojno-diplomatsku dužnost, u međunarodnu organizaciju ili vojno predstavništvo
– kada joj se osigura organizirani ili ugovoreni međumjesni prijevoz
– prestankom službe.
VI.
Zahtjev za naknadu za stanovanje podnosi se ustrojstvenoj jedinici Ministarstva obrane odnosno Oružanih snaga Republike Hrvatske nadležnoj za odlučivanje u funkcionalnom području upravljanja osobljem, na obrascu koji se nalazi u prilogu ove Odluke i njezin je sastavni dio (Prilog 2).
VII.
Odluke o naknadi za stanovanje evidentiraju se u informacijskom sustavu personalnog upravljanja od strane ustrojstvenih jedinica iz točke VI. ove Odluke.
VIII.
Korisnik naknade za stanovanje obvezan je najkasnije u roku od osam dana od dana nastanka promjene prijaviti svaku promjenu, odnosno činjenicu koja je od utjecaja na ostvarivanje prava, odnosno promjenu uvjeta pod kojima mu je priznato pravo.
IX.
Naknada za stanovanje isplaćuje se do 15. u mjesecu za tekući mjesec.
X.
Djelatnim vojnim osobama kojima je utvrđeno pravo na naknadu za stanovanje u skladu s odredbama Zakona o službi u Oružanim snagama Republike Hrvatske (»Narodne novine«, br. 73/13) i Pravilnika o stambenom zbrinjavanju (»Narodne novine«, br. 131/13 i 135/14) nastavljaju koristiti pravo na naknadu za stanovanje do donošenja odluka u skladu s odredbama ove Odluke.
XI.
(1) Djelatnim vojnim osobama kojima je utvrđeno pravo na naknadu za odvojeni život od obitelji u skladu s Odlukom o naknadi za odvojeni život od obitelji, klasa: 023-03/14-03/1, urbroj: 512-01-14-54, od 27. siječnja