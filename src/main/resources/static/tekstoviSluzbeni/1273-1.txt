 zajednici odnosno druge osobe koja zastupa pravnu osobu koja pruža socijalne usluge.«.
– datum izdavanja,
– mjesto pečata,
– potpis ravnatelja doma socijalne skrbi, centra za pružanje usluga u zajednici odnosno osobe koja zastupa drugu pravnu osobu koja pruža socijalne usluge.
Članak 9.
(1) Iskaznicu iz članka 8. ovoga Pravilnika izdaje dom socijalne skrbi, centar za pružanje usluga u zajednici ili druga pravna osoba koja pruža socijalne usluge.
(2) O izdanim iskaznicama dom socijalne skrbi, centar za pružanje usluga u zajednici ili druga pravna osoba koja pruža socijalne usluge vodi evidenciju.
(3) Evidencija iz stavka 2. ovog članka sadrži osobno ime stručnog radnika kojemu je iskaznica izdana, broj iskaznice, datum uručenja, datum povratka iskaznice, potpis nositelja iskaznice, te odjeljak za napomene.
Članak 10.
(1) Stručni radnik doma socijalne skrbi, centra za pružanje usluga u zajednici ili druge pravne osobe koja pruža socijalne usluge koji izgubi iskaznicu ili na drugi način ostane bez iskaznice dužan je o tome odmah izvijestiti ravnatelja doma socijalne skrbi, centra za pružanje usluga u zajednici ili odgovornu osobu u pravnoj osobi.
(2) Novu iskaznicu dom ili druga pravna osoba koja pruža socijalne usluge izdat će stručnom radniku nakon što je izgubljena ili na drugi način nestala iskaznica oglašena nevažećom u »Narodnim novinama«.
(3) Do izdavanja nove iskaznice dom, centar za pružanje usluga u zajednici ili druga pravna osoba koja pruža socijalne usluge stručnom radniku će izdati pisanu ovlast koja zamjenjuje iskaznicu.
Članak 11.
Stručni radnik doma socijalne skrbi, centra za pružanje usluga u zajednici ili druge pravne osobe koja pruža socijalne usluge kojemu prestaje radni odnos obvezan je vratiti iskaznicu danom prestanka radnog odnosa, a najkasnije u roku 3 dana od dana prestanka radnog odnosa.
Članak 12.
Danom stupanja na snagu ovoga Pravilnika prestaje važiti Pravilnik o sadržaju i obliku iskaznice stručnih radnika centra za socijalnu skrb, doma socijalne skrbi i druge pravne osobe koja pruža socijalne usluge (»Narodne novine« broj 124/12).
Članak 13.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/15-04/8
Urbroj: 519-03-1-1/1-15-1
Zagreb, 5. lipnja 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
OBRASCI ISKAZNICE STRUČNOG RADNIKA CENTRA ZA SOCIJALNU SKRB I PODRUŽNICE




OBRASCI ISKAZNICE STRUČNIH RADNIKA DOMA SOCIJALNE SKRBI, CENTRA ZA PRUŽANJE USLUGA U ZAJEDNICI I DRUGE PRAVNE OSOBE SKRBI KOJE PRUŽAJU SOCIJALNE USLUGE




