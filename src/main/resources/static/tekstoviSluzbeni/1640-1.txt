– rasijecanje i/ili mljevenje mesa u maloprodajnom objektu na zahtjev kupca
(l) »ribarnica« – maloprodajni objekt koji može uključivati više odvojenih jedinica (npr. štandovi i klupe) u kojima se prodaju proizvodi ribarstva, živi školjkaši, živi bodljikaši, živi plaštenjaci i živi morski puževi te obavlja djelatnost pripreme proizvoda ribarstva na zahtjev kupca
(m) »sabirališta divljači« – objekti u kojima se odstrijeljena divljač skladišti i/ili obrađuje
(n) »objekt za klanje malih papkara na gospodarstvu podrijetla« – objekt koji se nalazi na gospodarstvu gdje su mali papkari (svinja, ovca, koza, uzgojena divljač) uzgojeni/boravili najmanje 3 mjeseca, a ako se radi o prasadi i janjadi/jaradi do 20 kg težine da su rođeni na gospodarstvu, te u kojima se kolje do 12 uvjetnih grla godišnje namijenjenih isključivo za pripremu hrane u vlastitoj turističkoj ponudi
(o) »uvjetno grlo« – jedno uvjetno grlo je ekvivalent 500 kg tjelesne mase žive životinje
(p) »lokalna maloprodaja« – prodavaonica udaljena najviše 60 km od proizvođača hrane u kojoj se ta hrana prodaje izravno krajnjem potrošaču
(r) »vlastita turistička ponuda« – pružanje ugostiteljskih usluga na vlastitom poljoprivrednom gospodarstvu
(s) »lokalna turistička ponuda« – prodaja proizvoda objektu koji se bavi pružanjem turističkih usluga udaljenom najviše 60 km od proizvođača
(t) »sabirnice jaja« – objekti za prikupljanje i isporuku jaja, u skladu s člankom 1. točkom (c) Uredbe (EZ) 589/2008.
Nadležna tijela
Članak 3.
Nadležna tijela za provedbu ovoga Pravilnika su:
(a) Ministarstvo nadležno za poljoprivredu, uprava nadležna za poslove veterinarstva i sigurnost hrane (u daljnjem tekstu: Uprava nadležna za poslove veterinarstva i sigurnosti hrane) za Poglavlje II. ovoga Pravilnika
(b) Ministarstvo nadležno za zdravlje, uprava nadležna za poslove sanitarne inspekcije (u daljnjem tekstu: Uprava nadležna za poslove sanitarne inspekcije) za Poglavlje III. ovoga Pravilnika
(c) Ministarstvo nadležno za poljoprivredu, uprava nadležna za poslove poljoprivrede i prehrambene industrije (u daljnjem tekstu: Uprava nadležna za poslove poljoprivrede i prehrambene industrije) za Poglavlje IV. ovoga Pravilnika.
Upisnici
Članak 4.
(1) Nadležna tijela iz članka 3. ovoga Pravilnika vode upisnike objekata i subjekata u poslovanju s hranom, svako iz svoje nadležnosti.
(2) Upisnici iz stavka 1. ovoga članka vode se u elektroničkom obliku.
(3) Središnju evidenciju registriranih subjekata i objekata te odobrenih objekata u poslovanju s hranom vodi Uprava nadležna za poslove veterinarstva i sigurnosti hrane.
(4) U svrhu vođenja središnje evidencije registriranih subjekata i objekata u poslovanju s hranom Uprava nadležna za poslove sanitarne inspekcije i Uprava nadležna za poslove poljoprivrede i prehrambene industrije dužne su Upravi nadležnoj za poslove veterinarstva i sigurnosti hrane dostavljati podatke iz upisnika iz stavka 1. ovoga članka.
(5) U svrhu vođenja središnje evidencije odobrenih objekata u poslovanju s hranom Uprava nadležna za poslove poljoprivrede i prehrambene industrije je dužna, najmanje jednom mjesečno, dostavljati Upravi nadležnoj za poslove veterinarstva i sigurnosti hrane podatke iz upisnika iz članka 46. ovoga Pravilnika.
Poglavlje II. POSEBNE ODREDBE ZA OBJEKTE KOJI PODLIJEŽU NADZORU VETERINARSKE INSPEKCIJE
Odjeljak 1. REGISTRACIJA OBJEKATA
Objekti koji podliježu registraciji
Članak 5.
Registraciji u skladu s odredbama ovoga Poglavlja podliježu sljedeći objekti:
1. objekti u primarnoj proizvodnji hrane životinjskog podrijetla koja je namijenjena za javnu potrošnju:
– objekti za proizvodnju jaja
– objekti za primarnu proizvodnju pčelinjih proizvoda
– objekti u kojima se proizvodi sirovo mlijeko
– uzgajališta riba, školjkaša i ostali objekti akvakulture
– farme puževa
– drugi objekti u kojima se obavlja djelatnost primarne proizvodnje hrane životinjskog podrijetla
2. objekti koji se primarno koriste kao privatni stambeni prostori, u kojima se priprema svježi sir i vrhnje