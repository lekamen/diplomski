 uporabi bilo kojeg sustava za kočenje vozila, aktivirani neovisno ili pojedinačno.
(8) Kočna svjetla mogu biti izvedena tako da je njihov svjetlosni intenzitet proporcionalan postignutom usporenju pri kočenju.
(9) Kočna svjetla ne smiju biti ugrađena na dio vozila koji se pomiče u vožnji.
(10) Vozilo koje je opremljeno uređajem koji omogućuje vožnju unazad, može biti opremljeno svjetlom za vožnju u nazad.
(11) Svjetlo za vožnju unazad se mora upaliti kada se aktivira uređaj za vožnju unazad, dok je vozilo upaljeno.
(12) Najniža točka svjetleće površine ne smije biti manja od 250 mm i ne viša od 1200 mm iznad tla te ne smije osvjetljavati cestu više od 10 m.
Članak 124.
(1) Vozila kategorije L moraju biti opremljena s dva prednja i dva stražnja pokazivača smjera.
(2) Prednji i stražnji pokazivači smjera moraju biti jasno vidljivi svim sudionicima u prometu.
(3) Na vozilima kategorije L1 do L5 umjesto prednjih i stražnjih pokazivača smjera, mogu biti ugrađena dva pokazivača smjera na upravljaču, jasno vidljiva sprijeda i straga.
(4) Vozila kategorije L6 i L7 mogu imati ugrađene i bočne pokazivače smjera
(5) Učestalost treptanja pokazivača smjera treba iznositi 90±30 treptaja u minuti.
(6) Od trenutka uključivanja pokazivača smjera svjetlost se mora upaliti najkasnije za jednu sekundu, a ugasiti se prvi put najkasnije za 1,5 sekundu.
(7) Najmanja međusobna udaljenost stražnjih pokazivača smjera iznosi 180 mm.
(8) Uključivanje pokazivača smjera mora biti neovisno o uključivanju bilo kojega drugog svjetla na vozilu.
(9) Svi pokazivači smjera postavljeni na istoj strani vozila, moraju se istodobno uključivati i isključivati istim prekidačem.
(10) Kontrola funkcioniranja pokazivača smjera mora biti izvedena signalnim svjetlom na kontrolnoj ploči.
(11) Uređaj za istodobno uključivanje svih pokazivača smjera mora biti ugrađen i izveden tako da se može uključiti posebnom sklopkom, a kontrola funkcioniranja mora se osigurati kontrolnim svjetlom na kontrolnoj ploči.
(12) Istodobno uključivanje svih pokazivača smjera može se uključiti samostalno nakon postignutog najvećeg usporenja pri kočenju.
4. Uređaji koji omogućuju normalnu vidljivost
Članak 125.
(1) Vjetrobran i bočna stakla u ravnini vozača ne smiju se dodatno zatamnjivati.
(2) Iznimno od stavka 1. ovoga članka, vjetrobran i bočna stakla se mogu zatamniti ako su ugrađeni ispod vidokruga vozača.
(3) Brisači vjetrobrana na vozilima kategorije L sa kabinom, moraju biti ugrađeni i izvedeni tako da omoguće brisanje što veće površine vjetrobrana po svim vremenskim uvjetima.
(4) Vozila koja imaju ugrađene brisače vjetrobrana moraju imati i perače vjetrobrana.
(5) Odredba stavka 1. ovoga članka ne primjenjuje se na vozila policije.
Članak 126.
(1) Vozačka zrcala moraju biti izvedena i ugrađena prema sljedećim zahtjevima:
Kategorija vozila Broj zrcala Površina zrcala L3, L6, L7 2 50 cm2 L1, L2, L4, L5 - 50 cm2 (ako su ugrađena)
(2) Površina vozačkog zrcala mora imati takve optičke značajke da ne uzrokuje iskrivljenje slike i boje predmeta te da nije podložna štetnom djelovanju atmosferskih prilika.
(3) Površina vozačkog zrcala koja reflektira sliku može biti ravna, konveksna ili kombinirana.
(4) Polumjer ispupčenosti konveksne površine vozačkog zrcala ne smije biti manji od 80 cm.
5. Samonosiva karoserija, šasija i ostali dijelovi
Članak 127.
(1) Okvir ili karoserija vozila kategorije L mora biti ugrađena i izvedena tako da po svojoj konstrukciji, kakvoći, vrsti materijala i opremljenosti, odgovara namjeni vozila i osigurava sigurnost putnika i vozača za vrijeme vožnje.
(2) Natpisi na vozilu ne smiju po svom sadržaju biti provokativni, neetični ili protivni pravnom poretku.
(3) Rubovi izbočenih dijelova i ukrasnih predmeta na prednjem dijelu vozila ne smiju biti oštri niti svojim oblikom, dimenzijama, usmjerenjem ili tvrdoćom povećavati opasnost od ozljede u slučaju naleta vozila na pješaka.
(4) Ako postoji ukrasna figura na gornjoj površini prednjeg dijela vozila, ona mora biti elastično