 provjera stručnosti s ispitivačem.
(2) Uvjeti za stjecanje ovlaštenja ili povlastice temeljem valjanog inozemnog ovlaštenja ili povlastice zrakoplova su:
a) dozvola pilota izdana u skladu s ovim Pravilnikom,
b) ukupan nalet i broj letova potrebnih za stjecanje ovlaštenja, kako je propisano ovim Pravilnikom, i
c) provjera stručnosti s ispitivačem.
Stjecanje dozvole pilota padobrana s pogonom temeljem iskustva
Članak 20.
Uvjeti za stjecanje dozvole pilota padobrana s pogonom temeljem iskustva su:

GLAVA II. DOZVOLA KATEGORIJE A
Uvjeti za stjecanje dozvole kategorije A
Članak 21.
Uvjeti za stjecanje dozvole kategorije A su:
a) potvrda o završenom osposobljavanju,
b) provjera praktične osposobljenosti, i
c) valjan certifikat o zdravstvenoj sposobnosti.
Opće odredbe
Članak 22.
(1) Organizacija za osposobljavanje smije započeti osposobljavanje maloljetne osobe samo uz potpisanu suglasnost roditelja, odnosno staratelja.
(2) Osposobljavanje letovima s velikih visina je dozvoljeno ako učenik:
a) posjeduje valjan certifikat o zdravstvenoj sposobnosti, i
b) ima više od 15 godina starosti.
Teorijsko osposobljavanje
Članak 23.
(1) Teorijsko osposobljavanje mora obuhvatiti sljedeće predmete:
a) teorija letenja,
b) tehnika letenja,
c) teorija i tehnika jedrenja,
d) pružanje prve pomoći,
e) opasne situacije i izvanredni postupci,
f) konstrukcije i održavanje,
g) meteorologija, i
h) pravila i propisi.
(2) Iznimno od stavka 1. ovoga članka, teorijsko osposobljavanje pilota padobrana s pogonom mora obuhvatiti sljedeće predmete:
a) teorija letenja,
b) tehnika letenja,
c) osnove navigacije,
d) pružanje prve pomoći,
e) opasne situacije i izvanredni postupci,
f) konstrukcije i održavanje,
g) meteorologija, i
h) pravila i propisi.
(3) Teorijsko osposobljavanje se mora završiti najkasnije prije početka praktičnog osposobljavanja letovima s velikih visina.
GLAVA III. DOZVOLA KATEGORIJE B
Uvjeti za stjecanje dozvole kategorije B
Članak 24.
(1) Uvjeti za stjecanje dozvole kategorije B su:
a) posjedovanje dozvole kategorije A,
b) posjedovanje potvrde o završenom osposobljavanju, i
c) ostvaren ukupan nalet od najmanje 50 sati.
(2) Dodatno, za stjecanje dozvole kategorije B pilota parajedrilice mora se obaviti trening simulacija incidentnih situacija tokom leta (SIV) koji se sastoji od najmanje sljedećih manevara:
a) upravljanje napadnim kutom (»pitch/pendulum control«),
b) asimetrično (jednostrano) zatvaranje (»asymmetric collapse«),
c) frontalno zatvaranje (»front collapse«),
d) B-zastoj (»B-line stall«), ako je primjenjivo,
e) potpuni zastoj (»full stall«),
f) spiralno propadanje (»spiral«),
Teorijsko osposobljavanje
Članak 25.
(1) Teorijsko osposobljavanje mora obuhvatiti sljedeće predmete:
a) napredna tehnika letenja,
b) teorija i tehnika preleta,
c) opasne situacije i izvanredni postupci, i
d) meteorologija.
(2) Iznimno od stavka 1. ovoga članka, teorijsko osposobljavanje pilota padobrana s pogonom mora obuhvatiti sljedeće predmete:
a) napredna tehnika letenja,
b) navigacija,
c) opasne situacije i izvanredni postupci, i
d) meteorologija.
GLAVA IV. OVLAŠTENJE NASTAVNIK LETENJA
Uvjeti za osposobljavanje i stjecanje ovlaštenja
Članak 26.
(1) Uvjeti za osposobljavanje su:

(2) Uvjeti za stjecanje ovlaštenja su:
a) potvrda o završenom osposobljavanju, i
b) provjera praktične osposobljenosti za stjecanje ovlaštenja.
Osposobljavanje
Članak 27.
(1) Teorijsko osposobljavanje mora obuhvatiti:
a) temeljna znanja o odgoju i obrazovanju (pedagogija),
b) didaktiku i umijeća nastavnika,
c) psihologiju poučavanja i učenja,
d) metodiku letačkog osposobljavanja,
e) organizaciju i sigurnost letenja, i
f) ljudske mogućnosti i ograničenja.
(2) Nastavnik letenja smije provoditi osposobljavanje za stjecanje ovlaštenja nastavnika letenja ako:
a) je obavio najmanje 100 vježbi praktičnog osposobljavanja s učenicima, ili
b) položi provjeru praktične osposobljenosti za provođenje osposobljavanja za stjecanje ovlaštenja nastavnika letenja.
Produženje i obnavljanje ovlaštenja