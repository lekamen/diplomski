 gradonačelnik, općinski načelnik Rok: 30. travnja 2016. godine
2. Županije i Grad Zagreb, odnosno njihova tijela, koja to nisu propisala, dužni su (sukladno članku 41. stavku 2. i članku 43. stavku 1. Zakona o šumama (»Narodne novine«, br. 140/05, 82/06, 129/08, 80/10, 124/10, 25/12, 68/12, 18/13, 148/13 i 94/14) propisati mjere čuvanja šuma, provođenja šumskog reda te zabrane loženja otvorene vatre i paljenja drvenog ugljena za šume i šumsko zemljište šumoposjednika.
Sukladno članku 10. Zakona o šumama, županijske skupštine, odnosno Skupština Grada Zagreba, dužne su odrediti rok u kojem su Hrvatske šume d.o.o. Zagreb i šumoposjednici, te pravne osobe koje koriste šumu ili šumsko zemljište dužne pošumiti opožarene površine, površine na kojima nije uspjelo pomlađivanje i površine na kojima je izvršeno pustošenje, bespravna sječa ili krčenje, ako taj rok nije utvrđen šumskogospodarskim planom (koje ga nisu već odredile).
Općinska, odnosno gradska vijeća (za Grad Zagreb Gradska skupština), koja nisu propisala potrebne mjere za uređivanje i održavanje poljoprivrednih rudina, sukladno članku 12. Zakona o poljoprivrednom zemljištu (»Narodne novine«, br. 39/13 i 48/15), dužna su propisati i provesti mjere i u dijelu koji se odnosi na zaštitu od požara.
Izvješće o provedenim propisanim mjerama, navedeni subjekti dužni su dostaviti teritorijalno nadležnom Područnom uredu Državne uprave za zaštitu i spašavanje i vatrogasnoj zajednici županije.
Izvršitelji zadatka: župan, gradonačelnik, općinski načelnik Sudjelovatelji: Područni uredi Državne uprave za zaštitu i spašavanje Vatrogasne zajednice županija Rok: 30. travnja 2016. godine
3. Jedinice lokalne i područne (regionalne) samouprave dužne su organizirati sjednice Stožera civilne zaštite i vatrogasnih zapovjedništava, tematski vezano uz pripremu požarne sezone u 2016. godini, na kojima je potrebno:
a) razmotriti stanje zaštite od požara na području za koje su nadležni i usvojiti Plan rada za ovogodišnju požarnu sezonu,
b) razmotriti, razraditi i usvojiti Financijski plan osiguranih sredstava za provođenje zadaća tijekom požarne sezone. Posebnu pozornost usmjeriti na financijska sredstva za podmirenje troškova angažiranja vatrogasaca i upućivanja na redovnu plansku i eventualnu izvanrednu dislokaciju iz kontinentalnog dijela, odnosno prihvata, boravka i angažiranja vatrogasaca, opreme i tehnike na priobalnom dijelu Republike Hrvatske,
c) predložiti usvajanje Plana operativne provedbe Programa aktivnosti na tom području,
d) predložiti usvajanje Plana aktivnog uključenja svih subjekata zaštite od požara na tom području,
e) predložiti pogodne lokalitete i prostore, odnosno pripremiti prijedloge za potrebne predradnje radi uspostave odgovarajućih zapovjednih mjesta za koordinaciju gašenja požara sukladno odredbama Plana intervencija kod velikih požara otvorenoga prostora na teritoriju Republike Hrvatske.
Izvršitelji zadatka: župan, gradonačelnik, općinski načelnik Sudjelovatelji: Područni uredi Državne uprave za zaštitu i spašavanje Vatrogasne zajednice županija Rok: 30. travnja 2016. godine
4. Jedinice lokalne i područne (regionalne) samouprave, Javne ustanove za upravljanje nacionalnim parkovima te Hrvatske šume d.o.o. dužni su ažurirati, odnosno izraditi planove motrenja, čuvanja i ophodnje te provoditi propisane mjere zaštite od požara na ugroženim prostorima, građevinama i prostorima uz pružne i cestovne pravce za područje svoje odgovornosti. Osobitu pozornost potrebno je usmjeriti na održavanje pristupnih putova za interventna vozila prema kritičnoj infrastrukturi (prugama, autocestama, elektroenergetskim postrojenjima, crpilištima vode, šumama, plinovodima, naftovodima, dalekovodima i slično).
Financijska sredstva za izradu planova motriteljsko-dojavne službe osiguravaju pravne osobe koje su vlasnici ili korisnici površine ili građevine kojima upravljaju.
Financijska sredstva za izradu planova motriteljsko-dojavne službe za prostore u svom vlasništvu, odnosno vlasništvu fizičkih