 način određen odlukom iz stavka 1. ovog članka.
Članak 89.
Prihodi i rashodi Komore određuju se financijskim proračunom Komore, koji donosi Skupština najkasnije do 30. travnja kalendarske godine.
Ako Skupština ne donese financijski proračun u roku iz stavka 1. ovog članka, obvezna je donijeti Odluku o privremenom financiranju Komore te najkasnije do 1. lipnja kalendarske godine donijeti financijski proračun Komore.
Članak 90.
O financijskom poslovanju Komore podnosi se godišnji obračun Skupštini na prihvaćanje.
Članak 91.
Financijsko poslovanje Komore obavlja se na način propisan zakonom i drugim propisima, ovim Statutom i općim aktima Komore.
XXVII. PRIJELAZNE I ZAVRŠNE ODREDBE
Članak 92.
Za tumačenje ovog Statuta ovlašteno je Upravno vijeće.
Članak 93.
Sve ostale opće akte Komora je obvezna uskladiti s odredbama ovog Statuta i Zakona o izmjenama i dopunama Zakona o stomatološkoj djelatnosti (»Narodne novine« br. 120/09), najkasnije u roku od šest mjeseci od dana stupanja na snagu Zakona o izmjenama i dopunama Zakona o stomatološkoj djelatnosti.
Članak 94.
U cijelom tekstu Statuta Komore riječi »stomatološka djelatnost« zamjenjuje se s riječima »dentalna medicina«, riječi »doktor stomatologije« zamjenjuje se s riječima »doktor dentalne medicine«, riječi »stomatološki studij« zamjenjuje se s riječima »studij dentalne medicine«, a riječi »osnovna mreža stomatološke djelatnosti« zamjenjuje se s riječima »mreža javne zdravstvene službe za dentalnu medicinu u odgovarajućem broju i padežu.«
Članak 95.
Do prvih predstojećih redovnih izbora za tijela Komore, funkciju članova Upravnog odbora Strukovnog razreda dentalnih tehničara iz članka 34. ovih izmjena i dopuna Statuta, obavljat će dosadašnji članovi Upravnog odbora Udruge zubnih tehničara Republike Hrvatske.
Upravni odbor Strukovnog razreda dentalnih tehničara donijet će opći akt kojim će propisati način djelovanja dentalnih tehničara u područnim sjedištima Komore do prvih predstojećih izbora za tijela Komore.
Članak 96.
Ove izmjene i dopune Statuta stupaju na snagu osmog dana od dana objave u Narodnim novinama, osim niže navedenih odredbi koje stupaju na snagu na prvim predstojećim redovnim izborima za tijela Komore:
– članak 22. izmjena i dopuna Statuta (novi članak 19. stavak 2.);
– članak 24. stavak 2. podstavak 10. izmjena i dopuna Statuta;
– članak 25. stavak 1. i 2. izmjena i dopuna Statuta;
– članak 43. izmjena i dopuna Statuta (članak 36. stavak 1.).
Članak 97.
Odredba članka 17. stavak 2. podstavak 2. Statuta Komore ostaje na snazi i primjenjuje se do prvih predstojećih redovnih izbora za tijela Komore.
Članak 98.
Sve odredbe ovih izmjena i dopuna Statuta koje se odnose na dentalne asistente (članak 9., 12., 14., 17., 18., 21., 24., 25., 34., 46., 59., 61., 63., 64., 68. i 70.), primjenjivat će se nakon ustrojavanja odgovarajuće edukacije dentalnih asistenata i Strukovnog razreda dentalnih asistenata.«
Klasa: 030-02/15-03/05
Urbroj: 497-03/3-15/01
Zagreb, 10. travnja 2015.
Predsjednik Komore mr. sc. Hrvoje Pezo, dr. med. dent., v. r.
