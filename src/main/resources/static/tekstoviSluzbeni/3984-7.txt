postupa protivno članku 10. stavku 1. u vezi sa stavcima 2. i 3. toga članka Uredbe (EU) 2015/751
16. ako sprječava primatelja plaćanja u usmjeravanju potrošača na uporabu bilo kojega platnog instrumenta kojemu primatelj plaćanja daje prednost ili zabranjuje primatelju plaćanja da platne instrumente na temelju kartica određene kartične platne sheme tretira na povoljniji ili nepovoljniji način nego prema drugima, čime postupa protivno članku 11. stavku 1. Uredbe (EU) 2015/751
17. ako sprječava primatelja plaćanja da platitelja obavijesti o međubankovnim naknadama i naknadama koje se zaračunavaju trgovcima, čime postupa protivno članku 11. stavku 2. Uredbe (EU) 2015/751.
(2) Za prekršaj iz stavka 1. ovoga članka kaznit će se i odgovorna osoba kartične platne sheme novčanom kaznom u iznosu od 5000,00 do 50.000,00 kuna.
Prekršaji izvršitelja obrade
Članak 13.
(1) Za prekršaj kaznit će se izvršitelj obrade novčanom kaznom od 5000,00 do 100.000,00 kuna:
1. ako sudjeluje u zaobilaženju primjene gornje granice međubankovne naknade iz članka 3. stavka 1. ili članka 4. Uredbe (EU) 2015/751, čime postupa protivno članku 5. Uredbe (EU) 2015/751
2. ako postupi protivno odredbama o razdvajanju kartične platne sheme i izvršitelja obrade iz članka 7. stavka 1. Uredbe (EU) 2015/751
3. ako ne osigura tehničku interoperabilnost svojeg sustava s drugim sustavima izvršitelja obrade, čime postupa protivno članku 7. stavku 5. Uredbe (EU) 2015/751
4. ako ne ispunjava zahtjeve kojima se osigurava da je izvršitelj obrade neovisan u smislu računovodstva, ustroja i postupaka donošenja odluka iz regulatornih tehničkih standarda donesenih na temelju članka 7. stavka 6. Uredbe (EU) 2015/751
5. ako umeće automatske mehanizme, softver ili uređaje na platni instrument ili na opremu koja se koristi na prodajnom mjestu, kojima se platitelju ili primatelju plaćanja ograničuje izbor platnog brenda ili aplikacije za plaćanje, pri uporabi platnog instrumenta s povezanim platnim brendovima, čime postupa protivno članku 8. stavku 6. Uredbe (EU) 2015/751.
(2) Za prekršaj iz stavka 1. ovoga članka kaznit će se i odgovorna osoba izvršitelja obrade novčanom kaznom u iznosu od 2000,00 do 50.000,00 kuna.
Prekršaji drugih osoba
Članak 14.
(1) Za prekršaj kaznit će se pravna ili fizička osoba novčanom kaznom u iznosu od 20.000,00 do 500.000,00 kuna:
1. ako kao korisnik platnih usluga koji nije potrošač postupi protivno članku 9. Uredbe (EU) br. 260/2012
2. ako sudjeluje u zaobilaženju primjene gornje granice međubankovne naknade iz članka 3. stavka 1. ili članka 4. Uredbe (EU) 2015/751, čime postupa protivno članku 5. Uredbe (EU) 2015/751
3. ako kao pružatelj tehničkih usluga umeće automatske mehanizme, softver ili uređaje na platni instrument ili na opremu koja se koristi na prodajnom mjestu, kojima se platitelju ili primatelju plaćanja ograničuje izbor platnog brenda ili aplikacije za plaćanje, pri uporabi platnog instrumenta s povezanim brendovima, čime postupa protivno članku 8. stavku 6. Uredbe (EU) 2015/751
4. ako kao primatelj plaćanja sprječava platitelja da za kategorije platnih kartica ili povezanih platnih instrumenata koje prihvaća zaobiđe automatski prioritetni odabir koji je primatelj plaćanja izvršio na svojoj opremi, čime postupa protivno članku 8. stavku 6. Uredbe (EU) 2015/751
5. ako kao primatelj plaćanja ne obavijesti potrošača na jasan i nedvosmislen način o platnim karticama ili drugim platnim instrumentima kartične platne sheme koje ne prihvaća istodobno kada obavješćuje potrošača o prihvaćanju drugih platnih kartica i platnih instrumenata te kartične platne sheme, čime postupa protivno članku 10. stavku 4. Uredbe (EU) 2015/751.
(2) Za prekršaj iz stavka 1. ovoga članka kaznit će se i odgovorna osoba pravne osobe novčanom kaznom u iznosu od 2000,00 do 20.000,00 kuna.
Nadležnost za vođenje prekršajnog postupka
Članak 15.
Za prekršaje propisane ovim Zakonom prekršajni postupak u prvom stupnju vodi Financijski inspektorat Republike Hrvatske.
V. PRIJELAZNE 