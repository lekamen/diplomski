 kapaciteta proizvodnog postrojenja, proizvedena u zasebnom proizvodnom postrojenju od trenutka povećanja kapaciteta.
Učinci zajedničkih projekata država članica Europske unije i trećih država
Članak 14.
(1) Kada se dio električne energije ili količina električne energije iz članka 13. stavka 4. ovoga Zakona smatra dijelom Nacionalnoga cilja Republike Hrvatske, Republika Hrvatska dužna je u roku od tri mjeseca nakon završetka svake kalendarske godine u okviru razdoblja određenog u skladu s člankom 13. stavkom 6. točkom 3. ovoga Zakona izdati obavijest u kojoj navodi:
1. ukupnu količinu električne energije iz obnovljivih izvora energije koja je tijekom te godine proizvedena u proizvodnom postrojenju za koje je izdana obavijest iz članka 13. stavka 5. ovoga Zakona
2. količinu električne energije iz obnovljivih izvora energije koja je tijekom godine proizvedena u proizvodnom postrojenju koji se smatra dijelom Nacionalnog cilja Republike Hrvatske
3. dokaz o ispunjavanju uvjeta iz članka 13. stavka 2. ovoga Zakona.
(2) Obavijest iz stavka 1. ovoga članka dostavlja se Europskoj komisiji i trećoj državi koja je potvrdila projekt u skladu s člankom 13. stavkom 5. točkom 4. ovoga Zakona.
(3) Za ocjenjivanje postizanja Nacionalnog cilja Republike Hrvatske količina električne energije proizvedene iz obnovljivih izvora energije za koju je u skladu sa stavkom 1. točkom 2. ovoga članka izdana obavijest dodaje se količini energije iz obnovljivih izvora koja se uzima u obzir pri ocjenjivanju ispunjavanja Nacionalnog cilja Republike Hrvatske.
III. NATJEČAJ ZA PRAVO GRAĐENJA PROIZVODNOG POSTROJENJA KOJE KORISTI OBNOVLJIVE IZVORE ENERGIJE ILI VISOKOUČINKOVITU KOGENERACIJU NA DRŽAVNOM ZEMLJIŠTU
Članak 15.
(1) U svrhu izgradnje proizvodnih postrojenja koje koristi obnovljive izvore energije i u svrhu izgradnje visokoučinkovite kogeneracije na nekretninama u vlasništvu Republike Hrvatske može se osnovati pravo građenja i/ili pravo služnosti.
(2) Pravo građenja na nekretninama u vlasništvu Republike Hrvatske u svrhu izgradnje proizvodnog postrojenja koje koristi obnovljive izvore energije ili izgradnje visokoučinkovite kogeneracije te infrastrukturnih građevina neposredno povezanih s radom proizvodnog postrojenja osniva se neposrednom pogodbom temeljem ugovora o osnivanju prava građenja s pravnom ili fizičkom osobom koja je izabrana kao najpovoljniji ponuđač na provedenom natječaju iz članka 16. stavka 2. ovoga Zakona, koji se sklapa sa središnjim tijelom nadležnim za upravljanje državnom imovinom, sukladno propisima kojima se uređuje upravljanje državnom imovinom, prema kriterijima i uvjetima provedenog natječaja.
(3) Pravo služnosti na nekretninama u vlasništvu Republike Hrvatske u svrhu izgradnje proizvodnog postrojenja koje koristi obnovljive izvore energije ili izgradnje visokoučinkovite kogeneracije te infrastrukturnih građevina neposredno povezanih s radom proizvodnog postrojenja osniva se neposrednom pogodbom, sukladno propisima kojima se uređuje upravljanje državnom imovinom.
(4) Prijenos osnovanog prava građenja ili dijela prava građenja, prije isteka roka na koji je osnovano, na drugu osobu provodi se sukladno propisima kojima se uređuje upravljanje državnom imovinom.
Članak 16.
(1) Pravna ili fizička osoba koja je zainteresirana za gradnju proizvodnog postrojenja koje koristi obnovljive izvore energije ili izgradnju visokoučinkovite kogeneracije na državom zemljištu iskazuje interes za gradnju proizvodnog postrojenja Ministarstvu.
(2) Ministarstvo temeljem iskazanog interesa za gradnju proizvodnog postrojenja iz stavka 1. ovog članka priprema i provodi javni natječajni postupak za pravo građenja i/ili pravo služnosti za gradnju proizvodnog postrojenja na određenoj lokaciji, a koji se objavljuje u »Narodnim novinama« i na mrežnim stranicama Registra OIEKPP-a.
(3) Ministarstvo je dužno raspisati javne natječaje iz stavka 2. ovoga članka dva puta godišnje, na temelju iskazanih interesa pristiglih u prethodnom razdoblju. Prethodno razdoblje 