 agronomske etike i Kodeksom dobre agronomske prakse.
Članak 33.
(1) Za teže povrede dužnosti i ugleda ovlaštenom agronomu mogu se izreći ove mjere:
1. ukor
2. novčana kazna.
(2) Za lakše povrede dužnosti i ugleda ovlaštenog agronoma može se izreći opomena i novčana kazna.
Članak 34.
Statutom i aktima Komore pobliže se utvrđuju lakše i teže povrede, stegovne mjere i rad tijela koja pokreću i provode stegovni postupak u skladu s ovim Zakonom.
Članak 35.
(1) Novčana kazna iz članka 33. stavka 1. točke 2. ovoga Zakona može se izreći u iznosu od 5.000,00 do 15.000,00 kuna.
(2) Iznos novčane kazne uplaćuje se u korist Komore.
(3) Statutom se pobliže utvrđuje visina novčanih kazni za teže i lakše povrede dužnosti i ugleda ovlaštenih agronoma i njihova namjena.
Članak 36.
(1) Stegovni postupak protiv ovlaštenog agronoma po službenoj dužnosti pokreće se po podnesenoj prijavi zainteresirane osobe, a provodi ga stegovno tijelo Časni sud Komore.
(2) Rješenje koje donosi Časni sud Komore je upravni akt, a donosi ga predsjednik Časnog suda Komore.
(3) Uvjeti za imenovanje članova i način rada Časnog suda Komore propisat će se Statutom.
Članak 37.
(1) Pravo prigovora u stegovnom postupku za teže povrede dužnosti i ugleda ovlaštenog agronoma osim ovlaštenog agronoma ima i podnositelj prijave.
(2) Prigovor iz stavka 1. ovoga članka podnosi se Predsjedniku komore.
(3) Rješenje po prigovoru iz stavka 1. ovoga članka je upravni akt, a donosi ga Predsjednik komore.
(4) Protiv rješenja iz stavka 3. ovoga članka kojim je izrečena stegovna mjera može se pokrenuti upravni spor.
Članak 38.
(1) Pravo pokretanja postupka za teže povrede dužnosti i ugleda ovlaštenog agronoma zastarijeva protekom tri godine od saznanja tijela ovlaštenog za pokretanje postupka, odnosno protekom pet godina od učinjene povrede.
(2) Pravo pokretanja postupka za lakše povrede dužnosti i ugleda ovlaštenog agronoma zastarijeva protekom jedne godine od saznanja tijela ovlaštenog za pokretanje postupka, odnosno protekom dvije godine od učinjene povrede.
(3) Zastara vođenja postupka nastupa protekom pet godina od pokretanja postupka, a zastara se prekida svakom radnjom koja se poduzima radi vođenja postupka.
(4) Konačna rješenja stegovnih tijela Komore iz članaka 36. i 37. ovoga Zakona kojima su izrečene novčane kazne ovršne su isprave i Komora je ovlaštena tražiti njihovu prisilnu ovrhu.
(5) Ovrha stegovne mjere zastarijeva protekom jedne godine od dana pravomoćnosti rješenja kojim je izrečena stegovna mjera ili od dana isteka roka za koji je ovrha stegovne mjere odgođena.
IX. NADZOR
Članak 39.
(1) Upravni nadzor nad provedbom ovoga Zakona i propisa donesenih na temelju ovoga Zakona te nadzor nad zakonitosti rada, postupanja i općih akata Komore obavlja Ministarstvo.
(2) Ministarstvo nadzire i prati rad Komore i zbog toga može od Komore zatražiti odgovarajuće izvještaje i podatke.
(3) Komora je dužna dostaviti tražene izvještaje i podatke pridržavajući se rokova koje odredi Ministarstvo.
X. PRIJELAZNE I ZAVRŠNE ODREDBE
Članak 40.
(1) U roku od trideset dana od dana stupanja na snagu ovoga Zakona ministar će imenovati Povjerenstvo za provođenje prvih izbora za članove Skupštine komore, Vijeća komore, Nadzornog odbora komore, Predsjednika komore i njegova zamjenika (u daljnjem tekstu: Prvi izbori za tijela Komore) i održavanje izborne skupštine Komore.
(2) Pravo sudjelovanja na Prvim izborima za tijela Komore imaju svi agronomi koji na dan stupanja na snagu ovoga Zakona imaju najmanje jednu godinu radnog staža u struci, osim agronoma koji su u mirovini, agronoma koji ne udovoljavaju uvjetima iz članka 22. stavka 2. ovoga Zakona.
(3) Povjerenstvo iz stavka 1. ovoga članka:
1. utvrdit će izborna pravila za provođenje Prvih izbora za tijela Komore
2. objavit će Javni poziv agronomima za sudjelovanje na Prvim izborima za tijela Komore
3. formirat će Osnivački popis agronoma nazočnih na izbornoj skupštini Komore (u daljnjem tekstu: Osnivački popis).
(4) Prvi izbori za tijela Komore,