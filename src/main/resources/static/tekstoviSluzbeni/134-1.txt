U članku 3. prijelaznih i završnih odredbi ZODIIZoC propisuje da će se isti primjenjivati na sve postupke koji su započeti, a za koje nije potpisan ugovor o koncesiji do dana stupanja na snagu ZODIIZoC-a. U obrazloženju Zahtjeva za raspisivanje državnog referenduma Predlagatelj je naveo da je razlog za predloženo zakonsko rješenje (tj. ZODIIZoC) dvostruk.

Prvo, navodimo namjeru da se javne ceste kao dobro od interesa za Republiku Hrvatsku podvrgnu posebnom koncesijskom režimu te da se na taj način osigura njihova posebna zaštita. Potreba posebnog koncesijskog režima obrazložena je u Zahtjevu za raspisivanje referenduma, a odnosi se na bitne karakteristike javnih cesta koje ih čine različitim od ostalih dobara u pravnom prometu (naročito činjenica da se radi o prirodnom monopolu).

Drugi razlog je sprečavanje davanja hrvatskih autocesta u koncesiju za javne usluge jer bi se davanjem navedene koncesije de facto onemogućila posebna zaštita javnih cesta kao dobra od interesa za Republiku Hrvatsku. Naime, predmetnom koncesijom sve izgrađene autoceste u Republici Hrvatskoj bile bi u narednom dugoročnom periodu dane na upravljanje privatnim koncesionarima, a s obzirom da cestovna infrastruktura predstavlja integralni sustav, isto bi uz gubitak kontrole nad autocestama imalo utjecaja i na ostale javne ceste. Dovršavanje započetog postupka koncesije imalo bi za posljedicu neučinkovitost predloženog zakonskog rješenja, odnosno u konačnici osujećivanje mogućnosti da se građani na referendumu opredijele za zakonsko rješenje koje bi proizvelo cjelovite i smislene učinke na sustav upravljanja javnim cestama.

3. Pozitivni zakonski okvir kojim je uređeno provođenje (državnog) referenduma izrazito je podnormiran. ZR-om nije propisana točna procedura nakon podnošenja zahtjeva predsjedniku Hrvatskog sabora za raspisivanje referenduma. Nisu propisani niti rokovi unutar kojih se moraju poduzeti potrebne radnje da bi se odlučilo o zahtjevu za raspisivanje referenduma koji je upućen sukladno ZR-u. Također, nije propisano niti da u vremenu od podnošenja zahtjeva za raspisivanje referenduma pa do provedbe samog referenduma nije dopušteno poduzimati radnje koje bi mogle dovesti u pitanje svrhu raspisivanja referenduma. Navedena situacija u praksi rezultira iznimno dugim razdobljem od podnošenja zahtjeva za raspisivanje referenduma do održavanja referenduma (primjerice, 5 i pol mjeseci u slučaju referenduma o ustavnoj definiciji braka, a za referendum o tzv. outsourcing-u referendum nije raspisan niti nakon 4 i pol mjeseca od podnošenja zahtjeva). Odgađanje donošenja odluke o raspisivanju referenduma u slučaju referendumske inicijative koju je pokrenuo Predlagatelj, zbog gore navedenih specifičnosti (točka 2.), moglo bi referendumsko izjašnjavanje građana svesti na formalnost lišenu sadržaja. Naime, donošenje odluke o koncesioniranju hrvatskih autocesta ne bi nužno dovelo u pitanje održavanje samog referendumskog izjašnjavanja o ZODIIZoC-u, ali bi nakon odluke o koncesioniranju hrvatskih autocesta bili dovedeni u pitanje smisao i svrha ZODIIZoC-a. Iz navedenog slijedi da bi donošenjem odluke o koncesioniranju hrvatskih autocesta prije izjašnjavanja birača o ZODIIZoC-u nastala nenadoknadiva šteta uskrate, Ustavom zajamčenog, prava neposrednog odlučivanja biračima Republike Hrvatske.«
III. MJERODAVNO PRAVO
3. Člankom 125. Ustava propisana je nadležnost Ustavnog suda. Taj članak Ustava glasi:
»Članak 125.

Ustavni sud Republike Hrvatske:

– odlučuje o suglasnosti zakona s Ustavom;

– odlučuje o suglasnosti drugih propisa s Ustavom i zakonom;

– može ocjenjivati ustavnost zakona te ustavnost i zakonitost drugih propisa koji su prestali važiti ako od tog prestanka do podnošenja zahtjeva ili prijedloga za pokretanje postupka nije prošlo više od godine dana,

– odlučuje povodom ustavnih tužbi protiv pojedinačnih odluka državnih tijela, tijela jedinica lokalne i područne (regionalne) samouprave te pravnih osoba s javnim ovlastima kad su tim odlukama