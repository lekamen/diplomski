– izvještaj o dodatnim informacijama o fondu,
– statistička izvješća.
(2) Mirovinsko društvo dužno je za fond kojim upravlja sastaviti izvještaje iz stavka 1. alineja 1. i 2. ovoga članka čija struktura i sadržaj su propisani u Prilogu 3. i 4. ovoga Pravilnika.
(3) Izvještaj o dodatnim informacijama fonda iz stavka 1. alineja 3. ovoga članka sastoji se od tri obrasca:
– Broj članova, iznos uplata na osobni račun te isplata s osnove ostvarivanja prava prestanka članstva u fondu (Obrazac DI-DMF-1),
– Spolna i dobna struktura članova fonda (Obrazac DI-DMF-2) i
– Potraživanja fonda od Ministarstva financija te uplate državnih poticajnih sredstava na osobne račune članova fonda (Obrazac DI-DMF-3),
koje je mirovinsko društvo dužno sastaviti u skladu sa strukturom i sadržajem koji su definirani u Prilogu 5. ovoga Pravilnika.
(4) Statistička izvješća iz stavka 1. alineje 4. ovoga članka su izvješća o radu fondova čiji sadržaj, oblik i rokove dostave, ovisno o potrebi istraživanja/analize sustava nebankarskih financijskih usluga, izvještavanja javnosti i korisnika usluga te razmjene informacija s drugim nadzornim tijelima i/ili institucijama nadležnim za statistiku, kreira Agencija.
(5) Iznimno od stavka 4. ovoga članka, Agencija ne dovodeći u pitanje načela nadležnosti, tajnosti i zaštitite podataka, može prihvatiti statističke upitnike odnosno način prikupljanja podataka kreirane od strane drugih nadzornih tijela i/ili institucija nadležnih za statistiku.
(6) Izvješća iz stavka 5. ovoga članka mirovinsko društvo dužno je sastavljati i dostavljati na način i u rokovima prema zahtjevu Agencije.
ROKOVI I NAČIN DOSTAVE
Članak 5.
(1) Polugodišnji izvještaji fonda koji se sastavljaju za razdoblje prvih šest mjeseci poslovne godine, dostavljaju se Agenciji u roku od dva mjeseca od završetka prvih šest mjeseci poslovne godine.
(2) Revidirani godišnji izvještaji koji se sastavljaju za poslovnu godinu, dostavljaju se Agenciji u roku od četiri mjeseca od završetka poslovne godine.
Članak 6.
(1) Mirovinsko društvo dužno je za fond kojim upravlja sastaviti izvještaje iz članka 4. stavka 1. alineja 1. i 2. ovoga Pravilnika u rokovima istovjetnim rokovima iz članka 5. stavka 1. i 2. ovoga Pravilnika.
(2) Mirovinsko društvo dužno je za fond kojim upravlja sastaviti izvještaj iz članka 4. stavka 1. alineja 3. ovoga Pravilnika, odnosno obrasce iz članka 4. stavka 3. ovoga Pravilnika u sljedećim rokovima:
– Obrazac DI-DMF-1 za svaki mjesec u godini i to u roku 8 dana od posljednjeg dana u mjesecu,
– Obrazac DI-DMF-2 za prva tri mjeseca kalendarske godine, za prvih šest mjeseci kalendarske godine, za prvih devet mjeseci kalendarske godine i za cijelu kalendarsku godinu u roku od mjesec dana od završetka izvještajnog razdoblja i
– Obrazac DI-DMF-3 za kalendarsku godinu u kojoj su nastala potraživanja s osnove državnih poticajnih sredstava (dalje: DPS) u roku istovjetnom roku iz članka 5. stavka 2. ovoga Pravilnika.
Članak 7.
(1) Mirovinsko društvo dužno je za fond kojim upravlja dostaviti Agenciji izvještaje iz članka 3. stavak 2. i 4. i članka 4. stavka 1. alineja 1., 2. i 3. ovoga Pravilnika u elektroničkom obliku s naprednim elektroničkim potpisom u skladu s tehničkom uputom Agencije.
(2) Smatra se da je mirovinsko društvo dostavilo izvještaje iz stavka 1. ovoga članka u trenutku kada je izvještaj prihvaćen na poslužitelju Agencije za zaprimanje izvještaja.
(3) U opravdanim slučajevima nemogućnosti dostave na način propisan stavkom 1. ovoga članka, mirovinsko društvo dužno je izvještaje iz članka 3. stavka 2. i članka 4. stavka 1. alineja 1., 2. i 3. ovoga Pravilnika dostaviti u pisanom obliku, neposredno ili poštom u svrhu pravodobnog izvješćivanja. Mirovinsko društvo dužno je dostaviti izvještaje na način propisan stavkom 1. ovoga članka čim prestanu razlozi nemogućnosti dostave, a najkasnije u roku od 8 dana od isteka roka za dostavu izvještaja.
(4) Mirovinsko društvo dužno je za fond kojim upravlja izvještaje iz članka 3. stavak 4. ovoga