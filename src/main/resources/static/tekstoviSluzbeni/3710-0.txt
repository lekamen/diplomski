40 30.04.2016 Presuda Visokog upravnog suda Republike Hrvatske broj: UsII-55/14-9 od 14. travnja 2016.
VISOKI UPRAVNI SUD REPUBLIKE HRVATSKE
1059
PRESUDA
Visoki upravni sud Republike Hrvatske u vijeću sastavljenom od sudaca toga suda Arme Vagner Popović, predsjednice vijeća, Ane Berlengi Fellner i Mirjane Čačić, članova vijeća, te sudske savjetnice Ivane Mamić Vuković, zapisničarke, u upravnom sporu tužitelja Metronet telekomunikacije d.d. za telekomunikacijske usluge, Zagreb, Ulica grada Vukovara 269/d, protiv rješenja tuženika Hrvatske agencije za poštu i elektroničke komunikacije (sada: Hrvatske regulatorne agencije za mrežne djelatnosti), Zagreb, Roberta Frangeša Mihanovića 9., uz sudjelovanje zainteresirane osobe Hrvatski Telekom d.d., Zagreb, Roberta Frangeša Mihanovića 9., radi utvrđivanja prava na naplatu usluga kolokacije, na sjednici vijeća održanoj 14. travnja 2016.,
presudio je
I. Tužbeni zahtjev se usvaja.
II. Poništava se rješenje Hrvatske agencije za poštu i elektroničke komunikacije, klasa: UP/I-344-08/13-03/21, urbroj: 376-04-14-15 od 25. travnja 2014.
III. Ova presuda će se objaviti u »Narodnim novinama«.
Obrazloženje
Osporenom odlukom u točki I. izreke djelomično je usvojen zahtjev tužitelja i naloženo Hrvatskom Telekomu d.d. Zagreb sklapanje dopune Ugovora o međusobnom povezivanju kojim će se Hrvatski Telekom d.d. obvezati na plaćanje naknade za uslugu kolokacije koju mu Metronet telekomunikacija d.d. pruža primjenjujući po načelu reciprociteta istu cijenu koju Metronet telekomunikacija d.d. plaća Hrvatskom Telekomu d.d. za istu uslugu na razini gradova i županija, dok je točkom II. izreke u preostalom dijelu zahtjev tužitelja odbijen.
Tužitelj u tužbi navodi da je pokrenuo regulatorni spor temeljem članka 20. ZEK-a s obzirom da nije uspio mirnim putem ugovoriti s HT-om sklapanje dopune Ugovora o međupovezivanju, a kojom bi se među ugovornim stranama utvrdili svi uvjeti i cijene za uslugu zakupa tehničkog prostora tužitelja na lokaciji Zagreb, Ulica grada Vukovara 269/d (dalje u tekstu: usluga kolokacije ili usluga zakupa tehničkog prostora), jer je HT osporavao pravo tužitelja da uopće naplaćuje bilo kakvu naknadu za uslugu kolokacije pozivajući se na odredbe članka 3.3. Standardne ponude za usluge međupovezivanja HT-a. Smatra neprihvatljivim i bez ikakvog obrazloženja utemeljeno određivanje cijene usluge kolokacije primjenom načela reciprociteta za »istu« uslugu koju tužitelj plaća HT-u na razini gradova i županija. Usluga kolokacije koju pruža HT te cijene i način izračuna cijena za mjesečni najam kolokacijskog prostora utvrđene su Standardnom ponudom HT-a za uslugu izdvojenog pristupa lokalnoj petlji (dalje u tekstu: SP RUO), a koju je HT objavio u skladu s Odlukom tuženika donesenom u postupku analize tržišta veleprodajnog (fizičkog) pristupa mrežnoj infrastrukturi (uključujući dijeljeni ili potpuni izdvojeni pristup) na fiksnoj lokaciji. Kolokacijske prostorije HT-a nisu niti izbliza opremljene kao što je opremljen podatkovni centar tužitelja koji se uz to nalazi u zakupljenom prostoru u poslovnoj zoni u Zagrebu, pa se izračun naknade za uslugu kolokacije koju tužitelj naplaćuje HT-u mora temeljiti na tužiteljevim, a ne na HT-ovim troškovima, što je tužitelj detaljno obrazložio u svom očitovanju od 21. veljače 2014., ali tuženik o dokaznim prijedlozima tužitelja nije odlučio niti je u obrazloženju osporenog rješenja naveo razloge. Tuženik je na usmenoj raspravi od 6. veljače 2014., usvojio prijedlog HT-a te je zaključkom naložio tužitelju dostavu detaljne specifikacije troškova mjesečnog zakupa tehničkog prostora (usluge kolokacije) i način izračuna navedenog troška. Ukazuje da je navedena radnja u vođenju postupka proturječna obrazloženju pobijanog rješenja jer ako tužitelju nije bila određena regulatorna obveza troškovne usmjerenosti cijena tada nije bilo osnove da tuženik naloži tužitelju dostavu specifikacije i načina izračuna cijene predmetne usluge. Tuženik u obrazloženju navodi da iako je