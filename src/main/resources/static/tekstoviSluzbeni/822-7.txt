 nadležna za fondove Europske unije te vezano uz to sudjeluje u radu međuresornih stručnih skupina; prati i daje prijedloge nadležnoj ustrojstvenoj jedinici Ministarstva za kandidiranje projekata na natječaje fondova Europske unije, te sudjeluje u provedbi projekata; sudjeluje u pripremanju stručnih podloga za pripremu nacionalnih dokumenata kao podloga za korištenje međunarodnih fondova, sudjeluje u pripremi i provedbi plana stručnog usavršavanja službenika za korištenje fondova Europske unije; sudjeluje u izradi baze projekata i pripremu projektne dokumentacije za korištenje sredstava; predlaže politiku razvoja međunarodne suradnje; sudjeluje u informiranju potencijalnih prijavitelja o mogućnostima korištenja sredstava; sudjeluje u radu te priprema odgovarajuće materijale za pojedine inicijative iz nadležnosti Uprave; izrađuje upute, analize i izvješća iz svojeg djelokruga. Uprava sudjeluje u izradi programa razvojne suradnje Republike Hrvatske te provodi mjere programa razvojne suradnje i aktivnosti usmjerene kvalitetnoj provedbi tih mjera. Unutar Ministarstva koordinira i surađuje sa svim ustrojstvenim jedinicama Ministarstva po raznim pitanjima vezano uz službenu razvojnu i humanitarnu pomoć.
Uprava sudjeluje u izradi strateškog plana Ministarstva definiranjem ciljeva, načina ostvarenja i pokazatelja uspješnosti, prati ispunjavanje postavljenih ciljeva te osigurava informacije za redovito polugodišnje i godišnje izvješćivanje o postignutim rezultatima, utvrđuje rizike uzimajući u obzir definirane ciljeve, procjenjuje učinak i vjerojatnost rizika, postupa po rizicima, prati ih i o njima izvješćuje koordinatora za rizike i koordinatora aktivnosti za uspostavu procesa upravljanja rizicima na razini Ministarstva. Uprava sudjeluje u izradi Financijskog plana Ministarstva u svom području rada za buduće razdoblje; predlaže mjesečnu dinamiku potrebnih financijskih sredstava te je odgovorna za izradu mjesečnog financijskog plana, odnosno planiranje potrebnih sredstava na mjesečnoj razini radi osiguranja pravovremene i kvalitetne provedbe programa i aktivnosti Uprave.
Uprava provodi analizu i kontrolu namjenskog utroška sredstava dodijeljenih u okviru rada Uprave.
Uprava obavlja i druge poslove koji su joj stavljeni u nadležnost posebnim zakonom ili drugim propisima.
Za obavljanje poslova iz djelokruga Uprave za hrvatske branitelje iz Domovinskog rata i članove njihovih obitelji ustrojavaju se:
3.1. Sektor za skrb o hrvatskim braniteljima iz Domovinskog rata i članovima njihovih obitelji;
3.2. Sektor za psihosocijalnu, zdravstvenu i savjetodavnu pomoć.«.
Članak 17.
Članak 15. mijenja se i glasi:
»Sektor za skrb o hrvatskim braniteljima iz Domovinskog rata i članovima njihovih obitelji pruža pravnu i stručnu pomoć HRVI iz Domovinskoga rata u vezi s ostvarivanjem njihovih prava na temelju priznatog statusa HRVI iz Domovinskoga rata, a koja im pripadaju na temelju zakona i drugih propisa; na zahtjev čelnika tijela priprema prijedloge odluka o financijskoj pomoći najugroženijim hrvatskim braniteljima i članovima njihovih obitelji; obavlja stručne poslove i aktivnosti vezano uz sufinanciranje projekata rješavanja pristupačnosti objektima osoba s invaliditetom; provodi mjere za uključivanje hrvatskih branitelja u društveni i gospodarski život; vodi evidenciju o braniteljskim socijalno-radnim zadrugama; organizira aktivnosti s nadležnim tijelima u cilju provođenja Programa stručnog osposobljavanja i zapošljavanja hrvatskih branitelja i djece smrtno stradalih, zatočenih ili nestalih hrvatskih branitelja s ciljem porasta zaposlenosti hrvatskih branitelja i djece smrtno stradalih, zatočenih ili nestalih hrvatskih branitelja, a vodeći se i smjernicama Nacionalnog plana psihosocijalne pomoći i smjernicama aktivne politike zapošljavanja RH.
Sektor obavlja poslove iz Programa u cilju osnaživanja osjetljivih društvenih skupina, njihovog uključivanja u radno-tržišni sustav koji će im omogućiti pristup zaposlenju i ekonomskim resursima, spriječiti 