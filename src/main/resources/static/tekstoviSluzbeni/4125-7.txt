 obnova postupka u cijelosti, a koje je potvrđeno presudom Upravnog suda Republike Hrvatske broj Us-9189/2006-7 od 20. 06. 2007. naloženo je ovom tijelu da svim strankama u postupku i to podnositeljima zahtjeva, svim zakupcima, odnosno osobama koje faktički koriste predmetne poslovne prostore, obvezniku naknade, Državnom odvjetništvu Republike Hrvatske, kao i drugim eventualno zainteresiranim strankama u ovoj upravnoj stvari omogući sudjelovanje u istom ...
Iz dokumentacije koja prileži spisu, naročito iz rodnih listova i izvatka iz matice rođenih za Ivana Žerjava i Veru Štimac r. Žerjav proizlazi da je kao njihova majka upisana Margareta Žerjav rođ. Egger, koja je u vrijeme njihova rođenja bila u braku s Viktorom Žerjav, ocem Ivana i Vere, da je rješenjem o nasljeđivanju iza pok. Olge Žerjav donesenim od strane Općinskog suda u Zagrebu XIX-O-2720/75 od 25. 11. 1975., njezinim nasljednikom proglašen na temelju zakona, brat Miroslav Rabatić te da je iz navedenog rješenja o nasljeđivanju iza pok. Olge Žerjav od 25. 11. 1975., razvidno da je u navedenom ostavinskom postupku s potraživanjem prema ostavinskoj masi sudjelovao i Ivan Žerjav, ovdje podnositelj zahtjeva.
Temeljem gore navedenog ovo tijelo poklanja vjeru upisu u rodne listove, izvatke iz matice rođenih i činjeničnom stanju utvrđenom u ostavinskom postupku iza pokojne Olge Žerjav okončanom rješenjem Općinskog suda u Zagrebu O-2720/75 od 25. 11. 1975., jer je i Ivan Žerjav sudjelovao u istom, a nije proglašen njezinim nasljednikom, dakle sudjelovao je u ostavinskom postupku te je mogao ukoliko je srodstvo pokojne bilo krivo utvrđeno prigovoriti na isto što on nije učinio.
Ovo tijelo nije poklonilo vjeru činjeničnom stanju utvrđenom u postupku okončanom rješenjem o nasljeđivanju donesenim od strane Općinskog suda u Zagrebu pod Posl.br. X-O-4690/97 od 23. lipnja 1997. iza pok. Olge Žerjav kojim su njezinim nasljednicima proglašeni njezin sin Ivica Žerjav, te unuke Jasna Crkvenčić Bojić i Željka Guttman, ovdje podnositelji zahtjeva, iz razloga što je Općinsko državno odvjetništvo u Zagrebu povodom kaznene prijave Pere Šole,« (zakupca poslovnog prostora – op. Ustavnog suda) »a što je vidljivo iz obrazloženja rješenja Općinskog državnog odvjetništva u Zagrebu broj: DOK-649/00 od 1. 8. 2003., izvršilo uvid u ostavinski spis Općinskog suda u Zagrebu, Posl. br. X-O-4690/97 te je utvrdilo da u istome spisu do donošenja rješenja o nasljeđivanju od 23. lipnja 1997. ne prileži rodni list za Veru Štimac slijedom čega ovo tijelo zaključuje da je navedeno rješenje o nasljeđivanju doneseno samo na temelju navoda utvrđenih nasljednika, a od kojih je Ivan Žerjav zasigurno znao da postoji i rješenje o nasljeđivanju iza Olge Žerjav od 25. 11. 1974. godine, jer je i on sa svojim potraživanjem prema ostavinskoj masi sudjelovao u tom postupku. ...
U odnosu na prijedlog punomoćnika podnositelja zahtjeva da ovo tijelo treba pitanje srodstva Olge Žerjav s Ivanom Žerjavom i Verom Štimac r. Žerjav smatrati kao prethodno pitanje radi kojeg ovo tijelo treba prekinuti postupak i uputiti protustranke da kod nadležnih tijela pokrenu postupak za utvrđivanje činjenice je li Olga Žerjav bila majka Ivana Žerjava i Vere Žerjav ovo tijelo smatra da je upisom u matične knjige upisana činjenica očinstva i majčinstva neke osobe, te da su to javne knjige odnosno da izvadak iz matične knjige rođenih i rodni list predstavljaju javne isprave u istinitost čijeg sadržaja ovo tijelo ne sumnja, ...
Budući da je u postupku utvrđeno da pokojna Olga Žerjav nije bila majka Ivana (Ivice) Žerjava i Vere Štimac r. Žerjav, a samim time proizlazi da podnositelji zahtjeva nisu bili njezini nasljednici prvog nasljednog reda, odnosno ovlaštenici naknade sukladno članku 9. Zakona o naknadi za njezin suvlasnički dio, zahtjev podnositelja zahtjeva u odnosu na naknadu za 1/2 nekretnine u Zagrebu, Preradovićeva 1, trebalo je odbiti, a kako i glasi točka 1. izreke. ...«
30. U odgovarajućim podulošcima u vlastovnicama zemljišnih knjiga