 propisati ministar nadležan za socijalnu skrb.
Članak 17.
(1) Osobe iz članka 10. stavka 2. ovoga Zakona mogu organizirati humanitarne akcije nakon izvršnosti rješenja o odobrenju provođenja humanitarne akcije izdanog od strane nadležnog ureda za svaku pojedinu akciju.
(2) Iznimno, ako prijeti opasnost za život ili zdravlje ljudi, osoba iz članka 10. stavka 2. ovoga Zakona može organizirati humanitarnu akciju i prije nego što pribavi rješenje o odobrenju provođenja humanitarne akcije pod uvjetom da je podnijela zahtjev za izdavanje rješenja.
(3) Osoba iz stavka 2. ovoga članka dužna je pribaviti rješenje o odobrenju provođenja humanitarne akcije u roku od petnaest dana od dana početka humanitarne akcije.
Članak 18.
(1) Zahtjev za izdavanje rješenja o odobrenju provođenja humanitarne akcije podnosi se nadležnom uredu na propisanom obrascu najmanje petnaest dana prije planiranog početka humanitarne akcije.
(2) Iznimno od stavka 1. ovoga članka, zahtjev za izdavanje rješenja može se podnijeti i u kraćem roku kada to zahtijevaju izvanredne okolnosti zbog ugroženosti života i zdravlja ljudi.
(3) Nadležni ured donijet će rješenje o odobrenju provođenja humanitarne akcije na zahtjev stalnog prikupljača humanitarne pomoći ako su ispunjeni sljedeći uvjeti:
– podnositelj zahtjeva ima razrađen plan provođenja humanitarne akcije te plan korištenja prikupljene humanitarne pomoći
– podnositelj zahtjeva ima otvoren račun za humanitarnu akciju.
(4) Nadležni ured donijet će rješenje o odobrenju provođenja humanitarne akcije na zahtjev osobe iz članka 10. stavka 2. podstavka 2. ako su ispunjeni sljedeći uvjeti:
– pravna, odnosno fizička osoba koja podnosi zahtjev ispunila je obvezu plaćanja dospjelih poreznih obveza i obveza za mirovinsko i zdravstveno osiguranje
– pravna, odnosno fizička osoba koja podnosi zahtjev ima razrađen plan provođenja humanitarne akcije te plan korištenja prikupljene humanitarne pomoći
– pravna osoba niti odgovorna osoba u pravnoj osobi, odnosno fizička osoba nisu pravomoćno osuđene za neko od kaznenih djela iz članka 14. stavka 2. podstavaka 4. i 5. ovoga Zakona, osim ako je nastupila rehabilitacija prema posebnom zakonu
– pravna osoba niti odgovorna osoba u pravnoj osobi, odnosno fizička osoba nisu pravomoćno osuđene za prekršaje iz članka 14. stavka 2. podstavka 6. ovoga Zakona, osim ako je nastupila rehabilitacija prema posebnom zakonu
– protiv pravne osobe niti protiv odgovorne osobe u pravnoj osobi, odnosno protiv fizičke osobe ne vodi se kazneni postupak za kaznena djela iz članka 14. stavka 2. podstavaka 4. i 5. ovoga Zakona
– podnositelj zahtjeva ima otvoren račun za humanitarnu akciju.
(5) Nadležni ured odbit će zahtjev iz stavaka 3. i 4. ovoga članka ako utvrdi da nisu ispunjeni uvjeti propisani tim stavcima ili ako utvrdi da planirane aktivnosti iz dostavljenog plana provođenja humanitarne akcije ne opravdavaju svrhu humanitarne akcije.
(6) Sadržaj i oblik obrasca iz stavka 1. ovoga članka pravilnikom će propisati ministar nadležan za socijalnu skrb.
Članak 19.
(1) Izreka rješenja o odobrenju provođenja humanitarne akcije, među ostalim, sadržava i:
– evidencijsku oznaku i oznaku vrste humanitarne akcije
– naziv i trajanje humanitarne akcije
– broj računa za humanitarnu akciju.
(2) Rješenje o odobrenju provođenja humanitarne akcije obvezno se dostavlja tijelima nadležnim za pojedino područje prema oznaci vrste humanitarne akcije u skladu s člankom 27. stavkom 3. ovoga Zakona, nadležnoj poreznoj upravi, ministarstvu nadležnom za socijalnu skrb te nadležnoj policijskoj upravi ako se humanitarna akcija organizira na javnom mjestu.
(3) Sadržaj evidencijske oznake humanitarne akcije iz stavka 1. podstavka 1. ovoga članka pravilnikom će propisati ministar nadležan za socijalnu skrb.
Članak 20.
(1) O žalbi protiv rješenja nadležnog ureda kojim se odlučuje o zahtjevu iz članka 18. stavka 1. ovoga Zakona odlučuje ministarstvo nadležno za socijalnu skrb.
(2) Žalba iz stavka 1. ovoga članka ne odgađa izvršenje