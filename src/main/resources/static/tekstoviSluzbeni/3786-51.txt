 iz koje se može utvrditi da ulagatelji u otvoreni investicijski fond s javnom ponudom iz treće države na koji se zahtjev odnosi imaju barem jednaku razinu zaštite kao ulagatelji u UCITS fondove.
(3) Uz dokumentaciju iz stavka 2. ovoga članka društvo za upravljanje iz treće države dužno je, prema potrebi, dostaviti i dokaz o deponiranju novčanih sredstava u skladu s odredbama članka 147. ovoga Zakona.
(4) Agencija će izdati odobrenje za trgovanje udjelima otvorenog investicijskog fonda s javnom ponudom iz treće države ako, na temelju podataka kojima raspolaže i dokumentacije priložene uz zahtjev, utvrdi da:
1. će ulagatelji u otvoreni investicijski fond s javnom ponudom iz treće države imati barem jednaku razinu zaštite kao ulagatelji u UCITS fondove i da se imovina tog investicijskog fonda ulaže u skladu s načelom razdiobe rizika
2. na udjele otvorenog investicijskog fonda s javnom ponudom iz treće države ne primjenjuje se zabrana nuđenja u državi u kojoj je taj otvoreni investicijski fond s javnom ponudom osnovan
3. ne postoji vjerojatnost da bi bilo otežano obavljanje nadzora nad podružnicom društva za upravljanje iz treće države u skladu s odredbama ovoga Zakona i
4. društva za upravljanje iz Republike Hrvatske mogu trgovati udjelima UCITS fondova u toj trećoj državi.
(5) Agencija će odbiti izdati odobrenje za trgovanje udjelima svih ili samo određenih otvorenih investicijskih fondova s javnom ponudom iz treće države ako utvrdi da nisu ispunjeni uvjeti iz stavka 4. ovoga članka.
(6) Agencija će odbiti izdati odobrenje za trgovanje udjelima otvorenog investicijskog fonda s javnom ponudom iz treće države ako između Agencije i nadležnog tijela društva za upravljanje iz treće države ne postoji učinkovita suradnja i razmjena informacija na temelju kojih Agencija može izvršavati svoje zadaće u skladu s odredbama ovoga Zakona.
(7) Kada je društvo za upravljanje iz treće države podnijelo Agenciji zahtjev za izdavanje odobrenja za osnivanje podružnice u Republici Hrvatskoj, postupak odlučivanja o tom zahtjevu može se spojiti s postupkom odlučivanja o zahtjevu za izdavanje odobrenja za trgovanje udjelima otvorenog investicijskog fonda s javnom ponudom iz treće države.
Posebna pravila za trgovanje udjelima otvorenih investicijskih fondova s javnom ponudom iz treće države
Članak 147.
(1) Kao uvjet za izdavanje odobrenja za trgovanje udjelima otvorenog investicijskog fonda s javnom ponudom iz treće države u Republici Hrvatskoj, Agencija od društva za upravljanje iz treće države može zatražiti da kod kreditne institucije, odnosno štedne banke sa sjedištem u Republici Hrvatskoj na računu uplati iznos od najmanje 1.000.000,00 kuna u svrhu osiguranja isplata imatelja udjela otvorenog investicijskog fonda s javnom ponudom kojim društvo iz treće države upravlja i čijim udjelima namjerava trgovati u Republici Hrvatskoj.
(2) Nakon dobivanja odobrenja za trgovanje udjelima društvo za upravljanje iz treće države obvezno je održavati iznos na posebnom računu iz stavka 1. ovoga članka kroz cijelo vrijeme trgovanja udjelima u Republici Hrvatskoj te ga povećavati na odgovarajući način primjenom odredbi iz članka 20. stavka 1. ovoga Zakona.
(3) Agencija će pravilnikom detaljnije propisati pravila i uvjete za trgovanje udjelima otvorenih investicijskih fondova s javnom ponudom iz treće države.
Dostava informacija ulagateljima u Republici Hrvatskoj
Članak 148.
(1) Društvo za upravljanje iz članka 144. stavka 1. ovoga Zakona koje u Republici Hrvatskoj trguje udjelima otvorenog investicijskog fonda s javnom ponudom iz treće države, dužno je ulagateljima u Republici Hrvatskoj osigurati svu dokumentaciju i informacije koje osigurava i ulagateljima u trećoj državi u kojoj je otvoreni investicijski fond s javnom ponudom osnovan, kao i dokument s ključnim podacima za ulagatelje, u skladu s odredbama ovoga Zakona.
(2) Kada društvo za upravljanje iz članka 144. stavka 1. ovoga Zakona u Republici Hrvatskoj trguje udjelima otvorenog investicijskog fonda s javnom 