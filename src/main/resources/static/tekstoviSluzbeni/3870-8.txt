 kapsule otopljen u odgovarajućoj količini vode ili neke druge tekućine i to prije hranjenja. Nedostaci ovakve primjene su moguć disbakterizam crijevne flore i regurgitacija.
Lijek se daje jednom na dan (svaka 24 sata), najčešće sondiranjem u voljku ili u kljun kapaljkom (oprez – aspiracija), a kod nekih papiga moguće ga je dati i na komadu voća ili keksa.
Doze preporučene prema vrstama ptica su:
Nimfe, senegalska papiga, plavočela amazona: 40 – 50 mg/kg;
Afrička siva papiga, Goffinov kakadu, plavožuta ara: 25 mg/kg;
Kakadui, are: 25 – 30 mg/kg;
Ostale vrste: 25 – 50 mg/kg.
b. Intramuskularno u grudni mišić.
Intramuskularno davanje lijeka u područje pektoralne muskulature često je najjednostavniji način davanja lijeka (može uzrokovati iritacije na mjestu aplikacije).
Doksiciklin se preporuča dati u dozi 75 – 100 mg/kg svakih 5 – 7 dana prva 4 tjedna, a zatim svakih 5 dana do ukupnog trajanja liječenja od 45 dana. Oksitetraciklin s produženim djelovanjem se primjenjuje tijekom 30 dana i to svaki 2. do 3. dan (50 – 80 mg/kg).
KINOLONI – ENROFLOKSACIN
Najčešće se, kao lijek izbora u liječenju klamidioze ptica, daje enrofloksacin. Preporuča se prva 3 – 4 dana lijek primijeniti intramuskularno u područje pektoralnih mišića, a nakon toga hranom ili vodom. Liječenje ne smije trajati kraće od 14 dana.
Primjena lijeka provodi se na jedan od sljedećih načina:
a. Intramuskularno u grudni mišić
Injekcije mogu biti bolne, te se preporuča mijenjanje mjesta aplikacije.
Doze preporučene prema vrstama ptica su:
Za većinu ptica: 15 – 30 mg/kg;
Afrička siva papiga: 5 – 10 mg/kg.
b. Per os
– Davanje lijeka u vodi
Prosječna doza za većinu vrsta papiga je u pitku vodu 500 mg/l 10%-tne otopine enrofloksacina za oralnu upotrebu i to kontinuirano tijekom cijelog trajanja liječenja.
Doze preporučene prema vrstama ptica su:
Većina vrsta papiga: 0,5 ml 10% otopine u 100 ml vode;
Golubovi i kanarinci: 200 mg/l vode.
– Davanje lijeka direktno u kljun
Lijek je moguće primijeniti per os u dozi 5 – 30 mg/kg jednom u 24 sata.
16. KLASIČNA SVINJSKA KUGA (KSK)
Pri provedbi Programa nadziranja klasične svinjske kuge (KSK), odnosno pri svakom obilasku farme, objekta ili mjesta gdje se drže svinje, veterinari su dužni provoditi stroge biosigurnosne mjere u cilju sprječavanja unošenja i širenja virusa KSK, uključujući:
– poštivanje načela asepse i antisepse,
– korištenje zaštitne odjeće i obuće za jednokratnu uporabu pri svakoj posjeti farmi,
– pranje ruku pri ulazu i izlazu s farme,
– dezinfekcija obuće pri ulazu i izlazu s farme,
– provođenje drugih odgovarajućih biosigurnosnih mjera na farmi.
Veterinari su dužni upozoravati posjednike svinja o čimbenicima rizika za unošenje i širenje virusa KSK, te upućivati posjednike svinja da novonabavljene svinje drže, najmanje 15 dana, odvojeno od drugih svinja.
Pri svakom posjetu farmi koje drže svinje, bez obzira o razlogu posjeta, veterinari moraju imati na umu isključivanje KSK i postavljanje sumnje kad god je to potrebno u skladu s programom nadziranja KSK za tekuću godinu i važećim zakonodavstvom.
17. RINOPNEUMONITIS KONJA
Uzorkovanje
Uzorak krvi uzima se u serumske epruvete i šalje na serološku pretragu uz popratni Obrazac za dostavu uzoraka na laboratorijsko pretraživanje na Veterinarski fakultet Sveučilišta u Zagrebu, Zavod za mikrobiologiju i zarazne bolesti s klinikom, Heinzelova 55, Zagreb.
Serološka pretraga mora se obaviti na principu parnih seruma tako da se prvi uzorak krvi uzima neposredno nakon pobačaja, a drugi najranije 2, a najkasnije 4 tjedna nakon prvog uzorkovanja.
Rezultat serološke pretrage je pozitivan kada se utvrdi četverostruko ili veće povećanje titra protutijela od titra ustanovljenog u prvom uzorku, ili u slučaju kada je prvi uzorak serološki negativan, a u drugom se dokažu neutralizirajuća protutijela.
Dokaz uzročnika u tkivima ili specifičnih protutijela u tjelesnim tekućinama pobačenog fetusa potvrđuje rinopneumonitis konja kao uzrok pobačaja kobile.
18. TUBERKULINIZACIJA
Mjeru obvezne