 se traži status male nezavisne pivovare pravno i ekonomski na bilo koji način neovisna od druge pivovare
2. skicu i opis prostora iz kojeg je vidljivo da su proizvodni (nadzemni i podzemni prostori) i skladišni prostori fizički odvojeni od prostora bilo koje druge pivovare u kojoj se proizvodi pivo i
3. izjavu kojom podnositelj zahtjeva potvrđuje da neće proizvoditi pivo prema licenci.
(5) Nadležni carinski ured prije donošenja odobrenja za poslovanje u statusu male nezavisne pivovare mora utvrditi vjerodostojnost činjenica i podataka navedenih u zahtjevu i prilozima iz stavka 3. i 4. ovoga članka te na licu mjesta utvrditi da li su ispunjeni uvjeti za izdavanje odobrenja.
(6) Uz zahtjev za izdavanje odobrenja za poslovanje u statusu male nezavisne pivovare iz stavka 3. ovoga članka trošarinski obveznici dužni su prijaviti promjenu podataka na Obrascu PUR. Nakon ishođenja pravomoćnog odobrenja za poslovanje u statusu male nezavisne pivovare trošarinski obveznik iz stavka 1. ovoga članka može početi poslovati u statusu male nezavisne pivovare.
(7) Trošarinski obveznici koji žele poslovati s pivom koje je proizvela mala nezavisna pivovara, a nisu u obvezi ishoditi odobrenje prema stavku 1. ovoga članka, dužni su radi prijave toga poslovanja prijaviti promjenu podataka na Obrascu PUR najkasnije osam dana prije početka poslovanja s pivom koje je proizvela mala nezavisna pivovara.
Članak 78.
(1) Svaka pravna ili fizička osoba koja prvi put započinje s proizvodnjom piva, a namjerava ishoditi odobrenje za poslovanje u statusu male nezavisne pivovare, dužna je ishoditi status ovlaštenog držatelja trošarinskog skladišta – proizvođača piva ili status proizvođača piva izvan sustava odgode prema Zakonu, a prije podnošenja zahtjeva za izdavanje odobrenja za poslovanje u statusu male nezavisne pivovare.
(2) U slučaju iz stavka 1. ovoga članka kod podnošenja zahtjeva za izdavanje odobrenja za poslovanje u statusu male nezavisne pivovare navodi se u smislu članka 77. stavka 3. točke 2. ovoga Pravilnika predviđena količina piva koje će se proizvesti u kalendarskoj godini za koju se traži odobrenje te se ispunjavaju i drugi uvjeti propisani tim člankom.
Članak 79.
(1) Ako trošarinski obveznik tijekom tekuće kalendarske godine za koju je ishodio odobrenje za poslovanje u statusu male nezavisne pivovare namjerava proizvesti količinu piva veću od gornje granice razreda godišnje proizvodnje piva za koju je odobrena snižena visina trošarine, mora najkasnije osam dana prije početka te proizvodnje podnijeti nadležnom carinskom uredu zahtjev za izmjenom odobrenja.
(2) Po izvršnosti izmjene odobrenja, proizvođač piva može početi proizvoditi novo odobrene količine piva i na te količine ostvariti pravo na primjenu visine trošarine propisane člankom 66.b stavkom 1. Zakona za odobreni novi razred godišnje proizvodnje piva.
Članak 80.
(1) Ako trošarinski obveznik tijekom tekuće kalendarske godine za koju je ishodio odobrenje za poslovanje u statusu male nezavisne pivovare proizvede količinu piva veću od gornje granice razreda godišnje proizvodnje piva za koju je odobrena snižena visina trošarine, a ne postupi u skladu s člankom 79. stavkom 1. ovoga Pravilnika smatra se da su te veće količine piva nezakonito proizvedene te se trošarina na te količine proizvedenog piva obračunava prema visini propisanoj člankom 60. stavkom 1. Zakona.
(2) U slučaju iz stavka 1. ovoga članka nadležni carinski ured ukida odobrenje za poslovanje u statusu male nezavisne pivovare.
Članak 81.
(1) Trošarinski obveznik proizvođač piva ima pravo na povrat plaćene trošarine prema članku 66.c stavku 6. Zakona.
(2) Trošarinski obveznik proizvođač piva koji je podnio zahtjev za izdavanje odobrenja za poslovanje u statusu male nezavisne pivovare prema članku 77. stavku 3. ovoga Pravilnika najkasnije do 31. siječnja tekuće godine i pušta u potrošnju pivo u tekućoj godini prije izvršnosti odobrenja, a obračunao je i platio trošarinu prema visini iz članka 60. stavka 1. Zakona, ima pravo na