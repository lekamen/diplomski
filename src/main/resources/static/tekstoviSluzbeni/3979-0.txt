49 30.05.2016 Pravilnik o vrstama i načinu provođenja vježbi operativnih snaga sustava civilne zaštite
DRŽAVNA UPRAVA ZA ZAŠTITU I SPAŠAVANJE
1328
Na temelju članka 33. stavka 3. Zakona o sustavu civilne zaštite (»Narodne novine«, broj 82/15), ravnatelj Državne uprave za zaštitu i spašavanje donosi
PRAVILNIK
O VRSTAMA I NAČINU PROVOĐENJA VJEŽBI OPERATIVNIH SNAGA SUSTAVA CIVILNE ZAŠTITE
I. OPĆA ODREDBA
Članak 1.
(1) Ovim se Pravilnikom propisuje tijek aktivnosti prikazan u prilogu 1. koji je sastavni dio ovog Pravilnika, vrste vježbi, planiranje, elementi elaborata vježbe, provedba, analiza i izvješćivanje o vježbama operativnih snaga sustava civilne zaštite.
(2) Sudionici u sustavu civilne zaštite nositelji su planiranja, organiziranja i provođenja vježbi u suradnji s operativnim snagama sustava civilne zaštite.
II. VRSTE VJEŽBI
Članak 2.
Vrste vježbi prema razini organiziranja su:
– međunarodne vježbe – vježbe koje se provode u Republici Hrvatskoj uz sudjelovanje operativnih snaga civilne zaštite iz drugih zemalja i međunarodnih organizacija te vježbe koje se održavaju u inozemstvu uz sudjelovanje operativnih snaga sustava civilne zaštite Republike Hrvatske – iskazuju se u Godišnjem planu vježbi
– državne vježbe – vježbe sudionika i operativnih snaga sustava civilne zaštite koje planira, organizira i provodi državna razina sustava civilne zaštite. U vježbama mogu sudjelovati sve razine sustava civilne zaštite – iskazuju se u Godišnjem planu vježbi
– vježbe jedinica lokalne i područne (regionalne) samouprave – vježbe koje samostalno planiraju, organiziraju i provode jedinice lokalne i područne (regionalne) samouprave i vježbe uz sudjelovanje područnog ureda središnjeg tijela države uprave nadležnog za poslove civilne zaštite (u daljnjem tekstu: Područni ured). U vježbama mogu sudjelovati sve razine sustava civilne zaštite – iskazuju se u Godišnjem planu vježbi
– vježbe pravnih osoba i tijela državne uprave i drugih državnih tijela – ne iskazuju se u Godišnjem planu vježbi.
Članak 3.
Vrste vježbi prema ciljevima i angažiranim sudionicima su:
– terenske vježbe – angažira se sustav civilne zaštite i trajanje je ograničeno na određeni vremenski period ili se izvode u realnom vremenu. Provode se na užem ili širem području (prostoru) u cilju provjere provođenja mjera i aktivnosti sustava civilne zaštite na određenoj razini ustrojavanja, odnosno cjelokupnog sustava civilne zaštite na razini Republike Hrvatske. Provode se uz sudjelovanje sudionika i operativnih snaga sustava civilne zaštite. Vježbom se provjerava postupanje u određenim segmentima djelovanja u velikim nesrećama i katastrofama, testiraju se procedure i planovi, suradnja i koordinacija između sudionika i operativnih snaga sustava civilne zaštite. Vježbama se može staviti naglasak na provedbu određenih mjera i aktivnosti sustava civilne zaštite. Vježbe se iskazuju u Godišnjem planu vježbi
– stožerno-zapovjedne vježbe – namijenjene su za rukovoditelje i druge odgovorne osobe koji sudjeluju u upravljanju sustavom civilne zaštite. Vježbama se provjeravaju rješenja iz planova djelovanja sustava civilne zaštite uz informatičku podršku i korištenje zemljopisno-obavijesnog sustava (u daljnjem tekstu: ZEOS). Broj sudionika vježbe je usklađen s potrebama i mogućnostima lokacije vježbe i uporabe informacijskih i komunikacijskih tehnologija. Vježbe se iskazuju u Godišnjem planu vježbi samo ako ulaze u vrstu međunarodnih i/ili državnih vježbi
– simulacijsko-komunikacijske vježbe – namijenjene su za provjeru i uvježbavanje komunikacijskih procedura unutar sustava civilne zaštite. Vježbe se iskazuju u Godišnjem planu vježbi samo ako ulaze u vrstu međunarodnih i/ili državnih vježbi
– pokazne vježbe – namijenjene su za prezentaciju pripravnosti i reagiranja sudionika i operativnih snaga sustava civilne zaštite u kraćem vremenskom periodu. Vježbama se prezentira provedba mjera i aktivnosti civilne zaštite. Vježbe se ne iskazuju u Godišnjem planu vježbi.
Članak 4.
(1) Na vježbi razlikujemo