 Zahtjev za potporu za isporuku voća i povrća zajedno s propisanom dokumentacijom u papirnatom obliku potrebno je dostaviti Agenciji za plaćanja preporučenom pošiljkom s povratnicom ili osobno.
(9) Obrasci Zahtjeva za potporu nalaze se u Prilogu IV i V ovoga Pravilnika.
Isplata potpore
Članak 19.
(1) Potpora Shemi školskog voća i povrća isplatit će se u skladu s člankom 5. Provedbene Uredbe Komisije (EU) 2016/248, a na temelju:
– Zahtjeva za potporu za isporuku voća i povrća uz koji su priloženi dokazi o isporuci:
a) izvornik ili preslika otpremnice za isporučeno voće i povrće potpisane i ovjerene od škole i dobavljača u kojoj je izražena vrsta i količina isporučenog voća ili povrća, naziv i adresa škole, broj djece koja imaju pravo primati voće i povrće i datum isporuke i
b) izvornik ili preslika računa potpisanog i ovjerenog od dobavljača u kojemu je izražena vrsta i količina isporučenog voća i povrća, broj djece koja imaju pravo primati voće i povrće ili broj obroka po datumu/ima isporuke i cijena isporučenog voća ili povrća
– Zahtjeva za potporu za praćenje uz koji su priloženi dokazi o plaćanju (računi tijekom provedbe praćenja) i izvješće o praćenju po završetku provedbe
– Zahtjeva za potporu za izvješće o ocjenjivanju uz koji su priloženi dokazi o plaćanju (računi tijekom provedbe ocjenjivanja) i izvješće o ocjenjivanju po završetku provedbe i
– Zahtjeva za potporu za promociju ili prateće mjere uz koji su priloženi dokazi o plaćanju (računi za robe i usluge).
(2) Račun iz stavka 1. podstavka 1. točke b) ovoga članka glasi na Ministarstvo poljoprivrede, Ulica grada Vukovara 78, 10000 Zagreb.
(3) Potpora Shemi školskog voća i povrća isplatit će se u roku od tri mjeseca od dana zaprimanja pravilno ispunjenog i potpunog Zahtjeva za potporu.
Inspekcijski nadzor
Članak 20.
(1) Ministarstvo nadležno za poljoprivredu poduzet će sve potrebne mjere kako bi se osiguralo poštivanje odredbi ovoga Pravilnika.
(2) Mjere iz stavka 1. ovoga članka odnose se na inspekcijski nadzor nad primjenom ovoga Pravilnika.
Povrat potpore
Članak 21.
(1) U slučaju nepropisno isplaćene potpore, korisnik je dužan u roku od 30 dana od dana zaprimanja Odluke o povratu sredstava vratiti Agenciji za plaćanja taj iznos.
(2) Ukoliko povrat sredstava nije izvršen u roku iz stavka 1. ovoga članka, na iznos glavnice zaračunat će se zakonska zatezna kamata od prvog dana kašnjenja do uplate sredstava.
(3) Kamatna stopa obračunava se i ne smije biti niža od kamatne stope u skladu sa zakonodavstvom kojim se uređuju kamatne stope.
(4) Povrat isplaćenog iznosa potpore uvećanog za kamate ne primjenjuje se ako je potpora isplaćena greškom Agencije za plaćanje i ako podnositelj Zahtjeva za potporu nije otkrio grešku u isplaćenoj potpori. U tom slučaju podnositelj Zahtjeva za potporu mora vratiti Agenciji za plaćanja samo isplaćeni iznos potpore.
Obavijesti
Članak 22.
U skladu s člankom 6. Provedbene Uredbe Komisije (EU) 2016/248 nadležna tijela iz članka 4. ovoga Pravilnika obavijestit će Europsku komisiju o:
a) rezultatima aktivnosti praćenja provedenih u skladu sa člankom 8. Delegirane Uredbe Komisije (EU) 2016/247 i
b) kontrola na terenu i nalazima kontrola provedenim u skladu s člankom 8. Provedbene Uredbe Komisije (EU) br. 2016/248.
PRIJELAZNE I ZAVRŠNE ODREDBE
Članak 23.
(1) Stupanjem na snagu ovoga Pravilnika prestaje važiti Pravilnik o provedbi Sheme školskog voća i povrća (»Narodne novine«, broj 47/15, 55/15 i 15/16).
(2) Postupci u provedbi Sheme školskog voća i povrća za kalendarsku godinu 2015./2016. dovršit će se prema odredbama Pravilnika o provedbi Sheme školskog voća i povrća (»Narodne novine«, broj 47/15, 55/15 i 15/16).
Članak 24.
Ovaj Pravilnik stupa na snagu prvi dan od dana njegove objave u »Narodnim novinama«.
Klasa: 011-01/16-01/13
Urbroj: 525-07/0004-16-5
Zagreb, 27. travnja 2016.
Ministar prof. dr. sc. Davor Romić, v. r.
PRILOG I – PRILOG V
