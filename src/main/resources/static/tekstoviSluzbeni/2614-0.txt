140 30.12.2015 Odluka o izvješćivanju o stanju određenih potraživanja i obveza u stranim sredstvima plaćanja
HRVATSKA NARODNA BANKA
2615
Na temelju članka 30. i članka 43. stavka 2. točke 9. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donio je 28. prosinca 2015.
ODLUKU
O IZVJEŠĆIVANJU O STANJU ODREĐENIH POTRAŽIVANJA I OBVEZA U STRANIM SREDSTVIMA PLAĆANJA
I.
Ovom se odlukom utvrđuje obveza te način i rokovi dostavljanja Izvješća o stanju određenih potraživanja i obveza u stranim sredstvima plaćanja (u nastavku teksta: Izvješće) Hrvatskoj narodnoj banci (u nastavku teksta: HNB).
II.
Obvezu dostavljanja Izvješća imaju:
– kreditne institucije (banke i štedne banke) sa sjedištem u Republici Hrvatskoj koje su dobile odobrenje za rad od Hrvatske narodne banke,
– podružnice kreditnih institucija iz druge države članice Europske unije za koje je njezino nadležno tijelo dostavilo obavijest Hrvatskoj narodnoj banci o osnivanju podružnice u Republici Hrvatskoj i
– podružnice kreditnih institucija iz trećih država koje su od Hrvatske narodne banke dobile odobrenje za osnivanje podružnice kreditne institucije iz treće države (u nastavku teksta: banke).«
Obvezu dostavljanja Izvješća ima i Hrvatska banka za obnovu i razvitak (u nastavku teksta: HBOR).
III.
Izvješće se dostavlja na obrascu koji je sastavni dio ove Odluke.
Svi iznosi u Izvješću iskazuju se u milijunima eura, s jednim decimalnim mjestom.
Za preračunavanje iznosa iz originalnih valuta u eure upotrebljavaju se srednji tečajevi s tečajne liste HNB-a koji su se primjenjivali na dan za koji se izrađuje Izvješće.
Banke i HBOR obvezni su na zahtjev HNB-a dostaviti i sve ostale informacije kojima se pojašnjavaju podaci iz Izvješća.
IV.
Banke i HBOR obvezni su dostavljati Izvješće HNB-u svaki radni dan, najkasnije do 12 sati, s podacima za prethodni radni dan.
Radnim danima u smislu ove Odluke smatraju se dani od ponedjeljka do petka, a neradnim danima smatraju se subota, nedjelja i blagdani.
V.
Danom stupanja na snagu ove Odluke prestaje važiti Odluka o načinu i rokovima dostavljanja izvješća o stanju određenih potraživanja i obveza u stranim sredstvima plaćanja (»Narodne novine«, br. 140/2004., 70/2006. i 150/2008.).
VI.
Prvo Izvješće u skladu s ovom Odlukom banke i HBOR dužni su dostaviti HNB-u 2. veljače 2016. s podacima za 1. veljače 2016.
Ova Odluka objavljuje se u »Narodnim novinama«, a stupa na snagu 1. veljače 2016.
O. br. 357-020/12-15/BV
Zagreb, 28. prosinca 2015.
Guverner Hrvatske narodne banke prof. dr. sc. Boris Vujčić, v. r.
PRILOG
OBRAZAC IZVJEŠĆE O STANJU ODREĐENIH POTRAŽIVANJA I OBVEZA U STRANIM SREDSTVIMA PLAĆANJA
_______________________________                    (naziv banke)
_______________________________                      (sjedište)
_______________________________                 (matični broj)
_______________________________      (osoba za kontakt, br. telefona)
Izvješće o stanju određenih potraživanja i obveza u stranim sredstvima plaćanja na dan____________
Red. br. Potraživanja i obveze Dnevno stanje (u mil. EUR, s jednim decimalnim mjestom, prema srednjem tečaju HNB-a koji se primjenjivao na dan za koji se izrađuje Izvješće) 1. Strana gotovina i čekovi koji glase na stranu valutu rn. 150, 300, 301 2. Devizni tekući računi i posebni devizni računi kod stranih banaka rn. 3100, 3101 3. Devizni tekući računi kod HNB-a i banaka (red. br. 3.a + red. br. 3.b)   3.a – kod HNB-a rn. 3110 3.b – kod banaka rn. 3111   Specifikacija po bankama:     a)     b)     ...   4. Devizni tekući računi i devizni depoziti kod HBOR-a rn. 3113, 3313a 5. Devizni depoziti kod banaka rn. 3311a   Specifikacija po bankama:     a)     b)     ...   6. Devizni depoziti kod HNB-a (red. br. 6.a + red. br. 6.b)   6.a Devizni depoziti s osnove obvezne pričuve u stranoj valuti rn. 33100b i dio računa 3116 koji se odnosi na izdvojeni devizni dio obvezne pričuve preko druge banke 6.b Ostali devizni depoziti rn. 33101 7. Devizni