 sukladnosti ne smiju biti izravno uključeni u konstrukciju, proizvodnju ili izradu, stavljanje na tržište, ugradnju, uporabu ili održavanje tih posuda niti zastupati strane koje sudjeluju u tim djelatnostima.
(8) Osobe iz stavka 7. ovoga članka ne smiju sudjelovati ni u kakvim djelatnostima koje mogu biti u sukobu s neovisnošću njihove prosudbe ili čestitosti u odnosu na poslove ocjenjivanja sukladnosti za koje su ta tijela prijavljena, a to se posebno odnosi na usluge savjetovanja.
(9) Tijelo za ocjenjivanje sukladnosti mora osigurati da djelatnost njihovih poduzeća kćeri ili podizvođača ne utječe na povjerljivost, objektivnosti ili nepristranost njihovih poslova ocjenjivanja sukladnosti.
(10) Tijelo za ocjenjivanje sukladnosti i njegovi djelatnici moraju provoditi poslove ocjenjivanja sukladnosti s najvišim stupnjem profesionalne čestitosti i zahtijevane tehničke stručnosti na određenom području te moraju biti van svih pritisaka i poticaja, posebno financijskih, koji bi mogli utjecati na njihovu prosudbu ili na rezultate njihovih poslova ocjenjivanja sukladnosti, posebno od strane osoba ili skupina koje su zainteresirane za rezultate tih poslova.
(11) Tijelo za ocjenjivanje sukladnosti mora biti sposobno izvršavati sve zadaće ocjenjivanja sukladnosti koje su mu dodijeljene točkom 3.2. Dodatka I. i Dodatkom II. ovoga Pravilnika i za koje je prijavljeno, bez obzira na to obavlja li te zadatke samostalno ili se oni obavljaju u njegovo ime i pod njegovom odgovornošću.
(12) U svako vrijeme i za svaki postupak ocjenjivanja sukladnosti i za svaku kategoriju posude za koju je prijavljeno, tijelo za ocjenjivanje sukladnosti mora stalno raspolagati potrebnim:
– osobljem s tehničkim znanjem te zadovoljavajućim i primjerenim iskustvom za obavljanje zadaća ocjenjivanja sukladnosti;
– opisima postupaka u skladu s kojima provodi ocjenjivanje sukladnosti, koji osiguravaju transparentnost i sposobnost ponavljanja tih postupaka, te mora imati definirane odgovarajuće politike i postupke kojima se odvajaju zadaće koje ono obavlja kao prijavljeno tijelo od drugih djelatnosti;
– postupcima za obavljanje djelatnosti koje uzimaju u obzir veličinu poduzeća, sektor u kojem djeluje, njegovu strukturu, stupanj složenosti tehnologije dotičnog proizvoda i masovni ili serijski karakter proizvodnog postupka.
(13) Tijelo za ocjenjivanje sukladnosti mora imati sredstva potrebna za obavljanje tehničkih i administrativnih zadataka povezanih s aktivnostima ocjenjivanja sukladnosti na prikladan način te pristup svoj potrebnoj opremi ili prostorima.
(14) Osoblje odgovorno za obavljanje poslova ocjenjivanja sukladnosti mora imati:
– temeljito tehničko i stručno obrazovanje kojim su obuhvaćene sve djelatnosti u vezi s ocjenjivanjem sukladnosti za koje je tijelo za ocjenjivanje sukladnosti prijavljeno;
– zadovoljavajuće poznavanje zahtjeva u vezi s ocjenjivanjima koja provode i odgovarajuće ovlaštenje za provedbu tih ocjenjivanja;
– odgovarajuće poznavanje i razumijevanje bitnih sigurnosnih zahtjeva iz Dodatka I. ovoga Pravilnika, važećih usklađenih normi i odgovarajućih odredaba zakonodavstva Unije o usklađivanju te nacionalnog zakonodavstva;
– sposobnost potrebnu za sastavljanje potvrda, zapisa i izvješća kojima se dokazuje da su ocjenjivanja provedena.
(15) Mora biti zajamčena nepristranost tijela za ocjenjivanje sukladnosti, njegova najvišeg rukovodstva i osoblja odgovornog za provedbu zadaća ocjenjivanja sukladnosti.
(16) Naknada za rad najvišeg rukovodstva i osoblja odgovornog za provedbu zadaća ocjenjivanja sukladnosti zaposlenog u tijelima za ocjenjivanje sukladnosti ne smije ovisiti o broju provedenih ocjenjivanja niti o njihovim rezultatima.
(17) Tijela za ocjenjivanje sukladnosti moraju sklopiti osiguranje od odgovornosti.
(18) Osoblje tijela za ocjenjivanje sukladnosti mora čuvati poslovnu tajnu koja se odnosi na sve podatke prikupljene pri obavljanju svojih zadaća u skladu s točkom 3.2. Dodatka I. i Dodatkom II. ovoga Pravilnika ili bilo kojom odredbom