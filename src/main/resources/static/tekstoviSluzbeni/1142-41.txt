 pisanoj obrani se, uz osporavanje postojanja samog zabranjenog sporazuma i ponavljanja već ranije iznesenih navoda, u bitnome navodi kako su se u odnosu na Marinu Dalmacija i Marinu Borik ispunili uvjeti iz članka 64. stavka 8. ZZTN-a, odnosno kako bi, u slučaju da do izricanja upravno-kaznene mjere i dođe, ista trebala biti simbolična pa čak i da se sastoji samo iz opomene. Naime, navedeni poduzetnici navode kako je predmetna razmjena informacija bila beznačajna te za stranke nema nikakvu vrijednost s obzirom da bi dogovor o maksimalnom iznosu povećanja cijena imao smisla samo u okolnostima u kojima postoje razlozi na nivou čitave industrije, da se cijene znatno podignu. Cjenovna kompetitivnost na tržištu se postiže smanjivanjem cijena, a ne povećavanjem, pa kako nije uopće spomenut maksimalni iznos smanjenja, nego samo navodni maksimalni iznos povećanja, jasno je da s takvim informacijama Marina Dalmacija i Marina Borik nisu saznale ništa korisno za prilagodbu vlastite cjenovne politike.
Marina Dalmacija i Marina Borik nadalje navode kako predmetne sporne informacije nisu koristile u vlastitom poslovanju jer su svoje cjenike definirale prije sporne sjednice Udruženja, a svoje cijene su podigle iznad 12-mjesečne stope inflacije poznate u prosincu 2012. i one poznate u ožujku 2013. Prema navodima Marine Dalmacija i Marine Borik beznačajnost povrede se ogleda i u kratkoći trajanja iste, jer je povreda trajala samo tijekom razmjene informacija, a to je u najgorem slučaju ukupno trajanje sporne sjednice Udruženja.
Nadalje, Marina Dalmacija i Marina Borik navode kako će se i simboličnom upravno-kaznenom mjerom postići punitivna i preventivna funkcija iste, s obzirom na to da izricanje mjere ozbiljnim takmacima u poslovanju marina, ozbiljno šteti ugledu i stranaka i čitave industrije. Simbolične upravno-kaznene mjere su izrečene daleko većim i snažnijim poduzetnicima koje su već više godina pod lupom Agencije, a u ovom slučaju bi se radilo o prvim upravno-kaznenim mjerama te vrste u ovoj ili nekoj bliskoj industriji.
Marina Dalmacija i Marina Borik, opreza radi, navode i čitav niz olakotnih okolnosti koji bi trebalo uzeti u obzir prilikom utvrđivanja visine upravno-kaznene mjere i to činjenicu da je povreda ZZTN-a posljedica nehaja, da navedeni poduzetnici nisu izvršavali predmetni zabranjeni sporazum, odnosno nisu se koristili informacijama i postupali su sukladno propisima o zaštiti tržišnog natjecanja, da su u razmjeni informacija bili potpuno pasivni, da su surađivali s Agencijom tijekom čitavog postupka, te da nisu prethodno kažnjavani zbog povrede propisa o zaštiti tržišnog natjecanja u Republici Hrvatskoj, niti je Dogus grupa ikad bila kažnjavana za navedeno na razini Europske unije. Marina Dalmacija i Marina Borik dodatno ističu svoju nepovoljnu financijsku situaciju, posebice Marine Borik koja već godinama posluje s gubitkom, pa stoga smatraju da postoji osnova i za primjenu članka 64. stavka 7. ZZTN-a. Također ističu da ne postoji niti jedan otegotna okolnost na strani tih poduzetnika.
Agencija je 21. studenoga 2014. zaprimila podnesak opunomoćenika Marine Šibenik, za koji je predstavnik tog poduzetnika na glavnoj raspravi održanoj 2. prosinca 2014. naveo da se može smatrati pisanom obranom Marine Šibenik. Navedena obrana, uz osporavanje postojanja samog zabranjenog sporazuma i ponavljanja već ranije iznesenih navoda, u odnosu na postojanje uvjeta za izricanje upravno-kaznene mjere te olakotnih i otegotnih okolnosti sadrži gotove identične navode kao i pisana obrana Marine Dalmacija i Marine Borik, stoga se ovdje isti neće ponavljati.
Dana 21. studenoga 2014., Agencija je zaprimila i pisanu obranu Ilirije u kojoj se, uz osporavanje postojanja samog zabranjenog sporazuma, u bitnome navodi kako Agencija prilikom utvrđivanja visine upravno-kaznene mjere treba uzeti u obzir činjenicu da Ilirija nije u praksi izvršila povredu ZZTN-a jer jedina nije podizala cijene veza u moru za plovila od 10 m u 2013., dok je u ostale dvije 