34 25.03.2015 Odluka o iznosu naknada za sudjelovanje u sustavu jamstva podrijetla električne energije
HRVATSKA ENERGETSKA REGULATORNA AGENCIJA
716
Na temelju članka 11. stavka 1. točke 10. Zakona o regulaciji energetskih djelatnosti (»Narodne novine«, broj 120/12) i članka 9. stavka 1. Uredbe o uspostavi sustava jamstva podrijetla električne energije (»Narodne novine«, broj 84/13 i 20/14), uz prethodnu suglasnost Ministarstva gospodarstva, klasa: 310-02/15-01/05, urbroj: 526-04-01-02/1-15-02, od 5. veljače 2015., Hrvatska energetska regulatorna agencija je na sjednici Upravnog vijeća održanoj 20. ožujka 2015. godine donijela
ODLUKU
O IZNOSU NAKNADA ZA SUDJELOVANJE U SUSTAVU JAMSTVA PODRIJETLA ELEKTRIČNE ENERGIJE
I.
Ovom Odlukom određuju se iznosi naknada za sudjelovanje u sustavu jamstva podrijetla električne energije koje korisnici Registra jamstva podrijetla električne energije (u daljnjem tekstu: Registar) plaćaju energetskom subjektu HRVATSKI OPERATOR TRŽIŠTA ENERGIJE d.o.o., Ulica grada Vukovara 284, Zagreb, kao tijelu nadležnom za izdavanje jamstva podrijetla električne energije u Republici Hrvatskoj.
II.
Godišnje naknade za vođenje korisničkog računa u Registru iznose kako slijedi:
R. br. Vrsta korisničkog računa u Registru Iznos godišnje naknade [kn] (bez PDV-a) 1. Korisnički račun povlaštenog proizvođača električne energije 1.a s ukupnom instaliranom snagom svih postrojenja registriranih u Registru većom ili jednakom 0,5 MW 5.000,00 1.b s ukupnom instaliranom snagom svih postrojenja registriranih u Registru manjom od 0,5 MW 100,00 2. Korisnički račun ostalih korisnika Registra 10.000,00
III.
Osim godišnjih naknada za vođenje korisničkog računa u Registru iz točke II. ove Odluke, korisnici Registra plaćaju godišnju naknadu za svako pojedino proizvodno postrojenje registrirano u Registru u iznosu kako slijedi:
R. br. Instalirana snaga postrojenja Iznos godišnje naknade [kn] (bez PDV-a) 1. veća od 10 MW 18.000,00 2. veća od 5 MW do uključivo 10 MW 8.000,00 3. veća od 1 MW do uključivo 5 MW 500,00 4. veća od 300 kW do uključivo 1 MW 200,00 5. veća od 30 kW do uključivo 300 kW 100,00 6. do uključivo 30 kW 50,00
IV.
Pojedinačne naknade za izdavanje i prijenos (uvoz, izvoz i prijenos unutar Registra) jamstava podrijetla električne energije iznose kako slijedi:
R. br. Postupak nad jamstvom podrijetla električne energije Iznos naknade [kn/jamstvu] (bez PDV-a) 1. Izdavanje jamstva podrijetla električne energije 0,23 2. Uvoz jamstva podrijetla električne energije 0,23 3. Izvoz jamstva podrijetla električne energije 0,23 4. Prijenos jamstva podrijetla električne energije s jednog korisničkog računa na drugi korisnički račun unutar Registra 0,00
V.
Ova Odluka stupa na snagu osmoga dana od dana objave u »Narodnim novinama«.
Klasa: 011-01/15-01/05
Urbroj: 371-01/15-01
Zagreb, 20. ožujka 2015.
Predsjednik Upravnog vijeća Tomislav Jureković, dipl. ing., v. r.
