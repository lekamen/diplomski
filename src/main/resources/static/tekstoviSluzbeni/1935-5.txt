 povjerenika može biti upisana fizička osoba:
1. koja ima poslovnu sposobnost
2. koja ima završeni diplomski sveučilišni studij, odnosno završeno visoko obrazovanje s najmanje 300 ECTS bodova
3. koja ima položen stručni ispit za povjerenika i
4. koja je dostojna za obavljanje poslova povjerenika.
(2) Smatrat će se da ne ispunjava pretpostavku iz stavka 1. točke 4. ovoga članka osoba:
1. protiv koje je pokrenut kazneni postupak za kazneno djelo za koje se postupak pokreće po službenoj dužnosti
2. koja je osuđena za kazneno djelo za koje se postupak pokreće po službenoj dužnosti
3. koja je razriješena dužnosti povjerenika zbog neurednog obavljanja dužnosti u više od dva postupka stečaja potrošača u tijeku tri godine, dok ne prođu tri godine od dana brisanja i ponovno ne položi ispit za povjerenika ili
4. koja je prezadužena.
Brisanje s liste povjerenika
Članak 34.
Osoba koja se nalazi na listi povjerenika brisat će se s liste povjerenika:
− na osobni zahtjev
− po službenoj dužnosti:
1. ako je protiv nje pokrenut kazneni postupak ili ako je osuđena zbog kaznenoga djela za koje se postupak pokreće po službenoj dužnosti
2. ako je razriješena dužnosti povjerenika zbog neurednog obavljanja dužnosti u više od dva postupka stečaja potrošača u tijeku tri godine
3. ako svake dvije godine od dana upisa ne dostavi dokaz o provedenom stručnom usavršavanju nakon položenoga stručnog ispita
4. ako je prezadužena ili
5. smrću povjerenika.
Stručni ispit i stručno usavršavanje
Članak 35.
(1) Stručni ispit za povjerenika sastoji se od općeg i posebnog dijela.
(2) Opći dio nije dužna polagati osoba koja ima položen ispit za stečajnoga upravitelja.
(3) Uvjet za polaganje stručnog ispita ispunjava osoba:
– koja je obavila stručnu obuku u trajanju od jedne godine ili
– koja je upisana na listu A stečajnih upravitelja.
(4) Povjerenici su dužni stručno se usavršavati nakon položenoga stručnog ispita.
(5) Ministar nadležan za poslove pravosuđa propisat će pravilnikom program, pretpostavke i način polaganja stručnoga ispita za povjerenike, stručne obuke i stručnoga usavršavanja nakon položenoga stručnog ispita za povjerenike.
Rješenje o upisu i brisanju s liste povjerenika
Članak 36.
(1) Rješenja o upisu i brisanju s liste povjerenika donosi ministar nadležan za poslove pravosuđa.
(2) Rješenja iz stavka 1. ovoga članka su upravni akti.
(3) Protiv rješenja iz stavka 1. nije dopuštena žalba, ali se može pokrenuti upravni spor.
Izbor povjerenika
Članak 37.
(1) Izbor povjerenika u postupku stečaja potrošača obavlja se metodom slučajnoga odabira s liste povjerenika za područje nadležnoga suda.
(2) Ministar nadležan za poslove pravosuđa propisat će pravilnikom pretpostavke i način izbora povjerenika metodom slučajnoga odabira.
Imenovanje povjerenika
Članak 38.
(1) Na temelju izbora povjerenika u skladu s člankom 37. ovoga Zakona sud imenuje povjerenika rješenjem o otvaranju postupka stečaja potrošača.
(2) Odluka o imenovanju povjerenika može se pobijati žalbom protiv rješenja o otvaranju postupka stečaja potrošača.
(3) Ako se žalbom protiv rješenja o otvaranju postupka stečaja potrošača pobija odluka o imenovanju povjerenika, prvostupanjski sud može povodom žalbe donijeti odluku o imenovanju novoga povjerenika u roku od tri dana.
(4) Protiv rješenja suda o imenovanju novoga povjerenika dopuštena je žalba.
Izjava povjerenika i potvrda o imenovanju
Članak 39.
(1) Prije prihvaćanja dužnosti povjerenik će pred sudom dati izjavu da će savjesno, držeći se Ustava, zakona i pravnoga poretka Republike Hrvatske, obavljati svoju dužnost.
(2) Nakon davanja izjave iz stavka 1. ovoga članka sud će povjereniku predati potvrdu o imenovanju u kojoj je navedeno da je rješenjem o otvaranju postupka stečaja potrošača imenovan za povjerenika u određenom postupku.
(3) Povjerenik je dužan odmah nakon prestanka obavljanja dužnosti vratiti sudu potvrdu o imenovanju.
Dužnosti povjerenika
Članak 40.
(1) Povjerenik je dužan pri ispunjavanju svojih dužnosti postupati s pažnjom dobrog