76 10.07.2015 Uredba o utvrđivanju visine boravišne pristojbe za 2016. godinu
VLADA REPUBLIKE HRVATSKE
1446
Na temelju članka 16. i članka 20. stavka 7. Zakona o boravišnoj pristojbi (»Narodne novine«, br. 152/2008, 59/2009 i 30/2014), Vlada Republike Hrvatske je na sjednici održanoj 8. srpnja 2015. godine donijela
UREDBU
O UTVRĐIVANJU VISINE BORAVIŠNE PRISTOJBE ZA 2016. GODINU
Članak 1.
Visina boravišne pristojbe za 2016. godinu utvrđuje se u sljedećim iznosima:
Razred turističkog mjesta Boravišna pristojba u kunama po osobi i noćenju Za razdoblje I. glavna sezona II. predsezona i posezona III. izvansezona A 7,00 5,50 4,50 B 6,00 4,50 3,50 C 5,00 3,50 2,50 D i ostala nerazvrstana mjesta 4,00 2,50 2,00
Članak 2.
Boravišna pristojba za osobe u domaćinstvu koje pružaju ugostiteljske usluge smještaja u domaćinstvu i seljačkom domaćinstvu utvrđuje se u iznosu od 300,00 kuna po krevetu i kamp jedinici, ovisi o koeficijentu razreda turističkog mjesta i iznosi:
Razred turističkog mjesta Koeficijent Iznos u kunama A 1,00 300,00 B 0,85 255,00 C 0,70 210,00 D i ostala nerazvrstana mjesta 0,50 150,00
Članak 3.
Vlasnik kuće ili stana za odmor može za sebe i članove uže obitelji boravišnu pristojbu platiti u paušalnom iznosu, kako slijedi:
Razred turističkog mjesta Boravišna pristojba u kunama za dva člana (po osobi) za svakog sljedećeg člana (po osobi) A 60,00 25,00 B 45,00 20,00 C 40,00 15,00 D 30,00 12,00
Članak 4.
Boravišna pristojba u mjestima koja nisu razvrstana u razrede uplaćuje se sukladno D razredu turističkog mjesta.
Članak 5.
Paušalni iznos boravišne pristojbe koji plaćaju vlasnici ili korisnici plovila za sebe i za sve osobe koje noće na tom plovilu (nautičari) utvrđuje se u sljedećim iznosima:
Duljina plovila Vremensko razdoblje Iznos u kunama 5 – 9 metara do 8 dana 150,00 do 15 dana 300,00 do 30 dana 400,00 do 90 dana 600,00 do 1 godine 1.000,00 9 – 12 metara do 8 dana 200,00 do 15 dana 350,00 do 30 dana 500,00 do 90 dana 650,00 do 1 godine 1.100,00 12 – 15 metara do 8 dana 300,00 do 15 dana 400,00 do 30 dana 600,00 do 90 dana 750,00 do 1 godine 1.300,00 15 – 20 metara do 8 dana 400,00 do 15 dana 500,00 do 30 dana 700,00 do 90 dana 850,00 do 1 godine 1.500,00 Preko 20 metara do 8 dana 600,00 do 15 dana 800,00 do 30 dana 1.000,00 do 90 dana 1.300,00 do 1 godine 1.700,00
Članak 6.
Iznos dijela boravišne pristojbe koji se uplaćuje na posebni račun Hrvatske turističke zajednice i koji se namjenski koristi za razvojne projekte i programe kreiranja novih turističkih programa u turistički nerazvijenim područjima, utvrđuje se u iznosu od 2,5% od ukupno uplaćenih sredstava na račun utvrđen propisima o prihodima za javne potrebe.
Članak 7.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/58
Urbroj: 50301-05/25-15-2
Zagreb, 8. srpnja 2015.
Predsjednik Zoran Milanović, v. r.
