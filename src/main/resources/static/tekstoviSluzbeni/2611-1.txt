 OVLAŠĆIVANJA
I.
Poslove uzimanja uzoraka i ispitivanja voda može obavljati pravna osoba koja ispunjava posebne uvjete sukladno člancima 9. i 10. ovoga Pravilnika te uvjete:
– tehničke opremljenosti (radne prostorije, oprema i pribor) i
– stručnosti i brojnosti zaposlenika.
II. UVJETI TEHNIČKE OPREMLJENOSTI
1. Radne prostorije
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja fizikalno-kemijskih pokazatelja u vodi mora imati u vlasništvu ili zakupu odvojene radne prostorije, i to:
– s tekućom vodom, radnim površinama i digestorom,
– za smještaj analitičkih instrumenata,
– za pranje i sušenje laboratorijskog posuđa i
– za obradu rezultata i pripremu izvješća.
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja kemijskih pokazatelja u vodi mora imati u vlasništvu ili zakupu odvojene radne prostorije navedene u stavku 1. ove točke i dodatne radne prostorije, i to:
– za pripremu uzoraka i
– instrumentalna analitička ispitivanja, ovisno o ispitivanjima koja obavlja.
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja bioloških pokazatelja u vodi mora imati u vlasništvu ili zakupu odvojene radne prostorije, i to:
– za pripremu uzoraka, biološka ispitivanja i mikroskopiranje,
– za pranje i sušenje laboratorijskog posuđa i
– za obradu rezultata i pripremu izvješća.
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja mikrobioloških pokazatelja u vodi, mora imati u vlasništvu, zakupu ili najmu odvojene radne prostorije, i to:
– za nacjepljivanje i očitavanje rezultata,
– za pranje i sterilizaciju pribora, opreme i laboratorijskog posuđa i
– za obradu rezultata i pripremu izvješća.
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja ekotoksikoloških pokazatelja u vodi, uz prostorije navedene u stavku 1. i 4. ove točke, mora imati u vlasništvu ili zakupu radne prostorije, i to:
– s mogućnošću podešavanja i održavanja stalne temperature za određivanje biološke razgradnje i
– za određivanje toksičnosti na indikatorske organizme.
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja voda za dvije ili više skupina pokazatelja ili za dva ili više pokazatelja iz različitih skupina pokazatelja iz članka 6. ovoga Pravilnika, može umjesto prostorija iz stavaka 1., 2., 3. i 4. ove točke imati u vlasništvu ili zakupu zajedničku prostoriju za pranje i sušenje laboratorijskog posuđa i zajedničku prostoriju za obradu rezultata i pripremu izvješća.
2. Oprema i pribor
Stranka koja podnosi zahtjev za izdavanje rješenja o ispunjenju posebnih uvjeta za obavljanje djelatnosti uzimanja uzoraka i ispitivanja fizikalno-kemijskih i kemijskih pokazatelja u vodi, ovisno o pokazatelju za čije se ispitivanje ovlašćuje, mora imati u vlasništvu ili leasingu sljedeću opremu i pribor:
– analitičku vagu s ispitnim podjeljkom ljestvice od 0,0001 g,
– tehničku vagu,
– sušionik s podešavanjem temperature do 250 °C,
– električnu peć za žarenje s podešavanjem temperature do 600 °C,
– termostat na 20 °C,
– vodenu kupelj za uparavanje,
– UV/VIS spektrofotometar ili fotometar ili automatski analizator ili ionski kromatograf,
– hladnjak,
– konduktometar,
– pH metar,
– eksikator,
– digestor,
– vakuum sisaljku i pribor za filtraciju,
– uređaj za pripravu čiste laboratorijske vode,
– termometre,
– laboratorijsko posuđe i pribor, kemikalije,
– opremu za uzimanje uzoraka vode,
– atomski apsorpcijski spektrometar s plamenom, elektrotermičkom i hidridnom tehnikom, i/ili maseni spektrometar s induktivno spregnutom plazmom ili optički emisijski spektrometar s induktivno spregnutom plazmom