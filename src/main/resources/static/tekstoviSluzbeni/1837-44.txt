 treba označiti na oba boka na pramcu tiskanim velikim slovima.
6.13.9.3 Oznaka koja omogućuje prepoznavanje broda kojemu pripada brodica za spašavanje, te broj brodice, mora se vidjeti odozgo.
6.14 DJELOMIČNO ZATVORENE BRODICE ZA SPAŠAVANJE
6.14.1 Djelomično zatvorene brodice za spašavanje moraju udovoljavati zahtjevima navedenim u 6.13 i dodatno zahtjevima ovog odjeljka.
6.14.2 Djelomično zatvorene brodice za spašavanje moraju imati ugrađene krute vodonepropusne pokrove, koji se protežu od pramčane statve ne manje od 20% duljine brodice, i od krme ne manje od 20% duljine brodice. Brodice za spašavanje moraju imati stalno pričvršćene šatore, koji, zajedno s krutim pokrovom, štite osobe od vremenskih nepogoda. Brodice za spašavanje moraju imati ulaze na oba kraja i na svakom boku. Ulazi na krutim pokrovima moraju biti otporni na djelovanje vremenskih nepogoda kada su zatvoreni. Šator mora biti tako izveden da:
.1 ima odgovarajuće krute sekcije ili oslonce za postavljanje;
.2 ga mogu lako postaviti dvije osobe;
.3 osigurava toplinsku izolaciju unutarnjeg prostora, s najmanje dva sloja materijala, razdvojena zračnom izolacijom, ili s pomoću nekog drugog jedankovaljanog sredstva. Treba predvidjeti sredstva koja omogućuju sakupljanje vode u zračnoj izolaciji;
.4 je vanjska strana brodice vrlo uočljive boje, a unutarnja strana boje koja djeluje smirujuće na osobe u brodici;
.5 ulazi imaju mogućnost zatvaranja s unutarnje i s vanjske strane, uz omogućavanje ventilacije i sprečavanja prodora morske vode, vjetra i hladnoće unutar brodice. Moraju se predvidjeti sredstva za sigurno zadržavanje ulaza u otvorenom i zatvorenom položaju;
.6 ako su ulazi zatvoreni, osiguraju dovoljnu količinu zraka za osobe na brodici za spašavanje;
.7 ima sredstva za prikupljanje kišnice; i
.8 u slučaju prevrtanja osobe mogu napustiti brodicu za spašavanje;
6.14.3 Unutrašnjost brodice za spašavanje mora biti svjetle boje koja djeluje smirujuće na osobe u brodici.
6.14.4 Ako je u brodici za spašavanje postavljen ugrađeni VHF primoodašiljač, on se mora postaviti u kabini dovoljno velikoj da se mogu smjestiti i oprema i osoba koja njim rukuje. Ako je u brodici za spašavanje predviđen zaštićeni prostor u skladu sa zahtjevima RO nije potrebna odvojena kabina.
6.15 POTPUNO ZATVORENE BRODICE ZA SPAŠAVANJE
6.15.1 Potpuno zatvorene brodice za spašavanje moraju udovoljavati zahtjevima navedenim u 6.13 i dodatno zahtjevima ovog odjeljka.
6.15.2 Zatvaranje
Potpuno zatvorena brodica za spašavanje mora imati kruti vodonepropusni pokrov koji potpuno zatvara brodicu za spašavanje. Pokrov mora udovoljavati slijedećim zahtjevima:
.1 mora pružati zaklon osobama;
.2 ulaz u brodicu mora biti osiguran kroz otvore koji se mogu vodonepropusno zatvarati;
.3 osim za brodice za spašavanje koje se spuštaju slobodnim padom, ulazni otvori moraju biti raspoređeni tako da se radnje u svezi podizanja i spuštanja brodice mogu obavljati iz same brodice;
.4 poklopci ulaznih otvora moraju se sigurno i lako otvarati s unutrašnje i vanjske strane, i mora se predvidjeti uređaj za zadržavanje poklopaca u otvorenom položaju;
.5 osim za brodice za spašavanje koje se spuštaju slobodnim padom, mora se omogućiti veslanje;
.6 uz zatvorene ulazne otvore i bez znatnijeg prodiranja morske vode mora se održavati na vodi masa brodice s dopuštenim brojem osoba, opremom i strojevima kad je brodica prevrnuta;
.7 moraju postojati prozori ili prozirne površine kroz koje u brodicu ulazi dovoljno dnevne svjetlosti, dok su otvori zatvoreni, tako da nije potrebno umjetno osvjetljenje;
.8 vanjska strana brodice mora biti vrlo uočljive boje, a unutarnja strana svjetle boje koja djeluje smirujuće na osobe u brodici;
.9 moraju postojati rukohvati za koje se mogu držati osobe koje se kreću s vanjske strane brodice i koji se mogu koristiti pri ukrcaju i iskrcaju;
.10 mora se omogućiti osobama kretanje od ulaza do svojih mjesta bez prelaženja preko poprečnih klupa ili drugih prepreka; i
.11 kada motor radi i kada su ulazni 