 godine, ('Narodne novine' broj 155/05), (u daljnjem tekstu Izmjena Pravilnika), kojim je između ostalog i izmijenjen članak 103. osnovnog Pravilnika.
Nadalje, u predmetnoj Izmjeni pravilnika kao i u Ispravku Pravilnika kojeg predlagatelj traži ocjenu ustavnosti i zakonitosti od strane naslovnog Suda, u članku 22. određeno je da Pravilnik stupa na snagu danom objave u 'Narodnim novinama', a da se primjenjuje od 01. 06. 2006. godine, ali je u međuvremenu propušteno navedeni Ispravak Pravilnika staviti van snage.
(...)
Uzimajući u obzir naprijed navedeno, odnosno navod predlagatelja da je povratno djelovanje podzakonskih akta pravno nedopustivo, prema članku 90. Ustava Republike Hrvatske, smatramo da je isti navod neosnovan, obzirom da se u konkretnom slučaju radi o odgodi primjene provedbenog propisa do 01. 01. 2006. godine, a ne o promjeni datuma stupanja na snagu Pravilnika.
Nadalje, smatramo da navedena odgoda ne predstavlja povredu ustavnih ili zakonskih odredaba jer ni Ustav Republike Hrvatske ne govori o odgodi primjene pozitivnih propisa, pa se samim time zaključuje da istim nije zabranjena odgoda primjene pravnog propisa koji je stupio na snagu.
Slijedom navedenog, stajališta smo da bez obzira na što je u konkretnom slučaju propušteno poništiti Ispravak Pravilnika, više ne postoje pretpostavke za odlučivanje o biti stvari, zbog donošenja Izmjena Pravilnika.
Stoga, ukoliko je postupak pred naslovnim Sudom već pokrenut, a kako je postupljeno u skladu sa člankom 57. stavak 1. Ustavnog zakona o Ustavnom sudu Republike Hrvatske, odnosno da je pravovremeno u skladu sa pozitivnim propisima važećim u Republici Hrvatskoj, donijeta Izmjena Pravilnika, smatramo da više ne postoje pretpostavke za odlučivanje o biti stvari i predlažemo da naslovni Sud dovrši postupak.
Također, ukoliko postupak pred Naslovnim sudom još uvijek nije po navedenom prijedlogu pokrenut, predlažemo naslovnom Sudu da iz naprijed navedenih razloga, temeljem članka 32. Ustavnog zakona o Ustavnom sudu Republike Hrvatske, rješenjem odbaci predlagateljev prijedlog ocjene ustavnosti i zakonitosti Ispravka Pravilnika.«
IV. OSPORENA ODLUKA
7. Osporeni Ispravak Pravilnika/05 glasi:
»Nakon izvršenog uspoređivanja s izvornim tekstom utvrđene su pogreške u Pravilniku o prometnim znakovima, signalizaciji i opremi na cestama koji je objavljen u 'Narodnim novinama' broj 33 od 14. ožujka 2005. godine te se daje
ISPRAVAK
PRAVILNIKA O PROMETNIM ZNAKOVIMA, SIGNALIZACIJI I OPREMI NA CESTAMA
U Pravilniku o prometnim znakovima, signalizaciji i opremi na cestama ('Narodne novine' broj 33/05), u članku 103. stavak 1. umjesto riječi 'na dan njegova donošenja' trebaju stajati riječi 'danom početka primjene'.
U članku 103. stavku 2. umjesto riječi 'na dan njegova donošenja', trebaju stajati riječi 'danom početka primjene'.
U članku 103. stavku 2. riječi '30. lipnja' zamjenjuju se riječima '31. prosinca'.
U članku 105. umjesto riječi 'Na dan donošenja' trebaju stajati riječi 'Danom početka primjene'.
U članku 106. nakon riječi 'novinama' trebaju stajati riječi 'a primjenjuje se od 1. siječnja 2006. godine'.
Klasa: 011-01/04-02/96
Urbroj: 530-04-05-06
Zagreb, 25. travnja 2005.
Ministar Božidar Kalmeta, v. r.«
V. MJERODAVNE ODREDBE USTAVA
8. Članak 3., članak 5. stavak 1. i članak 90. stavak 4. Ustava glase:
»Članak 3.
Sloboda ... vladavina prava ... najviše su vrednote ustavnog poretka Republike Hrvatske i temelj za tumačenje Ustava.«
»Članak 5.
U Republici Hrvatskoj zakoni moraju biti u suglasnosti s Ustavom, a ostali propisi i s Ustavom i sa zakonom.
(...)«
»Članak 90.
(...)
Zakoni i drugi propisi državnih tijela i tijela koja imaju javne ovlasti ne mogu imati povratno djelovanje.
(...)«
VI. OCJENA USTAVNOG SUDA
9. Na temelju članka 31. stavka 2. Zakona o sigurnosti prometa na cestama (»Narodne novine« broj 105/04.) ministar mora, turizma, prometa i razvitka u suglasnosti s ministrom unutarnjih poslova donio je Pravilnik/05 koji je objavljen u »Narodnim novinama« broj 33 od 14. ožujka