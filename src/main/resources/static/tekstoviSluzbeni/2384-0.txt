125 18.11.2015 Rješenje Ministarstva zdravlja, klasa: UP/I-510-01/15-01/23, urbroj: 534-04-1-2/7-15-11 od 9. studenoga 2015
MINISTARSTVO ZDRAVLJA
2385
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj: 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Klinici za neurologiju Kliničkog bolničkog centra »Sestre milosrdnice«, Zagreb, dodjeljuje se naziv »Referentni centar Ministarstva zdravlja za neuroimunologiju i neurogenetiku« na vrijeme od pet godina.
2. Klinika za neurologiju Kliničkog bolničkog centra »Sestre milosrdnice«, Zagreb, dužna je do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za neuroimunologiju i neurogenetiku«.
3. »Referentni centar Ministarstva zdravlja za neuroimunologiju i neurogenetiku« Klinike za neurologiju Kliničkog bolničkog centra »Sestre milosrdnice«, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/15-01/23
Urbroj: 534-04-1-2/7-15-11
Zagreb, 9. studenoga 2015.
Ministar prim. Siniša Varga, dr. med. dent., v. r.
