122 06.11.2015 Pravilnik o plaćanju naknada za obavljanje poslova Hrvatske regulatorne agencije za mrežne djelatnosti
HRVATSKA REGULATORNA AGENCIJA ZA MREŽNE DJELATNOSTI
2330
Na temelju članka 12. stavka 1. točke 1., članka 16. stavka 3., članka 70. stavka 5. točke 1., članka 84. stavka 1. točke 1. Zakona o elektroničkim komunikacijama (»Narodne novine« br. 73/08., 90/11., 133/12., 80/13. i 71/14.), članka 13. stavka 2. Zakona o poštanskim uslugama (»Narodne novine« br. 144/12., 153/13. i 78/15.) te članka 7. stavka 3. Zakona o regulaciji tržišta željezničkih usluga (»Narodne novine« br. 71/14.), Vijeće Hrvatske regulatorne agencije za mrežne djelatnosti donosi
PRAVILNIK
O PLAĆANJU NAKNADA ZA OBAVLJANJE POSLOVA HRVATSKE REGULATORNE AGENCIJE ZA MREŽNE DJELATNOSTI
I. OPĆE ODREDBE
Sadržaj i svrha
Članak 1.
(1) Pravilnikom o plaćanju naknada za obavljanje poslova Hrvatske regulatorne agencije za mrežne djelatnosti (dalje: Pravilnik) propisuju se izračun, visina i način plaćanja naknada radi osiguravanja sredstava za obavljanje poslova Hrvatske regulatorne agencije za mrežne djelatnosti (dalje: HAKOM) na temelju godišnjeg financijskog plana HAKOM-a.
(2) Sredstva za obavljanje poslova HAKOM-a osiguravaju se iz naknada za upravljanje adresnim i brojevnim prostorom, naknada za upravljanje radiofrekvencijskim spektrom, naknada za obavljanje drugih poslova HAKOM-a u području elektroničkih komunikacija, naknada za obavljanje poslova HAKOM-a u području poštanskih usluga te naknada za obavljanje poslova HAKOM-a u području željezničkih usluga.
Značenje pojmova
Članak 2.
1. CGC – komplementarna zemaljska sastavnica (eng. complementary ground component)
2. Dupleks – komunikacija između dviju ili više radijskih postaja koja se istovremeno odvija na dvije frekvencije
3. ENG/OB – veze za elektroničko prikupljanje novosti i vanjski radiodifuzijski prijenos
4. Javna pokretna mreža za zatvorene grupe korisnika – komunikacijska mreža putem koje se zatvorenim grupama korisnika pruža usluga
5. Mreža za vlastite potrebe – komunikacijska mreža koja se koristi za vlastite potrebe zatvorene grupe korisnika
6. M2M – komunikacija između strojeva (eng. machine–to–machine)
7. Nepokretne radijske postaje – radijska postaja koja je nepokretna u radu
8. Osnovna postaja – nepokretna radijska postaja za istodoban prijam i odašiljanje gdje krajnje postaje rade u dupleks načinu rada
9. Pokretne radijske postaje – radijska postaja koja može biti pokretna u radu
10. Prenosive radijske postaje – radijska postaja koja je prenosiva, ali je u radu nepokretna
11. Repetitor – nepokretna radijska postaja ili samo antenski sustav za istodoban prijam i odašiljanje gdje krajnje postaje rade u poludupleksnom načinu rada
12. Simpleks – komunikacija između dviju ili više radijskih postaja koja se odvija na jednoj frekvenciji
13. PLB – radio-far za osobnu uporabu.
II. NAKNADA ZA UPORABU ADRESA I/ILI BROJEVA
Određivanje naknade
Članak 3.
(1) Za uporabu adresa i/ili brojeva plaća se godišnja naknada, temeljem izdanog računa HAKOM-a.
(2) Visina godišnje naknade za uporabu adresa i/ili brojeva određuje se ovisno o vrsti elektroničkih komunikacijskih usluga za koje se upotrebljavaju adrese i/ili brojevi.
(3) Naknada za prvu godinu uporabe adresa i/ili brojeva obuhvaća razdoblje od dana donošenja odluke o primarnoj dodjeli adresa i/ili brojeva do kraja tekuće kalendarske godine, i utvrđuje se razmjerno trajanju razdoblja uporabe adresa i/ili brojeva.
(4) Za drugu i svaku sljedeću godinu uporabe adresa ili brojeva, HAKOM izdaje operatoru jedinstveni račun za sve adrese i/ili brojeve koje operator upotrebljava na početku te kalendarske godine.
(5) Ako se operator u pisanom obliku ne odrekne uporabe dodijeljenih adresa i/ili brojeva u skladu sa Zakonom o elektroničkim komunikacijama prije početka sljedećeg obračunskog razdoblja, obvezan je platiti godišnju naknadu za uporabu adresa i/ili brojeva za sljedeće obračunsko razdoblje.
(6) Ako naknada nije plaćena u roku određenom u opomeni iz