 prezime kupca odnosno primatelja isporučene količine, ako su proizvodi stavljeni u promet putem veleprodaje;
g) popis stanja robe u odobrenom/registriranom objektu i kontrola knjiga izdanih računa odnosno isprave na temelju kojih se može nedvojbeno spoznati poslovni događaj sukladno posebnim propisima;
h) račune za sve količine kupljene mlađi i/ili predkonzumne ribe odnosno školjkaša i otpremnice uz račune;
i) internu dokumentaciju o stavljanju u daljnju proizvodnju;
j) primjerak deklaracije za riblje proizvode koja se nalazi na ambalaži tih proizvoda;
k) podaci o prvoj prodaji;
l) sljedivost proizvoda ribarstva za koje se traži potpora, od ulova do krajnjeg proizvoda.
VI. ZAVRŠNE ODREDBE
Objava korisnika potpore
Članak 16.
Korisnici kojima je isplaćena potpora bit će objavljeni pod nazivom tvrtke/obrta s pripadajućim isplaćenim iznosom potpore na temelju ovog Pravilnika, na službenim internetskim stranicama Uprave ribarstva.
Prijelazne i završne odredbe
Članak 17.
(1) Svi Zahtjevi za poticaje koji se odnose na posljednje obračunsko razdoblje 2014. godine i podneseni su sukladno Pravilniku o provedbi modela poticanja proizvodnje u ribarstvu (»Narodne novine«, broj 55/2014, 85/2014 i 121/2014) i sukladno ovom Pravilniku, obrađivat će se temeljem ovog Pravilnika.
(2) Danom stupanja na snagu ovog Pravilnika prestaju važiti odredbe Pravilnika o provedbi modela poticanja proizvodnje u ribarstvu (»Narodne novine«, broj 55/2014, 85/2014 i 121/2014).
(3) Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-02/15-01/06
Urbroj: 525-13/0823-15-1
Zagreb, 20. siječnja 2015.
Ministar Tihomir Jakovina, v. r.
PRILOG 1.

