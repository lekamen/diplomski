 odloži. Remen se zategne uz pušku od rukohvata prema ustima cijevi.
Drugi razdjel – vojna se osoba vraća u osnovni stav, kundak puške je poravnat uz vrh desne noge.

Slika 39. Odlaganje na podlogu puške s kompaktnim kundakom
Kod odlaganja puške s preklopnim kundakom i kratke strojnice zapovijed Oružje ODLOŽI! izvršava se u dva razdjela (slike 40. i 41.):
Prvi razdjel – iskorači se lijevom nogom korak naprijed i istodobno desnom rukom skine puška s desnoga ramena. Sagne se i okrene oružje tako da je zatvarač okrenut prema tlu te se oružje odloži. Remen se zategne uz pušku od rukohvata prema ustima cijevi.
Drugi razdjel – vojna osoba se vraća u osnovni stav, dno kućišta je uz vrh desne noge.
Kratka strojnica odlaže se sa spremnikom okrenutim u lijevo tako da je dno kućišta (ili vrh kundaka ako je rasklopljen) uz vrh desne noge.

Slika 40. Odlaganje na podlogu puške s preklopnim kundakom

Slika 41. Odlaganje na podlogu kratke strojnice
Članak 33.
Oružje s nožicama se iz stava k nozi u stav na nožice odlaže na zapovijed: Na NOŽICE!
Sa svim vrstama oružja koje ima nožice, zapovijed se izvodi u tri razdjela (slika 42.):
Prvi razdjel – oružje se okrene ulijevo i nagne ispred sredine tijela, lijevom se rukom rastave ili otkopčaju nožice, zatim se objema rukama uhvate.
Drugi razdjel – iskorakom lijeve noge naprijed postavlja se oružje na nožice.
Treći razdjel – lijeva se noga primakne desnoj i zauzima se osnovni stav, kundak oružja je poravnat uz vrh desne noge.

Slika 42. Odlaganje oružja s nožicama
Članak 34.
Uzimanje oružja provodi se na zapovijed: Oružje UZMI!
S puškom VHS zapovijed se izvršava u tri razdjela (slika 43.):
Prvi razdjel – lijevom se nogom iskorači korak naprijed.
Drugi razdjel – sagne se i desnom rukom uhvati oružje za vrh cijevi, a palac se provuče ispod remena.
Treći razdjel – puška se podigne ispred tijela; lijevom rukom se pothvatom hvata za ručicu za nošenje, okreće se tako da cijev gleda prema tlu, a zatim se desnom zateže remen i zabaci o desno rame.

Slika 43. Uzimanje s podloge puške VHS
S puškom s kompaktnim kundakom zapovijed se izvršava u dva razdjela (slika 44.):
Prvi razdjel – lijevom se nogom iskorači korak naprijed.
Drugi razdjel – sagne se i desnom rukom uhvati oružje ispod gornje remenske spojnice, a palac se provuče kroz remen te se zajedno s oružjem vrati u stav k nozi uz okret oružja za 90 stupnjeva.

Slika 44. Uzimanje s podloge puške s kompaktnim kundakom
S puškom s preklopnim kundakom i kratkom strojnicom zapovijed se izvršava u tri razdjela (slike 45. i 46.):
Prvi razdjel – lijevom se nogom iskorači korak naprijed.
Drugi razdjel – sagne se i desnom rukom uhvati oružje ispod gornje remenske spojnice, a palac se provuče ispod remena.
Treći razdjel – puška se podigne ispred tijela; lijevom rukom se pothvatom hvata za kućište, okreće se tako da cijev gleda prema tlu, a zatim se desnom zateže remen i zabaci o desno rame.

Slika 45. Uzimanje s podloge puške s preklopnim kundakom

Slika 46. Uzimanje s podloge kratke strojnice
Sa svakim oružjem koje ima nožice, zapovijed se izvodi u tri razdjela (slika 47.):
Prvi razdjel – iskorači se lijevom nogom korak naprijed, rukama se obuhvati oružje za nožice.
Drugi razdjel – brzo se ispravi, nožice se brzo sklope.
Treći razdjel – zauzima se stav k nozi.

Slika 47. Uzimanje oružja s nožica
Članak 35.
Iskazivanje počasti (počasni pozdrav) daje se puškom, a zapovijed glasi: Pozdrav nade – SNO!, Pozdrav nalije – VO! i Po – ZDRAV!
Početak iskazivanja počasti oružjem započinje se iz osnovnog stava.
S puškom s kompaktnim kundakom i s puškostrojnicom zapovijed se izvodi u dva razdjela (slika 48.):
Prvi razdjel – desnom se rukom puška brzo podigne i donese ispred sredine tijela u okomit položaj, prednji je ciljnik u visini brade, spremnik je okrenut ulijevo. Istodobno se lijevom rukom uhvati za oblogu iznad stražnjeg ciljnika, prsti su spojeni i ispruženi poravnati s vrhom obloge, a palac je do tijela.
Drugi razdjel – desna se ruka brzo prenese na vrat kundaka tako