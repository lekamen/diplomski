 rasipanje, raznošenje i razlijevanje tog otpada izvan gradilišta uzrokovano vremenskim prilikama,
– skladištenje tekućeg otpada obavlja u primarnom spremniku postavljenom na slijevnu površinu opremljenu odgovarajućim sekundarnim spremnikom sukladno uvjetima propisanim posebnim propisom koji uređuje gospodarenje otpadom,
– skladištenje otpada koji ima svojstvo H1, H2, H3-A, H3-B i/ili H12, propisano Dodatkom III. Zakona, obavlja odvojeno od drugog otpada,
– skladištenje plinovitog otpada, obavlja u primarnim spremnicima koji se mogu hermetički zatvoriti i koji udovoljavaju posebnim propisima kojima se uređuje oprema pod tlakom.
(2) Skladištenje građevnog otpada koje se obavlja na gradilištu na kojem je taj otpad nastao ne smatra se postupkom skladištenja vlastitog proizvodnog otpada u smislu Zakona.
Članak 13.
Posjednik građevnog otpada dužan je, najkasnije do odvoza otpadnog materijala sa gradilišta odnosno do završetka radova na gradilištu:
1. izdvojiti od otpada tvari, materijale i građevne proizvode, osim materijala za nasipavanje, za koje je očigledno da se mogu ponovno koristiti za istu svrhu odnosno za namjeravanu uporabu za koju su proizvedeni i to bez postupka oporabe, što uključuje i postupak pripreme za ponovnu uporabu,
2. proglasiti otpadom:
– materijal iz iskopa koji je nastao prilikom građenja građevine i koji se sukladno dokumentima projekta građenja, izrađenim sukladno propisima koji uređuju gradnju, ne ugrađuje u tu građevinu i koji ne predstavlja mineralnu sirovinu sukladno posebnim propisima koji uređuju rudarstvo,
– materijal koji je nastao građenjem, održavanjem, rekonstrukcijom ili uklanjanjem građevine, osim materijala koji se koristi za građevinske svrhe na tom gradilištu, kad se isti izdvoji od građevine odnosno kad prestane biti građevina koju se gradi, održava, rekonstruira odnosno uklanja.
Iznimka od obveze predaje izvješća o ispitivanju svojstava otpada i deklaracije o svojstvima otpada
Članak 14.
Posjednik građevnog otpada koji je opasni otpad, nije dužan osobi koja obavlja djelatnost gospodarenja otpadom, uz prateći list, predati deklaraciju o svojstvima otpada kao niti izvješće o ispitivanju svojstava tog otpada, osim u slučaju propisanom posebnim propisom koji uređuje odlaganje otpada i na zahtjev osobe koja preuzima taj otpad.
Obveze vođenja evidencija i izvješćivanja o građevnom otpadu
Članak 15.
(1) Osoba koja odlaže građevni otpad za čije je odlaganje Uredbom propisano plaćanje naknade za odlaganje građevnog otpada, dužna je, sukladno Zakonu, Fondu dostaviti podatke o masi/količini odloženog građevnog otpada na obrascu iz Priloga V. ovoga Pravilnika.
(2) Izvješće iz stavka 1. ovoga članka vodi se za lokaciju na kojoj je građevni otpad odložen i izrađuje se temeljem podataka iz očevidnika o nastanku i tijeku otpada sukladno posebnom propisu koji uređuje gospodarenje otpadom.
(3) Izvješću iz stavka 1. ovoga članka, na zahtjev Fonda, prilaže se izvadak iz odgovarajućeg Očevidnika o nastanku i tijeku otpada te preslika odgovarajućeg Pratećeg lista.
DIO DRUGI SUSTAV GOSPODARENJA AZBESTNIM OTPADOM
Cilj sustava gospodarenja azbestnim otpadom
Članak 16.
Cilj sustava gospodarenja azbestnim otpadom je uspostava i provedba mjera radi sprečavanja i smanjenja onečišćenja uzrokovanog djelovanjem azbestnog otpada radi zaštite ljudskog zdravlja i okoliša.
Način obveznog postupanja proizvođača proizvoda koji sadrži azbest
Članak 17.
(1) Proizvođač proizvoda koji sadrži azbest dužan je postupati sukladno Uredbi (EZ) br. 1907/2006 Europskog parlamenta i Vijeća od 18. prosinca 2006. o registraciji, evaluaciji, autorizaciji i ograničavanju kemikalija (REACH) i osnivanju Europske agencije za kemikalije te o izmjeni Direktive 1999/45/EZ i stavljanju izvan snage Uredbe Vijeća (EEZ) br. 793/93 i Uredbe Komisije (EZ) br. 1488/94 kao i Direktive Vijeća 76/769/EEZ i direktiva Komisije 91/155/EEZ, 93/67/EEZ, 93/105/EZ i 2000/21/EZ (Tekst značajan za EGP) SL L 396, 30. 12. 2006., kako je zadnje izmijenjena i dopunjena