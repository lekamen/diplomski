 Upravljačkom tijelu najkasnije do 15. veljače godine »n« i dostavlja se u elektronskom obliku na propisanome obrascu.
(3) Godišnje izvješće o radu LAG-a za godinu »n-1« odnosi se na provedene sufinancirane aktivnosti od 1. siječnja do 31. prosinca godine »n-1«. U slučaju nedostavljanja izvješća iz stavka 1. ovoga članka, Upravljačko tijelo će donijeti zaključak o neispunjavanju obveze dostavljanja godišnjeg izvješća o radu LAG-a za godinu »n-1« te o tome obavijestiti Agenciju za plaćanja najkasnije do 15. svibnja godine »n«.
(4) U slučaju dostavljanja nepotpunog izvješća iz stavka 1. ovoga članka, Upravljačko tijelo će zatražiti dodatno obrazloženje i/ili nadopunu godišnjeg izvješća o radu LAG-a za godinu »n-1«.
(5) LAG dostavlja dodatno obrazloženje i/ili nadopunu u roku od 15 dana od dana zaprimanja zahtjeva za dodatno obrazloženje i/ili nadopunu godišnjeg izvješća o radu LAG-a za godinu »n-1«.
(6) U slučaju neuspješne dostave zahtjeva za dodatno obrazloženje i/ili nadopunu godišnjeg izvješća o radu LAG-a za godinu »n-1«, zahtjev će se objaviti na oglasnoj ploči Ministarstva i smatra se uručenim osmoga dana od dana postavljanja obavijesti na oglasnu ploču.
(7) U slučaju nedostavljanja dodatnog obrazloženja i /ili nadopune izvješća iz stavka 6. ovoga članka, Upravljačko tijelo će donijeti zaključak o neispunjavanju obveze dostavljanja godišnjeg izvješća o radu LAG-a za godinu »n-1« te o tome obavijestiti Agenciju za plaćanja.
(8) Agencija za plaćanja će temeljem dostavljenih zaključaka iz stavaka 3. i 7. ovoga članka donijeti Odluku o izmjeni Odluke o odabiru LAG-a i umanjiti za 25 % iznos dodijeljenih sredstava za provedbu Podmjere 19.4.
(9) Za sva pravovremena i potpuna izvješća iz stavka 1. ovoga članka, Upravljačko tijelo donijeti će zaključak o ispunjavanju obveze dostavljanja godišnjeg izvješća o radu LAG-a za godinu »n-1«.
(10) Obrazac Godišnjeg izvješća o radu LAG-a će biti objavljen na službenoj mrežnoj stranici Ministarstva i Agencije za plaćanja.
Plan provedbe LRS
Članak 13.
(1) LAG je dužan nakon sklapanja Ugovora, a prije objave prvog LAG natječaja, dostaviti Agenciji za plaćanja Plan provedbe LRS iz Priloga IX. ovoga Pravilnika.
(2) Plan provedbe LRS sadrži raspodjelu sredstava za provedbu Podmjere 19.2. po tipovima operacije navedenim u LRS, Podmjere 19.3. i Podmjere 19.4. na razini cjelokupnog razdoblja provedbe LRS.
(3) LAG ne može objavljivati i provoditi LAG natječaje dok ne dostavi Plan provedbe LRS.
(4) Ukoliko odabrani LAG tijekom provedbe LRS namjerava izmijeniti iznose za pojedini tip operacije ili podmjeru koja je navedena u Planu provedbe LRS, putem Zahtjeva za promjenu mora izmijeniti LRS sukladno članku 11. ovoga Pravilnika.
(5) Odabrani LAG se prilikom postupka odabira projekata dužan pridržavati Plana provedbe LRS koji je vrijedio u trenutku objavljivanja LAG natječaja.
(6) Od trenutka izmjene Plana provedbe LRS odobrenog od nadležnog tijela LAG-a do donošenje Odluke o odobrenju promjene zbog izmjene LRS od strane Agencije za plaćanja, odabrani LAG ne smije raspisati LAG natječaj za niti jedan tip operacije.
Opći uvjeti
Članak 14.
(1) Broj stanovnika jedinica lokalne samouprave odnosno naselja u sastavu korisnika će se utvrditi sukladno podacima zadnjeg važećeg popisa stanovništva Državnog zavoda za statistiku.
(2) Ukoliko LAG ima podružnicu, ista mora biti navedena u Statutu LAG-a i ne smije imati pravnu osobnost.
(3) Nakon provedenog ocjenjivanja kvalitete LRS iz članka 10. ovoga Pravilnika, Agencija za plaćanja sklapa Ugovor s LAG-om čime je LAG odabran za razdoblje provedbe Programa.
(4) Sastavni dio Ugovora LAG-a je i izračunati iznos javne potpore unutar Podmjera 19.2., 19.3. i 19.4. po LAG-u temeljem ostvarenog broja bodova za kriterije navedene u Prilogu II. ovoga Pravilnika i mogućeg uvećanja u slučaju viška raspoloživih sredstava.
(5) Odabrani LAG je do 31. prosinca 2018. godine na LAG natječajima obvezan odabrati projekte u visini od najmanje 20 % sredstava za provedbu Podmjere 19.2. 