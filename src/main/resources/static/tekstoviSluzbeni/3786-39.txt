 odgovara prema kriteriju pretpostavljene krivnje.
(4) Društvo za upravljanje ne odgovara za štetu koja je nastala kao posljedica više sile.
(5) Društvo za upravljanje dužno je pravilima UCITS fonda, u slučaju pogrešnog izračuna vrijednosti udjela i u slučaju povrede ograničenja ulaganja u smislu članka 259. stavka 4. ovoga Zakona, predvidjeti odgovarajuće postupke naknade štete koji moraju posebno obuhvatiti izradu i provjeru plana naknade štete, kao i mjere naknade štete.
(6) Postupci naknade štete iz stavka 5. ovoga članka moraju biti revidirani od strane revizora u okviru revizije godišnjih izvještaja UCITS fonda.
(7) Agencija će pravilnikom detaljnije razraditi okolnosti i postupak naknade štete i njegovo provođenje, a posebno:
1. pojedinosti postupka naknade štete, minimalnu visinu pogrešnog izračuna vrijednosti udjela, nakon koje se provodi postupak naknade štete, kao i pojedinosti pojednostavljenog postupka naknade štete kod nedostatka određene visine za ukupnu štetu
2. mjere naknade štete koje se treba poduzeti prema ulagateljima i/ili UCITS fondu te bagatelne granice u kojima bi takve mjere naknade štete prouzrokovale nerazmjeran trošak
3. obveze obavještavanja prema Agenciji, a ako UCITS fondom upravlja društvo za upravljanje iz druge države članice, onda i prema nadležnim tijelima matične države članice društva za upravljanje
4. obveze informiranja ulagatelja
5. sadržaj i izradu plana naknade štete koji se treba izraditi te pojedinosti mjera naknade štete i
6. sadržaj i opseg revizije plana naknade štete i mjera naknade štete od strane revizora.
Ostvarivanje zahtjeva i prava od strane društva za upravljanje
Članak 111.
(1) Društvo za upravljanje ovlašteno je i dužno u svoje ime ostvarivati pravo ulagatelja prema depozitaru.
(2) Društvo za upravljanje ovlašteno je i dužno u svoje ime podnijeti pravni lijek, ako je pokrenut postupak ovrhe nad imovinom UCITS fonda u odnosu na zahtjeve i potraživanja za koja ne jamči i ne odgovara UCITS fond. U tom slučaju ulagatelji nemaju mogućnost podnošenja takvog pravnog lijeka.
Dostava podataka ulagateljima
Članak 112.
Kada je ovim Zakonom i propisima donesenima na temelju ovoga Zakona propisano da je društvo za upravljanje dužno ulagateljima dostaviti podatke na trajnom mediju, društvo za upravljanje može dostaviti podatke i putem elektroničke pošte, ako su zadovoljeni sljedeći uvjeti:
1. ulagatelj je dostavio društvu za upravljanje valjanu adresu elektroničke pošte i
2. ulagatelj je odabrao takav način dostave podataka.
DIO ČETVRTI REGISTAR UDJELA UCITS FONDA
Članak 113.
(1) Udjeli u UCITS fondu vode se u elektroničkom obliku, a mogu se voditi u:
a) registru udjela koji vodi društvo za upravljanje
b) registru udjela koji vodi operater središnjeg registra nematerijaliziranih financijskih instrumenata u skladu s odredbama zakona koji uređuje tržište kapitala ili
c) registru udjela koji vodi treća osoba kojoj je društvo za upravljanje delegiralo taj administrativni posao.
(2) Udjel u UCITS fondu može glasiti na investicijsko društvo ili kreditnu instituciju koja pruža usluge poslova pohrane i administriranja financijskih instrumenata za račun klijenta, uključujući poslove skrbništva i s tim povezane usluge i poslove upravljanja portfeljem ili društvo za upravljanje koje obavlja poslove upravljanja portfeljem, pri čemu će se u registru udjela zabilježiti da investicijsko društvo, društvo za upravljanje ili kreditna institucija udjel drži za račun treće osobe.
(3) Kada se udjeli u UCITS fondu vode u registru udjela koji vodi društvo za upravljanje ili druga osoba na koju je društvo za upravljanje delegiralo taj administrativni posao, društvo za upravljanje je odgovorno za vođenje toga registra.
Tajnost podataka iz registra udjela
Članak 114.
(1) Osoba koja vodi registar udjela UCITS fonda dužna je kao poslovnu tajnu čuvati podatke o ulagateljima, stanju udjela te uplatama i isplatama. Navedene podatke osoba koja vodi registar udjela može priopćavati:
1. na temelju zahtjeva