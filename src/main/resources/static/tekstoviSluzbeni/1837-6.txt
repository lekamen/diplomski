 uređaja za upravljanje i postupke za rukovanje uređajem, te dati potrebne upute ili upozorenja;
.2 biti lako vidljivi u uvjetima osvjetljenja u nuždi; i
.3 koristiti oznake u skladu s IMO Rezolucijama A.760(18) i MSC.82(70).
2.5 UPRAVLJANJE PLOVILIMA ZA PREŽIVLJAVANJE I NADZOR
2.5.1 Zahtjevi ovog odjeljka odnose se na sve brodove.
.1 Na brodu mora postojati dovoljan broj obučenih osoba za dovođenje na mjesto za prikupljanje i pomaganje neuvježbanim osobama.
.2 Na brodu se mora postojati dovoljan broj članova posade, koji mogu biti časnici palube ili druge ovlaštene osobe, za upravljanje plovilom za preživljavanje i uređajima za spuštanje koji se zahtijevaju za napuštanje ukupnog broja osoba na brodu.
.3 Za svako plovilo za preživljavanje mora biti određen jedan časnik ili ovlaštena osoba. Međutim, uzevši u obzir prirodu putovanja, broj osoba na brodu i svojstva broda, RO, može dopustiti da i osobe koje su osposobljene za rukovanje i upravljanje splavima za spašavanje, budu određene za splavi za spašavanje umjesto časnika palube. Također, mora se odrediti zamjenik ovlaštene osobe brodice za spašavanje.
.4 Osoba koja je ovlaštena za plovilo za preživljavanje mora imati popis posade plovila za preživljavanje i mora paziti da je posada pod njegovim zapovjedništvom upoznata sa svojim dužnostima. Na brodici za spašavanje zamjenik ovlaštene osobe po dužnosti, također, mora imati popis posade brodice za spašavanje.
.5 Svako motorno plovilo za preživljavanje mora imati osobu koja je sposobna rukovati strojem i obaviti manja podešavanja.
.6 Zapovjednik broda mora osigurati raspored osoba na plovilima za preživljavanje, prema zahtjevima navedenim u podtočkama .1,.2 i .3.
2.6 RAZMJEŠTAJ MJESTA ZA PRIKUPLJANJE I MJESTA ZA UKRCAJ U PLOVILA ZA PREŽIVLJAVANJE
2.6.1 Brodice za spašavanje i splavi za spašavanje za koje se zahtijevaju odobrena sredstva za spuštanje, moraju biti što je moguće bliže nastambama i službenim prostorijama.
2.6.2 Mjesta za prikupljanje moraju biti blizu stanice za ukrcaj. Svako mjesto za prikupljanje mora imati dovoljno slobodnog prostora za smještaj ukupnog broja osoba određenih za priupljanje na tom mjestu, ali ne manje od 0,35 m2 po osobi.
2.6.3 Mjesta za prikupljanje i mjesta za ukrcaj moraju biti lako pristupačna iz nastambi i službenih prostorija.
2.6.4 Mjesta za prikupljanje i mjesta za ukrcaj moraju biti prikladno osvijetljena, rasvjetom koja se napaja iz izvora električne energije u nuždi.
2.6.5 Hodnici, stubišta i izlazi za pristup na mjesta za prikupljanje i mjesta za ukrcaj moraju biti osvijetljena. Ta rasvjeta mora imati mogućnost napajanja iz izvora električne energije u nuždi u skladu s pravilima RO (vidjeti Pravila za klasifikaciju brodova, Dio 12. – Električna oprema, 19 ili 9, što je primjenjivo). Dodatno i kao dio napomena koje se zahtijevaju u Pravilima, Dio 17. – Protupožarna zaštita, 2.2.7, putovi prema zbornim mjestima moraju biti označeni oznakom za mjesto za prikupljanje u skladu s IMO Rezolucijom A.760(18).
2.6.6 Mjesta za prikupljanje i mjesta za ukrcaj u plovila za preživljavanje koja se spuštaju s pomoću soha i slobodnim padom, moraju omogućiti ukrcaj bolničkih nosila u plovilo za preživljavanje.
2.6.7 Moraju se predvidjeti ljestve za ukrcaj u skladu sa 6.20.6, koje sežu od mjesta smještaja do vodne linije pri stanju najmanjeg gaza, uz nepovoljne uvjete trima do 10° i s nagiba do 20° na bilo koju stranu broda, na svakom mjestu za ukrcaj, ili na svaka dva susjedna mjesta za ukrcaj. RO može odobriti zamijenutih ljestava nekim drugim odobrenim sredstvom koje omogućuje pristup u plovilo za preživljavanje dok je na vodi, ako postoje barem jedne ljestve za ukrcaj na svakom boku broda. Za ukrcaj u splavi za spašavanje navedene u 4.1.1.4, mogu se koristiti i druga odobrena sredstva. za ukrcaj (uže s čvorovima, kao »drugo odobreno sredstvo za ukrcaj«, RO ne prihvaća). RO može osloboditi brod ovog zahtjeva samo ako su trim i nagib broda u svim neoštećenim i propisanim oštećenim stanjima takvi da