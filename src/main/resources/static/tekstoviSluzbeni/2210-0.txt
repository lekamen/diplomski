116 26.10.2015 Rješenje Agencije za zaštitu tržišnog natjecanja, klasa: UP/I 034-03/14-01/005, urbroj: 580-10/63-2015-104 od 28. rujna 2015.
AGENCIJA ZA ZAŠTITU TRŽIŠNOG NATJECANJA
2211
Agencija za zaštitu tržišnog natjecanja na temelju članka 30. točke 2., članka 31., članka 49. stavka 1. i 2. i članka 58. stavka 1. točke 9., u svezi s člankom 13. Zakona o zaštiti tržišnog natjecanja (»Narodne novine», brojevi: 79/09 i 80/13), u upravnom postupku utvrđivanja sprječavanja, ograničavanja ili narušavanja tržišnog natjecanja zlouporabom vladajućeg položaja pokrenutom protiv poduzetnika Peugeot Hrvatska d.o.o., sa sjedištem u Zagrebu, Bani 75, Buzin, zastupanog po odvjetnicima iz Odvjetničkog društva […], po službenoj dužnosti, na temelju odluke Vijeća za zaštitu tržišnog natjecanja u sastavu: Mladen Cerovac, mag. iur, predsjednik Vijeća, Vesna Patrlj, dipl. iur. zamjenica predsjednika Vijeća, Denis Matić, dipl. iur., mr. sc. Ljiljana Pavlic i mr. sc. Tatjana Peroković, članovi Vijeća, sa sjednice 35/2015., održane 28. rujna 2015., donosi
RJEŠENJE
I. Prihvaćaju se mjere, uvjeti i rokovi koje je predložio Peugeot Hrvatska d.o.o., sa sjedištem u Zagrebu, Bani 75, Buzin, i to na način da:
– Peugeot Hrvatska d.o.o. odmah, a najkasnije u roku od 3 radna dana nakon primitka predmetnog rješenja Agencije za zaštitu tržišnog natjecanja donesenog u smislu članka 49. stavka 2. ZZTN-a izvrši poduzetniku Auto Maksimir d.o.o., sa sjedištem u Zagrebu, Kraljevićeva 24, isporuku svih elemenata novog imidža marke (dalje: NIM) za potrebe izvršavanja Ugovora o ovlaštenom servisu koji je između Peugeota Hrvatska d.o.o. i Auto Maksimira d.o.o. zaključen 23. srpnja 2014. za lokaciju u Ulici kneza Branimira 191, a sve to u skladu s Ugovorom o ovlaštenom servisu, Selektivnim kriterijima ovlaštenog servisa marke Peugeot i prema projektu izrade NIM-a izrađenom od strane ovlaštenog Arhitektonskog studija […] te narudžbe NIM-a od strane Auto Maksimira d.o.o. izvršene 19. kolovoza 2014.
– Peugeot Hrvatska d.o.o. preuzme obvezu održavanja na snazi Ugovora o ovlaštenom servisu od 23. srpnja 2014. za servisnu lokaciju Auto Maksimira d.o.o. u Ulici kneza Branimira 191, neovisno o ishodu ovog postupka, ako Auto Maksimir d.o.o. u roku od 60 dana od isporuke mu svih elemenata NIM-a izvrši postavljanje tih elemenata NIM-a u skladu s projektima ovlaštenog Arhitektonskog studija […].
– Peugeot Hrvatska d.o.o. preuzima obvezu održavanja na snazi Ugovora o ovlaštenom servisu od 23. srpnja 2014. za servisnu lokaciju Auto Maksimira d.o.o. u Kraljevićevoj ulici 24 do prestanka obavljanja djelatnosti ovlaštenog servisera vozila marke Peugeot od strane Auto Maksimira na toj lokaciji, a najdulje do 29. studenog 2015.
– Peugeot Hrvatska d.o.o. neće se protiviti da Auto Maksimir d.o.o. u okolnim ulicama izvrši postavljanje i dodatne cestovne signalizacije, sukladne NIM-u, kojom će upućivati na ulaz u autoservis.
II. Predložene mjere, uvjeti i rokovi iz točke I. izreke ovoga rješenja ocjenjuju se dostatnima za otklanjanje negativnih učinaka i ponovnu uspostavu tržišnog natjecanja na tržištu pružanja usluga popravaka i odražavanja motornih vozila marke Peugeot.
III. Nalaže se poduzetniku Peugeot Hrvatska d.o.o. da Agenciji za zaštitu tržišnog natjecanja dostavi dokaze da je postupao sukladno navedenom u točki I. izreke ovog rješenja.
Rok izvršenja: 8 (osam) dana od isteka roka iz točke I. izreke ovoga rješenja.
IV. Predložene mjere, uvjeti i rokovi iz točke I. izreke ovoga rješenja ovim rješenjem postaju obvezni za poduzetnika Peugeot Hrvatska d.o.o.
V. Utvrđuje se da, nakon izvršenja mjera iz točke I. i III. izreke ovog rješenja, nema uvjeta za daljnje vođenje postupka protiv poduzetnika Peugeot Hrvatska d.o.o.
VI. U slučaju da Agencija za zaštitu tržišnog natjecanja utvrdi kako se poduzetnik Peugeot Hrvatska d.o.o. ne pridržava utvrđenih mjera, uvjeta i rokova iz točke I., odnosno naloga iz točke III. izreke ovoga rješenja, takvo postupanje smatrat će se povredom Zakona o zaštiti