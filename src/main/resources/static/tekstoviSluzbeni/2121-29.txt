 provedeno obilježavanje na način da je jasno vidljiva granica između površine na kojoj su obavljeni poslovi tehničkog izvida i/ili razminiranja i površine radilišta koja nije odrađena
– na radilištu poslove obavljaju izvoditelji poslova koji nisu navedeni u Izvedbenom planu tehničkog izvida i/ili razminiranja, odnosno njegovim izmjenama i dopunama
– su učinjeni propusti u poštivanju zakona i drugih propisa u mjeri da predstavljaju opasnost za život, zdravlje, imovinu ili okoliš
– nisu ispunjeni sigurnosni uvjeti za primjenu metoda obavljanja poslova iz članka 51. ovoga Zakona čijom primjenom bi se ugrozili život, zdravlje, imovina i okoliš.
(2) U slučajevima iz stavka 1. ovoga članka inspektor Ministarstva će voditelju radilišta odrediti mjeru zabrane obavljanja daljnjih poslova, o čemu će sastaviti zabilješku u zapisniku o inspekcijskom nadzoru, a u roku od tri dana od određivanja mjere donijet će se rješenje u pisanom obliku, koje se dostavlja ovlaštenoj pravnoj osobi i/ili obrtniku i HCR-u.
(3) Voditelj radilišta dužan je po izricanju mjere zabrane obavljanja poslova iz stavka 2. ovoga članka zaustaviti radove, otkloniti utvrđene nepravilnosti i o tome obavijestiti Ministarstvo.
(4) Otklanjanje nepravilnosti iz stavka 3. ovoga članka utvrđuje se kontrolnim inspekcijskim nadzorom i nakon stvarno utvrđenog činjeničnog stanja o otklonjenim nepravilnostima inspektor Ministarstva odobrava nastavak radova, o čemu će sastaviti zabilješku u zapisniku i obavijestiti HCR.
(5) Pirotehničari HCR-a za kontrolu kvalitete i nadzornici kontrole kvalitete ne mogu obavljati poslove iz članaka 70., 71. i 72. ovoga Zakona za vrijeme privremene zabrane obavljanja poslova razminiranja.
(6) Protiv rješenja iz stavka 2. ovoga članka ne može se izjaviti žalba, ali se može pokrenuti upravni spor.
Članak 135.
(1) Ako u obavljanju inspekcijskog nadzora inspektor Ministarstva utvrdi da se poslovi tehničkog izvida i/ili razminiranja obavljaju na način koji nije u skladu s odredbama ovoga Zakona i propisa donesenih na temelju njega, inspektor Ministarstva naložit će otklanjanje utvrđenih nepravilnosti u određenom roku o čemu će sastaviti zabilješku u zapisniku, a u roku od tri dana od kada je naloženo otklanjanje utvrđenih nepravilnosti donijet će se rješenje u pisanom obliku, koje se dostavlja nadziranoj pravnoj i/ili fizičkoj osobi.
(2) Nadzirana pravna i/ili fizička osoba obvezna je postupiti po rješenju iz stavka 1. ovog članka te pisanim putem obavijestiti Ministarstvo o poduzetim mjerama u roku iz stavka 1. ovoga članka.
(3) Ako se u obavljanju inspekcijskog nadzora utvrde nepravilnosti iz članka 134. stavka 1. podstavaka 1., 2., 3., 4., 5., 7., 9. i 10. ovoga Zakona, voditelju radilišta HCR-a, ovlaštene pravne osobe i/ili obrtnika rješenjem će se oduzeti iskaznica protuminskog djelovanja na vrijeme od 1 do 6 mjeseci.
(4) Ako se u obavljanju inspekcijskog nadzora utvrde nepravilnosti iz članka 50. stavka 2. i 4., članka 52. stavaka 3. i 4. i članka 134. stavka 3., voditelju radilišta i/ili voditelju skupine HCR-a, ovlaštene pravne osobe i/ili obrtnika rješenjem će se oduzeti iskaznica protuminskog djelovanja na vrijeme od 1 do 6 mjeseci.
(5) Ako se u obavljanju inspekcijskog nadzora utvrde nepravilnosti iz članka 70. stavka 4. i članka 71. stavka 2. ovoga Zakona, koje se odnose na ostanak MES-a, NUS-a i njihovih dijelova u kontrolnom uzorku i obavljanje poslova izvan okvira nadležnosti, pirotehničaru HCR-a za kontrolu kvalitete i nadzorniku kontrole kvalitete rješenjem će se oduzeti iskaznica protuminskog djelovanja na vrijeme od 1 do 6 mjeseci.
(6) Ako se u obavljanju inspekcijskog nadzora pirotehničaru ovlaštene pravne osobe i/ili obrtnika ili pirotehničaru HCR-a utvrde nepravilnosti iz članka 56. stavka 1. ovoga Zakona, istom će se rješenjem oduzeti iskaznica protuminskog djelovanja na vrijeme od 1 do 6 mjeseci.
(7) Protiv rješenja iz ovoga članka nije dopuštena žalba, ali se može pokrenuti upravni spor.
17. PREKRŠAJNE ODREDBE
Članak 136.
(1)