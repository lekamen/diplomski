76 10.07.2015 Odluka o smjernicama za postupanje članova skupština, nadzornih odbora i uprava trgovačkih društava te pravnih osoba u vlasništvu Republike Hrvatske u pogledu visine, načina i rokova uplate sredstava trgovačkih društava i drugih pravnih osoba u Državni proračun Republike Hrvatske za 2015. godinu
VLADA REPUBLIKE HRVATSKE
1449
Na temelju članka 1. stavka 2. i članaka 8. i 31. Zakona o Vladi Republike Hrvatske (»Narodne novine«, br. 150/2011 i 119/2014), a u vezi s člankom 15. Zakona o upravljanju i raspolaganju državnom imovinom (»Narodne novine«, broj 94/2013) i Planom upravljanja imovinom u vlasništvu Republike Hrvatske za 2015. godine (»Narodne novine«, broj 142/2014), Vlada Republike Hrvatske je na sjednici održanoj 8. srpnja 2015. godine donijela
ODLUKU
O SMJERNICAMA ZA POSTUPANJE ČLANOVA SKUPŠTINA, NADZORNIH ODBORA I UPRAVA TRGOVAČKIH DRUŠTAVA TE PRAVNIH OSOBA U VLASNIŠTVU REPUBLIKE HRVATSKE U POGLEDU VISINE, NAČINA I ROKOVA UPLATE SREDSTAVA TRGOVAČKIH DRUŠTAVA I DRUGIH PRAVNIH OSOBA U DRŽAVNI PRORAČUN REPUBLIKE HRVATSKE ZA 2015. GODINU
I.
Ovom Odlukom određuju se smjernice za postupanje u pogledu donošenja odluke o visini, načinu i rokovima uplate sredstava s osnove dobiti trgovačkih društava nakon oporezivanja odnosno viška prihoda nad rashodima pravnih osoba, za 2014. godinu, a koja će biti uplaćena u Državni proračun Republike Hrvatske za 2015. godinu, sukladno čemu se preporuča postupanje predstavnicima državnog portfelja Republike Hrvatske, i to:
– upravama, nadzornim odborima i članovima skupština društava u kojima Republika Hrvatska ima većinski paket dionica ili većinski udio,
– članovima nadzornih odbora i članovima skupština društava u kojima Republika Hrvatska ima manjinski paket dionica ili manjinski udio,
– članovima upravnih tijela i organa te predstavnicima Republike Hrvatske u pravnim osobama (u daljnjem tekstu: predstavnici države).
II.
Odredbe ove Odluke primjenjuju se na trgovačka društva i pravne osobe utvrđene Odlukom o utvrđivanju popisa trgovačkih društava i drugih pravnih osoba od strateškog i posebnog interesa za Republiku Hrvatsku (»Narodne novine«, broj 120/2013).
III.
Predstavnici države dužni su poduzeti sve potrebne radnje i mjere da trgovačka društva i pravne osobe sredstva s osnove dobiti nakon oporezivanja za 2014. godinu, uplate izravno u Državni proračun Republike Hrvatske u 2015. godini, sukladno ovoj Odluci.
Predstavnici države u trgovačkim društvima na koje se primjenjuju propisi o konsolidiranom izvješćivanju, obvezni su poduzeti sve potrebne radnje i mjere kako bi se odredbe ove Odluke primjenjivale i u pogledu uplata sredstava s osnove dobiti nakon oporezivanja za ovisna društva kćeri, koja su za 2014. godinu iskazala dobit.
Prilikom donošenja odluka o pokriću gubitaka iz prethodnih godina, gubitaka ovisnih društava kćeri te upotrebe dobiti za rezerve vezano uz donošenje odluka s osnove dobiti nakon oporezivanja za 2014. godinu, predstavnici države odgovarajuće odluke donijet će uz suglasnost Državnog ureda za upravljanje državnom imovinom.
IV.
Predstavnici države poduzet će sve potrebne radnje i mjere sukladno ovoj Odluci da trgovačka društva i pravne osobe donesu sve potrebne odluke za uplatu sredstava s osnove dobiti nakon oporezivanja za 2014. godinu, odnosno uplatu viška prihoda nad rashodima iskazanog u računu prihoda i rashoda na dan 31. prosinca 2014. godine, najkasnije do 15. srpnja 2015. godine.
V.
Nakon donošenja odluka koje su potrebne za provedbu radnji i mjera sukladno ovoj Odluci, trgovačka društva uplatit će 60% sredstava s osnove dobiti nakon oporezivanja u Državni proračun Republike Hrvatske za 2015. godinu, ostvarenih temeljem udjela u temeljnom kapitalu društva koji pripada Republici Hrvatskoj.
Društvo Agencija Alan d.o.o., Zagreb uplatit će dobit u iznosu od 100% sredstava s osnove dobiti nakon oporezivanja u Državni proračun Republike Hrvatske za 2015. godinu, a koja će biti namjenski korištena za potrebe modernizacije i djelovanja Oružanih snaga