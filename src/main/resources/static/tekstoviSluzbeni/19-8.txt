 Ukupna država S.13 Središnja država (isključujući fondove socijalne sigurnosti) S.1311 Savezna država (isključujući fondove socijalne sigurnosti) S.1312 Lokalna država (isključujući fondove socijalne sigurnosti) S.1313 Fondovi socijalne sigurnosti S.1314 Kućanstva S.14 Poslodavci i samozaposlene osobe S.141+S.142 Zaposlenici S.143 Primatelji vlasničkog i transfernog dohotka S.144 Primatelji vlasničkog dohotka S.1441 Primatelji mirovina S.1442 Primatelji ostalih transfera S.1443 Neprofitne ustanove koje služe kućanstvima S.15 Inozemstvo S.2 Države članice i institucije i tijela Europske unije S.21 Države članice Europske unije S.211 Institucije i tijela Europske unije S.212 Zemlje nečlanice i međunarodne organizacije nerezidentne u Europskoj uniji S.22
Dijagram 2.1 – Raspodjela jedinica u sektore

2.33. Institucionalne jedinice se grupiraju u sektore na temelju toga kojoj vrsti proizvođača pripadaju i ovisno o glavnoj aktivnosti i funkciji, koje se smatraju važnim pokazateljima njihovog ekonomskog ponašanja.
2.34. Dijagram 2.1. pokazuje kako se jedinice raspoređuju u glavne sektore. Radi utvrđivanja sektora za jedinicu koja je rezidentna, ali ne kućanstvo, prema dijagramu je potrebno utvrditi kontrolira li ju ukupna država ili ne te je li tržišni ili netržišni proizvođač.
2.35. Nadzor nad financijskim ili nefinancijskim društvom definira se kao pravo određivanja opće politike društva, na primjer odabirom prikladnih upravitelja ako je potrebno.
2.36. Pojedina institucionalna jedinica (drugo društvo, kućanstvo, neprofitna institucija ili državna jedinica) osigurava nadzor nad društvom ili kvazi-društvom ako posjeduje više od polovice dionica s pravom glasa ili ako na drugi način kontrolira glasačku moć više od polovice dioničara.
2.37. Za nadzor više od polovice dioničarskih glasova nije potrebno da sama institucionalna jedinica bude vlasnik dionica s pravom glasa. Ovisno društvo, društvo C, može biti ovisno društvo drugog društva B u kojem treće društvo A posjeduje većinu dionica s pravom glasa. Društvo C je ovisno društvo društva B kada društvo B nadzire više od polovice dioničarskih glasova u društvu C ili društvo B posjeduje dionice u C s pravom imenovanja ili smjenjivanja većine upravitelja društva C.
2.38. Ukupna država osigurava kontrolu nad društvom na temelju posebnog zakona, odluke ili uredbe kojom se državi daju ovlasti određivanja politike društva. Sljedeći pokazatelji su glavni čimbenici koje treba razmotriti pri odlučivanju kontrolira li država društvo:
(a) državno vlasništvo nad većinom glasačkih prava;
(b) državna kontrola nad upravom ili upravnim tijelom;
(c) državna kontrola nad imenovanjem i razrješenjem ključnog osoblja;
(d) državna kontrola nad ključnim odborima u subjektu;
(e) država posjeduje zlatnu dionicu;
(f) posebni propisi;
(g) država kao prevladavajući kupac;
(h) pozajmljivanje od države.
Jedan pokazatelj može biti dovoljan za utvrđivanje kontrole, ali, u drugim slučajevima, više zasebnih pokazatelja mogu zajedno dokazivati kontrolu.
2.39. Za neprofitne institucije priznate kao neovisni pravni subjekti, pet pokazatelja koje treba razmotriti su:
(a) imenovanje odgovornih osoba;
(b) mogućnost odobravanja instrumenata;
(c) ugovorni sporazumi;
(d) stupanj financiranja;
(e) stupanj izloženosti države riziku.
Kao i kod društava, jedan pokazatelj može biti dovoljan za utvrđivanje kontrole u nekim slučajevima, ali, u drugim slučajevima, više zasebnih pokazatelja mogu zajedno dokazivati kontrolu.
2.40. Razlikovanje između tržišnog i netržišnog, a za subjekte javnog sektora klasifikacija između sektora ukupne države i sektora društava, ovisi o kriterijima određenim u stavku 1.37.
2.41. Sektor se dijeli na podsektore prema kriterijima relevantnim za taj sektor; na primjer, država se može podijeliti na središnju, saveznu i lokalnu državu i fondove socijalne sigurnosti. Time se omogućava precizniji opis ekonomskog ponašanja jedinica.
Računi za sektore i podsektore bilježe sve glavne i sporedne aktivnosti