 kontrole.
(3) Jedinstveno sučelje povezuje SafeSeaNet, e-Carinu i druge informacijske sustave.
Članak 9.
(1) S ciljem postizanja i održavanja interoperabilnosti, kompatibilnosti i harmonizacije pri zaprimanju, dostavi i razmjeni isprava, dokumenata i podataka jedinstvenim sučeljem između pružatelja podataka i nadležnih tijela državne uprave, između tijela državne uprave međusobno te međunarodne razmjene podataka, osniva se Međuresorni normativno-tehnički odbor.
(2) Članove i zamjenike članova Međuresornog normativno-tehničkog odbora imenuje odlukom ministar nadležan za poslove pomorstva iz redova subjekata jedinstvenog sučelja iz članka 4. stavka 2. ove Uredbe, na prijedlog čelnika subjekata jedinstvenog sučelja.
(3) Predsjednik Međuresornog normativno-tehničkog odbora je čelnik uprave nadležne za sigurnost pomorske plovidbe središnjeg tijela državne uprave nadležnog za pomorstvo.
(4) Sjednice Međuresornog normativno-tehničkog odbora saziva njegov predsjednik prema potrebi te na prijedlog bilo kojeg člana Međuresornog normativno- tehničkog odbora.
(5) Međuresorni normativno-tehnički odbor:
a) prati i koordinira uspostavu i operativnost jedinstvenog sučelja
b) utvrđuje i održava Katalog isprava, dokumenata i podataka iz članka 5. stavka 4. ove Uredbe
c) izrađuje stručne podloge za izmjene i dopune posebnih propisa s ciljem unaprjeđenja usklađene dostave i razmjene isprava, dokumenata i podataka među subjektima jedinstvenog sučelja
d) priprema nacrte međuresornih sporazuma iz članka 6. stavka 1. ove Uredbe
e) donosi Temeljnu funkcionalnu specifikaciju jedinstvenog sučelja iz članka 7. stavka 3. ove Uredbe
f) izvještava subjekte jedinstvenog sučelja o aktivnostima vezanim uz održavanje i daljnji razvoj jedinstvenog sučelja
g) prati rad i sudjeluje u radu stranih stručnih tijela iz područja jedinstvenih sučelja
h) kontinuirano prati razvoj jedinstvenih sučelja na razini Europske unije, kao i obveze koje proizlaze iz akata Europske unije od neposrednog utjecaja na razvoj jedinstvenog sučelja
i) obavlja savjetovanje s gospodarskim subjektima u pogledu primjene jedinstvenog sučelja
j) informira Europsku komisiju o napretku postignutom primjenom metoda određenih u Odluci br. 70/2008/EZ Europskog parlamenta i Vijeća od 15. siječnja 2008. o kompjutoriziranom okružju za carinu i trgovinu.
(6) Administrativne poslove Međuresornog normativno-tehničkog odbora obavlja uprava nadležna za sigurnost pomorske plovidbe središnjeg tijela državne uprave nadležnog za pomorstvo.
Članak 10.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/112
Urbroj: 50301-05/18-15-2
Zagreb, 29. listopada 2015.
Predsjednik Zoran Milanović, v. r.
