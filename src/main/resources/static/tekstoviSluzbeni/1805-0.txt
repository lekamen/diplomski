94 02.09.2015 Zaključak Vlade Republike Hrvatske, klasa: 022-03/15-07/290, urbroj: 50301-09/06-15-2 od 26. kolovoza 2015.
VLADA REPUBLIKE HRVATSKE
1806
Na temelju članka 31. stavka 3. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 26. kolovoza 2015. godine donijela
ZAKLJUČAK
1. Prihvaćaju se Izmjene i dopune Programa stručnog osposobljavanja i zapošljavanja hrvatskih branitelja i djece smrtno stradalih, zatočenih ili nestalih hrvatskih branitelja za razdoblje od 2014. do 2017. godine, u tekstu koji je sastavni dio ovoga Zaključka.
2. Ovaj Zaključak objavit će se u »Narodnim novinama«.
Klasa: 022-03/15-07/290
Urbroj: 50301-09/06-15-2
Zagreb, 26. kolovoza 2015.
Predsjednik Zoran Milanović, v. r.
IZMJENE I DOPUNE PROGRAMA STRUČNOG OSPOSOBLJAVANJA I ZAPOŠLJAVANJA HRVATSKIH BRANITELJA I DJECE SMRTNO STRADALIH, ZATOČENIH ILI NESTALIH HRVATSKIH BRANITELJA ZA RAZDOBLJE OD 2014. DO 2017. GODINE
I.
U dijelu 6. NAČIN PROVEDBE PROGRAMA, riječi: »Članovi stručnih timova su predstavnici Ministarstva branitelja, Ministarstva poduzetništva i obrta, Ministarstva rada i mirovinskoga sustava, Ministarstva poljoprivrede, Ministarstva znanosti, obrazovanja i sporta, Hrvatskog zavoda za zapošljavanje, Hrvatske udruge poslodavaca, Hrvatske obrtničke komore, Hrvatskog saveza zadruga i Agencije za strukovno obrazovanje i obrazovanje odraslih.«, zamjenjuju se riječima: »Članovi stručnih timova su predstavnici Ministarstva branitelja, Ministarstva poduzetništva i obrta, Ministarstva rada i mirovinskoga sustava, Ministarstva poljoprivrede, Ministarstva znanosti, obrazovanja i sporta, Hrvatskog zavoda za zapošljavanje, Hrvatske udruge poslodavaca, Hrvatske obrtničke komore i Agencije za strukovno obrazovanje i obrazovanje odraslih.«.
II.
U dijelu 7. SURADNICI U PROVEDBI, riječi: »Za odlučivanje o mjerama koje se odnose na zadružno poduzetništvo, Stručni tim, uz predstavnike Ministarstva branitelja, čine i predstavnici: Ministarstva poduzetništva i obrta, Ministarstva poljoprivrede te Hrvatskog saveza zadruga« zamjenjuju se riječima: »Za odlučivanje o mjerama koje se odnose na zadružno poduzetništvo, Stručni tim, uz predstavnike Ministarstva branitelja, čine i predstavnici: Ministarstva poduzetništva i obrta, Ministarstva poljoprivrede, Ministarstva rada i mirovinskoga sustava te Hrvatskog zavoda za zapošljavanje«.
III.
Dio 9. SADRŽAJ PROGRAMA mijenja se i glasi:
»9. SADRŽAJ PROGRAMA
Program obuhvaća provedbu mjera aktivne politike zapošljavanja, što predstavlja provedbu Programa u užem smislu, dok u širem smislu provedba Programa obuhvaća i druge aktivnosti koje neizravno utječu na povećanje konkurentnosti hrvatskih branitelja i djece smrtno stradalih, zatočenih ili nestalih hrvatskih branitelja.
9.1. Program u užem smislu
Provedba Programa u užem smislu obuhvaća sljedeće mjere:
9.1.1. Mjera poticanja obrazovanja hrvatskih branitelja i djece smrtno stradalih, zatočenih ili nestalih hrvatskih branitelja
Svrha mjere je poticanjem na podizanje razine obrazovanja i promjenom zanimanja utjecati na poboljšanje kvalifikacijske strukture nezaposlenih osoba iz ciljne skupine te tako olakšati pristup tržištu rada i utjecati na povećanje njihove zapošljivosti. Ova mjera omogućuje osobama iz ciljne skupine da kroz programe obrazovanja usklade svoje kompetencije s promjenama na tržištu rada, što utječe na smanjivanje rizika od socijalne isključenosti. Pri tome treba uzeti u obzir da su dugotrajno nezaposlene osobe i osobe isključene s tržišta rada u povećanom riziku od socijalne isključenosti, a da se kroz povećanje svijesti o potrebi cjeloživotnog učenja te obrazovanjem u znatnoj mjeri može utjecati na poboljšanje životnih prilika osoba iz ciljne skupine.
Obrazovne aktivnosti koje omogućava primjena mjere:
1. Stjecanje prvog zanimanja (u programima obrazovanja za stjecanje niže razine srednjeg obrazovanja, trogodišnjim strukovnim programima obrazovanja, četverogodišnjim strukovnim