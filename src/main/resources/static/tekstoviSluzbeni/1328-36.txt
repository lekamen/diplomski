 obrazovanju treba osigurati i praktičnu nastavu, osobito u stručnim studijima, kao i uključiti upravne eksperte-praktičare u odvijanje dijela nastave koji je praktične naravi.
Budući da upravno obrazovanje prikladne kvalitete nije moguće bez provedbe znanstvenih istraživanja i stručnih projekata i analiza, a oni su potrebni i za kvalitetno obavljanje najsloženijih poslova u sustavu javne uprave, u sadašnjim se uvjetima vidi nedostatak takvog pristupa radu i razvoju javne uprave. Jačanjem suradnje i uključivanjem rezultata istraživanja javnih znanstvenih organizacija u rad javne uprave značajno će se podići kvaliteta cjelokupnog sustava javne uprave.
5.2. Opći i posebni ciljevi reforme sustava ljudskih potencijala u javnoj upravi
Opći cilj reforme sustava ljudskih potencijala u javnoj upravi predstavljaju unaprijeđeni upravni kapaciteti javnopravnih tijela.
Posebni ciljevi reforme sustava ljudskih potencijala u javnoj upravi i mjere za njihovu provedbu su:
CILJ 6. UTVRĐEN SUSTAV KOMPETENCIJA
Mjera 6.1. Izraditi kompetencijski okvir za zaposlene u javnoj upravi
Nositelj: Ministarstvo uprave
Sunositelji: druga javnopravna tijela
Rok za provedbu: IV. tromjesečje 2016.
Potrebna sredstva: 16.000.000 kuna
Izvor financiranja: EU fondovi
Provedbene aktivnosti:
a6.1.1. Provesti analizu potrebnih kompetencija za obavljanje poslova javne uprave
a6.1.2. Utvrditi ključne kompetencije za zaposlene u javnoj upravi
a6.1.3. Utvrditi kompetencije potrebne za obavljanje pojedinih vrsta poslova u javnoj upravi
a6.1.4. Uključiti utvrđene kompetencije u interne akte javnopravnih tijela o sistematizaciji radnih mjesta
Pokazatelji ostvarenosti mjere:
p6.1.1. Broj tijela koja su interne akte uskladila s kompetencijskim okvirom
CILJ 7. UNAPRIJEĐEN SUSTAV STRUČNOG USAVRŠAVANJA U JAVNOJ UPRAVI
Mjera 7.1. Jačati kompetencije svih zaposlenih u javnoj upravi
Nositelj: Državna škola za javnu upravu
Sunositelji: druga javnopravna tijela
Rok za provedbu: kontinuirano
Potrebna sredstva: 22.500.000 kuna
Izvor financiranja: EU fondovi
Provedbene aktivnosti:
a7.1.1. Razviti metodologiju procjena potreba usavršavanja
a7.1.2. Provesti procjenu potreba usavršavanja u području stručnih znanja i vještina potrebnih za učinkovito obavljanje poslova u javnoj upravi temeljenu na kompetencijskom okviru
a7.1.3. Izraditi detaljnu analizu prikupljenih podataka i pripremiti izvješća o utvrđenim potrebama
a7.1.4. Odrediti prioritetna područja i ciljane skupine za provedbu programa usavršavanja
a7.1.5. Razviti i provoditi programe usavršavanja na temelju analize podataka dobivenih provedenom procjenom potreba usavršavanja
a7.1.6. Osposobiti trenere za provedbu programa usavršavanja
a7.1.7. Razviti modele osposobljavanja i usavršavanja zaposlenika na radnom mjestu i jačati kompetencije zaposlenika koji ih provode (mentori, instruktori)
Pokazatelji ostvarenosti mjere:
p7.1.1. Postotak službenika uključenih u sustav jačanja kompetencija
Mjera 7.2. Jačati kapacitete za dobro upravljanje
Nositelj: Državna škola za javnu upravu
Sunositelji: druga javnopravna tijela
Rok za provedbu: IV. tromjesečje 2017.
Potrebna sredstva: 17.000.000 kuna
Izvori financiranja: EU fondovi
Provedbene aktivnosti:
a7.2.1. Provesti procjenu potreba usavršavanja za jačanje kompetencija za rukovodeće službenike u tijelima državne uprave, izabrane dužnosnike i rukovodeće službenike u jedinicama lokalne i područne (regionalne) samouprave te rukovoditelje u drugim javnopravnim tijelima
a7.2.2. Razviti i provoditi programe usavršavanja za rukovoditelje na temelju analize podataka dobivenih provedenom procjenom potreba usavršavanja
a7.2.3. Osposobiti trenere za provedbu programa usavršavanja za rukovoditelje
Pokazatelji ostvarenosti mjere:
p7.2.1. Postotak rukovoditelja koji su završili programe za dobro upravljanje i jačanje menadžerskih kompetencija
Mjera 7.3. Razvoj i implementacija novih te kontinuirano unaprjeđivanje postojećih metodologija i mehanizama u sustavu usavršavanja u javnoj upravi
Nositelj: Državna