 koji pomaže zapovjedniku zrakoplova u upravljanju vojnim zrakoplovom.
(2) U slučaju onesposobljenosti zapovjednika vojnog zrakoplova, kopilot preuzima ovlasti i odgovornosti zapovjednika vojnog zrakoplova.
Polaznik obuke
Članak 14.
Polaznik obuke je pilot, učenik letač ili kandidat za učenika letača koji se obučava u skladu s Programom letačke izobrazbe ili Programom letačke obuke za određeni tip vojnog zrakoplova u svrhu stjecanja letačkih zvanja i osposobljenosti.
Dodatna letačka zvanja
Članak 15.
Nakon stjecanja uvjeta propisanih ovim Pravilnikom vojni pilot može steći sljedeća dodatna letačka zvanja:
– nastavnik letenja
– instruktor letenja
– inspektor letenja
– kapetan vojnog zrakoplova
– probni pilot
– pokusni pilot.
Nastavnik letenja
Članak 16.
(1) Nastavnik letenja je vojni pilot osposobljen za provedbu letačke obuke na određenom tipu vojnog zrakoplova s vojnim pilotima i letačke izobrazbe s učenicima letačima i kandidatima za učenike letače.
(2) Zvanje nastavnika letenja stječe se na temelju uspješno završene Specijalizacije za nastavnika letenja.
(3) Letački dio Specijalizacije za nastavnika letenja i selekcijsko letenje mogu provoditi nastavnici letenja koji imaju najmanje 200 sati letenja na tipu zrakoplova na kojem se provode navedene letačke zadaće.
(4) Osposobljavanje za dužnost nastavnika letenja na pojedinom tipu vojnog zrakoplova provodi se s nastavnicima letenja u skladu s Programom letačke obuke za određeni tip vojnog zrakoplova.
Instruktor letenja
Članak 17.
(1) Instruktor letenja je nastavnik letenja koji provodi kontrolu i individualni nadzor provedbe svih letačkih zadaća na određenom tipu vojnog zrakoplova.
(2) Zvanje instruktora letenja može steći nastavnik letenja koji ima najmanje 150 sati letenja na nadzvučnom borbenom avionu ili 300 sati letenja na ostalim tipovima vojnog zrakoplova u ulozi nastavnika letenja.
(3) Zvanje instruktora letenja dodjeljuje zapovjednik HRZ-a i PZO-a.
Inspektor letenja
Članak 18.
(1) Inspektor letenja je instruktor letenja koji provodi kontrolu i nadzor obuke i provedbe svih letačkih zadaća postrojbe na određenom tipu vojnog zrakoplova.
(2) Zvanje inspektora letenja može steći vojni pilot koji je proveo najmanje pet godina kao instruktor letenja.
(3) Zvanje inspektora letenja dodjeljuje zapovjednik HRZ-a i PZO-a.
Kapetan vojnog zrakoplova
Članak 19.
(1) Kapetan vojnog zrakoplova je vojni pilot osposobljen za zapovjednika vojnog zrakoplova s višečlanom posadom.
(2) Zvanje kapetana vojnog zrakoplova vojni pilot stječe na temelju uspješno završene obuke na temelju Programa letačke obuke za određeni tip vojnog zrakoplova.
(3) Zvanje kapetana vojnog zrakoplova dodjeljuje zapovjednik HRZ-a i PZO-a ili osoba koju on ovlasti.
Probni pilot
Članak 20.
(1) Probni pilot je vojni pilot osposobljen za provedbu probnih letova na serijskim vojnim zrakoplovima nakon obavljenih preventivnih ili korektivnih radova održavanja.
(2) Zvanje probnog pilota vojni pilot stječe na temelju uspješno završene obuke na temelju Programa letačke obuke za određeni tip vojnog zrakoplova.
(3) Zvanje probnog pilota dodjeljuje zapovjednik HRZ-a i PZO-a ili osoba koju on ovlasti.
Pokusni pilot
Članak 21.
(1) Pokusni pilot je probni pilot koji provodi pokusne letove za ispitivanje prototipova vojnog zrakoplova, naoružanja, uređaja ili nestandardne opreme radi utvrđivanja njihove tehničke i funkcionalne ispravnosti.
(2) Zvanje pokusnog pilota stječe probni pilot sa iskustvom od najmanje pet godina u provedbi probnih letova.
(3) Zvanje pokusnog pilota dodjeljuje zapovjednik HRZ-a i PZO-a ili osoba koju on ovlasti.
NAVIGATOR
Članak 22.
Navigator je pripadnik Oružanih snaga kojemu je dodijeljeno zvanje navigatora na određenom tipu vojnog zrakoplova s višečlanom posadom na temelju završene odgovarajuće obuke.
TEHNIČAR-LETAČ
Članak 23.
(1) Tehničar-letač je pripadnik Oružanih snaga kojemu je dodijeljeno zvanje tehničara-letača na određenom tipu vojnog zrakoplova s višečlanom posadom na temelju završene odgovarajuće 