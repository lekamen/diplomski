
(2) Rukovoditelj unutarnje revizije obvezan je osigurati da je za izradu strateškog plana unutarnje revizije razmotreno minimalno sljedeće:
a) strateški i drugi planski dokumenti koji sadrže ciljeve i prioritete u poslovanju institucije i institucija iz nadležnosti
b) proračun, odnosno financijski plan institucije i institucija iz nadležnosti
c) financijska i druga izvješća o poslovanju institucije i institucija iz nadležnosti
d) informacije dobivene iz prethodno obavljenih unutarnjih revizija
e) procjena rukovodstva o rizicima i prioritetima vezanim uz poslovne funkcije, sustave, programe, projekte, aktivnosti i poslovne procese
f) stručne kompetencije i broj unutarnjih revizora.
(3) Rukovoditelj unutarnje revizije obvezan je osigurati da je godišnji plan unutarnje revizije utemeljen na strateškom planu unutarnje revizije i da minimalno sadrži informacije o ciljevima i opsegu pojedinačnih revizija koje se planiraju provesti te procjenu potrebnih resursa za obavljanje revizija.
(4) Za svaku pojedinačnu reviziju rukovoditelj unutarnje revizije odobrava plan i program pojedinačne revizije koji sadrži cilj i opseg revizije, trajanje i raspodjelu resursa za obavljanje revizije te vrste revizijskih postupaka.
(5) Ako odgovorna osoba korisnika proračuna ne odobri uvrštavanje pojedinih revizija u strateški ili godišnji plan unutarnje revizije, rukovoditelj unutarnje revizije obvezan je o tome, u pisanom obliku obavijestiti ustrojstvenu jedinicu Ministarstva financija nadležnu za harmonizaciju aktivnosti razvoja sustava unutarnjih kontrola, odnosno ako odgovorna osoba trgovačkog društva i druge pravne osobe ne odobri uvrštavanje pojedinih revizija u strateški ili godišnji plan unutarnje revizije, rukovoditelj unutarnje revizije obvezan je o tome, obavijestiti revizorski odbor.
Članak 20.
(1) Unutarnji revizori obavljaju revizije utvrđivanjem, testiranjem, analiziranjem, procjenjivanjem i dokumentiranjem podataka dovoljnih za davanje revizorskog mišljenja o adekvatnosti, učinkovitosti i djelotvornosti sustava unutarnjih kontrola.
(2) Unutarnji revizori o obavljenoj pojedinačnoj reviziji sastavljaju nacrt revizijskog izvješća koji se dostavlja odgovornoj osobi revidirane jedinice, radi usuglašavanja činjenica prije sastavljanja konačnog revizijskog izvješća.
(3) Ako nije postignuta suglasnost o činjenicama iz stavka 2. ovoga članka odgovorna osoba revidirane jedinice obvezna je očitovati se pisanim putem.
(4) Odgovorna osoba revidirane jedinice obvezna je nakon usuglašavanja činjenica iz stavka 2. ovoga članka pripremiti plan djelovanja koji treba sadržavati aktivnosti za provedbu preporuka, odgovorne osobe i rokove provedbe.
(5) Aktivnosti za provedbu preporuka, odgovorne osobe i rokove provedbe odobrava odgovorna osoba institucije potpisivanjem plana djelovanja.
(6) Konačno revizijsko izvješće odobrava rukovoditelj unutarnje revizije i dostavlja ga odgovornoj osobi institucije, odgovornoj osobi revidirane jedinice te drugim odgovornim osobama čiji je angažman potreban u provedbi preporuka sadržanih u planu djelovanja iz stavka 5. ovoga članka.
(7) Konačno revizijsko izvješće iz stavka 6. ovoga članka rukovoditelj unutarnje revizije dostavlja i revizorskom odboru, na zahtjev revizorskog odbora, odnosno sukladno pravilima rada revizorskog odbora gdje je primjenjivo.
(8) Konačno revizijsko izvješće iz stavka 6. ovoga članka može se, uz odobrenje odgovorne osobe institucije, dostaviti i drugim ustrojstvenim jedinicama unutar institucije te drugim institucijama koje sukladno nadležnostima imaju pravo uvida u konačna revizijska izvješća, odnosno rezultate rada unutarnje revizije.
(9) Unutarnji revizori obvezni su pratiti provedbu preporuka iz plana djelovanja i o istome, najmanje jednom godišnje, izvijestiti odgovornu osobu institucije, odnosno revizorski odbor gdje je primjenjivo.
Članak 21.
(1) Ako unutarnji revizor tijekom obavljanja revizije utvrdi nepravilnost za koju nisu propisane prekršajne odredbe ili koja ima obilježje prekršaja 