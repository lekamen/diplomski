 jasno razlikuje od ostalih podfondova toga krovnog AIF-a.
Dokumenti krovnog AIF-a
Članak 29.b
(1) UAIF je dužan usvojiti pravila krovnog AIF-a te izraditi prospekt krovnog AIF-a kada je to primjenjivo. Za podfondove krovnog AIF-a ne usvajaju se zasebna pravila niti se izrađuju zasebni prospekti kada je to primjenjivo, nego su posebnosti svakoga pojedinog podfonda određene pravilima krovnog AIF-a, odnosno prospektom krovnog AIF-a kada je to primjenjivo.
(2) U pravilima, odnosno prospektu kada je to primjenjivo, mora biti jasno naznačeno koje odredbe vrijede za sve podfondove krovnog AIF-a, a koje se odnose samo na pojedini podfond.
(3) Pravila krovnog AIF-a moraju, uz podatke propisane člankom 212. Zakona, sadržavati jasnu naznaku da je riječ o krovnom AIF-u.
(4) Kad UAIF nakon osnivanja krovnog AIF-a osniva dodatne podfondove, treba na odgovarajući način izmijeniti i dopuniti pravila krovnog AIF-a, odnosno izmijeniti i dopuniti prospekt kada je to primjenjivo.
Imovina podfonda
Članak 29.c
(1) Imovina jednog podfonda potpuno je odvojena od imovine drugog podfonda.
(2) Obveze, odnosno potraživanja proizašla iz transakcija za račun jednog podfonda, smiju se namirivati isključivo iz imovine, odnosno u korist imovine istog podfonda.
Ulaganja podfondova
Članak 29.d
(1) Na svaki podfond krovnog AIF-a na odgovarajući se način primjenjuju odredbe ovog Pravilnika o dozvoljenim ulaganjima i ograničenjima ulaganja pojedinog fonda.
(2) UAIF može uspostavljene procese upravljanja rizicima pojedinih podfondova objediniti u zajednički proces upravljanja rizicima krovnog AIF-a, pri čemu se za pojedini podfond navode samo posebnosti upravljanja rizicima koje vrijede za navedeni podfond.
Poslovi depozitara i odvajanje imovine
Članak 29.e
(1) UAIF je dužan za račun krovnog AIF-a s depozitarom sklopiti ugovor o obavljanju poslova depozitara za krovni AIF i sve njegove podfondove.
(2) Depozitar je dužan temeljem ugovora o obavljanju poslova depozitara za krovni AIF obavljati navedene poslove za račun svakog pojedinog podfonda.
(3) UAIF i depozitar dužni su osigurati odvajanje imovine svakog pojedinog podfonda na način propisan člancima 232. i 233. Zakona.
(4) Imovina pojedinog podfonda drži se i vodi odvojeno od imovine drugih podfondova krovnog AIF-a, od imovine UAIF-a i od imovine depozitara.
Prestanak i likvidacija
Članak 29.f
(1) Krovni AIF prestaje postojati bez likvidacije kad:
a) u krovni AIF više nisu uključena najmanje dva podfonda i/ili
b) svi podfondovi krovnog AIF-a budu uključeni u drugi krovni AIF.
(2) Na postupak likvidacije krovnog AIF-a i/ili podfondova te pravne posljedice likvidacije krovnog AIF-a ili podfondova odgovarajuće se primjenjuju odredbe dijela petnaestog Zakona.
(3) Likvidacija krovnog AIF-a ili podfonda se, pored razloga navedenih u članku 261. Zakona, provodi također i u slučajevima kada:
a) UAIF donese odluku o likvidaciji,
b) nastupi slučaj koji je pravilima, odnosno prospektom kada je to primjenjivo, predviđen kao razlog za likvidaciju podfonda ili krovnog AIF-a,
c) nije moguće provesti prisilni prijenos poslova upravljanja krovnim AIF-om, uz odgovarajuću primjenu članka 85. Zakona.«.
Članak 17.
Dosadašnja glava IV. postaje glava V., a dosadašnji članci 29., 30. i 31. postaju članci 30., 31. i 32.
Članak 18.
U članku 30. stavku 2. redni broj »21.« zamjenjuje se rednim brojem »20.«.
Prijelazne i završne odredbe
Članak 19.
UAIF je dužan u roku od tri (3) mjeseca od dana stupanja na snagu ovog Pravilnika uskladiti ulaganja imovine AIF-a s javnom ponudom kojim upravlja s odredbama ovog Pravilnika.
Članak 20.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/13-04-41
Urbroj: 326-01-440-15-2
Zagreb, 6. ožujka 2015.
Predsjednik Upravnog vijeća Petar-Pierre Matek, v. r.
