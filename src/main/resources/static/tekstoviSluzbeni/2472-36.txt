 od dana izvršene promjene.
(8) Osobe iz stavka 2., 3. i 4. ovoga članka prijavljuju maloprodajnu cijenu temeljem podataka o prijavljenim maloprodajnim cijenama za marku duhanskih prerađevina na Obrascu P-MPC koji je tiskan u Prilogu 44 ovoga Pravilnika i njegov je sastavni dio.
(9) Obrazac P-MPC koji se podnosi u slučaju primjene roka od dva dana za prijavu povećanja maloprodajne cijene na cigarete u smislu članka 77. stavka 4. Zakona, podnosi se najkasnije do kraja uredovnog radnog vremena Središnjeg ureda Carinske uprave na dan isteka navedenog roka.
Prodaja duhanskih prerađevina putnicima u izdvojenim prodajnim mjestima trošarinskih skladišta u zračnim lukama
Članak 103.
(1) Ovlašteni držatelj trošarinskog skladišta kada vrši prodaju u izdvojenim prodajnim mjestima trošarinskih skladišta u zračnim lukama putnicima koji putuju u drugu državu članicu u obvezi je duhanske prerađevine na originalnom pakiranju označiti oznakom koja ima naznačene riječi »TAX PAID« u trenutku nastanka trošarinske obveze, odnosno u trenutku prodaje.
(2) Osoba iz stavka 1. ovoga članka kada vrši prodaju putnicima koji putuju u treću državu ili treći teritorij uz predočenje ukrcajne karte u obvezi je duhanske prerađevine na originalnom pakiranju označiti oznakom koja ima naznačene riječi »FOR EXPORT ONLY« u trenutku prodaje.
Obveza upisa u registar trošarinskih obveznika i postupak izdavanja odobrenja za poslovanje s duhanskom sirovinom
Članak 104.
(1) Fizička i pravna osoba koja namjerava posjedovati, skladištiti, obavljati promet ili na bilo koji drugi način činjenično ili pravno raspolagati duhanskom sirovinom, što obuhvaća i isključivo obavljanje financijskih transakcija ili radnji koje podrazumijevaju izdavanje, potvrđivanje ili ovjeravanje bilo koje knjigovodstvene ili računovodstvene isprave, sklapanje ugovora ili sudjelovanje u ugovornim odnosima ili izdavanje, potvrđivanje ili ovjeravanje prijevozne ili neke druge isprave u svojstvu kupca, prodavatelja, posrednika, primatelja ili pošiljatelja, mora uporabom sustava elektroničke razmjene podataka podnijeti prijavu za upis u registar trošarinskih obveznika carinskom uredu nadležnom prema svome sjedištu, sjedištu podružnice, odnosno prebivalištu, i to najkasnije osam dana od dana izvršnog rješenja o upisu u odgovarajući upisnik sukladno duhanskim propisima prema članku 73.a Zakona.
(2) Uz prijavu za upis u registar trošarinskih obveznika (za status XVII. Ostali trošarinski obveznici) osobe iz stavka 1. ovoga članka prilažu izvršno rješenje o upisu u odgovarajući upisnik izdano prema duhanskim propisima.
(3) Osobe iz stavka 1. ovoga članka uz prijavu za upis u registar trošarinskih obveznika u privitku podnose i zahtjev za izdavanje odobrenja za poslovanje s duhanskom sirovinom prema članku 73.a Zakona.
(4) Zahtjev za izdavanje odobrenja za poslovanje s duhanskom sirovinom mora sadržavati sljedeće:
1. podatke o podnositelju zahtjeva, i to: naziv tvrtke/obrt, sjedište, adresu i podatke za kontakt, mjesto vođenja glavnog knjigovodstva, osobni identifikacijski broj (OIB)
2. ime i identifikacijski podaci osobe koja će biti odgovorna za rad skladišta
3. podatke o lokaciji skladišta duhanske sirovine
4. opis računovodstvenog praćenja poslovanja skladišta i
5. predviđene, odnosno uobičajene godišnje količine skladištene duhanske sirovine.
(5) Uz zahtjev iz stavka 4. ovoga članka podnositelj prilaže sljedeće dokaze:
1. izjavu da nad tvrtkom podnositelja zahtjeva nije započet stečajni postupak, ne stariju od 15 dana
2. potvrdu nadležnog tijela o redovnom podmirenju poreznih obveza, ne stariju od 15 dana
3. izjavu kojom se obvezuje prije izdavanja odobrenja položiti bankovnu garanciju ili gotovinski polog kao instrument osiguranja plaćanja trošarine
4. skicu i opis prostora koji je predviđen za skladištenje duhanske sirovine i
5. izjavu ovjerenu od javnog bilježnika (koja se daje pod materijalnom i kaznenom odgovornošću i koju potpisuje ovlaštena osoba podnositelja prijave) o uvjetima i načinu obavljanja