101 04.11.2016 Odluka o izmjeni Odluke o pokretanju postupka pregovora o sklapanju izmjena i dopuna Sporazuma o osnovici plaće za državne službenike i imenovanju pregovaračkog odbora Vlade Republike Hrvatske
VLADA REPUBLIKE HRVATSKE
2156
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11, 119/14 i 93/16) i članka 13. stavka 1. Zakona o reprezentativnosti udruga poslodavaca i sindikata (»Narodne novine«, br. 93/14 i 26/15), Vlada Republike Hrvatske je na sjednici održanoj 3. studenoga 2016. godine donijela
ODLUKU
O IZMJENI ODLUKE O POKRETANJU POSTUPKA PREGOVORA O SKLAPANJU IZMJENA I DOPUNA SPORAZUMA O OSNOVICI PLAĆE ZA DRŽAVNE SLUŽBENIKE I IMENOVANJU PREGOVARAČKOG ODBORA VLADE REPUBLIKE HRVATSKE
I.
U Odluci o pokretanju postupka pregovora o sklapanju izmjena i dopuna Sporazuma o osnovici plaće za državne službenike i imenovanju pregovaračkog odbora Vlade Republike Hrvatske, klase: 022-03/16-04/42, urbroja: 50301-09/06-16-2, od 16. ožujka 2016. godine, točka II. mijenja se i glasi:
»U pregovarački odbor Vlade Republike Hrvatske za pregovore o sklapanju izmjena i dopuna Sporazuma iz točke I. ove Odluke, imenuju se:
– dr. sc. Tomislav Ćorić, ministar rada i mirovinskoga sustava, predsjednik
– dr. sc. Martina Dalić, potpredsjednica Vlade Republike Hrvatske i ministrica gospodarstva, maloga i srednjega poduzetništva i obrta, članica
– Damir Krstičević, potpredsjednik Vlade Republike Hrvatske i ministar obrane, član
– dr. sc. Ivan Kovačić, potpredsjednik Vlade Republike Hrvatske i ministar uprave, član
– dr. sc. Zdravko Marić, ministar financija, član
– Vlaho Orepić, ministar unutarnjih poslova, član
– Ante Šprlje, ministar pravosuđa, član.«.
II.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/305
Urbroj: 50301-25/12-16-1
Zagreb, 3. studenoga 2016.
Predsjednik mr. sc. Andrej Plenković, v. r.
