 usavršavanja stručnjaka radi efikasnijeg uspostavljanja dijagnoza i liječenja PTSP-a i drugih poremećaja vezanih uz ratnu traumu.
Služba surađuje s nadležnom ustrojstvenom jedinicom Ministarstva i krajnjim primateljima pomoći u izradi projektnih prijedloga za projekte financirane iz strukturnih fondova i programa Europske unije, bilateralnih programa pomoći i drugih međunarodnih izvora u području zapošljavanja, razvoja ljudskih potencijala i socijalnog uključivanja braniteljske populacije i članova njihovih obitelji, te ih provodi; sudjeluje u izradi baze projekata i pripremu projektne dokumentacije za korištenje sredstava; predlaže politiku razvoja međunarodne suradnje; sudjeluje u informiranju potencijalnih prijavitelja o mogućnostima korištenja sredstava; sudjeluje u radu te priprema odgovarajuće materijale za pojedine inicijative iz nadležnosti Službe; izrađuje upute, analize i izvješća iz svojeg djelokruga.
Služba obavlja i druge poslove koji su joj stavljeni u nadležnost posebnim zakonom ili drugim propisima.«.
Članak 31.
Naslov iznad članka 23. mijenja se i glasi:
»3.2.2. Služba za savjetodavnu pomoć«.
Članak 32.
Članak 23. mijenja se i glasi:
»Služba za savjetodavnu pomoć organizira, koordinira, prati i nadzire pružanje savjetodavne, stručne i pravne pomoći u ostvarivanju statusnih prava hrvatskih branitelja iz Domovinskog rata i članova njihovih obitelji propisanih Zakonom o pravima hrvatskih branitelja iz Domovinskog rata i članova njihovih obitelji i drugim propisima; organizira i prati pružanje savjetodavne pomoći i potporu korisnicima u svim aktivnostima i programima koje provodi Ministarstvo, surađuje sa udrugama na lokalnoj razini, surađuje sa drugim tijelima državne uprave, lokalne samouprave i drugim institucijama na lokalnoj razini. Kontinuirano prati primjenu zakonskih propisa iz djelokruga rada Službe, prati i analizira stanje te na temelju prikupljenih podataka predlaže mjere za poboljšanja statusa i položaja hrvatskih branitelja i članova njihovih obitelji.
Služba sudjeluje u pozivanju obitelji na identifikaciju posmrtnih ostataka žrtava iz Domovinskog rata te im pruža psihosocijalnu pomoć u tom postupku, a po potrebi i želji obitelji i nakon toga.
Služba sudjeluje na obilježavanju obljetnica, odavanjem počasti poginulim hrvatskim braniteljima te na prigodnim programima i svečanostima, uz obavljanje protokolarnih aktivnosti. Služba sudjeluje u organizaciji hodočašća hrvatskih branitelja i članova njihovih obitelji.
Služba organizira i prati pružanje savjetodavne pomoći pri ostvarivanju prava žrtava seksualnog nasilja u Domovinskom ratu te surađuje sa zdravstvenim i drugim ustanovama te udrugama građana koje imaju iskustva u provedbi te pomoći. Služba vodi evidenciju o poslovnim prostorima PSP Centara i Područnih jedinica, izrađuje ugovore o najmu prostora te brine o podmirivanju režijskih troškova nastalih korištenjem poslovnih prostora.
Služba surađuje s nadležnom ustrojstvenom jedinicom Ministarstva i krajnjim primateljima pomoći u izradi projektnih prijedloga za projekte financirane iz strukturnih fondova i programa Europske unije, bilateralnih programa pomoći i drugih međunarodnih izvora u području zapošljavanja, razvoja ljudskih potencijala i socijalnog uključivanja braniteljske populacije i članova njihovih obitelji, te ih provodi; sudjeluje u izradi baze projekata i pripremu projektne dokumentacije za korištenje sredstava; predlaže politiku razvoja međunarodne suradnje; sudjeluje u informiranju potencijalnih prijavitelja o mogućnostima korištenja sredstava; sudjeluje u radu te priprema odgovarajuće materijale za pojedine inicijative iz nadležnosti Službe; izrađuje upute, analize i izvješća iz svojeg djelokruga.
U Službi se ustrojavaju područne jedinice sa samostalnim izvršiteljima koji pružaju stručnu i pravnu pomoć hrvatskim braniteljima iz Domovinskog rata i članovima njihovih obitelji iz djelokruga rada Službe. Služba za savjetodavnu pomoć u svom sastavu ima područne jedinice:
Područna jedinica