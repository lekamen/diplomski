 suprotnom se taj trošak neće priznati.
(3) Poziv na dostavu ponuda objavljuje se na mrežnim stranicama Agencije za plaćanja (www.apprrr.hr). Ponuditelji svoje ponude, sukladno Uputi za objavu Poziva na dostavu ponuda, dostavljaju korisniku u originalu na adresu za dostavu ponuda te iste u elektroničkom obliku na adresu elektroničke pošte za dostavu ponuda. Iste ponude ponuditelji šalju u elektronskom obliku i Agenciji za plaćanja na e-mail adresu ponude@apprrr.hr.
(4) Korisnik je obvezan provjeriti i osigurati da je odabrana ponuda koja je pristigla na njegovu adresu nakon objave Poziva na dostavu ponuda, poslana od strane ponuditelja i na adresu elektroničke pošte (ponude@apprrr.hr) Agencije za plaćanja prije podnošenja Potvrde o podnošenju Zahtjeva za potporu, u suprotnom se taj trošak neće priznati.
(5) Kao odabranu ponudu korisnik može dostaviti i ponudu prikupljenu prije objave Poziva na dostavu ponuda na internetskim stranicama Agencije za plaćanja uz uvjet da je izdana na temelju tehničke specifikacije/troškovnika istovjetne onoj objavljenoj uz Poziv na dostavu ponuda na stranicama Agencije za plaćanja i da je važeća na dan podnošenja Potvrde o podnošenju Zahtjeva za potporu.
(6) Korisnik je obvezan provjeriti i osigurati da je odabrana ponuda koja je pristigla na njegovu adresu prije objave Poziva na dostavu ponuda, poslana od strane ponuditelja i na adresu elektroničke pošte (ponude@apprrr.hr) Agencije za plaćanja prije podnošenja Potvrde o podnošenju Zahtjeva za potporu, u suprotnom se taj trošak neće priznati.
(7) Obveze iz stavka 2., 3. i 5. ovoga članka ne primjenjuju se za projekte ukupne vrijednosti ulaganja do 75.000 kuna, bez općih troškova, kao ni za ulaganja iz članka 9. stavka 1. točka n) koja se odnose na kupnju zemljišta i objekata radi realizacije projekta.
(8) Agencija za plaćanja nije nadležna za odabir ponuda te eventualne sporove između korisnika i ponuditelja.
(9) Agencija za plaćanja vrši provjeru cijena u dostavljenim ponudama iz stavka 2. i 5. ovoga članka, na način da ih uspoređuje s referentnim cijenama, osim za ulaganja iz članka 9. stavka 1. točka n) gdje ih uspoređuje s Elaboratom procjene tržišne vrijednosti nekretnine od ovlaštenog sudskog vještaka.
(10) Agencija za plaćanja može umanjiti iznos potpore ukoliko utvrdi da su cijene za robu, radove ili usluge u ponudama veće od referentnih cijena istih ili sličnih roba, radova i usluga ili ukoliko utvrdi da su cijene iz ponuda koje se odnose na članak 9. stavak 1. točka n) veće od cijena iz Elaborata procjene tržišne vrijednosti nekretnine od ovlaštenog sudskog vještaka.
(11) Svaka pojedinačna nabava iz stavka 1. ovoga članka mora sadržavati troškove koji se nalaze na Listi prihvatljivih troškova kako bi bili predmet sufinanciranja iz EPFRR-a.
(12) Dostavljene ponude iz stavka 2. i 5. ovoga članka moraju sadržavati bitne tehničke karakteristike opreme i dodatne opreme uključujući naziv proizvođača, model/tip/šifra proizvođača te ostale bitne karakteristike, a svaka stavka u ponudama mora sadržavati: jedinicu mjere, količinu, jediničnu cijenu i ukupnu cijenu stavke te ukupnu cijenu ponude. PDV treba biti posebno iskazan. Dodatna oprema mora biti iskazana po jedinici mjere, količini i cijeni. Usluge u ponudama kao što su prijevoz, montaža, obuka moraju se napisati u jedinicama mjere (km, sati) te iskazati jediničnom cijenom po jedinici mjere i ukupnom cijenom usluge. Agencija za plaćanje može zatražiti od ponuditelja detaljnije informacije ili obrazloženja o stavkama iz ponude
(13) Pojedinačni iznosi ponude/a inozemnih ponuditelja navedenih u stavku 2. i 5. ovoga članka preračunavaju se u hrvatske kune (KN) prema tečaju Europske komisije (ECB), a ponude tuzemnih dobavljača izražavaju se isključivo u hrvatskim kunama (KN).
(14) Za ponude inozemnih dobavljača navedene u stavku 2. i 5. ovoga članka za pojedinačne nabave iskazane u stranoj valuti, korisnik je dužan izvršiti obračun u kunama prema mjesečnom tečaju Europske komisije (ECB), iskazanom