nadležnom tijelu zbog kaznenog dijela.«.
Članak 60.
U članku 259. iza stavka 3. dodaje se stavak 4. koji glasi:
»(4) Za prekršaj iz stavka 1. podstavka 7. ovoga članka kaznit će se i fizička osoba – obrtnik novčanom kaznom od 5000,00 do 10.000,00 kuna.«
Članak 61.
U članku 260. stavku 1. podstavci 15., 16. i 17. mijenjaju se i glase:
»15. utvrdi prisutnost velikih količina opasnih tvari, a ne izradi Izvješće o sigurnosti (članak 122. stavak 1.),
16. ne izradi Politiku sprječavanja velikih nesreća u kojoj utvrđuje svoje postupanje u vezi sa sprječavanjem velikih nesreća, odnosno ne postupa u skladu s tom Politikom (članak 121. stavak 4.),
17. ne dostavlja podatke i ne informira Ministarstvo i središnje tijelo državne uprave nadležno za zaštitu i spašavanje o aktivnostima i sigurnosnim mjerama koje provodi sukladno Politici sprječavanja velikih nesreća, odnosno svom Izvješću o sigurnosti te ako ne informira pravne i fizičke osobe za koje je vjerojatno da bi mogle biti zahvaćene velikim nesrećama koje može uzrokovati njegovo područje postrojenja (članak 128. stavak 1.),«.
Članak 62.
U članku 262. stavku 1. podstavak 4. mijenja se i glasi:
»4. u postrojenju obavlja djelatnosti koje uključuju prisutnost opasnih tvari, a nije ishodila suglasnost na Politiku sprječavanja velikih nesreća, odnosno suglasnost na Izvješće o sigurnosti (članak 124. stavci 1., 2. i 3.),«.
Podstavak 6. mijenja se i glasi:
»6. ne ishodi novu suglasnost na Politiku sprječavanja velikih nesreća, odnosno suglasnost na Izvješće o sigurnosti (članak 127. stavak 2.).«.
Članak 63.
Iza članka 263. dodaje se članak 263.a koji glasi:
»Članak 263.a
(1) Novčanom kaznom u iznosu od 50. 000, 00 do 200. 000,00 kuna kaznit će se za prekršaj jedinica područne (regionalne) samouprave ako ne izvrši provjeru potpunosti, dosljednosti i vjerodostojnosti podataka dostavljenih od strane obveznika, kao i poštivanje propisanog roka (članak 151. stavak 5.).
(2) Za prekršaj iz svaka 1.ovoga članka kaznit će se i odgovorna osoba u jedinici područne (regionalne) samouprave, novčanom kaznom u iznosu od 5000,00 do 15. 000,00 kuna.
(3) Novčanom kaznom u iznosu od 50. 000,00 do 200. 000,00 kuna kaznit će se za prekršaj jedinica lokalne samouprave i jedinica područne (regionalne) samouprave ako ne osigura sredstva za financiranje zaštite okoliša (članak 209. stavak 1.)
(4) Za prekršaj iz stavka 3.ovoga članka kaznit će se i odgovorna osoba u jedinici područne (regionalne) samouprave i jedinici lokalne samouprave, novčanom kaznom u iznosu od 5000,00 do 15. 000,00 kuna.«.
Članak 64.
U članku 264. stavak 2. mijenja se i glasi:
»(2) Za prekršaj iz stavka 1. ovoga članka kaznit će se novčanom kaznom u iznosu od 5000,00 do 15. 000,00 kuna fizička osoba – obrtnik i fizička osoba nositelj zahvata.«.
Članak 65.
U članku 265. iza stavka 3. dodaje se stavak 4.koji glasi:
»(4) Za prekršaj iz stavka 1. ovoga članka kaznit će se i fizička osoba – obrtnik novčanom kaznom od 3000,00 do 15. 000,00 kuna.«.
PRIJELAZNE I ZAVRŠNE ODREDBE
Članak 66.
(1) Vlada će uredbu iz članka 56. stavka 5. koji je izmijenjen člankom 10. ovoga Zakona donijeti u roku od godine dana od stupanja na snagu ovoga Zakona.
(2) Vlada će uredbu iz članka 120. stavka 2. koji je izmijenjen člankom 27. ovoga Zakona donijeti u roku od godine dana od stupanja na snagu ovoga Zakona.
Članak 67.
(1) Ministar će pravilnike iz članka 132. stavka 2. koji je izmijenjen člankom 37. ovoga Zakona i članka 214. stavka 2. koji je izmijenjen člankom 48. ovoga Zakona donijeti u roku od godine dana od stupanja na snagu ovoga Zakona.
(2) Čelnik središnjeg tijela državne uprave nadležnog za mjeriteljstvo će pravilnik iz članka 61. stavka 8. koji je izmijenjen člankom 12. ovoga Zakona donijeti u roku od godine dana od stupanja na snagu ovoga Zakona.
Članak 68.
(1) Do stupanja na snagu uredbe iz članka 56. stavka 5., koji je izmijenjen člankom 10. ovoga Zakona u dijelu u kojem nije u suprotnosti s odredbama ovoga Zakona, primjenjuje se Uredba o izradi i provedbi