mjera izrečenih strankama, u smislu članka 7. stavka 1. Uredbe o upravno-kaznenim mjerama, na način da je iste uvećala za iznos od 1% prihoda poduzetnika. Navedeno uvećanje Agencija smatra primjerenim uzimajući u obzir da je u postupku utvrđeno postojanje sporazuma koji predstavlja jednu od najtežih povreda propisa o tržišnom natjecanju, no za koji sporazum je istovremeno utvrđena i djelomična primjena u izrazito kratkom vremenskom razdoblju.
Slijedom navedenog, razmatrajući sve okolnosti relevantne za utvrđivanje visine upravno-kaznene mjere, Vijeće je donijelo odluku o kažnjavanju stranaka ovog postupka u iznosu kako slijedi:
1.333.000,00 kuna – poduzetniku Sokol Marić;
1.027.000,00 kuna – poduzetniku Securitas Hrvatska;
905.000,00 kuna – poduzetniku AKD-Zaštita;
657.000,00 kuna – poduzetniku Klemm Sigurnost;
942.000,00 kuna – poduzetniku Bilić-Erić;
289.000,00 kuna – poduzetniku V Grupa;
171.000,00 kuna – poduzetniku Arsenal Ivezić.
Vijeće je mišljenja kako će se izrečenim upravno-kaznenim mjerama postići cilj primjerenog kažnjavanja stranaka, odvraćanja navedenih poduzetnika od budućih postupanja kojima se narušava tržišno natjecanje, kao i odvraćanja drugih poduzetnika od narušavanja tržišnog natjecanja sklapanjem zabranjenih sporazuma.
11. IZVRŠENJE UPRAVNO-KAZNENE MJERE
Na temelju članka 70. stavka 1. ZZTN-a, upravno-kaznena mjera uplaćuje se po izvršnosti rješenja ukoliko nije uložena tužba, odnosno po pravomoćnosti sudske odluke, uračunavajući iznos upravno-kaznene mjere i zakonske zatezne kamate od dana dostave stranci rješenja Agencije do dana plaćanja.
Navedeni iznos uplaćuje se u korist Državnog proračuna Republike Hrvatske na račun broj: HR1210010051863000160, model HR64, poziv na broj odobrenja: 6092-20833-(OIB uplatitelja).
Nakon izvršene uplate obveznik uplate je dužan uplatnicu, kao dokaz o obavljenoj uplati upravno-kaznene mjere, dostaviti Agenciji žurno, a najkasnije po isteku roka od 15 (petnaest) dana od dana pravomoćnosti rješenja s pozivom na broj klase: UP/I 034-03/2013-01/034.
Na temelju članka 70. stavka 3. ZZTN, ako poduzetnik u roku ne uplati upravno-kaznenu mjeru, Agencija će obavijestiti Područni ured Porezne uprave Ministarstva financija na čijem je području sjedište kažnjene osobe, radi naplate upravno-kaznene mjere prisilnim putem prema propisima o prisilnoj naplati poreza. Upravno-kaznena mjera koja na zahtjev Agencije prisilno naplaćuje Porezna uprava uplaćuju se izravno u korist državnog proračuna.
Stoga je Agencija, na temelju odluke Vijeća, odlučila kao u točki III. izreke ovoga rješenja.
12. OBJAVA RJEŠENJA U »NARODNIM NOVINAMA«
Sukladno odredbi članka 59. stavka 2. ZZTN-a, a u svezi s člankom 58. stavkom 1. točkom 1. ZZTN-a, izreka ovog rješenja bit će objavljena u »Narodnim novinama«, dok će se na temelju članka 59. stavka 3. ZZTN-a, tekst rješenja objaviti na internet stranici Agencije.
Stoga je Agencija, na temelju odluke Vijeća, odlučila kao u točki IV. izreke ovoga rješenja.
UPUTA O PRAVNOM LIJEKU
Protiv ovog rješenja žalba nije dopuštena, ali nezadovoljna stranka može pokrenuti upravni spor pred Visokim upravnim sudom Republike Hrvatske u roku od 30 (trideset) dana, računajući od dana dostave ovoga rješenja.
Napomena:
Sukladno članku 53. ZZTN-a, podaci koji predstavljaju poslovnu tajnu izuzeti su od objavljivanja te su u tekstu navedeni podaci označeni [...], odnosno koriste se skraćenice naziva te postoci i podaci u rasponu.
Klasa: UP/I 034-03/14-01/002
Urbroj: 580-09/88-2015-100
Zagreb, 17. ožujka 2015.
Predsjednik Vijeća za zaštitu tržišnog natjecanja Mladen Cerovac, mag. iur., v. r.
