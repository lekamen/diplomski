 propisane za predmetni pomorski objekt s novim imenom.
Članak 7.
Lučka kapetanija može brodu odobriti ime koje u dodatku ima rimski ili arapski broj ili riječ koja označava rimski ili arapski broj, ukoliko se radi o istovrsnim brodovima.
Članak 8.
(1) Ribarski brod pored imena mora imati i oznaku.
(2) Oznaku ribarskog broda određuje lučka kapetanija rješenjem o upisu u odgovarajući upisnik.
(3) Oznaka ribarskog broda se sastoji od dva slova kojima se označava luku upisa, a koji su navedeni u Prilogu 1. ovog Pravilnika i čini njegov sastavni dio, slova R i rednog broj uloška u upisniku ribarskih brodova u koji je upisan ribarski brod.
Članak 9.
Jahta može imati ime koje se sastoji od kratica riječi, te u dodatku imena može imati rimski ili arapski broj.
Članak 10.
Samo brodu koji plovi u područjima kategorije »neograničena plovidba« ne starijem od pet godina može se odobriti ime Hrvatska.
Članak 11.
(1) Tehnički plovni objekt, plutajući objekt, nepomični odobalni objekt, brod u gradnji, jahta u gradnji, plutajući objekt u gradnji i nepomični odobalni objekt u gradnji (u daljnjem tekstu: objekt), upisan u odgovarajući hrvatski upisnik mora imati oznaku, a pored oznake može imati i ime.
(2) Oznaku tehničkog plovnog objekta, plutajućeg objekta i nepomičnog odobalnog objekta određuje lučka kapetanija rješenjem o upisu u odgovarajući upisnik.
(3) Oznaka tehničkog plovnog objekta sastoji se od dva slova kojima se označava luku upisa, troslovne kratice naziva objekta koja je navedena u Prilogu 2. ovog Pravilnika i čini njegov sastavni dio, odnosno riječi koja upućuje na njegovu vrstu i rednog broj uloška u upisniku trgovačkih brodova u koji je upisan tehnički plovni objekt.
(4) Oznaka plutajućeg objekta sastoji se od dva slova kojima se označava luka upisa, slova PLO i rednog broj uloška u upisniku plutajućih objekata u koji je upisan tehnički plovni objekt.
(5) Oznaka nepomičnog odobalnog objekta sastoji se od dva slova kojima se označava luku upisa, slova NOO i rednog broj uloška u upisniku nepomičnih odobalnih objekata u koji je upisan nepomični odobalni objekt.
(6) Oznaku broda u gradnji, jahte u gradnji, plutajućeg objekta u gradnji i nepomičnog odobalnog objekta u gradnji određuje brodogradilište, odnosno graditelj.
III. OZNAČAVANJE IMENA BRODOVA I JAHTI, ODNOSNO OZNAKA OBJEKATA
Članak 12.
(1) Ime, oznaka i luka upisa mora biti čitljivo ispisana velikim slovima, latiničnim i tehničkim pismom, bojom koja se vidljivo razlikuje od boje kojom je pomorski objekt obojen.
(2) Visina znakova kojima je ispisano ime, oznaka i luka upisa mora biti u skladu s veličinom pomorskog objekta, a iznosi najmanje 20 centimetara.
(3) Sastavni dijelovi oznake moraju biti odvojeni najmanje 10 cm.
(4) Ime, oznaka i luka upisa niti na jedan način ne smije biti izbrisana, oštećena, prekrivena ili zaklonjena.
Članak 13.
(1) Ime broda i jahte mora biti ispisano na objema stranama pramca i na krmi.
(2) Luka upisa mora biti ispisana na krmi ispod imena broda i jahte.
(3) Ime i luka upisa broda i jahte s krstaškom krmom, moraju biti ispisani na objema stranama krme.
Članak 14.
(1) Označavanje ribarskih brodova i brodica koje pripadaju matičnom ribarskom brodu obavlja se sukladno Uredbi (EZ) br. 404/2011.
(2) Iznimno od odredbe stavka 1. članka 13. ovog Pravilnika, ime i luka upisa ribarskog broda mogu biti ispisani na objema stranama krme.
(3) Luka upisa iz stavka 2. ovog članka mora biti ispisana ispod imena ribarskog broda.
Članak 15.
(1) Oznaka objekta mora biti ispisana na objema stranama pramca i na krmi.
(2) Ukoliko objekt pored oznake ima i ime, isto mora biti ispisano na krmi, a luka upisa mora biti ispisana na krmi ispod imena.
(3) Ukoliko je objekt takve konstrukcije da nema pramac i krmu, oznaka i ime moraju biti ispisani na objektu tako da se mogu dobro uočiti s mora i iz zraka.
IV. VOĐENJE EVIDENCIJE O IMENIMA BRODOVA I JAHTI, ODNOSNO OZNAKA OBJEKATA
Članak 16.
(1) Evidenciju imena i/ili oznaka pomorskih objekata vode lučke kapetanije i