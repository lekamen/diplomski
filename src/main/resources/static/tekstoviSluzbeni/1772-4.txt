 potpisani od strane članova biračkih odbora i promatrača bez primjedaba osim što je promatrač na biračkom mjestu broj 8 iznio pisanu primjedbu u svezi odustanka od kućne posjete.
Stoga kako osim male razlike nije bilo niti jednog jasno obrazloženog razloga za ponovnim prebrojavanjem listića to se sukladno odredbi članka 31. Ustavnog zakona o Ustavnom sudu Republike Hrvatske ('Narodne novine' broj 49/02 – pročišćeni tekst) poštivajući pravni stav Ustavnog suda nije niti dopustilo ponovno prebrojavanje svih glasačkih listića.
Ovo povjerenstvo je ipak s obzirom na nedoumice u svezi s tumačenjem odredaba članka 99. stavak 4 po kojoj se glasački listić se popunjava zaokruživanjem rednog broja ispred imena i prezimena kandidata za kojega birač glasuje; dok su mjerila za određivanje je li pojedini glasački listić važeći ili nevažeći propisana su u člancima 72. i 73. Zakona o lokalnim izborima ... dalo nalog Gradskom izbornom povjerenstvu da u punom sazivu uz sudjelovanje promatrača dodatno provjeri nevažeće listiće, a što se vidi iz isprava koje je uz prigovor i priložio podnositelj prigovora.
Naime s obzirom na citirane odredbe jasno je da se radnja 'zaokruživanja' rednog broja ispred imena i prezimena kandidata za kojega birač glasuje u smislu članka 99. Zakona o lokalnim izborima ne smije tumačiti doslovno, sve dok je glasački listić popunjen tako da se na siguran i nedvojben način može utvrditi za kojega je kandidata birač glasovao.
(...)
Čak štoviše Ustavni sud Republike Hrvatske se u svojim odlukama ... izjasnio kako je moguće pod određenim strogim uvjetima da se i glasački listić na kojem postoje različite oznake smatrati važećim.
Iako podnositelj prigovora u prigovoru uopće ne ističe problem nevažećih listića ipak je za istaknuti kako je Gradsko izborno povjerenstvo uočilo 10 (deset) dvojbenih nevažećih listića no jednakim vrednovanjem ovih listića (stavljani kružići pored imena i prezimena kandidata, odnosno zaokružen pa prekrižen jedan kandidat a zatim zaokružen drugi kandidat) bi izborni rezultat bio jednak.
S obzirom da nema nikakvih primjedaba na rad biračkog odbora na biračkim mjestima 5, 20 i 22 navode iz prigovora ovo povjerenstvo drži neutemeljenim i ničim dokazanim.
U svezi navoda iz prigovora a zbog neobavljene kućne posjete na biračkom mjestu broj 8, Vrgorac; razvidno je iz same primjedbe kako je treća osoba, biračeva sestra onemogućila izvršavanje kućne posjete, jer je poslala birački odbor da ide preko granice tražiti birače. Zaista birački odbor kad ide u kućnu posjetu ne može predvidjeti situaciju u kojoj će mu netko od biračeve rodbine zapriječiti obavljanje kućne posjete te nije bilo niti razumno očekivati da birački odbor na silu protiv treće osobe ostvari kućnu posjetu.
Dodatno valja istaknuti kako se radi o samo jednoj neostvarenoj kućnoj posjeti pa to s obzirom na razliku u glasovima nije niti moglo utjecati na rezultate izbora.
(...)
Stoga pregled materijala kako je to zatražio promatrač rada Gradskog izbornog povjerenstva grada Vrgorca u ime podnositelja ne predstavlja izbornu radnju odnosno pregled ili ne pregled izbornog materijala nakon što je glasovanje dovršeno i birački odbori sastavili zapisnike o radu niti ne može utjecati na rezultate izbora. Dodatno se mora ukazati podnositelju prigovora kako je zajamčena tajnost glasovanja, pa u situaciji kad nema relevantnih primjedaba na rad biračkog odbora nije niti opravdano dopustiti uvide u izvadke iz popisa birača kako bi se znalo tko je pristupio izborima, a tko nije.
(...)
Popisi birača se vode prema Zakonu o registru birača ('Narodne novine' broj 144/12) a prebivalište građana prema Zakonu o prebivalištu ('Narodne novine' broj 144/12) pa i navode prigovora u svezi popisa birača ovo povjerenstvo smatra neutemeljenim.
Stoga, kako podnositelj prigovora, nije doveo u sumnju pravilan rad nadležnih izbornih tijela u provedbi izbora za gradonačelnika Grada Vrgorca ... valjalo je na temelju odredbe članka 129. stavak 4. Zakona o lokalnim izborima, jer