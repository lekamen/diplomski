 dovršenje radova obnove, zamjena prava na obnovu za novčana sredstva, zamjena prava na obnovu za odgovarajuću kuću ili stan u vlasništvu Republike Hrvatske te zamjena prava na obnovu za smještaj u domu socijalne skrbi, odlučuje o zahtjevima hrvatskih branitelja za povrat kupoprodajne cijene bez kamata, postupa u predmetima zahtjeva za davanje odobrenja za brisanje zabilježbe zabrane otuđenja; odgovara na upite stranaka, tijela državne uprave i drugih tijela vezano uz poslove iz svoje nadležnosti; vodi evidenciju postupaka iz svoje nadležnosti te priprema odgovarajuću statistiku i izvještaje, izrađuje analize, predlaže odgovarajuće mjere te obavlja i druge poslove iz svoje nadležnosti.
4.2.3. Odjel za vlasničko-pravno uređenje stambenih jedinica
Članak 27.
Odjel za vlasničko-pravno uređenje stambenih jedinica obavlja poslove koji se odnose na postupke uknjižbe u zemljišne knjige višestambenih zgrada, stambenih jedinica i pripadajućeg građevinskog zemljišta, kojima upravlja Državni ured; pokreće postupke radi utvrđivanja čestice za redovnu uporabu građevine; pokreće postupke uknjižbe stanova na područjima posebne državne skrbi za koje se presumira da su vlasništvo Republike Hrvatske; pokreće postupke povezivanja knjige položenih ugovora s glavnom knjigom za stambene jedinice koje su evidentirane u knjizi položenih ugovora; pokreće postupke energetskog certificiranja stambenih jedinica te obavlja druge poslove iz svoje nadležnosti.
5. SEKTOR ZA MEĐUNARODNE PROGRAME I PLANIRANJE
Članak 28.
Sektor za međunarodne programe i planiranje planira, koordinira, provodi i prati programe stambenog zbrinjavanja koji se financiraju kroz Regionalni program stambenog zbrinjavanja i druge međunarodne programe; daje prijedlog plana stambenog zbrinjavanja izbjeglica, prognanika i povratnika, osoba kojima je takav status prestao, te bivših nositelja stanarskih prava koji se stambeno zbrinjavaju u okviru nacionalnog i Regionalnog programa za stambeno zbrinjavanje, te plan stambenog zbrinjavanja drugih osoba koje se zbrinjavaju u okviru nacionalnog programa; obavlja upravne i stručne poslove koji se odnose na provođenje propisa o stambenom zbrinjavanju, sukladno posebnim propisima; surađuje s domaćim i stranim vladinim i nevladinim institucijama i organizacijama u vezi s povratkom i stambenim programima te u pripremi i provedbi međunarodnih sporazuma i ugovora o povratku izbjeglica; priprema i izrađuje ugovore o darovanju građevnog materijala koji se financira kroz Regionalni program stambenog zbrinjavanja te prati izvršenje obveza i raskida ugovore u slučajevima neizvršavanja obveza koje proizlaze iz potpisanih ugovora te prema eventualno utvrđenom neizvršavanju ugovornih obveza predlaže poduzimanje odgovarajućih mjera nadležnim ustrojstvenim jedinicama Državnog ureda; inicira pokretanje postupaka javne nabave radova i usluga i roba iz djelokruga Sektora; usklađuje i koordinira rad svih sudionika u pripremi i realizaciji programa; vodi poslove upisa i praćenja obračunskih situacija, prati dinamiku njihova plaćanja; obavlja poslove pripreme i provedbe organizirane izgradnje kuća i stanova te njihovo priključenje na osnovnu komunalnu infrastrukturu u okviru Regionalnog programa za stambeno zbrinjavanje; kontinuirano prikuplja, evidentira, obrađuje, organizira i ustrojava informatičku evidenciju i obradu podataka kao i potrebnu dokumentaciju o utvrđenim pravima na programe stambenog zbrinjavanja, prema modelima utvrđenog prava, pravnog temelja, datuma utvrđivanja, statusa korisnika prava, nadležnostima Regionalnih ureda i adresnim podacima o naselju, općini/gradu/županiji stambene jedinice koja je predmet utvrđivanja prava; surađuje sa srodnim ustrojstvenim jedinicama drugih tijela državne uprave, jedinice lokalne i područne (regionalne) samouprave, nevladinim i međunarodnim organizacijama i institucijama u pitanjima iz nadležnosti Sektora; daje informacije i podatke te prijedloge postupanja u slučajevima hitnim za rješavanje neplaniranih i