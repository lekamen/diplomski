djelatnosti, član
– predstavnik Hrvatske narodne banke, član
– predstavnik Agencije za zaštitu osobnih podataka, član.
Članovi Nacionalnog vijeća za središnja tijela državne uprave su predstavnici u rangu zamjenika ministra ili pomoćnika ministra odnosno zamjenika ili pomoćnika čelnika za ostala tijela i pravne osobe iz stavka 1. ove točke.
Kako bi se osiguralo da sjednice Nacionalnog vijeća imaju stalnu prisutnost predstavnika, imenovat će se zamjenik za svakog člana Nacionalnog vijeća.
Na temelju prijedloga tijela, pravnih osoba i institucija iz stavka 1. ove točke, Vlada Republike Hrvatske donijet će rješenje o imenovanju članova i zamjenika članova Nacionalnog vijeća.
Prijedlozi iz stavka 4. ove točke dostavljaju se Uredu Vijeća za nacionalnu sigurnost, u roku od 8 dana od dana stupanja na snagu ove Odluke.
U rad Nacionalnog vijeća mogu se, prema potrebi, uključiti i druge osobe, o čemu odlučuje Nacionalno vijeće.
Administrativne i tehničke poslove za potrebe rada Nacionalnog vijeća obavlja Ured Vijeća za nacionalnu sigurnost.
V.
Članovi Operativno-tehničke koordinacije su:
– predstavnik Ministarstva unutarnjih poslova, koordinator
– predstavnik Ministarstva obrane, član
– predstavnik Sigurnosno-obavještajne agencije, član
– predstavnik Zavoda za sigurnost informacijskih sustava, član
– predstavnik Operativno-tehničkog centra za nadzor telekomunikacija, član
– predstavnik Hrvatske akademske i istraživačke mreže – CARNet-a, Nacionalnog CERT-a, član
– predstavnik Hrvatske regulatorne agencije za mrežne djelatnosti, član
– predstavnik Hrvatske narodne banke, član.
Čelnici tijela i pravnih osoba iz stavka 1. ove točke će u roku od 8 dana od dana dostave rješenja Vlade Republike Hrvatske iz točke IV. stavka 4. ove Odluke, imenovati predstavnika i njegovog zamjenika u Operativno-tehničkoj koordinaciji te o tome obavijestiti predsjednika Nacionalnog vijeća.
U rad Operativno-tehničke koordinacije mogu se, prema potrebi, uključiti i druge osobe, o čemu odlučuje Nacionalno vijeće.
Administrativne i tehničke poslove za potrebe rada Operativno-tehničke koordinacije obavlja Ministarstvo unutarnjih poslova.
VI.
Zadužuje se Ured Vijeća za nacionalnu sigurnost da o donošenju ove Odluke, bez odgode, obavijesti tijela i pravne osobe iz točke IV. stavka 1. ove Odluke.
VII.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/527
Urbroj: 50301-09/09-16-4
Zagreb, 8. lipnja 2016.
Predsjednik Tihomir Orešković, v. r.
