27 25.03.2016 Zakon o dopuni Zakona o nadzoru državne granice
HRVATSKI SABOR
784
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O DOPUNI ZAKONA O NADZORU DRŽAVNE GRANICE
Proglašavam Zakon o dopuni Zakona o nadzoru državne granice, koji je Hrvatski sabor donio na sjednici 21. ožujka 2016. godine.
Klasa: 011-01/16-01/05
Urbroj: 71-06-01/1-16-2
Zagreb, 23. ožujka 2016.
Predsjednica Republike Hrvatske Kolinda Grabar-Kitarović, v. r.
ZAKON
O DOPUNI ZAKONA O NADZORU DRŽAVNE GRANICE
Članak 1.
U Zakonu o nadzoru državne granice (»Narodne novine«, br. 83/13.) u članku 5. iza stavka 2. dodaju se novi stavci 3. i 4. koji glase:
»(3) Iznimno, kada Ministarstvo ili predsjednik Vlade Republike Hrvatske to ocijene potrebnim zbog sigurnosnih i/ili humanitarnih razloga, Oružane snage Republike Hrvatske mogu pružiti potporu u zaštiti državne granice na način propisan zakonom kojim se uređuje obrana Republike Hrvatske.
(4) U slučaju iz stavka 3. ovoga članka pripadnici Oružanih snaga Republike Hrvatske postupaju po uputama policije.«.
Dosadašnji stavci 3., 4., 5. i 6. postaju stavci 5., 6., 7. i 8.
Članak 2.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/16-01/13
Zagreb, 21. ožujka 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
