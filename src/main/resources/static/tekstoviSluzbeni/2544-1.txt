 drugim relevantnim registrima ili evidencijama što ih vodi Ministarstvo ili ustanove u poljoprivredi, ako je to primjenjivo.
II. KORISNICI
Prihvatljivi korisnici
Članak 6.
(1) Korisnik potpore je poljoprivrednik u smislu članka 2. stavka 1. Zakona o poljoprivredi (»Narodne novine«, br. 30/15) te članka 9. Uredbe (EU) br. 1307/2013 Europskog parlamenta i Vijeća od 17. prosinca 2013. o utvrđivanju pravila za izravna plaćanja poljoprivrednicima u programima potpore u okviru zajedničke poljoprivredne politike i o stavljanju izvan snage Uredbe Vijeća (EZ) br. 637/2008 i Uredbe Vijeća (EZ) br. 73/2009 (SL L 347, 20. 12. 2013.), čija se poljoprivredna proizvodnja osigurava i koji plaća premiju osiguranja u svojstvu osiguranika (u daljnjem tekstu: korisnik).
(2) Iznimno od stavka 1. ovoga članka, proizvođačke organizacije nisu prihvatljivi korisnici za potporu u okviru ove mjere.
III. OPĆI UVJETI
Polica osiguranja
Članak 7.
(1) Korisnik potpore sukladno članku 37. stavku 1. Uredbe (EU) br. 1305/2013 mora imati važeću policu osiguranja poljoprivredne proizvodnje u razdoblju za koji podnosi zahtjev za potporom.
(2) Polica osiguranja pokriva isključivo štete nastale uslijed gubitka poljoprivredne proizvodnje od jednog ili više štetnih događaja, i to:
– nepovoljne klimatske prilike
– životinjske i biljne bolesti
– najezda nametnika
– okološni incidenti i/ili
– mjere protiv unošenja u Uniju organizama štetnih za bilje ili biljne proizvode i protiv njihovog širenja unutar Unije sukladno Zakonu o biljnom zdravstvu (»Narodne novine«, br. 75/05, 25/09, 55/11).
(3) Polica osiguranja pokriva isključivo štete nastale uslijed gubitka poljoprivredne proizvodnje veće od 30 % prosječne godišnje poljoprivredne proizvodnje.
(4) Opći uvjeti iz ovoga članka moraju biti jasno navedeni na polici osiguranja.
IV. POSEBNI UVJETI
Nadležna tijela
Članak 8.
(1) U svrhu stjecanja prava korisnika na nadoknadu štete po polici osiguranja od strane osiguravatelja, nepovoljnu klimatsku priliku, izbijanje bolesti životinja ili biljaka, najezdu nametnika ili okolišni incident mora službeno proglasiti nadležno tijelo sukladno članku 37. stavku 2. Uredbe (EU) br. 1305/2013.
(2) Nadležno tijelo iz stavka 1. ovoga članka za nepovoljne klimatske prilike koje se mogu izjednačiti s elementarnom nepogodom predstavlja župan i/ili Vlada Republike Hrvatske sukladno Zakonu o zaštiti od elementarnih nepogoda (»Narodne novine«, br. 73/97, 174/04).
(3) U slučaju da nadležno tijelo iz stavka 2. ovoga članka ne proglasi elementarnu nepogodu sukladno Zakonu o zaštiti od elementarnih nepogoda (»Narodne novine«, br. 73/97, 174/04), osiguravatelj je prije isplate nadoknade štete po predmetnoj polici osiguranja dužan zatražiti potvrdu Državnog hidrometeorološkog zavoda o evidentiranoj nepovoljnoj klimatskoj prilici na pogođenom području.
(4) Nadležno tijelo iz stavka 1. ovoga članka za životinjske bolesti je Ministarstvo sukladno Zakonu o veterinarstvu (»Narodne novine«, br. 82/13, 148/13).
(5) Nadležno tijelo iz stavka 1. ovoga članka za pojavu biljnih bolesti i najezdu nametnika je Ministarstvo sukladno Zakonu o biljnom zdravstvu (»Narodne novine«, br. 75/05, 25/09, 55/11) i Zakonu o poljoprivredi (»Narodne novine«, br. 30/15).
(6) Nadležno tijelo iz stavka 1. ovoga članka za okolišne incidente je Ministarstvo zaštite okoliša sukladno Zakonu o zaštiti okoliša (»Narodne novine«, br. 80/13, 78/15).
Elementi osiguranja
Članak 9.
(1) Polica osiguranja može pokrivati isključivo štete nastale uslijed gubitka relevantne poljoprivredne proizvodnje koja se odvija na poljoprivrednom gospodarstvu evidentiranom u Upisnik poljoprivrednika, s biljnom proizvodnjom na poljoprivrednom zemljištu evidentiranom u ARKOD sustavu i domaćim životinjama evidentiranim u JRDŽ-u, odnosno odgovarajućem registru sukladno posebnim propisima.
(2) Prosječna vrijednost relevantne poljoprivredne proizvodnje utvrđuje se prema vrijednostima zabilježenim u knjigovodstvenim izvještajima korisnika u trogodišnjem razdoblju koje 