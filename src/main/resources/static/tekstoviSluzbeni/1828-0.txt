95 04.09.2015 Uredba o kriterijima za stjecanje statusa ugroženih kupaca energije iz umreženih sustava
VLADA REPUBLIKE HRVATSKE
1829
Na temelju članka 39. stavka 6. Zakona energiji (»Narodne novine«, br. 120/12 i 14/14) i članka 30. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 3. rujna 2015. godine donijela
UREDBU
O KRITERIJIMA ZA STJECANJE STATUSA UGROŽENIH KUPACA ENERGIJE IZ UMREŽENIH SUSTAVA
Članak 1.
Ovom Uredbom utvrđuju se kriteriji za stjecanje statusa ugroženog kupca energije iz umreženih sustava i način prikupljanja sredstava kako bi se putem socijalne potpore smanjilo siromaštvo energijom ugroženih kupaca.
Članak 2.
Ovom se Uredbom u pravni poredak Republike Hrvatske prenose sljedeće direktive Europske unije:
1. Direktiva 2009/72/EZ Europskog parlamenta i Vijeća od 13. srpnja 2009. godine o zajedničkim pravilima za unutarnje tržište električne energije i stavljanju izvan snage Direktive 2003/54/EZ (Tekst značajan za EGP),
2. Direktiva 2009/73/EZ Europskog parlamenta i Vijeća od 13. srpnja 2009. godine o zajedničkim pravilima za unutarnje tržište prirodnog plina i stavljanju izvan snage Direktive 2003/55/EZ (Tekst značajan za EGP).
Članak 3.
Izrazi koji se koriste u ovoj Uredbi imaju značenja utvrđena zakonom kojim se uređuje energetski sektor i područje socijalne skrbi.
Pojedini izrazi u smislu ove Uredbe imaju sljedeća značenja:
– ugroženi kupac – kupac iz kategorije kućanstvo koji ispunjava uvjete propisane člankom 4. ove Uredbe te ima pravo na naknadu troškova energije sukladno propisima koji uređuju područje socijalne skrbi,
– solidarna naknada – dio cijene električne energije koja se kao naknada plaća opskrbljivaču energijom, a koju su opskrbljivači električne energije dužni uplatiti na račun državnog proračuna kao sredstva namijenjena naknadi troškova energije ugroženih kupaca koji zadovoljavaju uvjete propisane posebnim propisima iz područja socijalne skrbi.
Članak 4.
Status ugroženog kupca može imati krajnji kupac na umreženom sustavu iz kategorije kućanstva koji se opskrbljuje kroz obveznu javnu uslugu u okviru univerzalne usluge i/ili obveznu javnu uslugu opskrbe plinom i/ili uslugu opskrbe toplinskom energijom pod uvjetom da:
– je korisnik zajamčene minimalne naknade,
– je član kućanstva koje je korisnik zajamčene minimalne naknade,
– je korisnik osobne invalidnine,
– živi u kućanstvu s korisnikom osobne invalidnine.
Status ugroženog kupca može imati i krajnji kupac na umreženom sustavu iz kategorije kućanstva koji se opskrbljuje kod ostalih opskrbljivača električnom i toplinskom energijom i plinom ukoliko zadovoljava uvjete iz stavka 1. ovoga članka.
Nadležni centar za socijalnu skrb u upravnom postupku pojedinačnim aktom utvrđuje status ugroženog kupca te određuje iznos socijalne potpore ugroženom kupcu, odnosno vrstu i opseg prava koja mu pripadaju s obzirom na utvrđen status kao i način sudjelovanja u podmirenju troškova energije.
Nadležni centar za socijalnu skrb koji je utvrdio status ili promjenu statusa ugroženog kupca dužan je u roku od osam dana od dana promjene statusa ugroženog kupca izvijestiti kupca, operatora distribucijskog sustava i opskrbljivača ugroženog kupca o promjeni statusa kupca.
Članak 5.
Kupci električne energije iz kategorije kućanstva dužni su uplaćivani solidarnu naknadu u cilju prikupljanja sredstava za isplatu pomoći za opskrbu energijom ugroženih kupaca.
Solidarna naknada predstavlja dodatak na cijenu električne energije za krajnjeg kupca iz kategorije kućanstva.
Visina solidarne naknade iz stavka 1. ovoga članka iznosi 0,03 kuna za svaki kWh potrošene električne energije.
U visinu solidarne naknade iz stavka 3. ovoga članka nije uključen porez na dodanu vrijednost.
Opskrbljivač solidarnu naknadu iz stavka 1. ovoga članka naplaćuje svojim kupcima sukladno ugovoru o opskrbi krajnjega kupca.
Sredstva prikupljena od solidarne naknade opskrbljivač jednom mjesečno uplaćuje na račun državnog 