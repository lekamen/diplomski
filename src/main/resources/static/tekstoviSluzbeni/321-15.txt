 Europskoj komisiji dostavlja popise i tekstove svih hrvatskih propisa iz područja zaštite okoliša i zaštite prirode kojima su u nacionalno zakonodavstvo preuzete direktive Europske unije sukladno predviđenim rokovima za prenošenje, daje i priprema mišljenja, objašnjenja i izrađuje prijedloge naputaka u vezi s provedbom zakona i drugih propisa iz djelokruga Ministarstva, priprema odgovore za zastupnička pitanja, daje, priprema i koordinira mišljenja na nacrte prijedloga zakona i drugih propisa te priprema i koordinira mišljenja na prijedloge međunarodnih, bilateralnih ugovora i sporazuma, prati provođenje i učinkovitost provođenja propisa iz djelokruga Ministarstva i predlaže njihove izmjene i dopune; priprema očitovanja i odgovore po traženjima Vlade Republike Hrvatske, Ureda predsjednika, Hrvatskoga sabora i pučkog pravobranitelja, Državnog odvjetništva Republike Hrvatske i drugih državnih tijela, obavlja poslove suradnje s pravosudnim tijelima Republike Hrvatske, drugim tijelima državne vlasti, jedinicama lokalne i područne (regionalne) samouprave, udrugama civilnoga društva, drugim institucijama, te međunarodnim organizacijama, te obavlja poslove pristupa informacijama sukladno propisima kojima se uređuje pristup informacijama.
9.2. Služba za žalbe, zastupanje i upravni nadzor
Služba za žalbe, zastupanje i upravni nadzor rješava o žalbama protiv upravnih akata i provodi postupak po izvanrednim pravnim lijekovima, priprema rješenja po prigovorima koja donosi ministar, priprema i izrađuje optužne i prekršajne prijedloge sve iz područja zaštite okoliša, gospodarenja otpadom, zaštite zraka i klimatskih promjena i zaštite prirode; priprema i izrađuje očitovanja i odgovore po traženjima Državnog odvjetništva Republike Hrvatske, Vlade Republike Hrvatske, Ureda predsjednika, Hrvatskoga sabora i pučkog pravobranitelja, te drugih tijela državne vlasti, priprema odgovore na predstavke stranaka koji se odnose na konkretnu upravnu stvar, daje mišljenja i objašnjenja u pogledu provedbe zakona i drugih propisa iz područja rješavanja upravne stvari; surađuje s upravnim sudovima, Državnim odvjetništvom Republike Hrvatske, drugim tijelima državne vlasti i prvostupanjskim tijelima u vezi s postupanjem po žalbama i izvanrednim pravnim lijekovima; obavlja poslove zastupanja Ministarstva u upravnim sporovima, prekršajnim i kaznenim postupcima, te drugim upravnim postupcima, prati i proučava praksu domaćih sudova iz nadležnosti Ministarstva te sudsku praksu Europskog suda za ljudska prava, te u skladu s tim predlaže mjere za poboljšanje rada, obavlja poslove upravnog nadzora nad radom i aktima prvostupanjskih tijela iz odgovarajućih upravnih područja prema ovoj Uredbi, te predlaže mjere u svrhu otklanjanja nezakonitosti i nepravilnosti utvrđenih u upravnom nadzoru i poduzima druge radnje sukladno Zakonu, predlaže i poduzima mjere za unaprjeđenje rada prvostupanjskih tijela pripremom stručnih uputa radi jedinstvenog postupanja u primjeni propisa, priprema odgovore na predstavke i pritužbe građana i pravnih osoba, te udruga civilnoga društva u svezi s radom i postupanjem tijela jedinica lokalne i područne (regionalne) samouprave iz odgovarajućih upravnih područja prema ovoj Uredbi, te obavlja i druge poslove iz svoga djelokruga.«.
Članak 8.
Članak 13. mijenja se i glasi:
»Samostalna služba za unutarnju reviziju obavlja poslove u vezi s provedbom mjera funkcioniranja sustava unutarnje kontrole Ministarstva, u skladu s najboljom strukovnom praksom i standardima unutarnje revizije usklađenima s Međunarodnim standardima unutarnje revizije i kodeksom strukovne etike. Samostalna služba provodi poslove unutarnje revizije na razini Ministarstva, daje stručna mišljenja i ima savjetodavnu ulogu u cilju poboljšanja poslovanja Ministarstva. Obavlja unutarnje revizije svih poslovnih procesa i sustava kao i unutarnje revizije funkcionalnih sustava podrške, provodi analiziranje, testiranje i ocjenjivanje poslovnih funkcija iz nadležnosti revidiranih subjekata,