 opozvanih posuda te o svakom takvom nadzoru obavješćuju distributere.
(10) Uvoznici koji smatraju ili imaju razloga vjerovati da posuda koju su stavili na tržište nije sukladna s ovim Pravilnikom, bez odgode moraju poduzeti potrebne korektivne mjere kako bi posudu uskladili ili po potrebi povukli s tržišta ili opozvali. Nadalje, kad posuda predstavlja rizik, uvoznici o tome bez odgode moraju obavijestiti nadležna nacionalna tijela država članica u kojima su posudu stavili na raspolaganje na tržištu, navodeći detalje, posebno o nesukladnosti i o svim poduzetim korektivnim mjerama.
(11) Uvoznici tijekom razdoblja od 10 godina, nakon što je posuda kod koje umnožak PS × V prelazi 50 barxL bila stavljena na tržište, moraju imati primjerak EU izjave o sukladnosti na raspolaganju za nadležno inspekcijsko tijelo te osigurati da je tehnička dokumentacija dostupna tom tijelu na njegov zahtjev.
(12) Na opravdan zahtjev nadležnog inspekcijskog tijela uvoznici moraju tom tijelu dostaviti sve podatke i dokumentaciju u papirnatom ili elektroničkom obliku potrebnu za dokazivanje sukladnosti posude na hrvatskom jeziku.
(13) Na zahtjev nadležnog inspekcijskog tijela uvoznici moraju s njim surađivati u svakoj radnji poduzetoj kako bi se uklonili rizici koje predstavljaju posude koje su stavili na tržište.
Članak 9.
Obveze distributera
(1) Kad stavljaju posudu na raspolaganje na tržištu, distributeri su dužni djelovati prema zahtjevima ovoga Pravilnika.
(2) Prije stavljanja na raspolaganje na tržištu posude kod koje je umnožak PS×V veći od 50 barxL, distributeri moraju provjeriti nosi li posuda oznaku CE te natpise navedene u točki 1. Dodatka III. ovoga Pravilnika, jesu li uz nju priloženi traženi dokumenti te upute i podaci o sigurnosti navedene u točki 2. Dodatka III. ovog Pravilnika na hrvatskom jeziku, te jesu li proizvođač i uvoznik ispunili zahtjeve iz članka 6. stavaka 6. i 7. te članka 8. stavka 6. ovoga Pravilnika.
(3) Kad distributer smatra ili ima razloga vjerovati da posuda kod koje umnožak PS×V prelazi 50 barxL nije u skladu bitnim sigurnosnim zahtjevima iz Dodatka I. ovoga Pravilnika, posudu ne smije staviti na raspolaganje na tržištu sve dok se ne provede njezino usklađivanje. Nadalje, ako posuda predstavlja rizik, distributer o tome obavješćuje proizvođača ili uvoznika te nadležno inspekcijsko tijelo.
(4) Prije stavljanja na tržište posude kod koje je umnožak PS×V 50 barxL ili manji, distributeri provjeravaju nosi li posuda natpise navedene u točki 1.2. Dodatka III. ovoga Pravilnika, jesu li uz nju priloženi traženi dokumenti te upute i podaci o sigurnosti navedeni u točki 2. Dodatka III. ovoga Pravilnika na hrvatskom jeziku te jesu li proizvođač i uvoznik ispunili zahtjeve iz članka 6. stavaka 6. i 7. odnosno članka 8. stavka 6. ovoga Pravilnika.
(5) Distributeri moraju osigurati, dok je posuda kod koje umnožak PS×V prelazi 50 barxL pod njihovom odgovornošću, da uvjeti njezina skladištenja ili prijevoza ne ugrožavaju njezinu sukladnost s bitnim sigurnosnim zahtjevima iz Dodatka I. ovoga Pravilnika.
(6) Distributeri koji smatraju ili imaju razloga vjerovati da posuda koju su stavili na raspolaganje na tržištu nije sukladna s ovim Pravilnikom, moraju osigurati provođenje potrebnih korektivnih mjera kako bi se ta posuda uskladila ili po potrebi povukla s tržišta ili opozvala. Nadalje, kad posuda predstavlja rizik, distributeri o tome odmah moraju obavijestiti nadležna nacionalna tijela država članica u kojima su posudu stavili na raspolaganje na tržištu navodeći detalje, posebno o nesukladnosti i o svim poduzetim korektivnim mjerama.
(7) Na opravdan zahtjev nadležnog inspekcijskog tijela distributeri tom tijelu moraju dostaviti sve podatke i dokumentaciju u papirnatom ili elektroničkom obliku potrebne za dokazivanje sukladnosti posuda. Na zahtjev nadležnog inspekcijskog tijela distributeri moraju surađivati s njim u svakoj radnji poduzetoj kako bi se uklonili rizici koje predstavljaju posude koje su stavili na raspolaganje na