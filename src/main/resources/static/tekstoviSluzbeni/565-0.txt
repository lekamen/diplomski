26 09.03.2015 Pravilnik o izdavanju odobrenja za rad UAIF-a i malog UAIF-a te stjecanju kvalificiranog udjela AIF-a
HRVATSKA AGENCIJA ZA NADZOR FINANCIJSKIH USLUGA
566
Na temelju članka 5. stavka 5., članka 24. stavka 2. i članka 74. stavka 4. Zakona o alternativnim investicijskim fondovima (»Narodne novine« broj 16/2013 i 143/2014, dalje: Zakon), Hrvatska agencija za nadzor financijskih usluga (dalje: Agencija) na sjednici Upravnog vijeća održanoj 27. veljače 2015. godine donosi
PRAVILNIK
O IZDAVANJU ODOBRENJA ZA RAD UAIF-a I MALOG UAIF-a TE STJECANJU KVALIFICIRANOG UDJELA UAIF-a
UVODNE ODREDBE
Članak 1.
Ovim Pravilnikom se propisuje:
a) sadržaj zahtjeva za izdavanje odobrenja za rad UAIF-a i malog UAIF-a te dokumentacija koja se prilaže uz navedeni zahtjev i
b) dokumentacija koja se prilaže uz zahtjev za izdavanje odobrenja za stjecanje ili povećanje kvalificiranog udjela u UAIF-u.
ZAHTJEV ZA IZDAVANJE ODOBRENJA ZA RAD UAIF-a
Podnositelji zahtjeva
Članak 2.
(1) Zahtjev za izdavanje odobrenja za rad UAIF-a podnose osnivači UAIF-a.
(2) Odobrenje za rad UAIF-a može zatražiti i već osnovano dioničko društvo ili društvo s ograničenom odgovornošću, pri čemu zahtjev podnosi uprava društva.
Djelatnosti za koje se traži odobrenje
Članak 3.
(1) Podnositelj zahtjeva dužan je u zahtjevu za izdavanje ili proširenje odobrenja za rad navesti djelatnosti iz članka 13. stavka 1. Zakona na koje se zahtjev odnosi.
(2) U slučaju da UAIF namjerava upravljati UCITS fondovima, mora podnijeti Agenciji zahtjev za odobrenje za rad u skladu s odredbama zakona koji uređuje osnivanje i rad otvorenih investicijskih fondova s javnom ponudom.
(3) Ukoliko se zahtjev za izdavanje ili proširenje odobrenja za rad odnosi na djelatnosti iz članka 13. stavka 1. točke 2. podtočaka a), b) i c) Zakona, UAIF je dužan osim dokumentacije iz članka 4. i 5. ovog Pravilnika priložiti i dokumentaciju potrebnu temeljem odredbi zakona kojim se uređuje tržište kapitala, kao i propisa donesenih na temelju tog zakona.
Dokumentacija koja se prilaže zahtjevu za izdavanje odobrenja za rad UAIF-a
Članak 4.
(1) Uz zahtjev za izdavanje odobrenja za rad UAIF-a podnositelj zahtjeva dužan je priložiti:
a) statut s ispravom na temelju koje je usvojen ako se UAIF osniva u obliku dioničkog društva ili u obliku Europskog društva – Societas Europea, odnosno društveni ugovor ili izjavu o osnivanju ako se UAIF osniva kao društvo s ograničenom odgovornošću,
b) popis članova UAIF-a, za fizičke osobe njihova imena i prezimena, OIB i prebivalište, odnosno za pravne osobe tvrtku ili naziv, OIB i sjedište, zatim količinu i oznaku (ticker) dionica, odnosno količinu i nominalni iznos poslovnih udjela te postotak dionica odnosno poslovnih udjela koji pripadaju članovima u temeljnom kapitalu UAIF-a,
c) izjavu osnivača/članova UAIF-a o ispunjavanju uvjeta propisanih člankom 9. ovog Pravilnika i člankom 27. Zakona,
d) podatke o uskoj povezanosti imatelja kvalificiranih udjela u UAIF-u u skladu s člankom 3. točkom 20. do 22. Zakona,
e) popis članova nadzornog odbora UAIF-a, kada je to primjenjivo,
f) zahtjev za izdavanje suglasnosti za obavljanje funkcije članova uprave UAIF-a temeljem odredbi Zakona i pravilnika donesenog sukladno članku 36. stavku 6. Zakona,
g) izjavu o ispunjavanju uvjeta vezanih za organizacijske zahtjeve UAIF-a propisanih Zakonom i pravilnikom donesenim na temelju članka 62. Zakona te detaljan prikaz organizacijske strukture UAIF-a,
h) dokaze o izvoru financijskih sredstava za uplatu temeljnog kapitala,
i) za osnivače kao pravne osobe financijske izvještaje za protekle tri godine, odnosno ako je društvo osnovano unutar protekle tri godine, financijske izvještaje za svaku godinu od osnivanja, a ako financijski izvještaji podliježu obvezi revizije, prilažu se revidirani financijski izvještaji,
j) podatke o politikama nagrađivanja iz članka 57. Zakona,
k) kada je to primjenjivo, podatke o poslovima koje će UAIF sukladno člancima 65. do 67. Zakona delegirati na treće osobe,
l) kada je to 