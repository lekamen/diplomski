dužan je zatražiti od tijela iz članka 13. stavka 2. i 3. ovoga Pravilnika ocjenjivanje sukladnosti čamca prema odredbama Direktive i Tehničkih pravila.
(3) Samogradnjom se ne smatra gradnja čamca za osobne potrebe čija je gradnja ugovorena sa trećom osobom (brodogradilištem, specijaliziranom tvrtkom, obrtnikom i drugom pravnom ili fizičkom osobom).
(4) Samogradnjom se ne smatra uzastopna gradnja više od dva čamca za osobne potrebe koji se sa istim tehničkim karakteristikama trupa i po istoj tehničkoj dokumentaciji, grade na istom mjestu gradnje.
(5) Samogradnjom se ne smatra gradnja čamca za osobne potrebe od stakloplastike, bez obzira na mjesto gradnje, prilikom koje je vlasnik kalup za izradu trupa iznajmio od treće osobe. Od jednog kalupa graditelj može izraditi samo dva čamca od stakloplastike.
Članak 17.
(1) Na tehničke zahtjeve u svrhu utvrđivanja sposobnosti za plovidbu i tehničke preglede čamaca, baždarenje čamaca, nadzor i ocjenu sukladnosti tijekom gradnje čamca, gradnju čamca i certifikaciju čamaca, plovna svojstva čamca i na opremu čamca, pored odredaba ovoga Pravilnika primjenjuju se i odredbe Tehničkih pravila.
(2) Vlasnik čamca dužan je zatražiti obavljanje pojedine vrste obveznog tehničkog pregleda čamca u slučajevima propisanim Zakonom i Tehničkim pravilima.
(3) Propisani rokovi za obavljanje tehničkog pregleda čamaca obzirom na namjenu čamca dani su u prilogu 2. ovoga Pravilnika.
(4) Propisana oprema čamca dana je u prilogu 3. ovoga Pravilnika.
V. UPIS I BRISANJE IZ UPISNIKA ČAMACA
Članak 18.
(1) U Republici Hrvatskoj vode se sljedeći upisnici čamaca:
1. Upisnik čamaca za negospodarske namjene
2. Upisnik čamaca za gospodarske namjene
3. Upisnik čamaca za javne namjene.
(2) Upisnik čamaca za negospodarske namjene i Upisnik čamaca za gospodarske namjene vode lučke kapetanije i ispostave lučkih kapetanija, a Upisnik čamaca za javne namjene vode lučke kapetanije.
(3) U upisnik čamaca se upisuju čamci čija je sposobnost za plovidbu utvrđena propisanim tehničkim pregledom čamca.
Članak 19.
(1) Upisnici čamaca su javne knjige, a izvadak iz njih ima dokaznu snagu javne isprave.
(2) U slučaju nepodudaranja podataka iz upisnika čamca i dozvole za plovidbu čamca, vrijede upisi iz upisnika.
Članak 20.
U upisnik čamaca ne smije se upisati čamac koji je upisan u strani upisnik.
Članak 21.
(1) Upisnik čamaca sastoji se od knjige čamaca i od imenika vlasnika čamaca upisanih u knjigu čamaca.
(2) Knjiga čamaca sastoji se od uložaka i zbirke isprava koja je sastavni dio svakog uloška.
(3) Knjiga čamaca vodi se na elektroničkom računalu u obliku koji sadrži bazu podataka za cijelo područje Republike Hrvatske.
(4) Svaki čamac upisuje se u posebni uložak.
Članak 22.
(1) Uložak ima list A, list B i list C.
(2) Iznimno, uložak čamaca za javne namjene može imati samo list A i list B.
(3) U list A uloška knjige čamaca upisuju se sljedeći podaci o čamcu: oznaka i ime čamca, broj trupa, pozivni znak ako ga čamac ima, nabavna vrijednost čamca, luka upisa, prethodna oznaka, ime, luka upisa i država upisa, proizvođač, model, tip, vrsta, materijal i godina gradnje, duljina, širina, visina u metrima, BT, nosivost, područje plovidbe, gaz, visinu teretne vodne linije čamca za gospodarske namjene, proizvođač, tip, model, vrsta i ukupan broj porivnih strojeva, tvornički broj/brojevi i snaga pojedinih porivnih strojeva u kW te ukupna snaga porivnih strojeva; najveći dopušteni broj osoba, najmanji broj članova posade potreban za sigurnu plovidbu s osposobljenjima, najveći dopušteni broj putnika i precizna namjena kod čamaca za gospodarske namjene.
(4) U list B uloška knjige čamaca upisuju se sljedeći podaci o vlasniku čamca: ime, prezime, odnosno naziv i OIB, prebivalište/sjedište, način stjecanja prava vlasništva, podaci o korisniku leasinga, ako ga ima, dokaz o registraciji za obavljanje gospodarske djelatnosti za čamce za gospodarske djelatnosti i osobna ograničenja vlasnika u svezi s raspolaganjem čamcem.
(5) U list C uloška knjige čamaca