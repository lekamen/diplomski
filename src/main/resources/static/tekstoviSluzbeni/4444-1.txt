dobavljačem treba biti ekvivalentne vrijednosti definirane u ugovoru za nabavu NVO, što izraženo u postotcima iznosi 100%.
7. Udio vrijednosti direktnog offseta u offset sporazumu ne može biti niži od 25% vrijednosti definirane u ugovoru za nabavu NVO sklopljenom između inozemnog dobavljača i Ministarstva obrane, odnosno inozemnog dobavljača i domaćeg društva koje je u ugovornom odnosu s Ministarstvom obrane.
8. Iznimno, ako za domaće gospodarstvo postoje opravdani ekonomski razlozi, offset sporazumom može biti definiran drugačiji omjer direktnog i indirektnog offseta, za kojeg ministru gospodarstva prijedlog podnosi Povjerenstvo iz točke 16. ovog Naputka.
9. Troškove primjene offset sporazuma u cijelosti snosi inozemni dobavljač.
II. PREDMET OFFSET SPORAZUMA I KRITERIJI ZA PROCJENU OFFSET OBVEZA
10. Offset sporazum sadrži najmanje sljedeće elemente: predmet offseta, vrstu offseta (direktni i indirektni), vrijednost offseta, koeficijent offseta, rok za provedbu offset obveza, podrijetlo proizvoda, obveze stranaka, obvezu podnošenja izvješća o provedbi offset sporazuma, jamstva za izvršenje offset obveze, sankcije i način rješavanja sporova.
11. Predmetom indirektnog offseta, odnosno sadržajem offset obveza, podrazumijevaju se gospodarske aktivnosti s težištem na:
• inozemna izravna ulaganja
• istraživačko-razvojni projekti
• prijenos tehnologije
• otvaranje novih tržišta za izvoz roba i usluga domaće industrije.
Prednost treba dati projektima koji omogućuju:
• proizvodnju proizvoda visoke dodane vrijednosti s izvoznim potencijalom
• otvaranje novih radnih mjesta, posebno u područjima s iznadprosječnom stopom nezaposlenosti u Republici Hrvatskoj
• povećanje konkurentnosti i izvoza postojeće domaće proizvodnje.
12. Kod ugovaranja direktnog offseta prednost treba dati naprednim tehnologijama.
13. Uz navedeno, predmet offseta mogu biti i druge aktivnosti od interesa za gospodarstvo Republike Hrvatske.
14. Vrijednost offset obveze utvrđuje se tako što se procijenjena vrijednost offset projekta množi s odgovarajućim offset koeficijentom.
15. Offset koeficijenti definirani su u Prilogu 1., koji je sastavni dio ovoga Naputka. Offset koeficijente predlaže Povjerenstvo iz točke 16. ovog Naputka te je po njima vrednovan svaki odobreni projekt.
III. POVJERENSTVO ZA OFFSET PROGRAM
16. Ministar gospodarstva imenuje članove Povjerenstva za offset program (u daljnjem tekstu: Povjerenstvo).
17. Povjerenstvo je sastavljeno od tri predstavnika Ministarstva gospodarstva, tri predstavnika Ministarstva obrane, dva predstavnika Ministarstva financija, jednog predstavnika Hrvatske gospodarske komore, jednog predstavnika Agencije ALAN i jednog predstavnika Ureda predsjednice Republike Hrvatske.
18. Članovi Povjerenstva imaju zamjenike iz svog djelokruga. Zamjenik člana Povjerenstva mijenja člana Povjerenstva u slučaju njegove spriječenosti.
19. Na zahtjev predsjednika Povjerenstva, u sastav Povjerenstva, po potrebi, se mogu uključiti i predstavnici tijela državne uprave i drugih relevantnih institucija.
20. Predsjednik Povjerenstva je predstavnik Ministarstva gospodarstva (pomoćnik ministra), a njegov zamjenik je predstavnik Ministarstva obrane (pomoćnik ministra).
21. Ustrojstvena jedinica u okviru Ministarstva gospodarstva prati, organizira, evidentira i radi pripremu offset projekata te o tome pravovremeno podnosi izvješća Povjerenstvu.
22. Za međusobnu koordinaciju u provođenju i izvršavanju offset programa zadužene su nadležne ustrojstvene jedinice Ministarstva obrane i Ministarstva gospodarstva.
23. Zadaće Povjerenstva definirane su Poslovnikom o radu Povjerenstva.
24. Vrsta i stupanj tajnosti podataka pripreme i provedbe offset programa određuje se sukladno odredbama Zakona o tajnosti podataka i Pravilnika o tajnosti podataka obrane. Priprema i provedba offseta u pravilu su iste vrste i stupnja tajnosti kao i postupak nabave NVO u vezi kojeg se primjenjuje offset. Ukoliko postupak nabave nije određen stupnjem i vrstom tajnosti, postupak offseta