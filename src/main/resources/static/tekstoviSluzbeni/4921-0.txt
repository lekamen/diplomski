106 18.11.2016 Pravilnik o izmjenama i dopunama Pravilnika o ortopedskim i drugim pomagalima
HRVATSKI ZAVOD ZA ZDRAVSTVENO OSIGURANJE
2270
Na osnovi članka 24. stavka 3., a u svezi s člankom 157. točkom 8. Zakona o obveznom zdravstvenom osiguranju (»Narodne novine«, broj 80/13. i 137/13.) i članka 26. točke 8. Statuta Hrvatskog zavoda za zdravstveno osiguranje (»Narodne novine«, broj 18/09., 33/10., 8/11., 18/13., 1/14. i 83/15.) Upravno vijeće Hrvatskog zavoda za zdravstveno osiguranje na 9. izvanrednoj sjednici održanoj 16. studenoga 2016. godine donijelo je
PRAVILNIK
O IZMJENAMA I DOPUNAMA PRAVILNIKA O ORTOPEDSKIM I DRUGIM POMAGALIMA
Članak 1.
U Pravilniku o ortopedskim i drugim pomagalima (»Narodne novine«, broj 7/12., 14/12., 23/12., 25/12., 45/12., 69/12., 85/12., 92/12. – ispravak, 119/12., 147/12., 21/13., 38/13., 93/13., 119/13., 125/13. – ispravak, 129/13., 136/13., 141/13. – ispravak, 154/13., 11/14., 12/14. – ispravak, 22/14. – ispravak, 34/14., 45/14., 54/14., 59/14., 86/14., 92/14., 119/14., 129/14., 149/14., 17/15., 29/15., 41/15., 62/15., 77/15., 86/15., 124/15., 129/15., 132/15., 139/15., 25/16., 30/16., 53/16. i 94/16.) u članku 4. iza stavka 6. dodaju se novi stavci 7. i 8. koji glase:
»Zbog potreba praćenja rada, ugovorni isporučitelji pomagala su obvezni koristiti funkcionalnosti aplikacije za komunikaciju i podršku procesima, propisivanja, odobravanja i izdavanja pomagala.
Programske podrške za spajanje i rad na aplikaciji iz stavka 7. ovoga članka moraju imati važeće odobrenje ministra nadležnog za zdravstvo.«
Dosadašnji stavci 7. i 8. postaju stavci 9. i 10.
Članak 2.
TABLICE
Članak 3.
U indikacijama za primjenu iza Popisa pomagala tekst uz indikaciju pod rednim brojem 266 mijenja se i glasi: »Totalna laringektomija. Nakon ugradnje proteze odobrava se jedna rezervna proteza, a svaka sljedeća uz medicinski evidentiranu ugradnju prethodno odobrene proteze. Osigurana osoba koja je ostvarila pravo na govornu protezu ne može istovremeno ostvariti pravo na pomagalo za glasni govor, osim u slučaju kada iz medicinsko tehničkih razloga ne može koristiti već odobrenu govornu protezu.«
U indikacijama za primjenu iza Popisa pomagala iza indikacije pod rednim brojem 289 dodaje se indikacija pod rednim brojem 290 koja glasi: »Bolesti epitela rožnice: 1. bulozna keratopatija, 2. recidivirajuće erozije rožnice, 3. ostali defekti rožnice koji ne reagiraju na ostale oblike liječenja (keratopatije).«
Članak 4.
Ovaj Pravilnik stupa na snagu petnaestoga dana od dana objave u »Narodnim novinama«.
Klasa: 025-04/16-01/201
Urbroj: 338-01-01-16-01
Zagreb, 16. studenoga 2016.
Predsjednik Upravnog vijeća Hrvatskog zavoda za zdravstveno osiguranje prim. Milivoj Novak, dr. med., v. r.
