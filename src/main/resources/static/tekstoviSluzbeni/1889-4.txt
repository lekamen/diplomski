 posebno obrazovanje i obnove znanja za osobe odgovorne za zaštitu od ionizirajućeg zračenja vrstu izvora ionizirajućeg zračenja koju nositelj odobrenja koristi tijekom obavljanja djelatnosti s izvorima ionizirajućeg zračenja,
– vrstu specijalističkog programa iz članka 16. stavka 4. točke b) ovoga Pravilnika.
(3) Zavod određuje početak i mjesto održavanja dopunskog obrazovanja, posebnog obrazovanja ili obnove znanja iz stavka 1. ovoga članka.
Način prijave za provjeru znanja u slučaju obnove znanja
Članak 22.
(1) Prijava za provjeru znanja u slučaju obnove znanja dostavlja se Zavodu.
(2) Prijava iz stavka 1. ovoga članka mora sadržavati:
– ime i prezime pristupnika,
– osobni identifikacijski broj pristupnika,
– stručnu spremu pristupnika,
– vrstu izvora ionizirajućeg zračenja u čijem području izloženosti pristupnik radi i/ili kojim rukuje,
– vrstu specijalističkog programa iz članka 18. stavka 4. točke b) ovoga Pravilnika.
(3) Zavod određuje početak i mjesto održavanja provjere znanja iz stavka 1. ovoga članka.
Izuzimanje od obveze dopunskog i posebnog obrazovanja te obnove znanja
Članak 23.
(1) Izuzeće od obveze dopunskog obrazovanja, posebnog obrazovanja, obnove znanja ili obnove znanja za osobe odgovorne za zaštitu od ionizirajućeg zračenja odobrava ravnatelj Zavoda.
(2) Zahtjev za izuzeće iz stavka 1. ovoga članka podnosi se Zavodu. Zahtjevu se prilaže dokumentacija iz koje je razvidna opravdanost izuzeća.
IV. PROVJERA ZNANJA
Određivanje ispitnih pitanja i mjerila za ocjenu uspjeha po provjeri znanja
Članak 24.
Ispitna pitanja i mjerila za ocjenu uspjeha po provjeri znanja iz članka 25. i članka 26. ovoga Pravilnika određuje Zavod.
Pristupanje provjeri znanja u slučaju dopunskog obrazovanja, posebnog obrazovanja i obnove znanja za osobe odgovorne za zaštitu od ionizirajućeg zračenja
Članak 25.
(1) Pristupnik koji je pohađao dopunsko obrazovanje, posebno obrazovanje ili obnovu znanja za osobe odgovorne za zaštitu od ionizirajućeg zračenja pristupa provjeri znanja o primjeni mjera radiološke sigurnosti.
(2) Pristupnik iz stavka 1. ovoga članka smije pristupiti provjeri znanja o primjeni mjera radiološke sigurnosti uz uvjet da je odslušao sva programom predviđena predavanja.
(3) Provjeru znanja iz stavka 1. ovoga članka organizira Zavod.
(4) Provjera znanja iz stavka 1. ovoga članka može se provoditi kao ispit u pisanom obliku ili u elektroničkom obliku putem interneta.
(5) Uspjeh po provjeri znanja može biti »zadovoljio« ili »nije zadovoljio«.
(6) Osoba odgovorna za zaštitu od ionizirajućeg zračenja koja je istovremeno izloženi radnik u nositelju odobrenja koji obavlja samo djelatnost radiološke dijagnostike rendgenskim uređajima za snimanje zubi, prethodno pristupanju provjeri znanja iz stavka 1. ovoga članka nije obvezna pohađati predavanja iz stavka 2. ovoga članka.
Pristupanje provjeri znanja u slučaju obnove znanja
Članak 26.
(1) Provjeru znanja pristupnika iz članka 22. stavka 1. ovoga Pravilnika organizira Zavod.
(2) Provjera znanja iz stavka 1. ovoga članka može se provoditi kao ispit u pisanom obliku ili u elektroničkom obliku putem interneta.
(3) Uspjeh po provjeri znanja može biti »zadovoljio« ili »nije zadovoljio«.
Postupanje u slučaju neudovoljavanja na provjeri znanja
Članak 27.
(1) Pristupnik koji nije udovoljio na provjeri znanja iz članka 25. stavka 1. i članka 26. stavka 1. ovoga Pravilnika može pristupiti ponovnoj provjeri znanja.
(2) Pristupnik koji nije zadovoljio na ispitu može se u pisanom obliku žaliti Povjerenstvu.
(3) Povjerenstvo iz stavka 2. ovoga članka ima tri člana koje imenuje ravnatelj Zavoda, od kojih su sva tri člana službenici Zavoda.
(4) Ako Povjerenstvo ocjeni da je žalba iz stavka 2. ovoga članka opravdana, provest će ponovnu provjeru znanja.
Zapisnik o tijeku polaganja ispita
Članak 28.
O tijeku polaganja ispita iz članka 25. stavka 4. i članka 26. stavka 2. ovoga Pravilnika vodi se zapisnik u koji se unose podaci:
– ime i prezime ispitivača – u slučaju provedbe provjere znanja o