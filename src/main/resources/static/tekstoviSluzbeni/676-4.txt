24 sata od početka ili prestanka poslovanja, odnosno na dan pravomoćnosti rješenja o upisu ili brisanju u odgovarajući registar, u roku od 24 sata od nastale promjene u poslovanju obveznika doprinosa
2. podatke o početku osiguranja, za osiguranike iz članka 9. stavka 1. točaka 1. – 7. ovoga Zakona – najranije osam dana prije početka rada, a najkasnije prije početka rada
3. podatke o prestanku osiguranja, za osiguranike iz članka 9. stavka 1. točaka 1. – 7. ovoga Zakona, u roku od 24 sata od prestanka rada, odnosno prestanka radnog odnosa
4. podatke o početku i prestanku osiguranja samostalni obveznici doprinosa – u roku od 24 sata od pravomoćnosti rješenja o upisu u odgovarajući registar
5. prijave o promjeni tijekom osiguranja – u roku od 24 sata od nastale promjene
6. podatke o invalidima rada s pravom na profesionalnu rehabilitaciju – na dan kada je rješenje o priznanju prava, odnosno prestanku tog prava postalo izvršno.
(2) Ako osiguranik ne započne raditi na dan početka osiguranja, obveznik je to dužan dojaviti Zavodu najkasnije toga dana.
(3) Zavod je dužan primiti prijavu iz stavka 1. ovoga članka i potvrditi primitak prijave.
(4) Podatke na prijavi Zavod je dužan provjeriti i unijeti u matičnu evidenciju u roku od tri radna dana od dana nastupa neke od okolnosti iz stavka 1. ovoga članka.
(5) Ako obveznik podatke na prijavi za vođenje matične evidencije dostavi Zavodu nakon isteka roka iz stavka 1. ovoga članka, Zavod je dužan podatke na prijavi provjeriti i unijeti u matičnu evidenciju u roku od tri radna dana od dana primitka prijave.
(6) Iznimno od odredbe stavka 1. ovoga članka, kada se sjedište poslodavca nalazi izvan Republike Hrvatske, u drugoj državi članici Europske unije, rok za radnje određene stavkom 1. ovoga članka je 60 dana.«.
Članak 28.
U članku 123. stavak 4. mijenja se i glasi:
»(4) Postupak radi kontrolnog pregleda iz članka 126. stavaka 1. i 2. ovoga Zakona obvezno pokreće Zavod po službenoj dužnosti, a vještačenje u prvostupanjskom postupku obavlja područna ustrojstvena jedinica Zavoda za vještačenje prema prebivalištu osobe koja se vještači, a u povodu žalbe na rješenje Zavoda doneseno na temelju nalaza i mišljenja, vještačenje u drugostupanjskom postupku obavlja središnji ured Zavoda za vještačenje.«.
Članak 29.
U članku 125. stavku 2. riječi: »ovlašteni vještak Centra za medicinsko vještačenje Zavoda« zamjenjuju se riječima: »Zavod za vještačenje«.
Dosadašnji stavci 3. – 6. mijenjaju se i glase:
»(3) Na temelju nalaza i mišljenja Zavoda za vještačenje u prvom stupnju, nakon provedene propisane revizije Zavod donosi rješenje o činjenici postojanja ili nepostojanja smanjenja radne sposobnosti i preostale radne sposobnosti, djelomičnog i potpunog gubitka radne sposobnosti te drugim činjenicama o kojima ovisi pravo prema ovome Zakonu.
(4) Kada osiguranik žalbom pobija rješenje iz stavka 3. ovoga članka, koje je doneseno na osnovi nalaza i mišljenja Zavoda za vještačenje, Zavod donosi rješenje na temelju nalaza i mišljenja središnjeg ureda Zavoda za vještačenje donesenog u povodu žalbe.
(5) Nalaz i mišljenje Zavoda za vještačenje iz stavka 4. ovoga članka kojim je utvrđena činjenica iz stavka 2. ovoga članka, prije donošenja rješenja o pravu podliježe obveznoj reviziji.
(6) Prije donošenja nalaza i mišljenja Zavod za vještačenje može zatražiti od doktora medicine provođenje odgovarajuće dodatne medicinske obrade, a i provjeru medicinske dokumentacije priložene uz zahtjev.«.
U stavku 7. riječi: »Centar za medicinsko vještačenje Zavoda« zamjenjuju se riječima: »Ministarstvo nadležno za mirovinski sustav«.
Iza stavka 7. dodaje se stavak 8. koji glasi:
»(8) Rješenje na temelju nalaza i mišljenja o činjenici postojanja ili nepostojanja smanjenja radne sposobnosti i preostale radne sposobnosti te djelomičnog i potpunog gubitka radne sposobnosti, tjelesnog oštećenja, kao i potpunog gubitka radne sposobnosti člana obitelji osiguranika, nadležna ustrojstvena jedinica Zavoda donosi najkasnije u roku od šest