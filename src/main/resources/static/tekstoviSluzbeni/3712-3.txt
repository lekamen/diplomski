 provelo postupak u skladu s odredbom čl. 51. stavkom 1. Zakona o elektroničkim komunikacijama(»Narodne novine«, broj: 73/08, 90/11, 133/12, 80/13, dalje ZEK) te odredbama Zakona o općem upravnom postupku (»Narodne novine«, broj: 47/09, dalje ZUP-a).
Razvidno je da je HAKOM od operatora Tele 2 d.o.o. dopisom od 3. kolovoza 2013. godine zatražio očitovanje i dostavu dokaza kako bi se utvrdilo jesu li u konkretnom slučaju, a s obzirom na podneseni prigovor korisnice, ovdje tužiteljice, ispunjene obveze iz članka iz članka 24. st. 1. toč. 1. i čl. 27. st. 3. Pravilnika. Da je Tele 2 d.o.o. u svom očitovanju naveo naveo kako je korisnica u navedenom mjesecu ostvarila prijenos u količini od 102,67 MB, te da je isti iznos naplaćen sukladno cjeniku Tele 2 za tarifni model Knock – out; da je korisnica obaviještena o prekomjernoj potrošnji i o iskorištenosti ugovorenog iznosa tarifnog paketa sukladno članku 24. stavak 1. točka 1. i članku 27. stavak 3. te da je uz očitovanje dostavljen i dokaz o upućivanju SMS poruka (preslika odaslanih obavijesti, log datoteke o poslanim obavijestima), a iz kojeg preslika je vidljivo da je poruka o prekomjernoj potrošnji korisnici, ovdje tužiteljici, poslana 22. travnja 2013. u 15:31:12 h, a poruka o iskorištenosti ugovorenog iznosa tarifnog paketa istoga dana u 01:31:02 h.
Nadalje je razvidno da je Tele 2 u svom očitovanju naveo da su obavijesne poruke upućene korisnici u objektivno najkraćem mogućem roku te da je korisnica i nakon zaprimljene obavijesti o prekomjernoj potrošnji ostvarila dodatnu potrošnju u iznosu od 411,05 kn te da su korisnici usluge naplaćene sukladno korisničkom Cjeniku za tarifni model Knock-out.
Također je razvidno da je korisnici naknadno umanjen račun u iznosu od 65,48 kuna zbog povećane potrošnje podatkovnog prometa u odnosu na prethodna obračunska razdoblja, o čemu je korisnica obaviještena SMS-om 9. svibnja 2013. u 15:15:49 h.
Slijedom naprijed navedenih utvrđenja, ocjenjujući zakonitost osporavanog rješenja, po ocjeni ovog suda u konkretnom slučaju nije povrijeđen zakon na štetu tužiteljice već je na pravilno utvrđeno činjenično stanje pravilno primijenjeno materijalno pravo.
Naime, odredbom čl. 27. Pravilnika propisano je informiranje krajnjih korisnika pa je tako stavkom 3. istog članka, propisano da su operatori javnih komunikacijskih usluga obvezni svoje krajnje korisnike pravovremeno i besplatno obavijestiti o iskorištenosti ugovorenog iznosa tarifnog paketa, tarifnog modela i tarifne opcije sukladno onome što su krajnji korisnici ugovorili.
Kako je iz stanja i sadržaja spisa razvidno i kao nesporno utvrđeno da je operator Tele 2 d.o.o. korisnicu Sanju Šunjić, ovdje tužiteljicu, obavijestio o iskorištenosti tarifnog ugovornog iznosa, što je razvidno iz preslika odaslane obavijesti, log datoteka o poslanoj obavijesti, a koja poruka je poslana korisnici dana 22. travnja 2013. u 01:31:02 h, to je pravilna ocjena Povjerenstva da je Tele 2 ispunio svoju obvezu, a potom i Odluka HAKOM-a sadržana u Odluci klasa: UP/I-344-08/13-01/1030, urbroj: 376-05/BI-13-4 (IM) od 31. listopada 2013., kojom je odbijen kao neosnovan prigovor korisnice Sanje Šunjić iz Splita, ovdje tužiteljice, izjavljen na obračun elektroničkih komunikacijskih usluga po računu za travanj 2013., koju Odluku tužiteljica neosnovano osporava podnošenjem predmetne tužbe.
Slijedom navedenog, valjalo je primjenom odredbe čl. 57. st. 2. ZUS-a odbiti tužbeni zahtjev tužitelja te odlučiti kao u izreci.
UPUTA O PRAVNOM LIJEKU
Protiv ove presude dopuštena je žalba o kojoj odlučuje Visoki upravni sud Republike Hrvatske. Žalba se podnosi ovom sudu u roku od 15 dana od dana dostave ove presude, u dovoljnom broju primjeraka za sud i sve stranke u sporu. Žalba odgađa izvršenje pobijane presude (članci 66., 66.a i 70. ZUS-a).
Broj: 3UsI-2833/13-10
Split, 29. ožujka 2016.
Sudac Leandra Mojtić, v. r.
