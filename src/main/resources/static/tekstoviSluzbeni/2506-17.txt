 člankom 22. zasebno i zajedno s člankom 16. stavkom 2. Ustava (proceduralni aspekt), kao i člankom 5. stavkom 1. točkom c) Konvencije.
b) Jamstvo i uvjeti jamstva (točke II., III. i IV. izreke osporenog rješenja)
65. Podnositelj je u ustavnoj tužbi istaknuo da ne osporava visinu jamstva jer smatra »kako je u konkretnom slučaju protiv njega neosnovano produljen istražni zatvor«, pa stoga »nije bilo niti zakonskog razloga za određivanje jamstva kao zamjene za istražni zatvor«. Unatoč tome, naglašava da je visina jamstva »s obzirom na izmijenjene okolnosti evidentno određena u previsokom iznosu« (v. točku 29. obrazloženja ove odluke).
66. S obzirom na to da je prihvatio ustavnu tužbu i naložio prestanak važenja osporenog rješenja zbog toga što dovodi do povrede ustavnog prava podnositelja na slobodu u proceduralnom aspektu (točka II. izreke ove odluke), Ustavni sud ne smatra potrebnim baviti se u ovom ustavnosudskom postupku visinom jamstva kakva je bila određena u tom rješenju (točka II. i s njom povezana točka III. izreke osporenog rješenja). To se odnosi i na mjere opreza koje su bile izrečene kao uvjet jamstvu (točka IV. izreke osporenog rješenja).
VI. IZREKA ODLUKE
67. Budući da razlozi navedeni u osporenom rješenju nisu pokazali da je pretpostavljena opasnost od bijega podnositelja povezana s »osobitim okolnostima« u smislu članka 123. stavka 1. točke 1. ZKP-a/08 pa da se stoga ne može otkloniti drugim blažim sredstvima, već samo produljivanjem istražnog zatvora, Ustavni sud usvojio je ustavnu tužbu podnositelja zbog povrede njegovog ustavnog i konvencijskog prava na slobodu zajamčenog člankom 22. zasebno i zajedno s člankom 16. stavkom 2. Ustava (proceduralni aspekt) i člankom 5. stavkom 1. točkom c) Konvencije (točka I. izreke ove odluke).
68. Ustavni sud istodobno je odredio da rješenje Vrhovnog suda broj: II Kž 343/15-4 od 30. rujna 2015. prestaje važiti najkasnije 30. studenoga 2015. u 24:00 sata (točka II. izreke ove odluke).
Prestanak važenja osporenog rješenja iz točke II. izreke ove odluke koincidira s protekom dva mjeseca od dana kada je to rješenje doneseno. Ustavni sud podsjeća da se protekom dva mjeseca od pravomoćnosti tog rješenja ionako aktivira po sili članka 131. stavka 3. (prve rečenice) ZKP-a/08 obveza nadležnog suda da ispita postoje li zakonski uvjeti za daljnju primjenu istražnog zatvora i o tome donese novo rješenje (v. točku 30. obrazloženja ove odluke).
69. Ocijeni li nadležni sud da i dalje postoji opasnost od bijega podnositelja (s ciljem izbjegavanja kaznenopravne odgovornosti u smislu članka 123. stavka 1. točke 1. ZKP-a/08) iz nekih drugih razloga koji nisu navedeni u osporenom rješenju, a koji su dostatni i relevantni za produljenje aktivnog istražnog zatvora podnositelju, točka II. izreke ove odluke ostavlja dovoljno vremena nadležnom sudu da po toj osnovi donese novo rješenje koje će zamijeniti osporeno.
Ne bude li to slučaj, točka II. izreke ove odluke ostavlja dovoljno vremena nadležnom sudu da donese, smatra li potrebnim i na zakonu osnovanim, novo rješenje kojim će odrediti blaža sredstva radi ostvarenja iste svrhe koju je Vrhovni sud nastojao postići osporenim rješenjem. Drugim riječima, ocijeni li sud da i dalje postoji opasnost od bijega podnositelja s ciljem izbjegavanja kaznenopravne odgovornosti, ovlašten je odrediti odgovarajuće mjere opreza iz članka 98. ZKP-a/08 kojima se postiže ista svrha (osiguranje podnositeljeve prisutnosti pred sudom), ali bez zadiranja u njegovu slobodu, uvijek uz otvorenu zakonsku mogućnost da se u slučaju nepridržavanja izrečene mjere ona zamijeni istražnim zatvorom. Takvo bi sudsko rješenje bilo izraz uravnoteživanja ustavnog zahtjeva vezanog uz slobodu podnositelja s ustavnim mogućnostima njezina ograničavanja.
70. Ova odluka ne priječi nadležni sud da do donošenja prvostupanjske presude odredi istražni zatvor podnositelju po nekoj drugoj zakonskoj osnovi ili osnovama iz članka 123. stavka 1. točaka 2., 3., 4. i/ili 5. ZKP-a/08, ako za to postoje