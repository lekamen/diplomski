114 21.10.2015 Pravilnik o izmjenama i dopunama Pravilnika o provenijencijama svojti šumskog drveća
MINISTARSTVO POLJOPRIVREDE
2183
Na temelju članka 19. stavka 2. Zakona o šumskom reprodukcijskom materijalu (»Narodne novine« br. 75/09, 61/11, 56/13 i 14/14), ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O PROVENIJENCIJAMA SVOJTI ŠUMSKOG DRVEĆA
Članak 1.
U Pravilniku o provenijencijama svojti šumskog drveća (»Narodne novine« br. 147/11, 96/12 i 115/14) u članku 7. u tekstu pod naslovom Svojta šumskog drveća Quercus robur L. – hrast lužnjak iza točke: »1.2.3. Sjemenska regija gornja Posavina i Pokuplje« dodaje se točka 3. i podtočke 3.1. i 3.1.1. koje glase:
»3. Oblast brdsko-gorsko-planinskih šuma
3.1. Sjemenska zona šuma hrasta kitnjaka i pitomog kestena
3.1.1. Sjemenska regija Lika«.
Članak 2.
U Prilogu I u tekstu ispod naslova »RAZDJELBA ŠUMA I ŠUMSKOG ZEMLJIŠTA NA PROVENIJENCIJE« u točki 3. Oblast brdsko-gorsko-planinskih šuma (150 – 1500 mnv), u petom odlomku teksta iza treće rečenice dodaje se rečenica koja glasi:
»Ekstrazonalno u poplavnim dijelovima Ličkog polja pojavljuje se i hrast lužnjak tvoreći sastojine na manjim površinama, šumarke, a često ga nalazimo i pojedinačno.«
U točki 3. naslov i tekst podtočke 3.1. mijenjaju se i glase:
»3.1. Sjemenska zona šuma hrasta kitnjaka i pitomog kestena (150 – 750 m.n.v.)
Obuhvaća zapadni dio naše zemlje na nižim položajima kontinentalne klime, što ju čini bitno različitom od zone u panonskom dijelu Hrvatske.
U nižim dijelovima zone (mikrodepresijama) uz rijeke i potoke te na vlažnijim tlima uvjetovanim prisutnošću podzemnih voda od prirode obitava hrast lužnjak. Nalazimo ga također u obliku stabilnih srednjedobnih sastojina nastalih prirodnom obnovom kultura hrasta lužnjaka koje su podignute tijekom 18. stoljeća s ciljem »smirivanja« živih pijesaka. Hrast kitnjak raste u brdskom pojasu, nižim gorjima i podnožjima većih masiva zauzimajući zaklonjenija i ponešto termofilnija staništa sa srednje dubokim tlima. Najzastupljeniji je na blagim padinama južne i jugoistočne ekspozicije te ga na spomenutom području nalazimo i na višim nadmorskim visinama. Na toplijim staništima te tlima dubljeg ekološkog profila obitava pitomi kesten.
Sjemenska zona šuma hrasta kitnjaka i pitomog kestena čini provenijencije jedne sjemenske regije.«
Članak 3.
U Prilogu I u tekstu ispod naslova »RAZDJELBA PROVENIJENCIJA ZA SVOJTE ŠUMSKOG DRVEĆA OD GOSPODARSKOG ZNAČAJA U REPUBLICI HRVATSKOJ« za svojtu: Quercus robur L. – hrast lužnjak, iza točke: »1.2.3. Sjemenska regija gornja Posavina i Pokuplje« dodaje se točka 3. i podtočke 3.1. i 3.1.1. koje glase:
»3. Oblast brdsko-gorsko-planinskih šuma
3.1. Sjemenska zona šuma hrasta kitnjaka i pitomog kestena
3.1.1. Sjemenska regija Lika«.
Ispod naslova »Smjernica za korištenje šumskog reprodukcijskog materijala« druga rečenica mijenja se i glasi:
»U oblasti brdsko-gorsko-planinskih šuma i oblasti submediteranskih šuma, dozvoljeno je korištenje šumskog reprodukcijskog materijala samo unutar sjemenske regije«.
Tablica: SJEMENSKE JEDINICE HRASTA LUŽNJAKA (Quercus robur L.) mijenja se i glasi:
SJEMENSKE JEDINICE HRASTA LUŽNJAKA (Quercus robur L.)

Karta: Hrast lužnjak (Quercus robur L.) – Sjemenske regije – mijenja se i glasi:

Za svojtu Pinus nigra J. F. Arnold – crni bor ispod naslova »Smjernica za korištenje šumskog reprodukcijskog materijala« prva rečenica mijenja se i glasi:
»Korištenje šumskog reprodukcijskog materijala pojedine rase dozvoljeno je unutar iste sjemenske oblasti, a u slučaju višegodišnjeg izostanka uroda u 4.1. Sjemenskoj zoni jugozapadnoj (do Tijarice) i 5.1.1. Sjemenskoj regiji korzičkog crnog bora (Istra i Kvarner) iznimno je, uz suglasnost Službenog tijela, dozvoljeno u navedenim sjemenskim jedinicama koristiti šumski reprodukcijski materijal iz 3.3.1. Sjemenske regije austrijskog crnog bora (kontinentalna Hrvatska).«.
Članak 5.
U Prilogu II za svojtu: Quercus robur L. – hrast lužnjak iza tablice za sjemensku