 nije stupio u posjed te nekretnine s obzirom da u njoj i dalje živi podnositelj ustavne tužbe s više članova svoje obitelji (među kojima su neki podnositelji ustavne tužbe u predmetu broj: U-III-2551/2015).
Rješenjem o namirenju Općinskog građanskog suda u Zagrebu broj: Ovr-1255/99-135 od 6. prosinca 2011. odlučeno je o namirenju tražbine ovrhovoditelja iz iznosa kupoprodajne cijene. To rješenje postalo je pravomoćno 27. siječnja 2015. (rješenje Županijskog suda u Zagrebu broj: Gžovr-7736/12-2 od 27. siječnja 2015.).
Slijedom navedenog, prvostupanjski je sud u rješenju od 13. ožujka 2015. zaključio da su u dosadašnjem tijeku postupka provedene sve ovršne radnje propisane člankom 75. Ovršnog zakona (»Narodne novine« broj 57/96. i 29/99.; u daljnjem tekstu: OvrZ/96).
4.1. Točkom II. izreke prvostupanjskog rješenja od 13. ožujka 2015. odbijen je prijedlog podnositelja, u svojstvu ovršenika, za prekid ovršnog postupka do okončanja triju parničnih postupaka (podaci o njima izostavljeni su kao nepotrebni), s obzirom da »ishod navedenih parnica nije od utjecaja na razvoj i nastavak ovog postupka, imajući u vidu već sve ranije navedeno, činjenično i pravno. Naime, bez obzira hoće li u navedenim postupcima tužbeni zahtjevi biti usvojeni ili odbijeni ili će postupci biti okončani na neki drugi način, navedene odluke ne predstavljaju prethodno pitanje o nekom pravu ili pravnom odnosu o kojem bi ovisila odluka suda u ovom postupku, u konkretnoj situaciji«, zbog čega »sud smatra da je činjenično i pravno stanje radi donošenja odluke o prijedlogu za odgodu potpuno, nesporno i istinito utvrđeno te da prijedlog za prekid postupka zbog prethodnih pitanja nije osnovan« (str. 6. rješenja).
5. Ustavnom tužbom u predmetu broj: U-III-2853/2015 podnositelj, u svojstvu ovršenika, osporava rješenje Županijskog suda u Zagrebu broj: Gž Ovr-1387/15-3 od 21. travnja 2015.
Tim je rješenjem odbijena žalba podnositelja, u svojstvu ovršenika, kao neosnovana, te je potvrđeno rješenje Općinskog građanskog suda u Zagrebu broj: Ovr-1255/99 od 23. ožujka 2015.
5.1. Točkom I. izreke prvostupanjskog rješenja od 23. ožujka 2015. odbijen je kao neosnovan prijedlog podnositelja, u svojstvu ovršenika, za obustavu ovrhe.
Točkom II. izreke prvostupanjskog rješenja od 23. ožujka 2015. odbijena su kao neosnovana četiri prijedloga podnositelja, u svojstvu ovršenika (podaci o njima izostavljeni su kao nepotrebni), za ukidanje klauzule pravomoćnosti rješenja Općinskog građanskog suda u Zagrebu o dosudi broj: Ovr-1255/99 od 27. siječnja 2010.
6. Uz ustavne tužbe podnositelj je podnio i prijedloge za odgodu provedbe ovrhe određene Zaključkom Općinskog suda u Novom Zagrebu broj: 18 Ovr-495/15-255 (raniji broj: 15 Ovr-1255/99).
U točki I. izreke navedenog zaključka određena je, na temelju članaka 120. i 121. OvrZ-a/96, provedba ovrhe iseljenjem podnositelja (ovršenika) iz nekretnine koja je predmet ovrhe te »predajom nekretnine slobodne od osoba i stvari u posjed kupcu – ovrhovoditelju za dan 10. srpnja 2015. u 9,00 sati i na dalje, ovisno o uvjetima za provedbu ovrhe na licu mjesta, dok se ovrha u cijelosti ne provede«.
Ustavni sud nije nadležan za odlučivanje.
7. Članak 62. stavak 1. Ustavnog zakona glasi:
»Članak 62.
(1) Svatko može podnijeti Ustavnom sudu ustavnu tužbu ako smatra da mu je pojedinačnim aktom tijela državne vlasti ... kojim je odlučeno o njegovim pravima i obvezama ili o sumnji ili optužbi zbog kažnjivog djela, povrijeđeno ljudsko pravo ili temeljna sloboda zajamčena Ustavom ... (u daljnjem tekstu: ustavno pravo).
(...)«
Sukladno tome, samo ona odluka kojom je nadležni sud meritorno odlučio o biti stvari, odnosno o pravu ili obvezi ili o sumnji ili optužbi zbog kažnjivog djela podnositelja, jest pojedinačni akt u smislu članka 62. stavka 1. Ustavnog zakona u povodu kojega je Ustavni sud, u postupku pokrenutom ustavnom tužbom, nadležan štititi ljudska prava i temeljne slobode podnositelja, zajamčene Ustavom.
8. U ustavnosudskom postupku ocijenjeno je da osporeni