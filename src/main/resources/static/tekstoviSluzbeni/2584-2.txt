na zajedničkom odlučivanju i odgovornosti, na ravnopravnosti članova u realizaciji njihovih prava i dužnosti.
Član tijela Komore odgovoran je osobno za svoj rad i u skladu sa svojim pravima i dužnostima za rad i odluke tijela Komore čiji je član.
Članak 11.
Izabrani, odnosno imenovani članovi tijela i radnih tijela Komore svoje dužnosti obavljaju bez zasnivanja radnog odnosa, volonterski, osim ako Zakonom ili drugim općim aktom Komore nije drugačije uređeno.
Za sudjelovanje na sjednicama birani i imenovani članovi tijela, stalnih radnih tijela te drugih radnih tijela Komore, mogu primati naknadu za sudjelovanje u radu kao i naknadu materijalnih troškova prema općem aktu Komore, koji donosi Upravni odbor Komore.
Članak 12.
Prava članova Komore su:
1. izborno pravo u skladu s odredbama Statuta i općeg akta koji utvrđuje izborno pravo
2. sudjelovanje u radu tijela i radnih tijela Komore
3. imenovanja u radna tijela i tijela Komore
4. korištenje pravnih i stručnih usluga Komore
5. prisustvovanje seminarima, simpozijima i ostalim oblicima stručnog usavršavanja, te susretima koje organizira Komora
6. aktivno i pasivno sudjelovanje provedbe programa stručnog usavršavanja i cjeloživotnog učenja
7. obvezno osiguranje od profesionalne odgovornosti
8. slobodno istupanje iz članstva Komore
9. predlaganje i razmatranje pitanja iz područja strojarske struke
10. nadležnim stegovnim tijelima podnositi prijave za pokretanje stegovnog postupka
11. pred Centar za mirenje iznositi međusobne sporove radi sporazumnog rješavanja putem posredovanja i odlučivanja u tim sporovima
12. predlagati donošenje drugih propisa te akata Komore
13. sudjelovati u razmatranju nacrta i prijedloga propisa iz graditeljske djelatnosti u okviru strojarske struke, kao i mjera za provedbu istih
14. druga prava utvrđena Zakonom i Statutom.
Članak 13.
Dužnosti članova Komore su:
1. pridržavati se odredaba Zakona, Statuta, odluka, zaključaka i drugih akata tijela Komore; razvijati međusobnu odgovornost za njihovu dosljednu provedbu, kao i za provedbu jedinstvenih ciljeva komorskog sustava
2. savjesno obavljati funkcije u tijelima Komore i ostalim tijelima u koje su birani, odnosno imenovani
3. redovito obavještavati Komoru, odnosno njezina mjerodavna tijela, o svim podacima, odnosno promjenama podataka koji su određeni propisima iz područja gradnje, Statutom i ostalim aktima Komore, u roku od petnaest dana od nastanka promjene
4. plaćanje upisnine, redovito plaćanje članarine i ostalih naknada utvrđenih Statutom i drugim aktima Komore, u roku dospijeća
5. u slučaju prestanka članstva u Komori podmiriti sve dospjele obveze prema Komori
6. poštivanje Zakona i drugih propisa koji uređuju poslove ovlaštenog inženjera strojarstva, ovlaštenog voditelja građenja strojarske struke i ovlaštenog voditelja radova strojarske struke.
Član Komore koji nije platio članarinu, na način i u rokovima kako je utvrđeno općim aktom Komore, ne može biti član tijela i radnih tijela Komore.
Protiv člana Komore koji nije platio članarinu u visini iznad polugodišnje članarine, provodi se ovršni postupak ili stegovni postupak. Do podmirenja duga privremeno se suspendiraju njegova prava članstva u Komori.
Vjerodostojnom ispravom za pokretanje ovršnog postupka smatra se izvadak iz ovjerovljenih poslovnih knjiga Komore u skladu s ovršnim zakonom.
V. TIJELA KOMORE
Članak 14.
Tijela Komore su:
1. Skupština
2. Nadzorni odbor
3. Upravni odbor
4. Predsjednik komore.
Skupština
Članak 15.
Skupština je najviše tijelo upravljanja Komorom. Skupština ima 35 članova, izabranih na mandat od četiri (4) godine, s pravom ponovnog izbora.
Članak 16.
U Skupštini treba biti osigurana regionalna zastupljenost.
Osiguravajući jedinstveno funkcioniranje komorskog sustava izbori, održavanje konstituirajuće sjednice skupštine komore i imenovanja u tijela Komore, provode se u godini u kojoj ističe mandat izabranim članovima.
Članak 17.
Skupština:
1. Donosi:
– statut Komore
– program rada Komore i prihvaća izvješće o izvršenju tog