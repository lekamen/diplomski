 Izvedbenim planom tehničkog izvida, mogu obavljati ovlaštene pravne osobe i/ili obrtnici sukladno članku 9. stavku 4. ovoga Zakona.
(3) HCR je dužan organizirati, a voditelj radilišta HCR-a provoditi kontrolu kvalitete na površinama i/ili građevinama nakon izdane Izjave iz stavka 5. ovoga članka na sljedeći način:
– na površinama i/ili građevinama koje su pregledane ručnom detekcijom mina mora se provesti kontrola kvalitete na najmanje 5 % prethodno pregledane površine
– na površinama i/ili građevinama koje su pregledane pomoću pasa za detekciju mina mora se provesti kontrola kvalitete na najmanje 10 % svakog prethodno pregledanog polja.
(4) Na površinama i/ili građevinama, koje su tretirane strojem za pripremu površine, HCR je dužan organizirati, a voditelj radilišta HCR-a s pirotehničarima HCR-a provesti ručnu detekciju mina na najmanje 20 % prethodno tretirane površine.
(5) Nakon obavljenih poslova na tehničkom izvidu iz stavka 2. ovog članka, ovlaštene pravne osobe i/ili obrtnici, daju HCR-u Izjavu o obavljenim poslovima pojedinom metodom na tehničkom izvidu, kojom se jamči da su poslovi obavljeni sukladno Izvedbenom planu tehničkog izvida.
(6) Postupci i način provođenja kontrole kvalitete iz stavka 3. ovoga članka propisani su pravilnikom o načinu obavljanja poslova razminiranja, kontrole kvalitete, općeg i tehničkog izvida i obilježavanja MSP-a.
Članak 24.
(1) U slučaju bitnih odstupanja od Izvedbenog plana za vrijeme obavljanja poslova tehničkog izvida ili razminiranja na radilištu, HCR, ovlaštena pravna osoba ili obrtnik izrađuje izmjene i dopune Izvedbenog plana tehničkog izvida ili razminiranja.
(2) Bitnim odstupanjima iz stavka 1. ovoga članka smatra se uvođenje novih ili zamjene postojećih podizvoditelja poslova.
(3) Ravnatelj HCR-a daje suglasnost na izmjene i dopune Izvedbenog plana iz stavka 1. ovoga članka.
Članak 25.
HCR je dužan Idejni i Izvedbeni plan razminiranja, koji izvodi ovlaštena pravna osoba ili obrtnik na temelju nadmetanja, te Izvedbeni plan tehničkog izvida dostaviti Ministarstvu nakon donošenja odluke o odabiru izvoditelja, a prije otpočinjanja poslova.
Članak 26.
HCR je dužan Izmjene i dopune Izvedbenog plana tehničkog izvida te Izmjene i dopune Izvedbenog plana razminiranja dostaviti Ministarstvu najkasnije u roku od osam (8) dana od dana dobivanju suglasnosti iz članka 24. stavka 3. ovoga Zakona.
Članak 27.
Novi i/ili promijenjeni podizvoditelji poslova iz članka 24. stavka 2. moraju ispunjavati uvjete propisane člancima 11., 12. i 13. ovoga Zakona.
Članak 28.
(1) Ovlaštena pravna osoba ili obrtnik koji su obavili poslove razminiranja područja i/ili građevine izdaje HCR-u Izjavu o očišćenosti od svih MES-a, NUS-a i njihovih dijelova kojom se jamči da je područje i/ili građevina očišćeno od svih MES-a, NUS-a i njihovih dijelova.
(2) Izjavu iz stavka 1. ovoga članka ovlaštena pravna osoba i/ili obrtnik dužna je dati samo za onu površinu na kojoj je obavljala poslove razminiranja.
(3) Nakon danih Izjava iz stavaka 1. i 2. ovoga članka područja na koja se Izjave odnose moraju biti očišćena od svih MES-a, NUS-a i njihovih dijelova.
Članak 29.
(1) Ovlaštena pravna osoba i/ili obrtnik dužni su uz Izjavu iz članka 28. ovoga Zakona priložiti i sljedeću dokumentaciju:
– Završno izvješće razminiranja voditelja radilišta i završna izvješća zamjenika voditelja radilišta za pojedine cjeline radilišta iz članka 47. stavka 3. i 4. ovoga Zakona
– Dnevnik radilišta voditelja radilišta s radnom kartom voditelja radilišta (HOK) koja sadržava precizno ucrtane pojedinačne pozicije svih pronađenih MES-a i NUS-a i njihovih dijelova s naznačenim metodama obavljanja poslova
– Djelovodnik voditelja skupina s precizno ucrtanim pojedinačnim pozicijama radnih staza pirotehničara
– kartografski prikaz (na topografskoj karti) u mjerilu 1 : 25 000 s ucrtanim granicama razminiranog područja
– Plan uništavanja MES-a, NUS-a i njihovih dijelova.
(2) Završnim izvješćem iz stavka 1. podstavka 1. ovoga članka voditelj