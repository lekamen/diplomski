 kraja radnog dana, odnosno sljedećeg radnog dana.
4) Na temelju podataka iz stavaka 1. i 3. ovoga članka putem računalne aplikacije obračunavaju se pristojbe iz članka 3. ovoga Pravilnika.
5) Nadležno tijelo upisuje u računalnu aplikaciju podatke o subjektu i podatke o objektu i djelatnostima koje obavlja objekt, sukladno podacima navedenim u upisnicima koje vodi Nadležno tijelo.
6) Po provedenom postupku upisa objekta iz stavka 5. ovoga članka Nadležno tijelo dodjeljuje odgovornoj osobi subjekta korisničko ime i lozinku za pristup računalnoj aplikaciji.
7) Subjekt je obavezan u računalnoj aplikaciji upisivati i ažurirati podatke o osobama koje upisuju podatke iz stavka 1. ovoga članka.
Kriteriji za izračun visine pristojbi i naknada
Članak 6.
Visina pristojbi i naknada propisanih ovim Pravilnikom određena je na temelju sljedećih kriterija:
– plaće osoba koje sudjeluju u službenim kontrolama, uključujući troškove naknada za rad djelatnika kontrolnih tijela,
– troškova osoba koje sudjeluju u službenim kontrolama uključujući prostor, alat, opremu, izobrazbu, putne i druge troškove, troškovi akreditacije,
– troškova uzorkovanja i laboratorijskih analiza.
Visina pristojbi za službene kontrole u objektima za klanje životinja (papkara, kopitara, peradi, lagomorfa i uzgajane divljači)
Članak 7.
1) Objekti za klanje životinja (papkara, kopitara, peradi, lagomorfa i uzgajane divljači), obračun pristojbe jednom mjesečno po komadu zaklane životinje, sukladno Prilogu IV. Odjeljku B Poglavlju I. Uredbe (EZ) br. 882/2004 Europskog parlamenta i Vijeća od 29. travnja 2004. o službenim kontrolama koje se provode radi verifikacije postupanja u skladu s odredbama propisa o hrani i hrani za životinje te propisa o zdravlju i dobrobiti životinja (SL L 165, 30. 4. 2004.) (u daljnjem tekstu: Uredba (EZ) br. 882/2004) iznosi:
(a) Goveda: – starosti 6 tjedana i više, 40,00 kn – do 6 tjedana 16,00 kn (b) Kopitari: 32,00 kn (c) Svinje – uzimajući u obzir komercijalni naziv zaklane životinje: – odojci 4,00 kn – tovljenici i svinje (svinje ostalih težinskih kategorija) 8,00 kn (d) Ovce i koze – uzimajući u obzir komercijalni naziv zaklane životinje: – janjad / jarad 1,20 kn – ovce / koze 2,00 kn (e) Perad i lagomorfi: – perad roda Gallus ili biserka 0,04 kn – patke i guske 0,08 kn – pure 0,20 kn – lagomorfi iz uzgoja i uzgajana pernata divljač 0,04 kn (f) Divljač uzgojena za klanje: – krupna 25,00 kn – sitna 10,00 kn – pernata 1,00 kn (g) Nojevi: 30,00 kn.
2) U visinu pristojbi iz stavka 1. točke (a) i (d) ovoga članka uključeni su troškovi uzorkovanja na goveđu spongiformnu encefalopatiju (GSE) i uzorkovanja za Scrapie;
3) U slučaju životinja iz stavka 1. točaka (b) i (c) ovoga članka, troškovi pretrage na trihinelu podmiruju se iz državnog proračuna Republike Hrvatske, u iznosu od 8,00 kn po životinji.
4) Ukoliko je za životinje iz stavka 1. točke (f) ovoga članka propisan pregled na trihinelu, troškovi pretrage na trihinelu podmiruju se iz državnog proračuna Republike Hrvatske u iznosu od 8,00 kn po životinji.
Visina pristojbi za službene kontrole u objektima za obradu trupova odstrijeljene divljači
Članak 8.
1) Objekti za obradu trupova odstrijeljene divljači, obračun pristojbe jednom mjesečno po komadu odstrijeljene divljači, sukladno Prilogu IV. Odjeljku B Poglavlju III. Uredbe (EZ) br. 882/2004 iznosi
(a) sitna pernata divljač 0,04 kn (b) sitna dlakava divljač 0,08 kn (c) bezgrebenke 4,00 kn (d) krupna divljač – divlja svinja 12,00 kn – divlji preživači 4,00 kn – ostala divljač 20,00 kn.
2) Ukoliko je za životinje iz stavka 1. točke (b) i točke (d) ovoga članka propisan pregled na trihinelu, troškove pretrage podmiruje subjekt u poslovanju s hranom prema cjeniku laboratorija koji obavlja pregled na trihinelu dostavljenog uzorka.
Visina pristojbi za službene kontrole u objektima za rasijecanje mesa, objektima za proizvodnju mljevenog mesa, mesnih pripravaka i strojno otkoštenog mesa, objektima za preradu mesa, u objektima za preradu mesa u mesne