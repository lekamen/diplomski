 ovoga članka, u slučaju izdavanja odvojenih računa, operator sustava krajnjem kupcu ispostavlja račun za korištenje prijenosne i/ili distribucijske mreže, a opskrbljivač krajnjem kupcu ispostavlja račun za opskrbu električnom energijom.
(3) Na temelju obračuna iz stavka 1. ovoga članka, u slučaju izdavanja jedinstvenog računa, opskrbljivač ispostavlja krajnjem kupcu jedinstveni račun za korištenje prijenosne i/ili distribucijske mreže te za opskrbu električnom energijom.
Članak 69.
(1) Krajnjem kupcu s polugodišnjim obračunskim razdobljem operator sustava izrađuje polugodišnji obračun po isteku obračunskog razdoblja na temelju očitanja stanja brojila u skladu s člankom 60. ovih Općih uvjeta ili na temelju procijenjene potrošnje u slučajevima iz članka 63. ovih Općih uvjeta.
(2) Na temelju polugodišnjeg obračuna iz stavka 1. ovoga članka, u slučaju izdavanja odvojenih računa, operator sustava krajnjem kupcu ispostavlja račun za korištenje prijenosne i/ili distribucijske mreže, a opskrbljivač krajnjem kupcu ispostavlja račun za opskrbu električnom energijom.
(3) Na temelju polugodišnjeg obračuna iz stavka 1. ovoga članka, u slučaju izdavanja jedinstvenog računa, opskrbljivač ispostavlja krajnjem kupcu jedinstveni račun za korištenje prijenosne i/ili distribucijske mreže te za opskrbu električnom energijom.
Članak 70.
(1) Račun iz članaka 68. i 69. ovih Općih uvjeta te mjesečna novčana obveza iz članka 67. ovih Općih uvjeta sadrži i ostale naknade i davanja određene posebnim propisima.
(2) Dan dospijeća mjesečne novčane obveze iz članka 67. ovih Općih uvjeta može biti najranije 15. u mjesecu na koji se mjesečna novčana obveza odnosi.
(3) Dan dospijeća računa iz članaka 68. i 69. ovih Općih uvjeta može biti najmanje 15 dana od dana izdavanja računa.
(4) U računu iz članka 69. ovih Općih uvjeta obvezno je navesti mjesec i godinu izdavanja sljedećeg računa, iznos neplaćenih dospjelih novčanih obveza te obavijest o načinu podnošenja pisanog prigovora.
(5) Ako krajnji kupac s mjesečnim obračunskim razdobljem u roku od 15 dana po isteku obračunskog razdoblja ne zaprimi račun iz članka 68. ovih Općih uvjeta, dužan je o tome obavijestiti operatora sustava i/ili opskrbljivača, koji će mu izdati presliku računa bez naknade.
(6) Ako krajnji kupac s polugodišnjim obračunskim razdobljem u roku od 30 dana po isteku obračunskog razdoblja ne zaprimi račun iz članka 69. ovih Općih uvjeta, dužan je o tome obavijestiti operatora sustava i/ili opskrbljivača, koji će mu izdati presliku računa bez naknade.
Članak 71.
(1) Kod promjene iznosa tarifnih stavki za prijenos električne energije i/ili distribuciju električne energije ili promjene iznosa tarifnih stavki za opskrbu električnom energijom u okviru univerzalne usluge odnosno iznosa tarifnih stavki za zajamčenu opskrbu električnom energijom, kao i promjene iznosa ostalih naknada i davanja nastalih unutar polugodišnjeg obračunskog razdoblja, operator sustava procijenit će potrošnju radi razgraničenja potrošnje.
(2) Krajnji kupac može operatoru sustava dostaviti podatke o stanju brojila potrebne za razgraničenje potrošnje iz stavka 1. ovoga članka na način i u roku koji odredi operator sustava.
(3) Krajnjem kupcu koji dostavi podatke o stanju brojila koji se razlikuju za više od 30% u odnosu na odgovarajuće prethodno obračunsko razdoblje operator sustava će procijeniti potrošnju.
Članak 72.
Operator sustava i/ili opskrbljivač može krajnjem kupcu koji nije platio novčanu obvezu u roku dospijeća ispostaviti opomenu u pisanom obliku.
Članak 73.
Ukoliko krajnji kupac iz kategorije poduzetništvo nije platio dvije uzastopne dospjele novčane obveze ili bilo koje tri dospjele novčane obveze tijekom šest mjeseci, operator sustava i/ili opskrbljivač može nastavak opskrbe električnom energijom uvjetovati instrumentom osiguranja plaćanja ili plaćanjem jedne mjesečne novčane obveze unaprijed.
XI. PRAVILA U SLUČAJU POSTOJANJA VIŠE OBRAČUNSKIH MJERNIH MJESTA KRAJNJEG KUPCA
Članak 74.
(1) Ako se vršna radna snaga