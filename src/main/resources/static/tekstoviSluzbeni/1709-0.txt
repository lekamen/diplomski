86 04.08.2015 Presuda Visokog upravnog suda Republike Hrvatske broj: Usoz-89/14-7 od 12. lipnja 2015.
VISOKI UPRAVNI SUD REPUBLIKE HRVATSKE
1710
PRESUDA
Visoki upravni sud Republike Hrvatske u vijeću sastavljenom od sudaca toga suda, Marine Kosović Marković, predsjednice vijeća, Ane Berlengi Fellner, mr. sc. Inge Vezmar Barlek, Mire Kovačić i Arme Vagner Popović, članova vijeća, uz sudjelovanje više sudske savjetnice Marine Zagorec, zapisničarke, u povodu zahtjeva VIPnet d.o.o. iz Zagreba, Vrtni put 1, kojeg zastupa punomoćnik Nikola Klisović, za ocjenu zakonitosti općeg akta na sjednici održanoj 12. lipnja 2015.
presudio je
Zahtjev se usvaja.
Ukida se članak 10. stavak 6. Odluke o komunalnoj naknadi Općine Vrsi (»Sl. glasnik Općine Vrsi«, broj 12/09. i 4/14.).
Obrazloženje
Podnositelj je podnio zahtjev na temelju odredbe članka 83. stavka 1. Zakona o upravnim sporovima (»Narodne novine«, 20/10. i 143/12.) navodeći da mu je rješenjem Jedinstvenog upravnog odjela Općine Vrsi, klasa: UP/I-363-01/14-01/01, urbroj: 2198/34-01-14-1 od 2. lipnja 2014. određena obveza plaćanja komunalne naknade u iznosu od 5.000,00 kn mjesečno za antenski prihvat na krovu stambenog objekta u privatnom vlasništvu time da se plaćanje naknade primjenjuje od 1. lipnja 2014. Rješenje je doneseno na temelju odredbe članka 10. stavak 6. Odluke o komunalnoj naknadi (»Službeni glasnik Općine Vrsi«, 12/09.) koji propisuje plaćanje komunalne naknade u paušalnom iznosu od 5.000,00 kn za bazne stanice na kojima su postavljeni antenski stupovi. Rješenjem Upravnog odjela za prostorno uređenje, zaštitu okoliša i komunalne poslove, klasa: UP/II-363-01/14-01/196, urbroj: 2198/1-07/2-14-2 odbijena je žalba podnositelja zahtjeva. Navodi da smatra da Odluka o komunalnoj naknadi nije sukladna Zakonu o elektroničkim komunikacijama jer definicija »bazne stanice na kojima su postavljeni antenski stupovi« nije sukladna definicijama pojmova elektroničke komunikacijske infrastrukture kako to predviđaju posebni propisi. Bazne stanice na kojima su postavljeni antenski stupovi ne postoje. Bazne stanice mogu biti: a) samostojeći antenski stupovi na kojima se montiraju antene, b) antenski sustav s nosačima predviđen za montiranje na postojeće objekte (antenski prihvat). U konkretnom slučaju radi se o baznoj stanici koja je montirana na postojeći objekt (obiteljsku kuću). Vlasnik objekta na kojem se nalazi antenski prihvat plaća komunalnu naknadu sukladno svim propisima koji uređuju plaćanje komunalne naknade. Odredbe Zakona o komunalnom gospodarstvu (»Narodne novine«, broj 36/95., 70/97., 128/99., 57/00., 129/00., 59/01., 26/03., 82/04., 110/04., 178/03., 38/09., 79/09., 153/09., 49/11., 84/11., 90/11., 144/12., 94/13., 153/13.) također nisu mogle biti pravni temelj za donošenje Odluke o komunalnoj naknadi jer zakon u članku 19. stavku 2. prilikom navođenja kategorija za koje se plaća komunalna naknada ne navodi ni elektroničku komunikacijsku infrastrukturu ni bilo koju sličnu usporedivu kategoriju. Stoga je određenje komunalne naknade u paušalnom iznosu od 5.000,00 kn suprotno naprijed navedenom Zakonu koji jasno definira način i postupak utvrđivanja visine komunalne naknade. Bez obzira na činjenicu što je komunalna djelatnost u samopravnom djelokrugu jedinica lokalne samouprave, smatra da postoji razlog zašto je Zakonom o komunalnom gospodarstvu (kao temeljni zakon u predmetnom slučaju) detaljno opisan postupak, odnosno uvjeti i način određivanja obveze plaćanja komunalne naknade odnosno utvrđivanja visine iste. Predlaže da se na temelju odredbe čanka 86. stavka 3. Zakona o upravnim sporovima donese odluka kojom će se ukinuti opći akt i to članak 10. stavak 6. Odluke o komunalnoj naknadi (»Službeni glasnik Općine Vrsi«, 12/09.).
Odgovarajućom primjenom odredbi članka 32. Zakona o upravnim sporovima (»Narodne novine«, broj 20/10. i 143/12.), Sud je zahtjev dostavio na očitovanje Općinskom vijeću Općine Vrsi donositelju osporene odluke.
Na navode zahtjeva očitovala se Općina Vrsi,