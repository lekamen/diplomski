65 12.06.2015 Odluka o dopuni Odluke o posebnoj naknadi djelatnoj vojnoj osobi upućenoj na izobrazbu i vojnu obuku u inozemstvo i djelatnoj vojnoj osobi upućenoj na izobrazbu izvan mjesta prebivališta u Republici Hrvatskoj
MINISTARSTVO OBRANE
1249
Na temelju članka 143. stavaka 2. i 3. Zakona o službi u Oružanim snagama Republike Hrvatske (»Narodne novine«, br. 73/2013), donosim
ODLUKU
O DOPUNI ODLUKE O POSEBNOJ NAKNADI DJELATNOJ VOJNOJ OSOBI UPUĆENOJ NA IZOBRAZBU I VOJNU OBUKU U INOZEMSTVO I DJELATNOJ VOJNOJ OSOBI UPUĆENOJ NA IZOBRAZBU IZVAN MJESTA PREBIVALIŠTA U REPUBLICI HRVATSKOJ
I.
U Odluci o posebnoj naknadi djelatnoj vojnoj osobi upućenoj na izobrazbu u inozemstvo i djelatnoj vojnoj osobi upućenoj na izborazbu izvan mjesta prebivališta u Republici Hrvatskoj (»Narodne novine«, br. 131/2013) u točki II. iza stavka 1. dodaje se novi stavak 2. koji glasi:
»(2) Iznimno od stavka 1. ove točke, polaznici četvrte razine slijedno-rastuće izobrazbe u inozemstvu ostvaruju pravo na posebnu naknadu u iznosu koji ne može biti manji od 40% dnevnice utvrđene odlukom Vlade Republike Hrvatske o visini dnevnice za službeno putovanje u inozemstvo.«
Dosadašnji stavak 2. postaje stavak 3.
II.
Ova Odluka stupa na snagu prvoga dana od dana objave u »Narodnim novinama«.
Klasa: 023-03/15-03/1
Urbroj: 512-01-15-415
Zagreb, 11. lipnja 2015.
Ministar Ante Kotromanović, v. r.
