 se odnose na prikupljanje i obradu informacija ranog upozoravanja o mogućnosti nastanka velike nesreće i katastrofe, za svaku veliku nesreću i katastrofu pripremaju detaljne i specifične radne operativne postupke od značaja za koordiniranje djelovanja operativnih snaga sustava civilne zaštite, upravljaju reagiranjem sustava civilne zaštite, obavljaju poslove informiranja javnosti i predlažu donošenje odluke o prestanku provođenja mjera i aktivnosti sustava civilne zaštite u velikoj nesreći i katastrofi.
(2) Načelnik stožera civilne zaštite koji operativno usklađuje djelovanje kapaciteta sustava civilne zaštite u velikoj nesreći i katastrofi na području svoje nadležnosti, sukladno specifičnostima izvanrednog događaja, odlukom određuje koordinatora na lokaciji iz redova operativnih snaga sustava civilne zaštite.
Članak 12.
Stožeri civilne zaštite mogu biti stavljeni u stanje pripravnosti ili aktivirani, uvažavajući stvarne okolnosti.
Članak 13.
(1) Kada se sustavima ranog upozoravanja ili kroz međunarodnu razmjenu najavi mogućnost nastajanja velike nesreće i katastrofe, stožeri civilne zaštite jedinica lokalne i područne (regionalne) samouprave i Stožer civilne zaštite Republike Hrvatske sukcesivno podižu razinu pripravnosti stožera.
(2) Stožer civilne zaštite područne (regionalne) samouprave stavlja se u stanje pripravnosti kada prijeti realna opasnost od nastanka velike nesreće ili katastrofe ili kada se na području jedne lokalne samouprave proglasi stanje velike nesreće.
(3) Stožer civilne zaštite područne (regionalne) samouprave aktivira se nakon što načelnik stožera zaprimi zahtjev za dodatnu pomoć od strane općine (hijerarhijski niže razine sustava civilne zaštite) sa svog područja.
(4) Kada se na području jedne područne (regionalne) samouprave proglasi stanje velike nesreće i katastrofe, Stožer civilne zaštite Republike Hrvatske stavlja se u stanje pripravnosti.
(5) Stožer civilne zaštite Republike Hrvatske aktivira se nakon što načelnik stožera zaprimi zahtjev od stožera područne (regionalne) samouprave za dodatnu pomoć i ocjeni ga opravdanim.
(6) Odluku o uvođenju pripravnosti i načinu rada kada je stožer u režimu pripravnosti donosi načelnik stožera.
Članak 14.
(1) Kada se proglasi stanje velike nesreće i katastrofe, stožeri civilne zaštite jedinica lokalne i područne (regionalne) samouprave i Stožer civilne zaštite Republike Hrvatske preuzimaju sve poslove usklađivanja djelovanja operativnih snaga sustava civilne zaštite na ublažavanju i otklanjanju nastalih posljedica.
(2) Stožer civilne zaštite područne (regionalne) samouprave aktivira se kada se na području njegove nadležnosti istovremeno u dvije ili više lokalnih samouprava proglasi stanje velike nesreće.
(3) Stožer civilne zaštite Republike Hrvatske aktivira se kada se na području dvije i više jedinica područne (regionalne) samouprave istovremeno proglasi stanje velike nesreće i katastrofe.
(4) Odluku o aktiviranju i načinu rada stožera donosi načelnik stožera.
Članak 15.
(1) U pravilu, prilagođavajući način rada stvarno nastalim okolnostima, stožeri mogu raditi u punom ili užem sastavu, na pojedinačnim sjednicama ili kontinuirano dok je proglašeno stanje velike nesreće i katastrofe, na stalnoj lokaciji ili na izdvojenom mjestu uključujući i rad u terenskim uvjetima.
(2) Načelnik Stožera civilne zaštite Republike Hrvatske na sjednicu Stožera može, u slučaju opravdane žurne potrebe za ekspertnim savjetom koji će olakšati provođenje mjera i aktivnosti operativnih snaga sustava civilne zaštite, pozvati i stručnjake iz drugih tijela javne vlasti, znanstvenih institucija, pravnih osoba od interesa za Republiku Hrvatsku i drugih pravnih osoba i udruga građana.
(3) Načelnik stožera civilne zaštite jedinice lokalne i područne (regionalne) samouprave u slučaju kada je utvrđena vjerojatnost nastajanja velike nesreće ili izvršno tijelo kada velika nesreća nastupi, na sjednice stožera civilne zaštite može u slučaju potrebe pozvati i stručnjake iz tijela javne vlasti,