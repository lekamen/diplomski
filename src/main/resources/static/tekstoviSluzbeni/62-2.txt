 suglasnost za uvrštavanje u popis korisnika koji se objavljuje u skladu s člankom 31. točkom (d) Uredbe Komisije (EZ) br. 498/2007 od 26. ožujka 2007. godine o detaljnim pravilima za provedbu Uredbe Vijeća (EZ) br. 1198/2006 o Europskom fondu za ribarstvo (Službeni list Europske unije L120, od 10. svibnja 2007.), (u daljnjem tekstu: Uredba Komisije (EZ) br. 498/2007);
n) pozitivni nalaz prethodno izvršene kontrole na terenu.
II. FINANCIRANJE
Članak 5.
(1) Sredstva javne potpore za provedbu mjere temeljem ovog Pravilnika i natječaja iznose ukupno 1.250.000,00 eura u protuvrijednosti u kunama, od čega:
– 1.000.000,00 eura, u protuvrijednosti u kunama – proračun Europske unije i
– 250.000,00 eura, u protuvrijednosti u kunama – državni proračun Republike Hrvatske.
(2) Sredstva javne potpore za provedbu mjere temeljem ovog Pravilnika i natječaja osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje sa 75 posto udjela, a Republika Hrvatska s 25 posto udjela.
(3) Iznimno od stavka 2. ovoga članka, ako je sjedište/prebivalište korisnika na Dugom otoku, Visu, Mljetu i Lastovu, udio javne potpore iz Europskog fonda za ribarstvo iznosi 85 posto, a udio iz nacionalnih sredstava petnaest posto.
(4) Potpora se dodjeljuje po ribarskom plovilu.
Iznos potpore
Članak 6.
(1) Udio javne potpore iznosi 100 posto sukladno Prilogu II. Uredbe Vijeća (EZ) br. 1198/2006.
(2) Iznos potpore obračunava se sukladno tablici i uputama iz Priloga II. ovog Pravilnika, koji je njegov je sastavni dio.
III. OBVEZE KORISNIKA
Članak 7.
(1) Korisnik je dužan voditi odvojeni računovodstveni sustav ili primjereni računovodstveni kod za sve transakcije vezane uz operaciju za koju mu je dodijeljena potpora.
(2) Korisnik je dužan dostavljati točne i istinite podatke i/ili izjave te postupati u skladu s odredbama ovoga Pravilnika i natječaja.
(3) Korisnik je dužan omogućiti kontrolu na terenu te čuvati i omogućiti dostupnost dokumentacije sukladno članku 19. ovoga Pravilnika.
(4) Korisnik ne smije obavljati nikakvu ribolovnu aktivnost tijekom perioda privremene obustave ribolovne aktivnosti, te ribarsko plovilo mora biti vezano u luci.
(5) Iznimno od stavka 4. ovoga članka, korisnik uslijed nepredviđenih okolnosti ili više sile ili u cilju remonta ribarskog plovila, može premjestiti ribarsko plovilo uz prethodno pribavljeno odobrenje Upravljačkog tijela.
(6) Korisnik, čije plovilo ne posjeduje VMS uređaj, dužan je obavijestiti Ministarstvo poljoprivrede, Upravu ribarstva o poziciji ribarskog plovila tijekom privremene obustave najkasnije do 15. siječnja 2015. godine na e-mail adresu: (eufondovi.ribarstvo@mps.hr) ili putem preporučene pošte na adresu Ministarstva poljoprivrede, Uprave ribarstva.
IV. ZAHTJEV ZA POTPORU, POSTUPAK OBRADE I DONOŠENJE ODLUKE
Članak 8.
(1) Zahtjev za potporu se podnosi temeljem natječaja kojeg raspisuje Agencija za plaćanja.
(2) Zahtjev za potporu podnosi ovlaštenik povlastice u svoje ime i u ime članova posade tog ribarskog plovila.
(3) Natječaj se objavljuje u »Narodnim novinama« i na mrežnim stranicama Agencije za plaćanja (www.apprrr.hr) i Ministarstva poljoprivrede, Uprave ribarstva (www.mps.hr/ribarstvo).
(4) Natječajem se određuju rokovi i uvjeti za podnošenje zahtjeva za potporu.
(5) Zahtjev za potporu korisnik podnosi u elektronskom obliku putem AGRONET sustava (u daljnjem tekstu: AGRONET).
(6) Način podnošenja zahtjeva za potporu pojašnjen je u Vodiču za korisnike potpora iz Europskog fonda za ribarstvo mjera 1.2 »Privremena obustava ribolovne aktivnosti«, koji se nalazi na mrežnim stranicama Agencije za plaćanja (www.apprrr.hr) i Ministarstva poljoprivrede, Uprave ribarstva (www.mps.hr/ribarstvo) (u daljnjem tekstu: Vodič za korisnike potpora).
(7) AGRONET je zaštićena mrežna aplikacija namijenjena korisnicima za:
– upis u Evidenciju korisnika,
– elektronsko popunjavanje zahtjeva za potporu/promjenu/isplatu/odustajanje,
– uvid u Izvještaj o provedenom natječaju,
–