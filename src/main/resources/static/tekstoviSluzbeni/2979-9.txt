 i probleme u daljnjem poslovanju.
Sukladno navodima Germania Sporta, postupanje članica Udruge je posljedica nehaja jer je očito da bi svi priređivači igara na sreću klađenja uskladili metodu obračuna MT-a na način da se obračunava na iznos od 5% od uplate s 1. travnja 2014. zbog izmjene zakonskih propisa, budući da je i Hrvatska lutrija odmah nakon izmjene svojih općih pravila, također izmijenila metodu obračuna MT-a.
7.4. Očitovanje poduzetnika Hattrick i PSK
Podneskom od 7. rujna 2015. Hattrick i PSK su istaknuli kako je mjerodavno tržište preširoko utvrđeno te da se u konkretnom slučaju ne može raditi o samo jednom tržištu. Hattrick primjerice ne naplaćuje MT na virtualne utrke, a PSK ne naplaćuje MT na virtualne utrke na samoposlužnim uređajima, te smatraju da je mjerodavno tržište potrebno dodatno raščlaniti. Ovakvim utvrđenjem obuhvaćena su i tržišta na kojima se ovi poduzetnici ne mogu teretiti za predmetnu povredu pravila tržišnog natjecanja.
Iako je obveza uplate 5% od ukupne uplate u državni proračun na snazi još od 2010. ona do 1. travnja 2014. nije mijenjana iz više razloga. Naime, u to se vrijeme mjesečna naknada nije iskazivala na uplatnim listićima već se plaćala jednom mjesečno. Kad je uvedena mjesečna naknada, MT na igre na koje se naplaćivao, zaračunavao se na već ustaljeni način, a razlika između MT i mjesečne naknade iznosom nije bila velika. Izmjena izračuna MT-a i njegovog iskazivanja na uplatnim listićima zahtijevala je i izmjenu tehničkog, odnosno informatičkog sustava poduzetnika, a što nije bilo isplativo uslijed činjenice da se radilo o maloj razlici.
Hattrick i PSK su stoga naglasili kako nikad nisu tvrdili da je do izmjena MT došlo zato što su tadašnje zakonske izmjene uvele mjesečnu naknadu ili mijenjale njen iznos, nego zato jer su zakonske izmjene obvezale poduzetnike na izračun i iskazivanje poreza na dobitak na svakom listiću, čiji se izračun upravo temelji na iznosu uplate.
Iako zakon ne poznaje MT, isti predstavlja industrijski standard u brojnim zemljama Europske unije, uvijek služi za prelijevanje poreznog opterećenja na igrače i zato ga priređivači igara obračunavaju na isti način. Priređivači igara na sreću su počeli uvoditi MT i prije uvođenja mjesečne naknade iz članka 51. stavka 3. Zakona o igrama na sreću, a budući da su uvođenje iste očekivali. Promjena MT-a nije za rezultat imala nikakav poremećaj na tržištu u smislu smanjene potražnje za predmetnim uslugama.
Hattrick i PSK također su naveli kako Agencija treba uzeti u obzir ponašanje potrošača koje je takvo da oni većinom vrše uplate u »okruglim« iznosima, što je navika koja se nije mijenjala niti će se promijeniti neovisno o MT-u. Primjerice, potrošači koji su uplaćivali 50 kuna prije izmjene obračuna MT-a, i dalje uplaćuju 50 kuna, iako im je ulog sada nešto manji. U tom smislu, jedina razlika, odnosno korist koju su poduzetnici ostvarili od novog iznosa MT-a jest MT kod dobitnih listića.
Uzimajući u obzir ukupni prihod koji je svaki od dva poduzetnika ostvario kroz MT na dobitnim listićima u razdoblju od 1. travnja 2014. do 31. svibnja 2015., kao i prihod koji bi na tim listićima bio ostvaren da je zadržan stari način obračuna, kod oba poduzetnika radi se o iznosima koji, na godišnjoj razini predstavljaju manje od 0,2% prihoda poduzetnika iz igara na sreću – klađenja.
Iako su svi članovi Udruge promijenili obračun MT-a sa 1. travnja 2014., riječ je o samostalnoj odluci svakog od poduzetnika. Hattrick i PSK ističu da u tri radna dana od 26. ožujka 2014. do 1. travnja 2014., svi poduzetnici nisu mogli ostvariti sve tehničke preduvjete, odnosno izvršiti potrebne dodatne tehničke izmjene svojih informatičkih sustava. U tom smislu poduzetnici ne bi imali nikakvu korist ni od dogovaranja o načinu obračuna MT tek tri dana pred uvođenje izmjena, a još manje od razmjene informacija o takvom skorom izmijenjenom načinu obračuna.
7.5. Očitovanje poduzetnika Super Sport
Podneskom od 9. rujna 2015. Super Sport se očitovao kako u predmetnoj