izloženo realizacijom planiranih aktivnosti s opisom sustava upravljanja rizicima,
h) opis predviđene politike sprječavanja sukoba interesa,
i) plan predviđenog postupanja za slučaj insolventnosti Društva,
j) opis predviđenog postupanja prilikom donošenja odluka, te razgraničenja ovlasti među članovima uprave Društva s istaknutim promjenama u odnosu na postojeće stanje,
k) opis ključnih funkcija Društva,
l) pregled nadzornih mjera koje je Agencija eventualno naložila te postupanje po istima,
m) kad je primjenjivo, navode o poslovima i/ili funkcijama koje se planiraju izdvojiti,
n) u zaključku sažeto sve navedeno pod prethodnim točkama.
(2) Pri izradi programa iz stavka 1. ovog članka, kandidat za člana uprave Društva dužan je posebno detaljno razraditi točke iz programa vođenja poslova koje su bitne za realizaciju i učinke planiranih aktivnosti u njegovom djelokrugu budućeg rada i odgovornosti.
(3) Program vođenja poslova Društva u pisanom obliku mora imati datum i biti vlastoručno potpisan od strane kandidata za člana uprave i predsjednika odnosno zamjenika predsjednika nadzornog odbora Društva čiji je kandidat za člana uprave. Projekcije izvještaja iz stavka 1. točke e) ovoga članka, moraju biti potpisane od strane kandidata za člana uprave i predsjednika odnosno zamjenika predsjednika nadzornog odbora Društva.
Postupak i kriteriji za ocjenjivanje kandidata za člana uprave
Članak 7.
(1) Agencija će utvrditi ispunjava li kandidat uvjete za obavljanje funkcije člana uprave propisane Zakonom i ovim Pravilnikom, a pri procjeni sposobnosti kandidata za obavljanje funkcije člana uprave osobito će procjenjivati znanje kandidata potrebno za upravljanje Društvom i konkretne kompetencije, njegov poslovni ugled i iskustvo, jasnoću vizija i ideja, motivaciju i način ostvarivanja postavljenih ciljeva, poznavanje i prosuđivanje rizika i upravljanje istima, donošenje odluka, sposobnost organiziranja poslovanja i upravljanja Društvom te spremnost kandidata na kontinuirano učenje i profesionalni razvoj.
(2) U slučaju kada Agencija u postupku odlučivanja o izdavanju odobrenja za obavljanje funkcije člana uprave Društva zatraži da kandidat predstavi program vođenja poslova Društva, pozvat će kandidata na predstavljanje programa.
(3) Agencija ocjenjuje program vođenja poslova Društva uzimajući u obzir je li u programu jasno i u skladu s propisima postavljena vizija i strategija za ostvarenje zacrtanih ciljeva, poznavanje industrije i cjelokupnog gospodarskog konteksta, greške u programu koje ukazuju na nepoznavanje predmeta poslovanja Društva i propisa koji uređuju poslovanje Društva, te realnost pretpostavki temeljem kojih je Program izrađen odnosno adekvatnost predloženog plana i planiranih aktivnosti u mandatnom razdoblju te s obzirom na:
– realnost pretpostavki programa,
– postavljene ciljeve i strategije za ostvarenje ciljeva,
– planirane aktivnosti u mandatnom razdoblju i
– usklađenost planiranih aktivnosti s postavljenim ciljevima, propisima i najboljom praksom.
(4) Agencija će kod ocjenjivanja sposobnosti i stručnosti kandidata koji predstavlja program vođenja poslova Društva uzeti u obzir i:
– znanje i kvalitetu predstavljanja programa,
– poznavanje propisa koji se primjenjuju na poslovanje Društva,
– poznavanje rizika i načina upravljanja rizicima kojima je izloženo Društvo,
– poznavanje vizije, strategije i ciljeva te poslovnih procesa Društva,
– poznavanje ključnih funkcija Društva te uloge istih u Društvu.
Članak 8.
Odredbe ovoga Pravilnika koje se odnose na člana uprave Društva na odgovarajući način se primjenjuju na izvršne direktore Društva koje ima upravni odbor i izvršne direktore te na upravu odnosno izvršne direktore društva za uzajamno osiguranje.
UVJETI ZA OBAVLJANJE FUNKCIJE ČLANA NADZORNOG ODBORA
Stručne kvalifikacije i dobar ugled članova nadzornog odbora Društva
Članak 9.
(1) Pored uvjeta iz članaka 58. i 59. Zakona i uvjeta za članove nadzornog odbora propisanih Zakonom o trgovačkim društvima na odgovarajući način