 najmanje šest sati neprekidno, a vrijeme između uzastopnih razdoblja odmora ne smije prelaziti četrnaest sati.
(3) Maloljetnik ima pravo na dnevni odmor od najmanje dvanaest sati neprekidno tijekom svakog vremenskog razdoblja od dvadeset četiri sata.
Tjedni odmor
Članak 12.
(1) Radnik ima pravo na tjedni odmor u neprekidnom trajanju od najmanje dvadeset četiri sata neprekidno, a u svakom sedmodnevnom razdoblju ima pravo na odmor koji ne smije biti kraći od sedamdeset sedam sati, koji sati odmora se koriste i na moru i na kopnu.
(2) Maloljetnik ima pravo na tjedni odmor u neprekidnom trajanju od najmanje četrdeset osam sati.
(3) Ako radnik ne može koristiti odmor u trajanju iz stavka 1. i 2. ovoga članka, mora mu se za svaki radni tjedan omogućiti korištenje zamjenskog tjednog odmora odmah po okončanju razdoblja koje je proveo na radu, zbog kojeg tjedni odmor nije koristio ili ga je koristio u kraćem trajanju.
Evidencija o radnom vremenu i odmorima
Članak 13.
(1) Poslodavac je dužan voditi evidenciju o dnevnom radnom vremenu i satima odmora radnika (u daljnjem tekstu: mjesečna evidencija), na moru i na kopnu, koja mora biti dostupna radnicima i nadležnim inspekcijskim tijelima.
(2) Podatke o dnevnom radnom vremenu i satima odmora, poslodavac je dužan unijeti u mjesečnu evidenciju o radnom vremenu i satima odmora, najkasnije u roku od četrdeset osam sati nakon pristanka i iskrcaja.
(3) Obrazac mjesečne evidencije s dnevnim podacima o radnom vremenu i satima odmora nalazi se u Prilogu 1. ovoga Pravilnika i čini njegov sastavni dio, a može se voditi i u elektroničkom obliku.
Obavješćivanje radnika
Članak 14.
(1) Poslodavac je dužan radniku dati na uvid mjesečnu evidenciju najkasnije do kraja pojedinog obračunskog razdoblja za isplatu plaće.
(2) Poslodavac je dužan pravodobno obavijestiti radnike onih pomorskih ribarskih plovila, koja tijekom kalendarske godine u određenom razdoblju ne smiju obavljati djelatnost prema posebnim propisima ili ne mogu obavljati djelatnost zbog vremenskih ili drugih objektivnih uvjeta, ako će im unutar toga razdoblja omogućiti korištenje godišnjeg odmora.
Inspekcijski nadzor
Članak 15.
(1) U provedbi inspekcijskog nadzora, nadležni inspektor će, usmenim rješenjem u zapisniku, izreći zabrane iz članka 5., 6. i 8. ovoga Pravilnika.
(2) Žalba izjavljena protiv rješenja iz stavka 1. ovoga članka, ne odgađa njegovo izvršenje.
Prijelazne i završne odredbe
Članak 16.
(1) Stupanjem na snagu ovoga Pravilnika prestaje važiti Pravilnik o radnom vremenu, odmorima i dopustima radnika na pomorskim ribarskim plovilima (»Narodne novine«, broj 82/10).
(2) Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/152 Urbroj: 524-03-01-01/2-15-15 Zagreb, 28. prosinca 2015.
Ministar prof. dr. sc. Mirando Mrsić, dr. med., v. r.
PRILOG 1
Obrazac mjesečne evidencije o dnevnom radnom vremenu i satima odmora radnika na pomorskom ribarskom plovilu
Ime ribarskog plovila: _______________________________
CFR broj plovila: __________________________________
Poslodavac: ______________________________________
Radnik:
Razdoblje evidencije: _______________________________
Datum Dnevni sati na moru Dnevni sati na obali Napomene Ukupan broj sati odmora dnevno Radno vrijeme Sati odmora Radno vrijeme Sati odmora Na moru Na obali
Mjesečna evidencija mora biti dostupna radnicima i nadležnim inspekcijskim tijelima
Potpis poslodavca ili ovlaštene osobe poslodavaca
______________________________________ (podaci o osobi i potpis)
