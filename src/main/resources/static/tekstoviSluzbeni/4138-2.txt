 državnog proračuna te u proračunskom korisniku državnog proračuna na razini glave organizacijske klasifikacije i u proračunskom i izvanproračunskom korisniku proračuna jedinica lokalne i područne (regionalne) samouprave koji imaju godišnje rashode i izdatke veće od 50.000.000,00 kuna, koordinaciju iz stavka 1. ovoga članka, provodi kroz aktivnosti iz stavka 2. ovoga članka s time da izradu internih akata, razvoj računovodstvenih sustava te pružanje savjeta i potpore rukovoditeljima ustrojstvenih jedinica temelji na uputama i smjernicama korisnika proračuna u čijoj je nadležnosti, gdje je primjenjivo.
(5) Za koordinaciju razvoja sustava unutarnjih kontrola u korisnicima državnog proračuna na razini glave organizacijske klasifikacije i u korisnicima proračuna iz nadležnosti jedinica lokalne i područne (regionalne) samouprave koji nisu navedeni u stavku 4. ovoga članka, mjerodavna je jedinica za financije nadležnog korisnika proračuna.
(6) Koordinaciju razvoja sustava unutarnjih kontrola u gradovima i općinama koje nemaju ustrojenu jedinicu za financije provodi osoba zadužena za financije unutar jedinstvenog upravnog odjela, primjenjujući aktivnosti iz stavka 2. ovoga članka na način primjeren opsegu poslovanja.
Članak 8.
Prijedlozi internih akata iz članka 7. ovoga Pravilnika izrađuju se u suradnji s rukovoditeljima odgovornim za ostvarenje poslovnih ciljeva korisnika proračuna, rukovoditeljima nadležnim za poslove nabave i ugovaranja, pravne poslove, poslove upravljanja ljudskim potencijalima i slično.
VI. PROVJERA PRIMJENE OKVIRA ZA RAZVOJ SUSTAVA UNUTARNJIH KONTROLA KOD KORISNIKA PRORAČUNA
Vrste i sadržaj provjere Okvira
Članak 9.
(1) Provjeru primjene Okvira iz članka 4. stavka 1. ovoga Pravilnika obavlja ustrojstvena jedinica Ministarstva financija nadležna za harmonizaciju aktivnosti razvoja sustava unutarnjih kontrola (u daljnjem tekstu: Središnja harmonizacijska jedinica) godišnjom i povremenom provjerom.
(2) Godišnja provjera iz stavka 1. ovoga članka obavlja se na temelju podataka iz Izjave o fiskalnoj odgovornosti te drugih podataka koje su korisnici proračuna obvezni dostavljati Ministarstvu financija sukladno posebnim propisima.
(3) Povremena provjera iz stavka 1. ovoga članka obavlja se kod korisnika proračuna neposrednim uvidom u evidencije i dokumentaciju koja potkrepljuje primjenu Okvira, razgovorom sa zaposlenicima i/ili popunjavanjem odgovarajućeg upitnika.
(4) Korisnici proračuna kod kojih će se obaviti povremena provjera odabiru se na temelju:
a) rezultata analize Izjava o fiskalnoj odgovornosti
b) rezultata analize provedbe preporuka unutarnje revizije
c) nalaza i mišljenja, odnosno informacija o stanju sustava unutarnjih kontrola i upravljanju financijskim sredstvima sadržanih u izvješćima vanjske revizije i ostalih dostupnih informacija.
Ciljevi provjere primjene Okvira
Članak 10.
(1) Cilj godišnje provjere je praćenje razvoja sustava unutarnjih kontrola radi izvještavanja Vlade Republike Hrvatske.
(2) Ciljevi povremene provjere su:
a) utvrditi razinu primjene Okvira, ili pojedinog njegovog dijela
b) prikupiti informacije za poboljšanje metoda i postupaka u vezi s primjenom Okvira.
Obavljanje povremene provjere primjene Okvira
Članak 11.
(1) Osobe koje će obaviti povremenu provjeru, na prijedlog Središnje harmonizacijske jedinice, imenuju se odlukom ministra financija, pri čemu se jedna od imenovanih osoba određuje za voditelja.
(2) Za obavljanje povremene provjere, uz zaposlenike Središnje harmonizacijske jedinice mogu se imenovati i zaposlenici Državne riznice, institucija uključenih u sustav upravljanja fondovima Europske unije i/ili ministarstava nadležnih za strukturne reforme i reforme uprave, te drugih korisnika proračuna koji prate provedbu zakona i podzakonskih propisa iz svoje nadležnosti koji su osnova za primjenu načela, metoda i postupaka navedenih u Okviru.
(3) Na prijedlog imenovanja osobe iz stavka 2. ovoga članka, Središnja harmonizacijska jedinica zatražit će suglasnost odgovorne osobe 