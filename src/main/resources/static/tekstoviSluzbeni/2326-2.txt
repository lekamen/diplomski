Hrvatske, koje se nalazi izvan građevinskih područja i usklađeno je s drugim površinama državnog značaja.
DIO PETI MJERILA KARTOGRAFSKIH PRIKAZA PLANA
Podloga za izradu grafičkog dijela Plana
Članak 14.
Podloga za izradu grafičkog dijela Plana je službena digitalna ortofoto karta izrađena na temelju aerofotogrametrijskog snimanja.
Grafički dio Plana u elektroničkom obliku
Članak 15.
Grafički dio Plana učitan pomoću modula ePlanovi prikazuje se u informacijskom sustavu prostornog uređenja u promjenjivom mjerilu u rasponu od 1:500 do 1:2.500.000 s mogućnošću preklapanja s različitim službenim kartama.
Analogni ispis kartografskog prikaza Plana
Članak 16.
(1) Analogni ispis kartografskog prikaza Plana stvara se iz modula ePlanovi.
(2) Analogni ispis kartografskog prikaza Plana ispisuje se u mjerilu 1:250.000 preko topografske karte, osim kartografskog prikaza na kojemu se određuju građevinska područja državnog značaja koji se ispisuje u mjerilu 1:5.000 preko katastarskog plana, službene digitalne ortofoto karte i/ili hrvatske osnovne karte.
DIO ŠESTI STANDARD ELABORATA I ELEKTRONIČKI STANDARD PLANA
Izrada elaborata Plana
Članak 17.
Elaborat Plana se izrađuje u elektroničkom obliku kao vektorski topološki pravilno uređen prikaz podataka povezan s pripadajućim tekstualnim opisima, izrađen preko podloge iz članka 14. ovoga Pravilnika.
Grafički dio Plana
Članak 18.
(1) Grafički dio Plana u elektroničkom obliku izrađuju se u aplikacijama koje omogućavaju izradu zapisa u formatu pogodnom za učitavanje u modul ePlanovi.
(2) Grafički dio Plana u elektroničkom obliku izrađuju se na način koji omogućava međusobno preklapanje slojeva Plana i preklapanje slojeva drugih prostornih planova izrađenih na temelju Zakona.
Odluka o donošenju Plana
Članak 19.
(1) Odredbe za provedbu Plana izrađuju se u modulu ePlanovi preuzimanjem teksta i podataka unesenih u atributne tablice prikazane u Prilogu III. ovoga Pravilnika – »Atributna tablica i model podataka«.
(2) Tekstualnim zapisima istovjetnih uvjeta provedbe zahvata u prostoru u atributnim tablicama pridružuje se istovjetna oznaka u odgovarajućem polju atributnih tablica.
Obrazac za ovjeru Plana
Članak 20.
(1) Odredbe za provedbu Plana, svaki kartografski prikaz Plana i obrazloženje Plana za javnu raspravu sadrže obrazac za ovjeru Plana (sastavnicu) prikazan u Prilogu IV. ovoga Pravilnika – »Obrazac za ovjeru Plana (sastavnica)«.
(2) Obrazac za ovjeru Plana (sastavnica) stavlja se na prvu stranu odredbi za provedbu Plana, u donji desni kut svakog kartografskog prikaza Plana i na prvu stranu obrazloženja Plana za javnu raspravu.
(3) Obrazac za ovjeru Plana (sastavnica) popunjava se prijenosom metapodataka unesenih u modulu ePlanovi.
Tumač planskog znakovlja
Članak 21.
(1) Svaki kartografski prikaz Plana sadrži iznad obrasca za ovjeru Plana (sastavnice) tumač planskog znakovlja, grafičko mjerilo i oznaku orijentacije prema stranama svijeta.
(2) Tumač planskog znakovlja u kartografskom prikazu Plana stvara se putem modula ePlanovi i prikazuje sve teme korištene pri izradi kartografskog prikaza.
Označavanje kartografskih prikaza Plana
Članak 22.
Kartografski prikazi Plana označavaju se na način opisan u Prilogu V. ovoga Pravilnika – »Način označavanja kartografskih prikaza Plana«.
Analogni oblik Plana
Članak 23.
(1) Analogni oblik Plana (ispis elektroničkog oblika) mora biti sukladan elektroničkom obliku Plana, ako ovim Pravilnikom nije propisano drukčije.
(2) Tekstualni dio Plana ispisuje se na stranicama formata A4.
(3) Analogni oblik (ispis) kartografskih prikaza Plana stvara se iz modula ePlanovi na sljedeći način:
− Karta 1.1. Namjena prostora ispisom slojeva OB-1-1, KN-1-1, IS-1-1 i IS-1-2
− Karta 1.2. Građevinska područja ispisom slojeva OB-1-1, KN-1-1 i KN-1-2
− Karta 1.3. Pravila provedbe i područja obveze donošenja prostornih planova ispisom slojeva OB-1-1, KN-1-1, KN-1-3 i KN-1-4
− Karta 2.1. Prometni sustav ispisom slojeva OB-1-1, IS-1-1, IS-1-2, IS-1-3, IS-1-4 i IS-1-5
− Karta 2.2.