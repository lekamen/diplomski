u 2013. godini pred tuženikom pokrenuto 10 regulatornih sporova radi kašnjenja tužitelja u realizaciji veleprodajnih usluga. Tuženik se nadalje u odgovoru na tužbu detaljno očitovao ne nepostupanje prema pravilima postupka i nepravilno utvrđenom činjeničnom stanju, te smatra da takvih povreda nije bilo. Predlaže da Sud tužbu odbije kao neosnovanu.
Tužitelj je 28. svibnja 2014. dostavio Sudu podnesak kojim se dodatno očitovao u odnosu na navode iz tužbe i iznio nove dokaze koji mu nisu bili poznati u vrijeme podnošenja tužbe. U prilog procesnog ovlaštenja za dodatnim očitovanjem, ističe praksu Europskog suda za ljudska prava koja je primijenjena u presudi u predmetu Hrdalo protiv Hrvatske, u kojem je Europski sud za ljudska prava utvrdio kako se načelo jednakosti oružja, koje je jedan od elemenata šireg pojma poštenog suđenja, i u postupku pred Upravnim sudom sastoji u tome da se svakoj stranci mora dati prilika da se upozna i da iznese primjedbe na očitovanja koja je druga stranka dostavila u spis ili na dokaze koje je predložila. U tom smislu, načelo jednakosti oružja pretpostavlja da svaka strana mora dobiti razumnu priliku izložit svoje argumente pod uvjetima koji ju ne stavljaju u bitno nepovoljniji položaj u odnosu na njenog protivnika. Tužitelj nadalje upućuje na odluku u postupku rješavanja spora između davatelja univerzalne usluge HP-Hrvatska pošta i korisnika pristupa poštanskoj mreži Cyti ex d.o.o. te napominje da je tuženik primjenjujući Zakon o poštanskim uslugama i ZEK zauzeo dijametralno suprotna stajališta te primjenjujući Zakon o poštanskim uslugama odbio ulaziti u pitanje obveznog prava, dok primjenjujući ZEK u navedena pitanja ulazi i to na način protivan prisilnim obvezno pravnim propisima, pa stoga proizlazi neujednačenost tumačenja usporedivih zakona u usporedivim okolnostima, a koje nema uporište u važećim propisima.
Budući da se tužitelj u smislu odredbi Zakona o financijskom poslovanju i predstečajnoj nagodbi smatra poduzetnikom, na njega se primjenjuju odredbe Zakona o financijskom poslovanju i predstečajnoj nagodbi u rokovima ispunjanje novčanih obveza. Stoga nije moguće standardnom ponudom Hrvatskog Telekoma d.d., odnosno odlukom tuženika koji je reguliran sadržajem standardne ponude, derogirati zakonske odredbe Zakona o financijskom poslovanju i predstečajnoj nagodbi te na taj način produljiti rokove ispunjenja novčanih obveza.
U ovom upravnom sporu Sud je održao javnu raspravu dana 3. svibnja 2016. u nazočnosti opunomoćenika tužitelja i opunomoćenika tuženika. Strankama je omogućeno izjasniti se o zahtjevima i navodima druge stranke te o svim činjenicama i pravnim pitanjima koje su predmet ovog upravnog spora.
Tužbeni zahtjev nije osnovan.
Ocjenjujući osnovanost tužbe na osnovi sadržaja spisa predmeta i upravnom postupku utvrđenog činjeničnog stanja, priloženih isprava, a sve to u okviru navoda i razloga iz tužbe, Sud ne nalazi da bi u provedenom postupku došlo do povrede pravila postupka, pogrešno i nepravilno utvrđenog činjeničnog stanja, te pogrešne primjene materijalnog prava.
U dokaznom postupku Sud je izvršio uvid u predmetni spis tuženika, te posebno dokument »Analiza tržišta veleprodajnog pristupa mrežnoj infrastrukturi te ostalu dokumentaciju u spisu«.
Prema odredbi članka 5. stavka 1. Zakona o elektroničkim komunikacijama (»Narodne novine«, broj 73/08., 90/11. i 133/12. – dalje u tekstu: ZEK) koji se u konkretnom slučaju primjenjuje Hrvatska agencija za poštu i elektroničke komunikacije je nacionalna regulatorna agencija za obavljanje regulatornih i drugih poslova u okviru djelokruga i nadležnosti propisanih ovim Zakonom i posebnim zakonom kojim je uređeno područje poštanskih usluga.
Odredbom članka 7. stavka 1. ZEK-a propisano je da je Agencija samostalna, neovisna i neprofitna pravna osoba s javnim ovlastima u okviru djelokruga i nadležnosti propisanih ovim Zakonom i posebnim zakonom kojim je uređeno područje poštanskih usluga.
Prema odredbi članka 58. stavka 1. ZEK-a Agencija može, u