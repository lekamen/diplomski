 stavka 1. točaka a) i b) ovoga Pravilnika.
4. Način vođenja baze podataka o javnim cestama
Članak 10.
(1) Podaci u bazi podataka o javnim cestama moraju se pohranjivati u elektroničkom obliku, na način koji omogućava pronalaženje, obradu, analiziranje, prikazivanje i interoperabilnost obrađenih podataka u skladu s uvjetima i namjenom njihove obrade ili analize.
(2) Hrvatske ceste d.o.o. osiguravaju tehničke i programske osnove za ustrojavanje, vođenje i korištenje baze podataka o javnim cestama te preuzimanje i unošenje podataka putem web aplikacije.
(3) Pristup bazi podataka o javnim cestama putem web aplikacije omogućava se uz provjeru identiteta korisnika (autentifikaciju) i provjeru prava pristupa (autorizaciju), te uz korištenje sigurnosnih protokola za prijenos informacija putem interneta, na način da se osigura pristup podacima iz baze podataka o javnim cestama, koje odrede Hrvatske ceste d.o.o.
(4) Upravitelji su dužni, putem web aplikacije, unositi podatke u Alfanumeričku bazu podataka o javnim cestama te su odgovorne za pravovremenost i točnost unesenih podataka.
(5) Unos podataka u bazu mogu vršiti ovlašteni djelatnici upravitelja ili druge ovlaštene osobe od strane upravitelja.
(6) Osobe iz stavka 5. ovoga članka dobivaju jedinstveni identifikacijski broj i lozinku s kojom se prijavljuju u bazu.
(7) Svaki unos, izmjena ili brisanje podataka ostaju trajno zapisani u bazi na način da se bilježi unos, odnosno izmjena, odnosno brisanje, zajedno s datumom i vremenom te identifikacijskim brojem ovlaštene osobe koja unosi, izmjenjuje ili briše podatak.
(8) Baza podataka o javnim cestama mora biti zaštićena od nedopuštenog korištenja, kao i od njezinog mijenjanja od strane neovlaštenih osoba ili od uništenja.
5. Obveze i rokovi označavanja dionica javnih cesta na terenu
Članak 11.
(1) Oznake dionica postojećih javnih cesta upravitelji će postaviti najkasnije u roku od 6 mjeseci od dana raspolaganja geometrijom osi postojećih javnih cesta (ceste, dionice, linkovi, čvorovi) Prostorne baze podataka iz članka 9. stavka 2., u skladu s odredbama Pravilnika o prometnim znakovima, signalizaciji i opremi na cestama i provedbenim pravilima za dionice iz Priloga 1. ovoga Pravilnika.
(2) Oznake dionica javnih cesta, koje su promijenile geometriju osi ceste kao posljedicu radova redovitog i izvanrednog održavanja ili drugih mjera, upravitelji postavljaju najkasnije u roku od 3 mjeseca od dana raspolaganja podacima o promjenama geometrije osi javnih cesta (ceste, dionice, linkovi, čvorovi) iz članka 9. stavka 3. točke b) ovoga Pravilnika, u skladu s odredbama Pravilnika o prometnim znakovima, signalizaciji i opremi na cestama i provedbenim pravilima za dionice iz Priloga 1. ovoga Pravilnika.
(3) Oznake dionica novih javnih cesta, javnih cesta koje su razvrstane u drugu skupinu ili su promijenile oznaku javne ceste, shodno novom aktu o razvrstavanju javnih cesta, upravitelji postavljaju najkasnije u roku od 3 mjeseca od dana raspolaganja podacima o promjenama geometrije osi javnih cesta (ceste, dionice, linkovi, čvorovi) iz članka 9. stavka 3. točke a) ovoga Pravilnika, u skladu s odredbama Pravilnika o prometnim znakovima, signalizaciji i opremi na cestama i provedbenim pravilima za dionice iz Priloga 1. ovoga Pravilnika.
(4) Svaki upravitelj postavlja oznake dionica na terenu na onim javnim cestama ili dijelovima javnih cesta kojima upravlja.
(5) U slučaju kada dionica javne ceste prolazi kroz područja različitih upravitelja, označavanje dionice na terenu upravitelji izvršavaju zajednički, usklađeno.
6. Obveze i rokovi za podatke Alfanumeričke baze podataka
Članak 12.
(1) Za Alfanumeričku bazu podataka o javnim cestama, tehničke podatke o stanju i promjenama stanja javnih cesta i objekata na njima (u daljnjem tekstu: tehnički podaci) osigurava upravitelj.
(2) Upravitelji mogu povjeriti poslove u svezi s prikupljanjem tehničkih podataka ili dijela tehničkih podataka, drugim stručno osposobljenim pravnim ili fizičkim osobama.
(3)