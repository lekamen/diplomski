102 25.09.2015 Odluka o pokretanju postupka pregovora o sklapanju izmjena i dopuna Kolektivnog ugovora za djelatnost socijalne skrbi i imenovanju pregovaračkog odbora Vlade Republike Hrvatske
VLADA REPUBLIKE HRVATSKE
1987
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14) i članka 13. stavka 1. Zakona o reprezentativnosti udruga poslodavaca i sindikata (»Narodne novine«, br. 93/14 i 26/15), Vlada Republike Hrvatske je na sjednici održanoj 24. rujna 2015. godine donijela
ODLUKU
O POKRETANJU POSTUPKA PREGOVORA O SKLAPANJU IZMJENA I DOPUNA KOLEKTIVNOG UGOVORA ZA DJELATNOST SOCIJALNE SKRBI I IMENOVANJU PREGOVARAČKOG ODBORA VLADE REPUBLIKE HRVATSKE
I.
Pokreće se postupak pregovora o sklapanju izmjena i dopuna Kolektivnog ugovora za djelatnost socijalne skrbi (»Narodne novine«, broj 42/14).
II.
U pregovarački odbor Vlade Republike Hrvatske za pregovore o sklapanju izmjena i dopuna Kolektivnog ugovora iz točke I. ove Odluke imenuju se:
– Maja Sporiš, zamjenica ministrice socijalne politike i mladih
– Mihaela Matokanović Džimbeg, pomoćnica ministrice socijalne politike i mladih
– Josip Masnić, predstavnik Ministarstva socijalne politike i mladih
– Jasenka Hanže Hanzlin, predstavnica Ministarstva socijalne politike i mladih
– Silvana Čolak, predstavnica Ministarstva rada i mirovinskoga sustava.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/406
Urbroj: 50301-04/12-15-3
Zagreb, 24. rujna 2015.
Predsjednik Zoran Milanović, v. r.
