 i druge povezane opreme (»Narodne novine« 136/11. i 44/12.) kojim je propisano da kad je ugovoreno da je operator korisnik nositelj izrade tehničkog rješenja, infrastrukturni operator je obvezan osigurati pristup kabelskoj kanalizaciji te dostaviti operatoru korisniku svu raspoloživu tehničku dokumentaciju. Ističe kako tuženik u osporenoj odluci ne navodi da bi HAC dostavio tužitelju svu raspoloživu tehničku dokumentaciju zbog čega smatra da HAC nije bio ovlašten zahtijevati raskid ugovora i da je tuženik zahtjev za raskid ugovora trebao odbaciti. Poziva se na odredbu članka 32. stavka 1. i 2. Zakona o vlasništvu i ističe da HAC kao vlasnik ne smije izvršavati pravo vlasništva preko granica koje su postavljene odredbama Zakona o elektroničkim komunikacijama temeljem kojeg je nastao ugovor te da tuženik nije smio prihvatiti radnje i propuste usmjerene na izbjegavanje primjene ugovora kao niti raspolaganja koja su dovela do raskida ugovora i koja predstavljaju eklatantan primjer zlouporabe prava vlasništva i onemogućivanje ostvarivanja obveza iz Zakona o elektroničkim komunikacijama. Smatra da je tuženik bio dužan donijeti odluku u smislu članka 30. stavka 3. Zakona o elektroničkim komunikacijama kojom obvezuje infrastrukturnog operatora da operatoru korisniku omogući pristup i zajedničko korištenje njegove elektroničke komunikacijske infrastrukture i druge povezane opreme. Predlaže da Sud donese presudu kojom usvaja tužbeni zahtjev i poništava, odnosno oglašava ništavom osporenu odluku.
Tuženik je dostavio odgovor na tužbu kojim se detaljno očitovao na sve tužbene navode i predložio je da Sud tužbu odbije kao neosnovanu jer je osporena odluka zakonita i donesena u okviru zakonske nadležnosti tuženika.
Zainteresirana osoba Hrvatske autoceste d.o.o. Zagreb, Širolina 4, dostavila je odgovor na tužbu u kojem navodi kronologiju postupanja i osporava tužbene navode. Predlaže da Sud tužbu odbaci kao neurednu jer tužitelj tužbenim zahtjevom traži donošenje presude kojom se poništava, odnosno oglašava ništavom osporena odluka, a kako su poništavanje i oglašavanje ništavim dva različita pravna instituta s različitim pravnim posljedicama smatra da zbog neurednosti tužbenog zahtjeva tužbu valja odbaciti. Podredno predlaže da Sud tužbu odbije.
Uz podnesak suda od 27. travnja 2015. tužitelju je, sukladno odredbi članka 6. Zakona o upravnim sporovima (»Narodne novine« 20/10., 143/12. i 152/14.) dostavljen odgovor na tužbu tuženika kao i odgovor zainteresirane osobe, čime je tužitelju data mogućnost da se izjasni o zahtjevima i navodima drugih stranaka te o svim činjenicama i pravnim pitanjima koja su predmet upravnog spora.
Tužitelj nije dostavio očitovanje na navode koje su u odgovorima na tužbu dali tuženik i zainteresirana osoba.
Na temelju razmatranja svih činjeničnih i pravnih pitanja Sud ocjenjuje da tužbeni zahtjev nije osnovan.
Prvenstveno, s obzirom na prijedlog zainteresirane osobe da Sud tužbu odbaci kao neurednu zbog nejasno postavljenog tužbenog zahtjeva, napominje se da sud nije vezan pravnom kvalifikacijom tužbenog zahtjeva. Iz sadržaja tužbe nedvojbeno proizlazi da tužitelj traži ocjenu zakonitosti rješenja tuženika, zbog čega je Sud tužbu meritorno razmotrio.
Iz osporene odluke kao i iz podataka spisa predmeta dostavljenih Sudu uz odgovor na tužbu proizlazi da je Odlukom tuženika klasa: UP/I-344-01/10-01/556, urbroj: 376-04/HP-12-23(DM) od 12. travnja 2012. utvrđen sadržaj Ugovora o pristupu i zajedničkom korištenju dijela elektroničke komunikacijske infrastrukture i povezane opreme trgovačkog društva Hrvatske autoceste d.o.o. između trgovačkih društava Univerzalne telekomunikacije d.d. kao najmoprimca i Hrvatske autoceste d.o.o. kao najmodavca. Odluka je donesena je u izvršenju presude ovog Suda broj Us-2812/11-4 od 20. listopada 2011. kojom je Sud naložio donošenje odluke koja u cijelosti zamjenjuje ugovor, budući da je tuženik utvrdio postojanje odgovarajućih uvjeta pristupa i zajedničkog korištenja dijela elektroničke