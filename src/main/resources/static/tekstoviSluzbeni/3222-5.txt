 životinja iz ekološke proizvodnje.
(3) Za izuzeća iz članka 18. stavka 1. Uredbe Komisije br. 889/2008 subjekt uz zahtjev iz Priloga V. ovog Pravilnika za izuzećem prilaže mišljenje kontrolnog tijela i nadležnog veterinara.
(4) Za izuzeća iz članka 39. Uredbe Komisije br. 889/2008 subjekt uz zahtjev iz Priloga V. ovog Pravilnika za izuzećem prilaže mišljenje kontrolnog tijela, izuzeća se mogu odobriti samo za poljoprivredna gospodarstva s najviše 20 uvjetnih grla.
(5) Uz zahtjev za izuzećem iz Priloga V. ovog Pravilnika u slučaju okolnosti katastrofe iz članka 47. Uredbe Komisije br. 889/2008, za pojedinačna izuzeća potrebno je priložiti obrazloženje te mišljenje kontrolnog tijela i Savjetodavne službe. Osim pojedinačnih odobrenja Ministarstvo može izdati opće odobrenje ovisno o razmjerima elementarnih nepogoda uz prethodno dostavljena mišljenja stručnih službi.
(6) Kontrolna tijela moraju voditi evidencije za izuzeća propisana ovim člankom.
Članak 21.
(1) Sukladno članku 28. stavku 2. Uredbe Vijeća (EZ) br. 834/2007 subjekti koji prodaju pretpakirane proizvode izravno krajnjem potrošaču ili korisniku, pod uvjetom da oni takve proizvode ne proizvode, pripravljaju, uvoze iz trećih zemalja te također ne skladište proizvode koji nisu vezani uz mjesto prodaje i nisu podugovorile s trećom stranom, izuzimaju se iz odredbi članka 28. stavka 1. Uredbe Vijeća (EZ) br. 834/2007.
(2) Prodaja ekoloških proizvoda putem elektroničke trgovine podliježe stručnoj kontroli sukladno odredbi iz članka 28. stavka 1. Uredbe Vijeća (EZ) br. 834/2007 ako se takvi proizvodi skladište.
Članak 22.
(1) Ministarstvo na temelju zahtjeva subjekta iz članka 76. stavka 1. alineje 1. Zakona donosi rješenja za skraćivanje prijelaznog razdoblja u ekološkoj proizvodnji.
(2) Uz zahtjev na obrascu iz Priloga IV. ovoga Pravilnika subjekt za skraćivanje prijelaznog razdoblja dostavlja slijedeće:
a) u slučajevima iz članka 36. stavka 2. točke a) Uredbe Komisije (EZ) br. 889/2008 dokaze kojima se potvrđuje da su čestice zemlje uključene u Program ruralnog razvoja Republike Hrvatske 2014. – 2020 za mjere koje se odnose na poljoprivredne prakse korisne za klimu i okoliš, ili su uključene u područja koja su zaštićena (parkovi prirode i sl) te dokaze kojima se potvrđuje da dotične čestice u navedenom razdoblju nisu tretirane sredstvima koja nisu dozvoljena u ekološkoj proizvodnji, zahtjev se može podnijeti nakon 12 mjeseci prijelaznog razdoblja od datuma provedene prve stručne kontrole;
b) u slučajevima iz članka 36. stavka 2. točke b) Uredbe Komisije (EZ) br. 889/2008 dokaz i/ili izjavu kojima potvrđuje da dotične površine posljednje 3 godine nisu tretirane sredstvima koja nisu dozvoljena u ekološkoj proizvodnji. Zahtjev se može podnijeti nakon 12 mjeseci prijelaznog razdoblja od datuma provedene prve stručne kontrole;
c) u slučajevima iz članka 37. stavka 2. Uredbe Komisije (EZ) br. 889/2008 dokaze da pašnjaci i ostalo zemljište koje se koristi za ispašu životinja nije bilo tretirano sredstvima koja nisu dozvoljena u ekološkoj proizvodnji zadnjih godinu dana.
(3) Uz zahtjev iz stavka 2. ovoga članka dostavlja se mišljenje i zapisnik o obavljenoj stručnoj kontroli od strane ovlaštenog kontrolnog tijela iz tekuće godine u kojoj se predaje zahtjev u kojem se navode dokumenti kojima se dokazuje da subjekt tijekom razdoblja iz stavka 2. koje su prethodile kontroli nije upotrebljavao sredstva koja nisu dozvoljena u ekološkoj proizvodnji što se odnosi i na zemljište koje nije bilo obrađivano.
(4) U slučajevima iz stavka 2. točke a) i b) ovoga članka dostavlja se analiza tla ovlaštenog laboratorija na pesticide (ostaci pesticida) iz tekuće godine u kojoj se predaje zahtjev. Uzimanje uzoraka za analizu tla obavlja kontrolno tijelo.
Članak 23.
Sukladno članku 92. d) Uredbe Komisije br. 889/2008 katalog sankcija se nalazi u Prilogu I. ovoga Pravilnika i njegov je sastavni dio.
Članak 24.
Prilozi I., II., III., IV., V., VI. i VII. koji su tiskani uz ovaj Pravilnik čine njegov