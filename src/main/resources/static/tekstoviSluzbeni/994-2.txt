 poslova te stručni uvjeti za raspored na radna mjesta u Stručnoj službi Komore propisat će se Pravilnikom o radu Stručne službe Komore.
ODBOR ZA UPIS
Članak 15.
(1) Provođenje stručnih ispita za ovlaštene agronome, davanje suglasnosti i mišljenja na ispunjavanje uvjeta i dodjelu ovlaštenja iz djelokruga ovlasti Komore obavlja Odbor za upis.
(2) Odbor za upis iz stavka 1. ovoga članka imenuje Vijeće komore.
(3) Ustrojstvo, posebni uvjeti za imenovanje članova i način rada Odbora za upis propisat će se Statutom.
IV. AKTI KOMORE – STATUT
Članak 16.
(1) Statut obvezno sadrži odredbe o:
1. ustrojstvu, upravljanju i radu Komore
2. načinu odlučivanja, biranja i trajanja, odnosno opoziva mandata članova u tijelima Komore
3. sazivanju i održavanju sjednica tijela Komore
4. uspostavi strukovnih razreda i smjerova unutar strukovnih razreda
5. djelovanju i odgovornosti tijela, zastupanju i predstavljanju Komore
6. strukovnim zadacima i području ovlaštenja agronoma
7. pravima i dužnostima ovlaštenih agronoma
8. lakšim i težim povredama dužnosti i ugleda ovlaštenih agronoma i kaznama za te povrede
9. stegovnom postupku za utvrđivanje povrede dužnosti i ugleda ovlaštenih agronoma
10. tijelima za pokretanje i vođenje stegovnog postupka
11. ustrojstvu i djelokrugu Stručne službe Komore
12. ustrojstvu, djelokrugu i načinu rada Odbora za upis
13. načinu ostvarivanja interesa članova, financiranju rada i upravljanju sredstvima te
14. javnosti rada Komore.
(2) Statut može sadržavati i odredbe o drugim pitanjima značajnim za djelovanje Komore, njezine članove, agronomsku struku i agronomsku djelatnost.
(3) Statut donosi Skupština komore uz prethodnu suglasnost Ministarstva, a objavljuje se u »Narodnim novinama«.
AGRONOMSKI STRUKOVNI KODEKS
Članak 17.
(1) Kodeksom agronomske etike i Kodeksom dobre agronomske prakse utvrđuje se skup načela i pravila kojih se trebaju pridržavati članovi Komore.
(2) Kodeks agronomske etike i Kodeks dobre agronomske prakse donosi Skupština uz prethodno mišljenje Ministarstva, a objavljuju se u »Narodnim novinama«.
CJENIK USLUGA
Članak 18.
(1) Skupština komore utvrđuje cijene usluga ovlaštenih agronoma i cijene usluga Komore te uz prethodnu suglasnost Ministarstva donosi pravilnik o cijenama tih usluga.
(2) Pravilnik iz stavka 1. ovoga članka objavljuje se u »Narodnim novinama«.
V. UPIS U POPIS OVLAŠTENIH AGRONOMA
Članak 19.
(1) Komora vodi Popis ovlaštenih agronoma na način utvrđen Statutom.
(2) Komora vodi i evidenciju o stegovnim postupcima, evidenciju o članovima ispisanim iz Popisa ovlaštenih agronoma te druge evidencije određene Statutom.
(3) Popis ovlaštenih agronoma i evidencije iz stavaka 1. i 2. ovoga članka javne su knjige.
(4) Izvadci iz Popisa ovlaštenih agronoma i evidencije te potvrde izdane na temelju podataka iz tih evidencija javne su isprave.
(5) Na izdavanje javnih isprava iz stavka 4. ovoga članka primjenjuju se odredbe Zakona o općem upravnom postupku.
STRUKOVNI NAZIV
Članak 20.
(1) Upisom u Popis ovlaštenih agronoma stječe se status i pravo uporabe strukovnoga naziva ovlašteni agronom.
(2) Rješenje o upisu u Popis ovlaštenih agronoma iz stavka 1. ovoga članka, na temelju podnesenog zahtjeva za upis priprema Stručna služba Komore na prijedlog Odbora za upis, a donosi ga Predsjednik komore.
(3) Rješenje iz stavka 2. ovoga članka je upravni akt.
Članak 21.
(1) Ovlašteni agronom može samostalno obavljati stručne poslove iz područja za koje je stekao ovlaštenje ili zajednički u Uredu ovlaštenih agronoma.
(2) Ured ovlaštenih agronoma osniva se uz suglasnost Komore, a uvjeti za njegovo osnivanje utvrđuju se Statutom.
(3) Poslovi koje može obavljati pojedini ovlašteni agronom određuju se u rješenju o ovlaštenju iz članka 20. stavka 2. ovoga Zakona temeljem položenog stručnog ispita iz članka 5. stavka 1. točke 6. ovoga Zakona.
(4) Iznimno od stavka 1. ovoga članka agronomi s doktoratom iz područja određenog stručnog smjera i agronomi ovlašteni na temelju članka 42. ovoga Zakona mogu obavljati stručne