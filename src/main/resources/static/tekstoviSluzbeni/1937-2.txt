 proizvodima ili stvaraju uvjete za takve radnje, postupanja ili raspolaganja.
(3) Ako je osnova za utvrđivanje obveze obračunavanja i plaćanja trošarine zlouporaba prava u kretanju trošarinskih proizvoda i ako se s time u vezi utvrdi postojanje fiktivnog ili prividnog pravnog posla ili fiktivne isporuke, primitka ili kretanja trošarinskih proizvoda, tada je osnova za utvrđivanje trošarinske obveze fiktivni ili prividni pravni posao, odnosno fiktivna isporuka, primitak ili kretanje trošarinskih proizvoda. Svaka osoba koja izravno ili neizravno sudjeluje u sklapanju ili izvršavanju takvih pravnih poslova, odnosno isporukama, primitcima ili kretanjima trošarinskih proizvoda odgovara kao jamac platac za plaćanje nastale trošarinske obveze.
(4) Svaka osoba za koju iz objektivnih okolnosti proizlazi da je znala ili morala znati da svojim radnjama ili propuštanjem poduzimanja dužnih radnji sudjeluje u zlouporabi prava u kretanju trošarinskih proizvoda odgovara kao jamac platac za plaćanje nastale trošarinske obveze.
(5) Ako je osnova za utvrđivanje obveze obračunavanja i plaćanja trošarine zlouporaba prava u kretanju trošarinskih proizvoda, članovi trgovačkih društava i osobe koje vode poslove društva ne mogu se pozvati na to da po zakonu ne odgovaraju za obveze društva i takve osobe za trošarinski dug odgovaraju osobno, solidarno i neograničeno cijelom svojom imovinom. Za trošarinski dug osobno, solidarno i neograničeno cijelom svojom imovinom odgovara i osoba koja se koristi drugim osobama koje djeluju kao njegovi povjerenici, tako da se u društvu kao član iskazuje netko drugi, ali to čini po nalogu i uputama te osobe.
(6) Carinska uprava koristi sva dokazna sredstva za utvrđivanje činjenica bitnih za oporezivanje u postupku utvrđivanja zlouporabe prava u kretanju trošarinskih proizvoda, uključujući obavijesti i informacije prikupljene u skladu s propisima koji uređuju administrativnu suradnju i razmjenu informacija s drugim državama.
(7) U postupku utvrđivanja zlouporabe prava u kretanju trošarinskih proizvoda na odgovarajući način primjenjuju se odredbe Općeg poreznog zakona o postupku utvrđivanja zlouporabe prava u porezno-dužničkom odnosu.
(8) U smislu ovoga članka trošarinskim proizvodom smatra se i duhanska sirovina te energenti iz članka 83. ovoga Zakona neovisno o namjeni korištenja.«.
Članak 9.
U članku 21. stavku 2. točki 3. iza riječi: »u tim radnjama« dodaju se riječi: »a koja se smatra trošarinskim obveznikom u smislu stavka 1. ovoga članka,«.
Članak 10.
U članku 22. stavku 1. točki 1. iza riječi: »otpremu trošarinskih proizvoda iz trošarinskog skladišta osobi koja nije ovlaštena primati trošarinske proizvode u sustavu odgode« stavlja se zarez i dodaju se riječi: »zaprimanje trošarinskih proizvoda u mjesto direktne isporuke«.
Stavak 7. briše se.
Dosadašnji stavci 8. i 9. postaju stavci 7. i 8.
Dosadašnji stavak 10. koji postaje stavak 9. mijenja se i glasi:
»(9) Osobe iz stavka 8. ovoga članka obvezne su popisati zalihe cigareta na dan primjene povećanja visine trošarine na cigarete i/ili dan prije početka važenja prijavljene veće maloprodajne cijene cigareta i o tome sastaviti zapisnik po svakoj marki cigareta, maloprodajnoj cijeni i količini, obračunati razliku trošarine na utvrđene zalihe te istu platiti u roku od 30 dana od dana popisa. Zapisnik o obavljenom popisu zaliha cigareta dostavlja se nadležnom carinskom uredu najkasnije u roku od osam dana od dana popisa.«.
U dosadašnjem stavku 11., koji postaje stavak 10., riječi: »9. i 10.« zamjenjuju se riječima: »8. i 9.«.
U dosadašnjem stavku 12., koji postaje stavak 11., riječi: »9. i 10.« zamjenjuju se riječima: »8. i 9.«.
Dosadašnji stavak 13., koji postaje stavak 12., mijenja se i glasi:
»(12) U ime i za račun trošarinskog obveznika iz stavka 11. ovoga članka obveze iz stavaka 8. i 9. ovoga članka može ispuniti i trošarinski obveznik iz stavka 10. ovoga članka.«.
U dosadašnjem stavku 14., koji postaje stavak 13., broj: »9.« zamjenjuju se brojem: »8.«.
U