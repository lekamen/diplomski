 prekršajnih poslova
Članak 107.
Odjel pravnih i prekršajnih poslova obavlja upravne i stručne poslove koji se odnose na pripremu i izradu nacrta prijedloga zakona i drugih propisa iz područja zračnog prometa, sudjeluje u pripremnim radnjama u postupcima pred upravnim sudovima i Visokim upravnim sudom Republike Hrvatske iz svoga djelokruga, surađuje pri izradi zrakoplovnih propisa s vanjskim subjektima, priprema primjedbe, prijedloge i mišljenja na prijedloge propisa drugih tijela državne uprave, priprema pravna objašnjenja zakona i drugih propisa, te mišljenja u vezi s primjenom zakona i drugih propisa iz područja zračnog prometa, predlaže plan i sudjeluje u provedbi upravnog nadzora u pogledu provedbe zakona i drugih propisa, te zakonitosti rada i postupanja pravnih osoba koje imaju javne ovlasti u povjerenim im upravnim i drugim stručnim poslovima koji se odnose na područje zračnog prometa, izrađuje propisana izvješća o provedenom nadzoru, predlaže poduzimanje mjera u svrhu otklanjanja nezakonitosti i nepravilnosti utvrđenih u upravnom nadzoru, priprema odgovore na zastupnička pitanja, priprema odgovore na predstavke i pritužbe građana i pravnih osoba, priprema informacije po zahtjevima na pristup informacijama, priprema podloge za godišnji program Vlade Republike Hrvatske za preuzimanje i provedbu pravne stečevine Europske unije, sudjeluje u pripremama za održavanje skupština zračnih luka u kojima Republika Hrvatska ima udjele, provodi prvostupanjski prekršajni postupak za prekršaje iz područja civilnoga zrakoplovstva, te pokreće prekršajni postupak po službenoj dužnosti ili postupa po optužnome prijedlogu ovlaštenoga tužitelja, traži od podnositelja optužnoga prijedloga izmjene i dopune istoga pod prijetnjom odbačaja, zakazuje i vodi glavne rasprave, izrađuje rješenja u prekršajnome postupku, upućuje žalbe nadležnome prekršajnome sudu, poduzima radnje u ponovljenome postupku naložene od drugostupanjskoga tijela, analizira i obrađuje statistiku zrakoplovnih prekršaja, izrađuje izvještaje o prekršajima u zračnome prometu za prekršajnu evidenciju, inicira prisilnu naplatu novčanih kazni i troškova prekršajnoga postupka kod nadležne porezne uprave, pokreće postupak za izricanje supletornoga zatvora pri nadležnome sudu, obavlja sve ostale poslove predviđene postupovnim odredbama prekršajnoga zakona koje se odnose na prekršajne sudove, osim ako za tijela državne uprave nije drugačije propisano.
Odjel surađuje u obavljanju stručnih poslova koji se odnose na koordinaciju, pripremu i izradu nacrta prijedloga zakona i drugih propisa iz područja zračnog prometa, obavlja poslove koji se odnose na praćenje međunarodnog i EU zakonodavstva iz područja zračnog prometa te izvještavanje o obvezama Republike Hrvatske koje proizlaze iz istih, sudjeluje u obavljanju poslove pripreme i realizacije iz domene bilateralne i multilateralne suradnje, priprema podloge za donošenje, izmjene i dopune međunarodnih ugovora, sporazuma, konvencija i protokola u području civilnog zrakoplovstva, izučava pravna pitanja iz područja međunarodnog zrakoplovstva, sudjeluje u pripremi službenih stajališta Republike Hrvatske za sastanke radnih tijela Vijeća Europske unije i Europske komisije nadležnih za zračni promet.
6.1.1.2 Odjel gospodarskih poslova
Članak 108.
Odjel gospodarskih poslova surađuje u pripremi i izradi nacrta prijedloga zakona i drugih propisa, prati stanje u području zračnog prometa, daje stručnu potporu u analitičkom pregledu i ocjeni usklađenosti zakonodavstva Republike Hrvatske s pravnom stečevinom Europske unije, prati provedbu tekuće gospodarske politike, obavlja stručne i tehničke poslove na izradi i donošenju godišnjeg proračuna Sektora sukladno zakonskim propisima, formulira i izrađuje prijedlog tekućeg i kapitalnog dijela proračuna Sektora, sudjeluje u definiranju, razradi i evaluaciji strateških ciljeva u nadležnosti Sektora te nadzire njihovu provedbu, definiranju pokazatelja uspješnosti, utvrđivanju rizika u provedbi strateških