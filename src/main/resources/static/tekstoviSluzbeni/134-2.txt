 povrijeđena ljudska prava i temeljne slobode, kao i pravo na lokalnu i područnu (regionalnu) samoupravu zajamčeni Ustavom Republike Hrvatske,

– prati ostvarivanje ustavnosti i zakonitosti te o uočenim pojavama neustavnosti i nezakonitosti izvješćuje Hrvatski sabor

– rješava sukob nadležnosti između tijela zakonodavne, izvršne i sudbene vlasti;

– odlučuje, u skladu s Ustavom, o odgovornosti predsjednika Republike;

– nadzire ustavnost programa i djelovanja političkih stranaka i može, u skladu s Ustavom, zabraniti njihov rad;

– nadzire ustavnost i zakonitost izbora i državnog referenduma i rješava izborne sporove koji nisu u djelokrugu sudova;

– obavlja druge poslove određene Ustavom.«

4. Člancima 87. i 96. Ustavnog zakona propisano je:

»IX. NADZOR NAD USTAVNOŠĆU I ZAKONITOŠĆU IZBORA I DRŽAVNOG REFERENDUMA I IZBORNI SPOROVI

Članak 87.

Ustavni sud:

(...)

– nadzire ustavnost i zakonitost državnog referenduma,

(...)«

»Članak 96.

Ustavni sud će nadzirati ustavnost i zakonitost provođenja državnog referenduma i poduzimati mjere odgovarajućom primjenom odredaba članka 87. do 96. Ustavnog zakona.«

5. Člankom 9. ZoRef-a propisano je:

»II. RASPISIVANJE REFERENDUMA

Članak 9.

Referendum se raspisuje odlukom.

Odluka o raspisivanju referenduma sadrži:

– naziv tijela koje raspisuje referendum,

– područje za koje se raspisuje referendum,

– naziv akta o kojem se odlučuje na referendumu, odnosno naznaku pitanja o kojem, odnosno kojima će birači odlučivati na referendumu,

– obrazloženje akta ili pitanja o kojem, odnosno kojima se raspisuje referendum,

– referendumsko pitanje ili pitanja, odnosno jedan ili više prijedloga o kojem će birači odlučivati,

– dan održavanja referenduma.«
IV. OCJENA USTAVNOG SUDA
6. Predlagatelj je Ustavnom sudu predložio donošenje privremene mjere kojom bi se Vladi Republike Hrvatske i Ministarstvu pomorstva, prometa i infrastrukture zabranilo »poduzimanje svih daljnjih koraka u postupku davanja koncesije za javne usluge za upravljanje i održavanje hrvatskih autocesta koji je pokrenut objavom broj 2013/S 01K-0083910 u elektroničkom oglasniku javne nabave«. Takva privremena mjera trajala bi do objave rezultata referenduma pokrenutog na temelju zahtjeva predlagatelja klasa: 014-01/14-02-/11, ur. broj: 6511-1 od 17. studenoga 2014.
6.1. Ustavni sud primjećuje da je do dana donošenja ovog rješenja Odbor za Ustav, Poslovnik i politički sustav Hrvatskog sabora na 76. sjednici održanoj 25. studenoga 2014. pod posebnom točkom dnevnog reda raspravio »Zahtjev za raspisivanje državnog referenduma o uređenju pitanja davanja hrvatskih autocesta u koncesiju«. Odbor je jednoglasno zaključio da predloži Hrvatskom saboru prihvaćanje sljedećeg izvješća:
»Na temelju članka 127. stavka 2. Poslovnika Hrvatskoga sabora, poziva se Vlada Republike Hrvatske da provjeri broj i vjerodostojnost potpisa birača iz Zahtjeva za raspisivanje državnog referenduma o uređenju pitanja davanja hrvatskih autocesta u koncesiju, koji je predsjedniku Hrvatskoga sabora dostavio Organizacijski odbor za izjašnjavanje birača o potrebi da se zatraži raspisivanje referenduma, aktom pod brojem Klasa: 014-01/14-02/11, Urbroj: 363-14-02 od 17. studenoga 2014. godine.«
Izvješće Odbora za Ustav, Poslovnik i politički sustav razmatrano je na 15. sjednici Hrvatskog sabora te je zaključkom jednoglasno prihvaćeno na sjednici 12. prosinca 2014.
6.2. Sukladno tome, predlagatelj od Ustavnog suda traži da u tijeku postupka koji se provodi u Hrvatskom saboru, a prije no što Hrvatski sabor odluči o tome hoće li postupiti na temelju članka 95. Ustavnog zakona ili će donijeti odluku na temelju članka 9. ZoRef-a, privremeno zabrani Vladi i nadležnom ministarstvu »poduzimanje svih daljnjih koraka« u vezi s pitanjima koja su vezana uz predlagateljevu referendumsku inicijativu.
7. O svojim nadzornim ovlastima nad ustavnošću i zakonitošću referenduma Ustavni sud izrazio je stajalište u Priopćenju o narodnom ustavnom referendumu o definiciji braka broj: SuS-1/2013