 Dragovan u ime Kluba zastupnika SDP-a, Branko Vukšić u ime Kluba nezavisnih zastupnika Linića, Vukšića i Hodžića, mr. sc. Josip Salapić u ime Kluba zastupnika HDSSB-a i Mile Horvat u ime Kluba zastupnika SDSS-a, zatražili su stanku. Nakon stanke zastupnici Davorin Mlakar, Dragutin Lesar, Natalija Martinčević, Jadranka Kosor, Damir Kajin, Branko Vukšić, Peđa Grbin, mr. sc. Josip Salapić i prof. dr. sc. Milorad Pupovac iznijeli su stajališta svojih klubova.
Poslije provedene rasprave, predstavnik predlagatelja prihvatio je amandman zastupnice dr. sc. Mirele Holy na članak 9. ZIZHS-a u cijelosti.
Riječ je o dopuni članka 9. ZIZHS-a novim stavkom 4. (za stavak 4. v. točku 4. obrazloženja ove odluke i rješenja), kojih je ustavnost osporena u ovom ustavnosudskom postupku (v. točku 32. i dalje).
23. Predstavnik predlagatelja nije se suglasio, a Hrvatski sabor nije prihvatio amandmane koje su podnijeli Klub zastupnika IDS-a i nezavisnog zastupnika dr. sc. Furia Radina na članak 2. stavak 2. (21 glas zastupnika »za«, 81 »protiv«, 11 »suzdržanih«), novi članak 21.a. (11 glasova zastupnika »za«, 68 »suzdržanih«), Bore Grubišića na članak 5. stavak 2. (32 glasa zastupnika »za«, 77 »protiv«, 5 »suzdržanih«), Jadranke Kosor na članak 8. stavak 1. (25 glasova zastupnika »za«, 74 »protiv«, 4 »suzdržana«), Natalije Martinčević na članak 8. novi stavak 1. (36 glasova zastupnika »za«, 73 »protiv«), na članak 14. (4 glasa zastupnika »za«, 69 »protiv«, 4 »suzdržana«), na članak 23. (79 glasova zastupnika »protiv«), Dinka Burića, mr. sc. Josipa Salapića i dr. sc. Bore Grubišića na članak 8. (77 glasova zastupnika »protiv«), dr. sc. Mirele Holy na članak 14. (20 glasova zastupnika »za«, 44 »protiv«, 15 »suzdržanih«), mr. sc. Josipa Salapića i dr. sc. Bore Grubišića na članak 14. (77 glasova zastupnika »protiv«, 1 »suzdržan«), članak 23. (2 glasa zastupnika »za«, 75 »protiv«), na članak 24. (78 glasova zastupnika »protiv«, 1 »suzdržan«), na članak 26. (77 glasova zastupnika »protiv«, 1 »suzdržan«) i članak 37. (99 glasova zastupnika »protiv«) i Jadranke Kosor na članak 14. i članak 23. (1 glas zastupnika »za«, 77 »protiv«, 1 »suzdržan«).
Nakon izjašnjenja predstavnika predlagatelja, od amandmana na članak 76. odustao je Klub zastupnika IDS-a i nezavisnog zastupnika dr. sc. Furia Radina.
24. Hrvatski sabor je većinom glasova (77 glasova zastupnika »za«, 2 »protiv« i 3 »suzdržana«) donio Zakon o izmjenama i dopunama Zakona o izborima zastupnika u Hrvatski sabor, koji je predložio Klub zastupnika SDP-a, u tekstu kako ga je predložio predlagatelj zajedno s prihvaćenim amandmanima.
25. Imajući u vidu prethodno navedene činjenice, kao i obrazloženje koje mu je dostavio Klub zastupnika SDP-a kao predlagatelj ZID-a ZIZHS-a/2015, Ustavni sud ocjenjuje da nije osnovan prijedlog predlagateljice za pokretanje postupka za ocjenu suglasnosti s Ustavom ZID-a ZIZHS-a/2015 u cjelini zbog propusta u postupku njegova donošenja. ZID ZIZHS/2015 donesen je u postupku koji propisuje Poslovnik Hrvatskog sabora (»Narodne novine« broj 81/13.).
26. Kad je riječ o prigovoru predlagateljice da je ZID donesen »neposredno godinu dana prije izbora ili čak i kraće ako se izbori raspišu ranije«, predlagatelj ZID-a ZIZHS-a/2015 u svom se očitovanju osnovano pozvao na Izvješće Ustavnog suda broj: U-X-6670/2010.
Iz tog izvješća jasno proizlazi da u pravnom poretku Republike Hrvatske ne postoji ni ustavno ni zakonsko pravilo prema kojem bi bilo zabranjeno mijenjati i dopunjavati izborno zakonodavstvo, odnosno donositi novo izborno zakonodavstvo, godinu dana prije održavanja parlamentarnih izbora.
27. U Izvješću broj: U-X-6670/2010 Ustavni sud bavio se člankom 5. Ustavnog zakona za provedbu Ustava Republike Hrvatske (»Narodne novine« broj 121/10.; u daljnjem tekstu: UZPU/10), kojim je bilo propisano: »Zakoni kojima se uređuje izbor zastupnika u Hrvatski sabor donijet će se najkasnije godinu dana prije održavanja redovitih izbora za zastupnike Hrvatskoga sabora.« Međutim, tu je bila riječ