99 27.10.2016 Poslovnik o izmjenama i dopuni Poslovnika Vlade Republike Hrvatske
VLADA REPUBLIKE HRVATSKE
2085
Na temelju članka 114. Ustava Republike Hrvatske (»Narodne novine«, br. 85/10 – pročišćeni tekst i 5/14 – Odluka Ustavnog suda Republike Hrvatske) i članka 30. stavka 4. Zakona o Vladi Republike Hrvatske (»Narodne novine«, br. 150/11, 119/14 i 93/16), Vlada Republike Hrvatske je na sjednici održanoj 27. listopada 2016. godine donijela
POSLOVNIK
O IZMJENAMA I DOPUNI POSLOVNIKA VLADE REPUBLIKE HRVATSKE
Članak 1.
U Poslovniku Vlade Republike Hrvatske (»Narodne novine«, br. 154/11, 121/12, 7/13 i 61/15), članak 9. mijenja se i glasi:
»Članak 9.
Stalna radna tijela Vlade jesu:
1. Koordinacija za vanjsku i europsku politiku i ljudska prava
2. Koordinacija za sustav domovinske sigurnosti i hrvatske branitelje
3. Koordinacija za pravosuđe i upravu
4. Koordinacija za gospodarstvo i društvene djelatnosti
5. Koordinacija za upravljanje državnom imovinom
6. Kadrovska komisija
7. Administrativna komisija.«.
Članak 2.
Članak 10. mijenja se i glasi:
»Članak 10.
Stalna radna tijela Vlade iz članka 9. točaka 1., 2., 3., 4. i 5. ovoga Poslovnika imaju svoje stručne radne skupine.«.
Članak 3.
U članku 11. stavak 1. mijenja se i glasi:
»Za obavljanje stručnih poslova Koordinacije za vanjsku i europsku politiku i ljudska prava, Koordinacije za sustav domovinske sigurnosti i hrvatske branitelje, Koordinacije za pravosuđe i upravu, Koordinacije za gospodarstvo i društvene djelatnosti, Koordinacije za upravljanje državnom imovinom, Kadrovske i Administrativne komisije, osnivaju se uredi tih radnih tijela, kao sastavni dio Glavnog tajništva Vlade.«.
U stavku 4. riječi: »državnih ureda« zamjenjuju se riječima: »središnjih državnih ureda«.
Članak 4.
Članak 12. mijenja se i glasi:
»Članak 12.
Koordinacija za vanjsku i europsku politiku i ljudska prava razmatra pitanja od značenja za međunarodni položaj Republike Hrvatske, suradnju, razvijanje i unaprjeđivanje odnosa Republike Hrvatske s drugim državama, međunarodnim organizacijama i drugim subjektima međunarodnog prava i međunarodnih odnosa, zaštitu prava i interesa pripadnika hrvatskog naroda u drugim državama, pripremu i izvršavanje preuzetih međunarodnih obveza Republike Hrvatske, sudjelovanje Republike Hrvatske u međunarodnoj razvojnoj pomoći i suradnji, promociju hrvatskog gospodarstva u inozemstvu te sklapanje i izvršavanje međunarodnih ugovora iz navedenih područja.
Koordinacija razmatra pitanja od značenja za sudjelovanje Republike Hrvatske u radu tijela Europske unije, usklađuje i predlaže stajališta u pitanjima od posebne važnosti za Republiku Hrvatsku koja će zastupati predstavnici Republike Hrvatske u postupku donošenja propisa i odluka u okviru institucija i tijela Europske unije, kao i pitanja koja se odnose na usklađivanje pravnog sustava Republike Hrvatske s pravnim sustavom Europske unije, djelovanje predstavnika tijela državne uprave u radu institucija i tijela Europske unije, koordinaciju stavova Republike Hrvatske u postupcima pokrenutim protiv Republike Hrvatske zbog povrede prava Europske unije te suradnju s Hrvatskim saborom u području vanjskih i europskih poslova.
Koordinacija razmatra pitanja zaštite i promicanja ljudskih prava u Republici Hrvatskoj, prikuplja podatke o stanju ljudskih prava i prava nacionalnih manjina, skrbi o osobito osjetljivim društvenim skupinama, ocjenjuje stanje ljudskih prava i prava nacionalnih manjina, razmatra prigovore o stanju ljudskih prava koji su upućeni Republici Hrvatskoj od strane međunarodnih organizacija i uspoređuje ih sa stvarnim stanjem, potiče nadležna tijela državne uprave na rješavanje neposrednih problema u pitanjima ljudskih prava, te predlaže Vladi mjere za rješavanje određenih problema i poboljšanje stanja ljudskih prava, te sklapanje i izvršavanje međunarodnih ugovora iz navedenih područja.«.
Članak 5.
Članak 13. mijenja se i glasi:
»Članak 13.
Koordinacija za sustav domovinske sigurnosti i hrvatske branitelje razmatra