 koje će biti angažirane u gašenju šumskih požara tijekom protupožarne sezone, osigurat će se od 1. lipnja do 30. rujna 2015. godine.
Izvršitelji zadatka: Ministarstvo obrane Državna uprava za zaštitu i spašavanje Rok izrade Operativnog plana: 1. travanj 2015. godine
33. Zadužuju se jedinice lokalne i područne (regionalne) samouprave da, sukladno Planu motriteljsko-dojavne službe, u svim gradovima odnosno općinama na jadranskom području prije i tijekom turističke sezone te na žitorodnim područjima pred žetvenu sezonu i ostalim ugroženim područjima, ustroje i opreme potrebnom opremom izviđačko-preventivne ophodnje, koje će na licu mjesta poduzimati mjere za uklanjanje potencijalnih izvora opasnosti, pravovremeno otkrivanje, javljanje i gašenje požara u samom začetku. U svrhu usklađivanja plana ophodnji i njihovih aktivnosti na području županije obvezno uključivati vatrogasne zajednice županija.
Hrvatske šume d.o.o. će u vrijeme vrlo velike i velike opasnosti od nastanka požara u šumama razvrstanim u I. stupanj opasnosti od požara, planirati i organizirati motriteljsko-dojavnu službu danonoćno (0 – 24 sata).
Javne ustanove za upravljanje nacionalnim parkovima, u danima velike i vrlo velike opasnosti od nastanka i širenja požara otvorenog prostora, planirati će i organizirati danonoćno dežurstvo, odnosno povećati broj ophodnji i ekipa na terenu. Za građevine i površine koje su planom predviđene za čuvanje uspostaviti odgovarajuću čuvarsku službu.
Obveznici donošenja planova motriteljsko-dojavne službe (Hrvatske šume d.o.o. i javne ustanove za upravljanje nacionalnim parkovima, gradovi, općine) dostavit će svoje planove Županijama, koje će iste objediniti i uskladiti te konačni županijski plan motriteljsko-dojavne službe, izviđačko-preventivnih ophodnji i popis građevina i površina koje su planom čuvanja predviđene za čuvanje, dostaviti teritorijalno nadležnom Područnom uredu Državne uprave za zaštitu i spašavanje i vatrogasnoj zajednici županije, najkasnije do roka predviđenog za provedbu ove točke.
Izvršitelji zadatka: župan, gradonačelnik, općinski načelnik Hrvatske šume d.o.o. Javne ustanove za upravljanje nacionalnim parkovima Sudjelovatelji: Vatrogasne zajednice županija Rok: 15. svibnja 2015. godine
34. Lokalne podružnice – Uprave šuma će u suradnji s jedinicama lokalne i područne (regionalne) samouprave utvrditi načine i uvjete korištenja raspoložive teške (građevinske) mehanizacije za eventualnu žurnu izradu prosjeka i probijanja protupožarnih putova radi zaustavljanja širenja šumskog požara. Uz navedeno, jedinice lokalne i područne (regionalne) samouprave planirat će načine i postupke brzog premještanja navedene mehanizacije. Za potrebe žurnog prebacivanja navedene mehanizacije s kopna na otoke i obratno predvidjeti sudjelovanje Oružanih snaga Republike Hrvatske s odgovarajućim prijevoznim sredstvima, tehnikom i osposobljenim ljudstvom.
Popis raspoložive teške (građevinske) mehanizacije s razrađenim planom aktiviranja (angažiranja), odmah po isteku roka za izvršenje, dostaviti nadležnom Područnom uredu Državne uprave za zaštitu i spašavanje i vatrogasnoj zajednici županije.
Izvršitelji zadatka: Podružnice Uprava šuma župan, gradonačelnik, općinski načelnik Sudjelovatelji: Ministarstvo obrane Vatrogasne zajednice županija Rok: 15. svibnja 2015. godine
35. Za potrebe intervencije gašenja požara i izrade šumskih prosjeka u akcijama sprječavanja širenja nastalog požara pri pravnim osobama koje gospodare šumama planirati, osposobiti i opremiti s odgovarajućom opremom i sredstvima veze radne ekipe šumarskih djelatnika.
Popis ekipa s opremom te Plan angažiranja dostaviti teritorijalno nadležnom Područnom uredu Državne uprave za zaštitu i spašavanje i vatrogasnoj zajednici županije.
Izvršitelji zadatka: Rok: Hrvatske šume d.o.o. 15. svibnja 2015. godine
36. Jedinice lokalne i područne (regionalne) samouprave dužne su u svojim proračunima predvidjeti financijska sredstva za održavanje vatrogasne tehnike i opreme te prije početka 