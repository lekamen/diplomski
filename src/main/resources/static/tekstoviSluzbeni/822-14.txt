 materijale za pojedine inicijative iz nadležnosti Službe; izrađuje upute, analize i izvješća iz svojeg djelokruga. Služba sudjeluje u izradi programa razvojne suradnje Republike Hrvatske, te kontaktira i surađuje s drugim tijelima u zemlji i inozemstvu na provedbi tih programa, kao i korisnicima razvojne pomoći u zemljama primateljicama. Provodi mjere programa razvojne suradnje i aktivnosti usmjerene kvalitetnoj provedbi tih mjera, priprema javne pozive za podnošenje zahtjeva i druge akte vezane uz provedbu programa. Služba predlaže sadržaje ugovora i sporazuma o bilateralnoj i multilateralnoj suradnji i njihovu provedbu te ih priprema za potpisivanje. Unutar Ministarstva koordinira i surađuje sa svim ustrojstvenim jedinicama Ministarstva po raznim pitanjima vezano uz službenu razvojnu i humanitarnu pomoć.
Služba pruža savjetodavnu i stručnu pomoć hrvatskim braniteljima i članovima njihovih obitelji u ostvarivanju prava propisanih Zakonom o pravima hrvatskih branitelja iz Domovinskog rata i članova njihovih obitelji.
Služba organizira sajmove, okrugle stolove, konvencije, konferencije i tribine vezano uz braniteljsko zadružno poduzetništvo te sudjeluje u stručnim, znanstvenim i drugim skupovima, predstavljajući Ministarstvo, a koje organiziraju druga tijela državne uprave, jedinice lokalne i područne (regionalne) samouprave, organizacije civilnog društva te drugi subjekti.
Služba obavlja druge poslove koji su joj stavljeni u nadležnost posebnim zakonom ili drugim propisima.«.
Članak 27.
Naslov iznad članka 21. mijenja se i glasi:
»3.2. Sektor za psihosocijalnu, zdravstvenu i savjetodavnu pomoć«.
Članak 28.
Članak 21. mijenja se i glasi:
»Sektor za psihosocijalnu, zdravstvenu i savjetodavnu pomoć provodi Nacionalni program psihosocijalne i zdravstvene pomoći sudionicima i stradalnicima Domovinskog rata, Drugog svjetskog rata te povratnicima iz mirovnih misija te obavlja poslove pružanja stručne i pravne pomoći u ostvarivanju statusnih prava hrvatskih branitelja iz Domovinskog rata i članova njihovih obitelji propisanih Zakonom o pravima hrvatskih branitelja iz Domovinskog rata i članova njihovih obitelji i drugim propisima. Sektor organizira, prati i nadzire provedbu programa psihosocijalne pomoći u centrima za psihosocijalnu pomoć, prati i nadzire provedbu zdravstvenog dijela programa u regionalnim centrima za psihotraumu i Nacionalnom centru za psihotraumu te prati međunarodne politike, programe i suvremena znanstvena dostignuća. Sektor u suradnji s Ministarstvom unutarnjih poslova prati podatke o izvršenim samoubojstvima hrvatskih branitelja, a u suradnji s Hrvatskim zavodom za javno zdravstvo prati podatke o obolijevanju i smrtnosti među hrvatskim braniteljima.
Sektor organizira i prati procese pružanja psihološke i pravne podrške u sporovima u kojima su stranke žrtve ili svjedoci seksualnog nasilja počinjenog tijekom ratnih zbivanja te organizira posebne programe izobrazbe namijenjene stručnjacima u radu s osobama koje su pretrpjele ratno silovanje u suradnji s Ministarstvom pravosuđa.
Organizira godišnje konferencije djelatnika Područnih jedinica i stručnih suradnika županijskih Centara za psihosocijalnu pomoć.
Sektor organizira, prati i nadzire provedbu Programa za poboljšanje kvalitete življenja hrvatskih branitelja iz Domovinskog rata i članova njihovih obitelji, definira ciljne skupine koje će biti obuhvaćene sistematskim pregledima, organizira sistematske preglede te prati zdravstveno stanje korisnika.
Sektor pruža savjetodavnu pomoć i potporu korisnicima u svim aktivnostima i programima koje provodi Ministarstvo; surađuje s udrugama na lokalnoj razini, surađuje s drugim tijelima državne uprave, lokalne samouprave, i drugim institucijama na lokalnoj razini. Kontinuirano prati i analizira stanje te na temelju prikupljenih podataka predlaže mjere za poboljšanje statusa i položaja hrvatskih branitelja i članova njihovih obitelji.
Sektor je zadužen za administrativne poslove vezane za rad Povjerenstva za ispitivanje