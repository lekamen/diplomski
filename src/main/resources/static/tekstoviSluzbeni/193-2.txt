ribarstva vrši administrativnu kontrolu Zahtjeva pri čemu utvrđuje pravovremenost i potpunost Zahtjeva te udovoljavanje uvjetima propisanim ovim Pravilnikom što se utvrđuje uvidom u službene evidencije koje vodi Ministarstvo i u Zahtjev.
(2) Za nepotpune, ali pravodobno podnesene Zahtjeve od podnositelja se Zahtjevom za dopunu traži dostavljanje dodatne dokumentacije, obrazloženje, tumačenje ili ispravak podataka potrebnih za dovršenje administrativne kontrole Zahtjeva.
(3) Podnositelj je dužan zatraženu dopunu iz stavka 2. ovoga članka dostaviti preporučenom poštom s povratnicom u roku od sedam kalendarskih dana od dana zaprimanja Zahtjeva za dopunu.
(4) Potpuni i pravovremeno dopunjeni Zahtjevi ulaze u daljnju obradu te se vrši njihov konačni obračun i izrađuje tablični prikaz.
Neudovoljavanje uvjetima za dodjelu tržišne kompenzacije
Članak 9.
(1) Neudovoljavanje uvjetima za dodjelu tržišne kompenzacije podrazumijeva:
a. neispunjavanje uvjeta i kriterija propisanih ovim Pravilnikom,
b. namjerno davanje krivih podataka u Zahtjevu,
c. nepravovremeno dostavljeni i nepravodobno dopunjeni Zahtjevi.
(2) Zahtjevi koji neudovoljavaju uvjetima i kriterijima propisanim ovim Pravilnikom ne ulaze u daljnju obradu propisanu člankom 8. stavkom 4. ovog Pravilnika.
Isplata tržišne kompenzacije
Članak 10.
(1) Nakon završene administrativne obrade Zahtjeva Uprava ribarstva izrađuje slog za isplatu i upućuje ga Agenciji za plaćanja koja vrši isplatu prema korisnicima.
(2) Agencija za plaćanja vrši isplatu na račun korisnika te o izvršenim isplatama po korisnicima po utvrđenim razdobljima izvještava Ministarstvo slanjem izvješća o isplatama u elektronskom obliku u roku od petnaest dana nakon izvršene isplate.
(3) Ribarska zadruga dužna je u roku od petnaest dana od izvršene isplate od strane Agencije za plaćanja izvršiti isplatu tržišne kompenzacije svojim članovima.
Povrat sredstava
Članak 11.
(1) Ministarstvo može zahtijevati povrat isplaćenih novčanih sredstava na temelju Odluke o povratu isplaćenih sredstava, i to u slučaju:
a. administrativne pogreške i pogrešne isplate;
b. da se inspekcijskim nadzorom utvrdi nepravilnosti i neudovoljavanje uvjetima propisanim ovim Pravilnikom.
(2) Odluka o povratu iz stavka 1. ovog članka je konačna.
(3) Na temelju Odluke o povratu isplaćene potpore korisnik je dužan izvršiti povrat sredstava u roku od 30 kalendarskih dana od dana primitka Odluke na žiro račun koji je sastavni dio Odluke.
(4) Ukoliko korisnik nije izvršio povrat sredstava iz stavka 3. ovoga članka, Uprava ribarstva će prilikom administrativne kontrole obračunati iznos za koji nije izvršen povrat kroz naredna obračunska razdoblja istog korisnika, do potpunog namirenja, ukoliko je isto moguće.
(5) U slučaju da se povrat ne može izvršiti sukladno stavku 4. ovog članka, na iznos koji podliježe povratu se nakon isteka roka iz stavka 3. ovog članka obračunava zakonska zatezna kamata.
(6) U slučaju nepoštivanja roka za povrat sredstava Ministarstvo će zatražiti zaštitu svojih prava putem nadležnog suda.
Evidencija
Članak 12.
Uprava ribarstva vodi evidenciju svih zaprimljenih, odobrenih, isplaćenih i Zahtjeva koji nisu ušli u daljnju obradu.
Inspekcijski nadzor
Članak 13.
(1) Inspekcijski nadzor odobrenih Zahtjeva provodi ribarska inspekcija.
(2) Inspekcijskim nadzorom tijekom jedne godine mora biti obuhvaćeno najmanje deset posto od svih korisnika kojima je odobren Zahtjev.
(3) U slučaju nepravilnosti utvrđenih tijekom inspekcijskog nadzora, a na temelju Zapisnika o inspekcijskom nadzoru odobrenih Zahtjeva, Ministarstvo može zatražiti povrat čitavog ili dijela isplaćenih novčanih sredstava, sukladno članku 11. stavku 1. točki b. ovoga Pravilnika.
(4) Inspekcijskim nadzorom na terenu kontrolira se sljedeće:
a) da li je korisnik vlasnik/ovlaštenik povlastice za gospodarski ribolov na moru;
b) dostava izvješća/očevidnika;
c) obračun iznosa tržišne kompenzacije za određeno obračunsko razdoblje sukladno priloženim obrascima;
d) računi za prodane i