 upisnik za mlađe punoljetnike (Kmp)
Članak 203.a
U upisnik Kmp općinski i županijski sudovi upisuju optužnice protiv mlađih punoljetnika.
2.b Kazneni upisnik za kaznena djela kaznenopravne zaštite djece (Kzd)
Članak 203.b
U upisnik Kzd općinski i županijski sudovi upisuju optužnice protiv odraslih počinitelja kaznenih djela kaznenopravne zaštite djece.«.
Članak 40.
U članku 204. stavak 2. briše se.
Članak 41.
Iza članka 204. dodaju se članci 204.a i 204.b s naslovima iznad njih koji glase:
»3.a Upisnik za izvanraspravno kazneno vijeće za mladež (Kvm)
Članak 204.a
U upisnik Kvm općinski i županijski sudovi upisuju žalbe protiv rješenja suca za mladež općinskog i županijskog suda o spajanju ili razdvajanu postupka, o određivanju pritvora ili odbijanju prijedloga za određivanje pritvora maloljetniku, o određivanju, produljenju i ukidanju privremenog smještaja maloljetnika u ustanovu socijalne skrbi ili stavljanju maloljetnika pod nadzor centra za socijalnu skrb do podnošenja prijedloga za sankciju, o istražnom zatvoru prema maloljetniku, o upućivanju maloljetnika u odgojnu ustanovu ili odgojni zavod prije pravomoćnosti rješenja o odgojnoj mjeri ako o tome nije odlučilo raspravno vijeće već se odluka donosi naknadno, o odbijanju prijedloga državnog odvjetnika za provođenje dokaznog ročišta, o troškovima postupka, o prijedlogu za opoziv uvjetne osude, o produljenju ili ukidanju istražnog zatvora nakon potvrđivanja optužnice u predmetima protiv mlađih punoljetnika i predmetima kaznenopravne zaštite djece te na odluke suca istrage za mladež o određivanju istražnog zatvora protiv maloljetnika.
3.b Upisnik o izdanim i primljenim potvrdama u svrhu priznanja i izvršenja odluka o novčanoj kazni između država članica Europske unije Kv-eu
Članak 204.b
U upisnik Kv-eu općinski sudovi upisuju predmete vezano za postupanje po izdanim i primljenim potvrdama u svrhu priznanja i izvršenja odluka o novčanoj kazni između država članica Europske unije.«.
Članak 42.
U članku 205. iza riječi: »sudova« dodaju se riječi: »osim onih koji se upisuju u neki drugi upisnik«.
Članak 43.
Iza članka 205. dodaje se članak 205.a s naslovom iznad njega koji glase:
»4.a Upisnik za optužno vijeće za mladež (Kovm)
Članak 205.a
U upisnik Kovm općinski i županijski sudovi upisuju predmete iz nadležnosti optužnog vijeća za mladež tih sudova u predmetima protiv mlađih punoljetnika i predmetima kaznenopravne zaštite djece.«.
Članak 44.
Iza članka 206. dodaje se članak 206.a s naslovom iznad njega koji glase:
»5.a Upisnik za razne kaznene predmete prema Zakonu o sudovima za mladež (Krm)
Članak 206.a
U upisnik Krm općinski i županijski sudovi upisuju zamolnice drugih sudova za obavljanje radnji u kaznenom postupku iz nadležnosti Zakona o sudovima za mladež, kao i sve ostale kaznene predmete koje nije moguće upisati u neki drugi upisnik, a odnose se na postupanje u predmetima prema Zakonu o sudovima za mladež.«.
Članak 45.
U članku 209. stavak 2. mijenja se i glasi:
»(2) U upisnik P županijski sudovi upisuju predmete povodom tužbi na temelju Zakona o radu i Zakona o suzbijanju diskriminacije.«.
Članak 46.
Iza članka 209. dodaju se članci 209.a, 209.b, 209.c, 209.d, 209.e i 209.f s naslovima iznad njih koji glase:
»8.a Upisnik za obiteljske sporove (P Ob)
Članak 209.a
U upisnik P Ob općinski sudovi upisuju parnične predmete prema odredbama Obiteljskog zakona.
8.b Upisnik za predmete naknade štete (Pn)
Članak 209.b
U upisnik Pn općinski sudovi upisuju parnične predmete povodom podnesenih tužbi u sporovima radi naknade štete.
8.c Upisnik predmeta smetanja posjeda (Psp)
Članak 209.c
U upisnik Psp općinski sudovi upisuju parnične predmete povodom podnesenih tužbi u sporovima zbog smetanja posjeda.
8.d Upisnik za radne sporove (Pr)
Članak 209.d
U upisnik Pr općinski sudovi upisuju parnične predmete povodom podnesenih tužbi u sporovima iz radnih odnosa.
8.e Upisnik stambenih sporova (Ps)
Članak 209.e
U upisnik Ps općinski sudovi upisuju parnične predmete povodom podnesenih tužbi u