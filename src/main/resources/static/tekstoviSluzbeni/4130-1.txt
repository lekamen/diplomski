 funkcionalnostima koje su operatori zatražili od tužitelja i čija implementacija je stvar poslovnog odnosa tužitelja i ostalih operatora. Smatra da je takvim postupanjem tuženik prekoračio svoje ovlasti iz članka 112. ZEK-a, jer inspektor u postupku inspekcijskog nadzora nije ovlašten određivati nove obveze. Nadalje, u odnosu na točku 15. Privitka 1. rješenja »Svi parametri definirani jedinstvenim veleprodajnim zahtjevom« ističe da bi ta funkcionalnost omogućila operatorima podnošenje veleprodajnog zahtjeva u elektroničkom obliku, bez potrebe prilaganja potpisanog papirnatog obrasca dok je odlukom Vijeća tuženika od 28. kolovoza 2012., propisana isključiva obveza tužitelja omogućiti podnošenje skeniranog obrasca jedinstvenog veleprodajnog zahtjeva putem B2B servisa. Tom odlukom je jedinstveni veleprodajni obrazac predviđen kao obrazac kojeg operator treba vlastoručno potpisati. Stoga smatra da je tuženik prekoračio svoje zakonske ovlasti. Predlaže Sudu da se osporeno rješenje poništi te da se s obzirom na složenost upravne stvari te boljeg razjašnjenja stanja stvari održi usmena rasprava.
U odgovoru na tužbu tuženik navodi da se spor odnosi na regulatorne obveze tužitelja, kao operatora sa značajnom tržišnom snagom, a koje regulatorne obveze su tužitelju određene sukladno odredbama članka 56., 58., 59. i 61. ZEK-a. Navodi da je izreka osporenog rješenja određena, tužitelj nije implementirao sve zahtijevane funkcionalnosti u B2B servise te su mu naloženi rokovi implementacije, a kako se obveze koje je potrebno ispuniti u odnosu na B2B servise jasno navode u analizama koje su tužitelju dobro poznate, a što je dodatno sadržano i u obrazloženju osporenog rješenja, jasno je o kojim funkcionalnostima se radi jer je sastavni dio osporenog rješenja Privitak 1. Uvjeti i rokovi primjene web servisa odnosno B2B servisa određeni su ranijom odlukom Vijeća HAKOM-a, klasa: 023-01/11-02/76, urbroj: 376-12/VŠ-11-10(MW) od 7. prosinca 2011. Nadalje, što se tiče implementacija »Storno funkcionalnost« i »Dostavljanje podataka o dostupnoj brzini prilikom odbijanja zahtjeva«, upućuje na odredbu članka 112. stavka 1. točka 22. ZEK-a, prema kojoj tuženik može narediti poduzimanje mjera u skladu sa svrhom inspekcijskog nadzora. Svrha nadzora je u slučaju utvrđivanja neispunjenja određenih obveza osigurati njihovo ispunjenje što bi u predmetnom slučaju značilo uspostavljanje cjelovitog B2B servisa, koje bi sada u konačnici ispunio svoju svrhu brze elektroničke razmjene zahtjeva za veleprodajnu uslugu i ostalih podataka između tužitelja i operatora korisnika. U tom smislu je uočena potreba implementacije tih funkcionalnosti kako bi se olakšali procesi, što je utvrđeno uvidom u komentare operatora korisnika tijekom postupka predmetnog nadzora te u komentarima na javnim raspravama u pojedinim postupcima koji se vode pred HAKOM-om. Implementacija spornih funkcionalnosti olakšava i ubrzava postupak realizacije veleprodajnih usluga, zbog kojih je uopće uspostavljena mogućnost korištenja B2B servisa. Na taj način izbjegava se prepreka razvoju tržišnog natjecanja koje je Vijeće HAKOM-a prepoznalo u analizama mjerodavnih tržišta. U odnosu na implementaciju funkcionalnosti »Svi parametri definirani jedinstvenim veleprodajnim zahtjevom«, tuženik ističe kako u osporenom rješenju nije od tužitelja zatražio da ukloni obrazac u skeniranom obliku, uvažavajući potrebu izmjene standardnih ponuda tužitelja koje trenutno sadržavaju odredbe prema kojima se veleprodajni zahtjev podnosi na obrascu iz Standardne ponude. Tuženik je osporenim rješenjem isključivo utvrdio obvezu tužitelja na implementiranje svih parametara iz papirnatog veleprodajnog zahtjeva u B2B sustav, a što upravo proizlazi iz odluke o jedinstvenoj proceduri. Naime, u izreci iste se jasno navodi kako »Zahtjev za predmetnu uslugu, kao i svi drugi zahtjevi/odgovori T-Coma u svrhu pružanja usluga iz Standardne ponude podnose se i obrađuju isključivo putem tzv. B2B pristupa«. U istoj se spominje dostava