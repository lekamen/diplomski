 Zagreb,
26. Gradski ured za prostorno uređenje, izgradnju grada, graditeljstvo, komunalne poslove i promet, Zagreb,
27. Gradski ured za poljoprivredu i šumarstvo Grada Zagreba,
28. Vodoopskrba i odvodnja – Sektor vodoopskrbe, Sektor odvodnje,
29. Zagorski vodovod, Zabok,
30. Zagrebački električni tramvaj – Služba razvoja,
31. Zagrebački Holding – Služba za upravljanje projektima,
32. Zagrebački Holding, Podružnica ZGOS d.o.o.,
33. HRT, Odašiljači i veze d.o.o., Tv toranj Sljeme,
34. Zavod za prostorno uređenje Zagrebačke županije,
35. Gradski zavod za zaštitu spomenika kulture i prirode, Zagreb,
36. Upravni odjel za prostorno uređenje, gradnju i zaštitu okoliša Zagrebačke županije, Zagreb,
37. Upravni odjel za prostorno uređenje, gradnju i zaštitu okoliša Zagrebačke županije, ispostava Zaprešić,
38. Turistička zajednica Zagrebačke županije,
39. Turistička zajednica Stubičke Toplice,
40. Zagrebačka nadbiskupija,
41. Zagrebački sportski savez,
42. Hrvatski skijaški savez,
43. Zagrebački skijaški savez,
44. Hrvatski planinarski savez,
45. Hrvatski lovački savez,
46. Hrvatski biciklistički savez,
47. Hrvatska gorska služba spašavanja.
Javnopravno tijelo je dužno nositelju izrade na njegov zahtjev dostaviti i sve raspoložive podatke i drugu dokumentaciju iz svojega djelokruga, koji su potrebni za izradu Plana, a koji nisu sadržani u informacijskom sustavu.
Planirani rok za izradu Plana, odnosno njegovih pojedinih faza i rok za pripremu zahtjeva za izradu Plana tijela i osoba određenih posebnim propisima
X.
Rok za dostavu zahtjeva za izradu Plana je 20 dana od dana zaprimanja ove Odluke.
Rok za izradu prijedloga Plana je 50 dana od proteka roka iz stavka 1. ove točke.
Trajanje javnog uvida u prijedlog Plana je 30 dana.
Rok za pripremu izvješća o javnoj raspravi je 15 dana.
Rok za pripremu nacrta konačnog prijedloga Plana je 10 dana od proteka roka iz stavka 4. ove točke.
Ako se iz objektivnih razloga neki od rokova iz stavaka 1., 2., 3., 4. i 5. ove točke produlji, to se produljenje uz posebno obrazloženje ne smatra protivnim ovoj Odluci.
Izvori financiranja izrade Plana
XI.
Na temelju članka 63. stavka 1. Zakona, pisma namjere Grada Zagreba, klase: 350-02/14-006/1, urbroja: 251-02-01-14-2, od 9. rujna 2014. godine i u skladu s Ugovorom o financiranju izrade i donošenja Urbanističkog plana uređenja državnog značaja »Vršna zona«, klase: 350-02/15-006/1, urbroja: 251-02-01/1-15-6, sklopljenim 24. veljače 2015. godine između Ministarstva graditeljstva i prostornoga uređenja i Grada Zagreba, sredstva za izradu i donošenje tog plana osigurat će Grad Zagreb.
Druga pitanja značajna za izradu nacrta Plana
XII.
U svrhu donošenja ove Odluke, pozivom na odredbu članka 86. stavka 2. Zakona, od Ministarstva zaštite okoliša i prirode, sukladno odredbi članka 63. stavka 1. Zakona o zaštiti okoliša (»Narodne novine«, br. 80/2013 i 153/2013) pribavljeno je Mišljenje o potrebi provedbe strateške procjene utjecaja na okoliš, klase: 351-03/14-04/457, urbroja: 517-06-2-1-2-14-2, od 23. rujna 2014. godine a sukladno odredbi članka 48. stavka 6. Zakona o zaštiti prirode (»Narodne novine«, broj 80/2013) pribavljeno je Rješenje da je obvezna provedba Glavne ocjene prihvatljivosti za ekološku mrežu, klase: UP/I-612-07/14-60/115, urbroja: 517-07-2-2-14-5, od 22. prosinca 2014. godine.
Objava i stupanje na snagu ove Odluke
XIII.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/193
Urbroj: 50301-05/05-15-3
Zagreb, 28. svibnja 2015.
Predsjednik Zoran Milanović, v. r.
