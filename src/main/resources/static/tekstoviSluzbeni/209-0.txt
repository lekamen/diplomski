10 28.01.2015 Presuda i Rješenje Visokog upravnog suda Republike Hrvatske, broj: Usoz-12/2013-9 od 29. listopada 2014.
VISOKI UPRAVNI SUD REPUBLIKE HRVATSKE
210
PRESUDA
i
RJEŠENJE
Visoki upravni sud Republike Hrvatske u vijeću sastavljenom od sudaca toga suda Ane Berlengi Fellner predsjednice vijeća, Slavice Marić – Okičić, Gordane Marušić – Babić, Biserke Kalauz i Fedore Lovričević – Stojanović članica vijeća, te sudske savjetnice Branke Cvitanović, zapisničarke, u postupku ocjene zakonitosti općeg akta pokrenutom u povodu zahtjeva Rockwool Adriatic d.o.o. Pićan, Poduzetnička zona Pićan 1, koje zastupaju Alberto Petro i Felix Guerin, putem punomoćnika odvjetnika Odvjetničkog društva Žurić i partneri d.o.o. Zagreb, Ivana Lučića 2a/15, i po službenoj dužnosti, na sjednici vijeća održanoj 29. listopada 2014.
presudio je
Ukida se odredba članka 4. Odluke o izmjeni i dopuni Odluke o komunalnoj naknadi (Službene novine Općine Pićan 4/13) u dijelu u kojem glasi; »a primjenjuje se od 1. siječnja 2013. godine«.
i
riješio je
Postupak u povodu zahtjeva se obustavlja.
Obrazloženje
Podnositelj Rockwool Adriatic d.o.o. podnio je zahtjev za ocjenu zakonitosti članaka 1. i 2. Odluke o izmjeni i dopuni Odluke o komunalnoj naknadi Općine Pićan (Službene novine Općine Pićan, broj: 11/12) i odredbe članka 1. Odluke o određivanju vrijednosti boda za izračun komunalne naknade (Službene novine Općine Pićan, broj 11/12). Uz zahtjev je podnesen i prijedlog za donošenje rješenja o obustavi izvršenja osporenih općih akata, do donošenja presude suda.
Budući da se zahtjev podnositelja odnosi na ocjenu zakonitosti dva opća akta to je, u dijelu u kojem se zahtjev odnosi na Odluku o izmjeni i dopuni Odluke o komunalnoj naknadi (Službene novine Općine Pićan, broj: 11/12.) predmet u Sudu zaprimljen pod brojem: Usoz-12/13, a u dijelu u kojem se odnosi na ocjenu zakonitosti Odluke o određivanju vrijednosti boda za izračun komunalne naknade (Službene novine Općine Pićan, broj 11/12.) pod brojem: Usoz-13/13.
Odredbom članka 1. Odluke o izmjeni i dopuni Odluke o komunalnoj naknadi izmijenjen je članak 8. Odluke o komunalnoj naknadi (Službene novine Općine Pićan broj: 7/01 i 7/07) dok je odredbom članka 2. izmijenjen članak 9. iste Odluke.
Razlozi na kojima podnositelj temelji prijedlog posebno se ne iznose zbog načina na koji je riješen ovaj upravni spor.
Odredbom članka 88. stavka 2. Zakona o upravnim sporovima (»Narodne novine«, broj 20/10. i 143/12.) propisano je da će sud rješenjem obustaviti postupak kad prestanu postojati pretpostavke za njegovo vođenje.
Uz očitovanje Općinskog vijeća Općine Pićan dostavljena je Odluka o izmjeni i dopuni Odluke o komunalnoj naknadi (Službene novine Općine Pićan, broj 4/13.) kojom su u cijelosti izmijenjene odredbe članka 8. i 9. Odluke o komunalnoj naknadi (Službene novine Općine Pićan broj: 7/01, 7/07 i 11/12.).
Prema članku 4. ove Odluke, ista stupa na snagu osmog dana od dana objave u Službenim novinama Općine Pićan, a primjenjuje se od 1. siječnja 2013.
Odredbom članka 73. Zakona o lokalnoj i područnoj (regionalnoj) samoupravi (»Narodne novine«, broj: 19/13 – pročišćeni tekst) propisano je da se opći akt prije nego što stupi na snagu obavezno objavljuje u službenom glasniku jedinice lokalne i područne (regionalne) samouprave i stupa na snagu najranije osmi dan od dana njegove objave, a iznimno, općim se aktom može iz osobito opravdanih razloga odrediti da stupa na snagu danom objave. Prema odredbi stavka 5. ovog članka Zakona opći akt ne može imati povratno djelovanje.
Prema shvaćanju Suda, navedene zakonske odredbe odnose se i na izmjene, odnosno izmjene i dopune općeg akta.
Odluku o izmjeni i dopuni Odluke o komunalnoj naknadi (Službene novine Općine Pićan 4/13) Općinsko vijeće Općine Pićan donijelo je na sjednici održanoj dana 28. ožujka 2013. Odredbom članka 4. ove Odluke, kao što je naprijed navedeno, propisano je da Odluka stupa na snagu osmog dana od dana objave u Službenim novinama Općine Pićan, a primjenjuje se 