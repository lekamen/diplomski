 hektarima provoditi sljedeće poljoprivredne prakse korisne za klimu i okoliš (u daljnjem tekstu: zelene prakse):
– raznolikost usjeva
– održavanje trajnih travnjaka
– postojanje ekološki značajnih površina na poljoprivrednoj površini.
(2) Poljoprivrednici koji se bave ekološkim uzgojem izravno ispunjavaju uvjete za ostvarivanje zelenog plaćanja sukladno članku 43. stavku 11. Uredbe (EU) br. 1307/2013.
(3) Jednake prakse u smislu članka 43. stavka 3. Uredbe (EU) br. 1307/2013 neće se primjenjivati u provedbi programa izravnih plaćanja.
(4) Plaćanja za zelene prakse dodjeljuju se u obliku godišnjeg plaćanja po prihvatljivom hektaru kao postotak ukupne vrijednosti prava na plaćanja koje poljoprivrednik aktivira za svaku godinu u skladu s člankom 43. stavkom 9. podstavkom 3. Uredbe (EU) br. 1307/2013.
(5) Godišnji iznos nacionalne omotnice za zelene prakse, čije je financiranje propisano člankom 47. stavkom 1. Uredbe (EU) br. 1307/2013, propisat će Vlada uredbom iz članka 18. stavka 7. ovoga Zakona.
Raznolikost usjeva
Članak 40.
(1) Praksu vezanu uz raznolikost usjeva dužni su provoditi korisnici programa izravnih plaćanja s više od 10 hektara obradiva zemljišta sukladno članku 44. Uredbe (EU) br. 1307/2013, pri čemu se pod obradivim zemljištem ne smatraju poljoprivredne površine pod trajnim travnjacima, trajnim pašnjacima ili trajnim nasadima.
(2) Korisnik programa izravnih plaćanja koji posjeduje između 10 i 30 hektara obradiva zemljišta mora uzgajati barem dva različita usjeva, s time da glavni usjev ne smije zauzimati više od 75 % tog obradiva zemljišta.
(3) Korisnik programa izravnih plaćanja koji posjeduje više od 30 hektara obradiva zemljišta mora uzgajati najmanje tri usjeva, pri čemu glavni usjev ne smije zauzimati više od 75 % površine tog zemljišta ili dva glavna usjeva zajedno ne smiju zauzimati više od 95 % zemljišta.
Očuvanje trajnih travnjaka
Članak 41.
(1) Očuvanje trajnih travnjaka obvezno je za sve korisnike programa izravnih plaćanja koji su prijavili površine pod trajnim travnjacima u 2013. i 2015. godini sukladno članku 45. Uredbe (EU) br. 1307/2013.
(2) Očuvanje trajnih travnjaka iz stavka 1. ovoga članka primjenjuje se na nacionalnoj razini.
(3) Korisnici programa izravnih plaćanja ne smiju prenamijeniti niti obraditi okolišno-osjetljive travnjake na području obuhvaćenom Uredbom o ekološkoj mreži (»Narodne novine«, br. 124/13.).
(4) Agencija za plaćanja svake će godine pratiti kretanje omjera površina trajnih travnjaka u odnosu na ukupnu poljoprivrednu površinu te ga uspoređivati s referentnim omjerom.
(5) Referentni omjer iz stavka 4. ovoga članka predstavlja omjer zbroja površina trajnih travnjaka koje su korisnici programa izravnih plaćanja prijavili u 2013. i 2015. godini u odnosu na ukupnu poljoprivrednu površinu koju su korisnici prijavili u 2015. godini.
(6) U slučaju smanjenja omjera površina trajnih travnjaka u određenoj godini u odnosu na referentni omjer primijenit će se mjere koje će ministar propisati pravilnikom.
Ekološki značajne površine
Članak 42.
(1) Sukladno članku 46. Uredbe (EU) br. 1307/2013 korisnik programa izravnih plaćanja, koji je u jedinstvenom zahtjevu prijavio korištenje više od 15 hektara obradiva zemljišta, dužan je osigurati da najmanje 5 % obradiva zemljišta bude ekološki značajna površina pri čemu se pod obradivim zemljištem ne smatraju poljoprivredne površine pod trajnim travnjacima, trajnim pašnjacima ili trajnim nasadima.
(2) Vrste i karakteristike ekološki značajnih površina, konverzijske i ponderacijske faktore te druge pojedinosti za provedbe ove prakse propisat će ministar pravilnikom.
Plaćanje za mlade poljoprivrednike
Članak 43.
(1) Plaćanje za mlade poljoprivrednike ostvarit će, sukladno članku 50. Uredbe (EU) br. 1307/2013, korisnik programa izravnih plaćanja koji:
– udovolji uvjetima za ostvarenje osnovnog plaćanja
– nije stariji od 40 godina u godini podnošenja zahtjeva za program izravnih plaćanja i
– prvi put osniva poljoprivredno gospodarstvo kao nositelj