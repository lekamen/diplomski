110 13.10.2015 Zakon o dopunama Zakona sudskim pristojbama
HRVATSKI SABOR
2133
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O DOPUNAMA ZAKONA O SUDSKIM PRISTOJBAMA
Proglašavam Zakon o dopunama Zakona o sudskim pristojbama, koji je Hrvatski sabor donio na sjednici 25. rujna 2015. godine.
Klasa: 011-01/15-01/120 Urbroj: 71-05-03/1-15-2 Zagreb, 1. listopada 2015.
Predsjednica Republike Hrvatske Kolinda Grabar-Kitarović, v. r.
ZAKON
O DOPUNAMA ZAKONA O SUDSKIM PRISTOJBAMA
Članak 1.
U Zakonu o sudskim pristojbama (»Narodne novine«, br. 74/95., 57/96., 137/02., 125/11., 112/12. i 157/13.) u članku 6. stavku 1. iza riječi: »kuna« dodaju se riječi: »i ako je propisano da se pristojba može uplatiti izravno na za to namijenjen račun bez obzira na iznos pristojbe«.
Članak 2.
U Tar. br. 1. stavku 4. iza riječi: »ovrhe« dodaju se riječi: »ako je prijedlog za odgodu ovrhe odbijen«.
Članak 3.
U Tar. br. 18. dodaje se stavak 4. koji glasi:
»(4) Pristojbe za izvatke iz stavaka 1. do 3. ovoga Tar. br. mogu se platnom karticom uplatiti na daljinu izravno na određeni račun kada se njihovo izdavanje traži putem javnog bilježnika, odvjetnika, kao i putem pravne osobe koja ima javne ovlasti.«.
Članak 4.
U Tar. br. 26. dodaju se stavci 4. i 5. koji glase:
»(4) Za upis promjene podataka jednostavnog društva s ograničenom odgovornošću plaća se pristojba od 30,00 kuna.
(5) Za podnesak kojim se sudskom registru dostavljaju podaci i priopćenja radi objave na internetskoj stranici sudskog registra plaća se pristojba od 100,00 kuna.«
Članak 5.
Ovaj Zakon objavit će se u »Narodnim novinama«, a stupa na snagu 1. studenoga 2015.
Klasa: 050-01/15-01/145 Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
