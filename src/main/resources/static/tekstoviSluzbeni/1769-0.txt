91 21.08.2015 Pravilnik o načinu i uvjetima za priznavanje prava samostalnih umjetnika na uplatu obveznih doprinosa za mirovinsko i zdravstveno osiguranje iz sredstava proračuna Republike Hrvatske
MINISTARSTVO KULTURE
1770
Na temelju članka 7. Zakona o pravima samostalnih umjetnika i poticanju kulturnog i umjetničkog stvaralaštva (»Narodne novine«, broj 43/96. i 44/96. – ispravak), ministar kulture donosi
PRAVILNIK
O NAČINU I UVJETIMA ZA PRIZNAVANJE PRAVA SAMOSTALNIH UMJETNIKA NA UPLATU OBVEZNIH DOPRINOSA ZA MIROVINSKO I ZDRAVSTVENO OSIGURANJE IZ SREDSTAVA PRORAČUNA REPUBLIKE HRVATSKE
DIO PRVI UVODNE ODREDBE
Predmet uređenja
Članak 1.
(1) Pravilnikom o načinu i uvjetima za priznavanje prava samostalnih umjetnika na uplatu obveznih doprinosa za mirovinsko i zdravstveno osiguranje iz sredstava proračuna Republike Hrvatske (u daljnjem tekstu: Pravilnik) uređuju se način i uvjeti za priznavanje prava samostalnom umjetniku na uplatu obveznih doprinosa za mirovinsko i zdravstveno osiguranje iz sredstava proračuna Republike Hrvatske, a čije umjetničko stvaralaštvo i javno djelovanje predstavlja zamjetan doprinos hrvatskoj kulturi i umjetnosti.
(2) Pravilnikom se uređuje način imenovanja i rada Stručnog povjerenstva za priznavanje prava samostalnih umjetnika (u daljnjem tekstu: Stručno povjerenstvo).
Rodna neutralnost izraza
Članak 2.
Izrazi koji se koriste u ovome Pravilniku, a imaju rodno značenje odnose se jednako na muški i ženski rod.
DIO DRUGI PRIZNAVANJE PRAVA SAMOSTALNOM UMJETNIKU NA UPLATU DOPRINOSA
Pravne pretpostavke za priznavanje prava
Članak 3.
(1) Samostalni umjetnik može steći pravo na uplatu obveznih doprinosa za mirovinsko i zdravstveno osiguranje iz sredstava proračuna Republike Hrvatske (u daljnjem tekstu: priznavanje prava na uplatu doprinosa) ako uz bavljenje profesionalnim umjetničkim stvaralaštvom i javnim djelovanjem primarno u Republici Hrvatskoj, kao glavnim zanimanjem, udovoljava umjetničkim brojčanim kriterijima iz IV. dijela Pravilnika, financijskim kriterijima iz članka 8. Pravilnika te ako njegovo umjetničko stvaralaštvo i javno djelovanje predstavlja zamjetan doprinos hrvatskoj kulturi i umjetnosti.
(2) Umjetničko stvaralaštvo i javno djelovanje samostalnog umjetnika u inozemstvu, u postupku priznavanja prava na uplatu doprinosa, priznaje se ako predstavlja doprinos hrvatskoj kulturi i umjetnosti.
Zamjetan doprinos hrvatskoj kulturi i umjetnosti
Članak 4.
U postupku priznavanja prava na uplatu doprinosa, Stručno povjerenstvo usvojit će zahtjev podnositelja ako, uz udovoljavanje kriterijima Pravilnika, njegovo umjetničko stvaralaštvo i javno djelovanje po kvaliteti, originalnosti, kreativnosti i stručnom dostignuću predstavlja zamjetan doprinos hrvatskoj kulturi i umjetnosti.
Vrijeme podnošenja zahtjeva
Članak 5.
Zahtjev za priznavanje prava na uplatu doprinosa podnosi se Stručnom povjerenstvu, pri Hrvatskoj zajednici samostalnih umjetnika (u daljnjem tekstu: HZSU), u vremenu od 1. do 15. ožujka tekuće godine.
Potrebna dokumentacija u postupka priznavanja prava na uplatu doprinosa
Članak 6.
U postupku priznavanja prava na uplatu doprinosa, umjetnik je obvezan dostaviti:
1. zahtjev za priznavanje prava na uplatu doprinosa
2. popis sveukupnog profesionalnog umjetničkog javnog djelovanja po godinama
3. potvrdu umjetničke strukovne udruge (iz članka 10. točke 3. Pravilnika, koja je imenovala članove i zamjenike članova Stručnih povjerenstava) primarnog područja umjetničkog stvaralaštva podnositelja zahtjeva o ispunjavanju umjetničkih brojčanih kriterija iz IV. dijela Pravilnika, u kojoj je po godinama navedeno i zbrojeno profesionalno umjetničko javno djelovanje posljednjih pet kalendarskih godina
4. dokumentaciju o realizaciji u primarnom području umjetničkog stvaralaštva posljednjih pet kalendarskih godina i
5. presliku osobne iskaznice.
Razdoblje razmatranja umjetničkog stvaralaštva te potreban broj godina profesionalnog umjetničkog javnog djelovanja
Članak 7.
(1) Stručno povjerenstvo će razmatrati