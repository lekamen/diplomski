 roku do 30 dana od dana primitka rješenja ukoliko su isti već sklopljeni ne može biti predmet odlučivanja od strane tuženika. Posljedično tome, rješenjem tuženik postupa protivno članku 112. a u svezi s člankom 111. ZEK-a, izlazeći sadržajem rješenjem izvan djelokruga i nadležnosti kojem su mu kao javnopravnom tijelu dane ZEK-om. Također, tužitelj upućuje na povredu odredaba Zakona o općem upravnom postupku navodeći da rješenje nema valjano obrazloženje u smislu odredbe članka 98. stavka 5. Zakona o općem upravnom postupku, jer se u njemu ne iznosi utvrđeno činjenično stanje i pravni propisi te razlozi koji s obzirom na utvrđeno činjenično stanje upućuje na rješenje dano u izreci. Time tužitelju kao adresatu rješenja ostaju nepoznati razlozi zbog kojih je ono doneseno, čime mu je naprijed otežano uspješno pobijati njegovu zakonitost i svrhovitost. Osim toga tuženik je propustio utvrditi i pravo stanje stvari čime je povrijedio načelo utvrđivanja materijalne istine iz članka 8. Zakona o općem upravnom postupku pa je rješenje iz ovog razloga nezakonito i nepravilno. Vezano za nepotpuno i nepravilno utvrđeno činjenično stanje tužitelj ističe da tuženik nije prije donošenja pobijanog akta na bilo koji način upoznao tužitelja s činjenicama ili dokazima o utvrđenom stanju, pa posljedično nije niti omogućio tužitelju kao stranci u upravnom postupku, detaljno se očitovati o utvrđenom činjeničnom stanju. Naime, tužitelj je u svojem jedinom očitovanju ukratko pojasnio detalje svoji ponuda, te je istaknuo kako ono isključuje popuste isključivo u prometnom dijelu ponude te da ne sadrži popust na pristupnom dijelu svojih ponuda. Nadalje tuženiku je člankom 63. stavak 4. ZEK-a određeno da u svrhu promicanja djelatnog tržišnog natjecanja i zaštite interesa krajnjih korisnika može primijeniti sljedeće mjere na operatora sa značajnijom tržišnom snagom: utvrđivanje najviše razine maloprodajnih cijena usluga, nadzor pojedinačnih cijena usluga te troškovnu usmjerenost usluga, određivanje cijena usluga prema cijenama usporedivim tržištima. Stoga, ako je tuženik i imao pravo na tužitelja primijeniti gore navedene mjere u nazoru maloprodajnih cijena, tužitelj smatra da je tuženik u predmetnom postupku prekoračio svoje ovlasti određene ZEK-om, budući da je tužitelju izričito zabranio sklapanje ugovora iz javne nabave u gore navedenim postupcima javne nabave odnosno naredio tužitelju raskinuti te ugovore ukoliko su već sklopljeni u roku od 30 dana od dana primitka rješenja, a koja mjera nije predviđena gore navedenim člankom 63. stavka 4. ZEK-a.
S obzirom na složenost upravne stvari i značaj upravnog akta, tužitelj predlaže Sudu održavanje usmene rasprave u predmetnom upravom sporu radi boljeg razjašnjenja stanja stvar, a što se može ostvariti u ovom upravnom sporu isključivo zakazivanjem usmene rasprave, tako osigurati potpunu sudsku zaštitu prava tužitelja povrijeđenih gore pobijanim rješenjem.
Tuženik u odgovoru na tužbu navodi da je osporeno rješenje doneseno u postupku inspekcijskog nadzora u kojem je inspektor elektroničkih komunikacija, sukladno svojim ovlastima i Zakona o elektroničkim komunikacijama (»Narodne novine« 73/08., 90/11., 133/12. i 80/13. – dalje: ZEK) utvrdio da je tužitelj svojim ponudama u postupcima javne nabave prekršio regulatornu obvezu nadzora maloprodajnih cijena na dva tržišta. To su (I tržište pristupa javnoj komunikacijskoj mreži na fiksnoj lokaciji za privatne i poslovne korisnike (dalje: tržište pristupa) te (II tržište javno dostupne telefonske usluge u mjesnom i/ili međumjesnom prometu koje su pruže na fiksnoj lokaciji za poslovne korisnike (dalje: tržište fiksne telefonske usluge). Vezano uz primjenu odredbe članka 41. stavka 11. ZEK-a tuženik smatra kako je iznimka iz stavka 11. unesena u članak 41. prvenstveno imajući u vidu različiti položaj korisnika usluga u postupku javne nabave, gdje su odnosi između operatora i javnog naručitelja regulirani posebnim ugovorom, i pravilima iz postupka javne nabave, od