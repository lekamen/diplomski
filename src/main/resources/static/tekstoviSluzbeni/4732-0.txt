98 26.10.2016 Rješenje o utvrđivanju cijene putovnice izdane sukladno Konvenciji o statusu izbjeglica od 28. srpnja 1951.
2081
Na temelju članka 37. stavka 3. Pravilnika o obrascima i zbirkama podataka u postupku odobrenja međunarodne i privatne zaštite (»Narodne novine« br. 85/16), ministar unutarnjih poslova donosi
RJEŠENJE
O UTVRĐIVANJU CIJENE PUTOVNICE IZDANE SUKLADNO KONVENCIJI O STATUSU IZBJEGLICA OD 28. SRPNJA 1951. GODINE
I.
Ovim Rješenjem utvrđuje se cijena obrasca putovnice izdane sukladno Konvenciji o statusu izbjeglica od 28. srpnja 1951. godine.
II.
Cijena putovnice izdane sukladno Konvenciji o statusu izbjeglica od 28. srpnja 1951. godine iznosi 320,00 kuna.
III.
Novčana sredstva iz točke II. ovog Rješenja uplaćuju se u Državni proračun na IBAN: HR1210010051863000160.
IV.
Danom stupanja na snagu ovog Rješenja prestaje važiti Rješenje o utvrđivanju cijene putovnice izdane sukladno Konvenciji o statusu izbjeglica od 28. srpnja 1951. godine (»Narodne novine« br. 141/11).
V.
Ovo Rješenje stupa na snagu prvoga dana od dana objave u »Narodnim novinama«.
Broj: 511-01-152-63882-2016
Zagreb, 24. listopada 2016.
Ministar Vlaho Orepić, v. r.
