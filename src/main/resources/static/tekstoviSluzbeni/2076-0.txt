106 05.10.2015 Pravilnik o provedbi mjere M04 "Ulaganja u fizičku imovinu", podmjere 4.3. "Potpora za ulaganja u infrastrukturu vezano uz razvoj, modernizaciju i prilagodbu poljoprivrede i šumarstva", tipa operacije 4.3.3. "Ulaganje u šumsku infrastrukturu" iz Programa ruralnog razvoja Republike Hrvatske za razdoblje 2014. - 2020.
MINISTARSTVO POLJOPRIVREDE
2077
Na temelju članka 10. stavka 9. Zakona o poljoprivredi (»Narodne novine«, broj 30/15) ministar poljoprivrede donosi
PRAVILNIK
O PROVEDBI MJERE M04 »ULAGANJA U FIZIČKU IMOVINU«, PODMJERE 4.3. »POTPORA ZA ULAGANJA U INFRASTRUKTURU VEZANO UZ RAZVOJ, MODERNIZACIJU I PRILAGODBU POLJOPRIVREDE I ŠUMARSTVA«, TIPA OPERACIJE 4.3.3. »ULAGANJE U ŠUMSKU INFRASTRUKTURU« IZ PROGRAMA RURALNOG RAZVOJA REPUBLIKE HRVATSKE ZA RAZDOBLJE 2014. – 2020.
I. OPĆE ODREDBE
Sadržaj Pravilnika
Članak 1.
Ovim se Pravilnikom utvrđuje način i uvjeti provedbe mjere M04 »Ulaganja u fizičku imovinu«, podmjere 4.3. »Potpora za ulaganja u infrastrukturu vezano uz razvoj, modernizaciju ili prilagodbu poljoprivrede i šumarstva«, tipa operacije 4.3.3. »Ulaganje u šumsku infrastrukturu« (u daljnjem tekstu: tip operacije 4.3.3.) iz Programa ruralnog razvoja Republike Hrvatske za razdoblje 2014. – 2020. (u daljnjem tekstu: Program).
Upravljačko tijelo i operativna provedba
Članak 2.
(1) Upravljačko tijelo Programa je Ministarstvo poljoprivrede (u daljnjem tekstu: Ministarstvo) sukladno članku 10. stavku 8. Zakona o poljoprivredi.
(2) Operativnu provedbu Programa obavlja Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja), sukladno članku 14. stavku 1. Zakona o poljoprivredi.
Pojmovnik
Članak 3.
(1) Pojedini pojmovi u smislu ovoga Pravilnika imaju sljedeće značenje:
1) Šumska prometna infrastruktura se sastoji od primarne i sekundarne šumske prometne infrastrukture, a namijenjena je prvenstveno za potrebe održivog gospodarenja šumama.
2) Primarna šumska prometna infrastruktura obuhvaća sve kategorije šumskih cesta te one javne i nerazvrstane ceste koje se mogu koristiti za održivo gospodarenje šumama.
3) Sekundarna šumska prometna infrastruktura objedinjuje sve vrste sekundarnih šumskih prometnica: traktorske putove, traktorske vlake i žične linije. Služi prvenstveno za privlačenje drva vučom i izvoženjem po tlu ili iznošenje zrakom.
4) Šumska cesta je jednostavni građevinski objekt koji omogućuje stalan (cjelogodišnji) promet motornim vozilima, prvenstveno zbog radova gospodarenja šumama (daljinski transport drvnih i nedrvnih šumskih proizvoda, zaštita šuma, uzgojni radovi i dr.), ali može obnašati i druge zadaće. Izgrađena je od donjeg i od gornjeg ustroja.
5) Traktorski put je građevinski objekt koji omogućuje primarni transport drva (privlačenje) vučom skiderima ili adaptiranim poljoprivrednim traktorima i izvoženjem forvarderima ili traktorskim ekipažama, od sječine do pomoćnog stovarišta. Izgrađen je samo od donjeg ustroja.
6) Gustoća mreže šumskih prometnica (klasična otvorenost) je parametar procjene kvantitete mreže šumskih prometnica. Predstavlja duljinu šumskih prometnica po jedinici šumske površine. Iskazuje se u km/1000 ha, odnosno m/ha. Može biti primarna i sekundarna.
7) Gustoća mreže primarnih šumskih prometnica (primarna klasična otvorenost) se određuje za primarnu šumsku prometnu infrastrukturu, a iskazuje se u km/1000 ha ukupne šumske površine. Može biti postojeća, minimalna, planirana i ciljana (konačna).
8) Gustoća mreže sekundarnih šumskih prometnica (sekundarna klasična otvorenost) se određuje za sekundarnu šumsku prometnu infrastrukturu na razini odjela (odsjeka) ili većeg šumskog kompleksa (grupa odjela/odsjeka). U obračun ulaze sekundarne šumske prometnice kojima se drvo vuče ili izvozi. Iskazuje se u m/ha ukupne šumske površine.
9) Izgradnja šumske ceste planira se u šumskogospodarskim planovima ili elaboratu šumskouzgojnih radova u šumama šumoposjednika. Postupak izgradnje šumskih cesta obuhvaća: ustupanje izrade potrebnih