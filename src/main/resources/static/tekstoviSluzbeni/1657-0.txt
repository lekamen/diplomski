85 01.08.2015 Pravilnik o izmjenama i dopunama Pravilnika o diplomatskim i službenim putovnicama Republike Hrvatske
MINISTARSTVO VANJSKIH I EUROPSKIH POSLOVA
1658
Na temelju članka 51. stavka 1. točke 1., 2., 3., 5. i 6. Zakona o putnim ispravama hrvatskih državljana (»Narodne novine«, broj 77/99, 133/2002, 48/2005, 74/2009, 154/2014 i 82/2015) ministrica vanjskih i europskih poslova, uz suglasnost ministra unutarnjih poslova, donosi
PRAVILNIK
O IZMJENAMA I DOPUNAMA PRAVILNIKA O DIPLOMATSKIM I SLUŽBENIM PUTOVNICAMA REPUBLIKE HRVATSKE
Članak 1.
U Pravilniku o diplomatskim i službenim putovnicama (»Narodne novine«, broj 85/2009) mijenja se članak 2. i glasi:
»Obrazac diplomatske putovnice plave je boje veličine 88 x 125 mm i sadrži 34 brojem označene stranice (Obrazac 1). Obrazac službene putovnice plave je boje veličine 88 x 125 mm i sadrži 34 brojem označene stranice (Obrazac 2).
Vanjska stranica prednje korice obrasca putovnice sadrži nazive: »Europska unija«, »Republika Hrvatska« i »Diplomatska putovnica«, odnosno »Službena putovnica«, koji se tiskaju na hrvatskom jeziku i latiničnom pismu.
Nazivi i rubrike na unutarnjoj stranici prednje korice obrasca putovnice i na stranicama putovnice tiskaju se na hrvatskom, engleskom i francuskom jeziku, a rubrike na stranicama putovnice popunjavaju se na hrvatskom jeziku i latiničnim pismom.
Upute na unutarnjoj stranici stražnje korice obrasca putovnice tiskaju se na hrvatskom jeziku i latiničnom pismu.«
Članak 2.
Obrasci 1 i 2 tiskani uz Pravilnik o diplomatskim i službenim putovnicama Republike Hrvatske (»Narodne novine«, broj 85/2009) zamjenjuju se obrascima 1 i 2 tiskanim uz ovaj Pravilnik.
Članak 3.
Ovaj Pravilnik stupa na snagu prvog dana od dana objave u »Narodnim novinama«.
Klasa: 216-02/14-01/3466
Urbroj: 521-V-03-03-15-8/LA-MT
Zagreb, 1. kolovoza 2015.
Prva potpredsjednica Vlade i ministrica Vesna Pusić, v. r.
OBRAZAC 1 – OBRAZAC 2

