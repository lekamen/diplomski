čemu je u uvodu rješenja navedeno da se ovlaštenje temelji na odredbi članka 46. stavku 5. ZUP-a.
Prije svega, potrebno je navesti da se tuženik u uvodu rješenja pogrešno pozvao na odredbu članka 46. stavak 5. ZUP-a, jer navedena odredba propisuje da kad se tijekom postupka utvrdi da više ne postoje pravne pretpostavke za vođenje postupka, rješenjem će se obustaviti postupak, dok je u konkretnom slučaju zahtjev tužitelja odbačen zbog proteka roka za podnošenje zahtjeva za rješavanje spora između krajnjeg korisnika usluga i operatora javnih komunikacijskih usluga, s tim da se navedena odredba ne odnosi na nadležnost tuženika, te je propis na temelju kojeg je riješena upravna stvar trebao biti naveden u obrazloženj a osporenog rješenja tuženika.
Nadalje, u obrazloženju rješenja tuženika nije navedeno kada je tužitelj zaprimio pisani odgovor povjerenstva za reklamacije H1 telekoma, urbroj: I-816-DZ/ST od 8. ožujka 2013., odnosno tuženik nije naveo kada je počeo teći rok za podnošenje zahtjeva za rješavanje spora između krajnjeg korisnika usluga i operatora javnih komunikacijskih usluga, niti kada je protekao navedeni rok iz članka 51. ZEK-a, zbog čega je povrijeđena odredba članka 98. stavak 5. ZUP-a.
Imajući u vidu navode iz obrazloženja osporenog rješenja, te odgovora na tužbu, ističe se da odgovor na tužbu ne može nadomjestiti nedostatke iz obrazloženja osporenog rješenja. S tim u svezi, potrebno je navesti da niti iz podataka spisa nije razvidno kada je tužitelj zaprimio pisani odgovor povjerenstva za reklamacije H1 telekoma, urbroj: I-816-DZ/ST od 8. ožujka 2013., jer spisu tuženog tijela ne prileži dostavnica kao dokaz o uručenju navedenog podneska tužitelju, a na temelju koje bi se utvrdio datum primitka pisanog odgovora povjerenstva, odnosno dan uručenja pismena tužitelju.
Kako je već navedeno, u konkretnom slučaju spisu tuženog tijela ne prileži dostavnica – povratnica, zbog čega se ne može utvrditi dan kada je tužitelju pismeno ostavljeno u poštanskom sandučiću, kao niti je li tužitelju prethodno ostavljena obavijest u poštanskom sandučiću prema odredbi članka 85. stavku 2. ZUP-a, stoga se ne može smatrati da je dostava uredno izvršena niti ostavljanjem pismena u poštanskom sandučiću, sukladno citiranoj odredbi članka 85. stavak 5. ZUP-a.
Također, u odnosu na zaključak tuženika navedenog u odgovoru na tužbu da je tužitelj 15. lipnja 2013. stvarno primio dostavljeni podnesak, smatrajući da je na taj način moguće ispraviti pogrešku u dostavi, Sud ističe da se radi o pretpostavci tuženika, jer u predmetnom postupku nije utvrđeno da se tužitelj tog dana stvarno upoznao sa sadržajem pismena, a tužitelj u tužbi nije izričito naveo da je zaista toga dana stvarno zaprimio pisani odgovor povjerenstva za reklamacije H1 telekoma, urbroj: I-846-DZ/ST od 8. ožujka 2013., stoga navedena dvojba ne može ići na teret tužitelja, zbog čega je po ocjeni ovog suda, u konkretnom slučaju valjalo meritorno riješiti o zahtjevu tužitelja.
Stoga, a budući da osporeno rješenje nije zakonito, valjalo je, na temelju odredbe članka 58. stavka 1. ZUS-a, poništiti rješenje tuženika, s tim da je predmet bilo potrebno vratiti tuženiku na ponovni postupak.
U ponovnom postupku tuženik je dužan nakon što otkloni ukazane nedostatke, te pravilno i potpuno utvrdi relevantno činjenično stanje, pravilnom primjenom materijalnog prava, ponovno odlučiti o zahtjevu tužitelja, pridržavajući se pritom pravnih shvaćanja i primjedaba ovog suda, u skladu s odredbom članka 81. stavka 2. ZUS-a.
U odnosu na zahtjev tužitelja kojim predlaže da sud poništi odluku Povjerenstva za reklamaciju potrošača H1 telekoma, urbroj: I-846-DZ/ST od 8. ožujka 2013., potrebno je navesti da kada je tuženik osporenim rješenjem odbacio zahtjev tužitelja kao nedopušten, s tim da tuženik nije odlučivao o osnovanosti podnesenog zahtjeva tužitelja za rješavanjem spora između krajnjeg korisnika usluga s operatorom javnih komunikacijskih usluga, Sud je u ovom upravnom sporu postupio u skladu s