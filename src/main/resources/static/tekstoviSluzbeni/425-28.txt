 Tijelo za ocjenjivanje sukladnosti mora ispitati konstrukciju i izradu svakog komada tlačne opreme te za vrijeme proizvodnje izvršiti odgovarajuća ispitivanja kako je utvrđeno pojedinim normama iz članka 5. ovoga Pravilnika ili istovrijedne preglede i ispitivanja kako bi osiguralo da tlačna oprema zadovoljava bitne zahtjeve ovoga Pravilnika.
Tijelo za ocjenjivanje sukladnosti posebno mora:
– provjeriti tehničku dokumentaciju vezano za konstrukciju i proizvodne postupke,
– ocijeniti korištene materijale kada oni nisu u skladu s odgovarajućim usklađenim normama ili s europskim odobrenjem za materijale za tlačnu opremu te provjeriti certifikate koje je izdao proizvođač materijala u skladu s točkom 4.3, Dodatka I ovoga Pravilnika,
– odobriti postupke za nerastavljive spojeve dijelova tlačne opreme ili provjeriti jesu li oni prethodno odobreni u skladu s točkom 3.1.2, Dodatka I ovoga Pravilnika,
– provjeriti kvalifikacije i ovlaštenja iz točaka 3.1.2. i 3.1.3. Dodatka I ovoga Pravilnika,
– provesti završnu inspekciju prema točki 3.2.1. Dodatka I ovoga Pravilnika, provesti ili dati provesti ispitivanja iz točke 3.2.2. Dodatka I ovoga Pravilnika te, prema potrebi, ispitati sigurnosne uređaje.
4.1. Tijelo za ocjenjivanje sukladnosti mora staviti ili dati staviti svoj identifikacijski broj na svaku jedinicu tlačne opreme te dati pisani certifikat o sukladnosti za provedena ispitivanja koji se mora čuvati deset godina.
4.2. Proizvođač ili njegov ovlašteni zastupnik s nastanom u Europskoj uniji mora osigurati da Izjava o sukladnosti i certifikat o sukladnosti koji je izdalo tijelo za ocjenjivanje sukladnosti budu raspoloživi na zahtjev.
Modul H (potpuno osiguravanje kvalitete)
1. Ovim se modulom opisuje postupak kojim proizvođač koji ispunjava obveze iz točke 2. osigurava i izjavljuje da određena tlačna oprema zadovoljava zahtjeve ovoga Pravilnika. Proizvođač ili njegov ovlašteni zastupnik s nastanom u Europskoj uniji mora na svaki proizvod staviti CE sukladnosti i dati pisanu Izjavu o sukladnosti. Uz oznaku CE obavezno se daje i identifikacijski broj tijela za ocjenjivanje sukladnosti odgovornog za nadzor kako je utvrđeno u točki 4.
2. Proizvođač mora provoditi odobren sustav kvalitete za konstrukciju, proizvodnju, završnu kontrolu i ispitivanja kako je utvrđeno u točki 3. te biti podvrgnut nadzoru kako je utvrđeno u točki 4.
3. Sustav kvalitete
3.1. Proizvođač mora podnijeti zahtjev za ocjenjivanje sustava kvalitete tijelu za ocjenjivanje sukladnosti odabranom po vlastitom izboru.
Zahtjev mora sadržavati:
– sve potrebne podatke o predmetnoj tlačnoj opremi,
– dokumentaciju koja se odnosi na sustav kvalitete.
3.2. Sustav kvalitete mora osigurati da tlačna oprema zadovoljava zahtjeve ovoga Pravilnika.
Svi elementi sustava kvalitete, zahtjevi i odredbe koje je prihvatio proizvođač moraju biti sustavno i uredno dokumentirani u obliku pisanih odredaba, postupaka i uputa. Ova dokumentacija sustava kvalitete mora omogućiti dosljedno razumijevanje postupaka i mjera kontrole kvalitete kao npr. programa, planova, priručnika i zapisa.
Posebno mora sadržavati odgovarajući opis:
– ciljeva kvalitete te organizacijske strukture, odgovornosti i ovlasti uprave u odnosu na kvalitetu konstrukcije i kvalitetu proizvoda,
– tehničkih specifikacija za konstrukciju uključujući i norme koje će se primijeniti, te u slučaju kada se norme iz članka 5. ovoga Pravilnika ne primjenjuju u potpunosti, postupke koji će se koristiti kako bi se osiguralo zadovoljenje bitnih zahtjeva ovoga Pravilnika,
– kontrole konstrukcije te postupke ovjere konstrukcije, postupaka i sistematskih mjera koje se koristite u postupku konstruiranja, a posebno vezano za materijale u skladu s točkom 4. Dodatka I ovoga Pravilnika,
– odgovarajućih postupaka proizvodnje, kontrole i postupaka osiguranja kvalitete, postupaka i sistematskih mjera, a posebno postupaka za nerastavljive spojeve kako je odobreno u skladu s točkom 3.1.2. Dodatka I ovoga Pravilnika,
– provjera i ispitivanja koji će se