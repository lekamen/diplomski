 odgovoru na tužbu niti u roku od 15 dana nakon što je naknadno pozvan da to učini, člana vijeća će umjesto stranke imenovati ovlaštenik za imenovanje (članak 19.).
(3) Ako dva člana vijeća imenovana prema odredbama prethodnih stavaka, u roku od 15 dana od imenovanja člana vijeća koji je kasnije imenovan, ne obavijeste tajništvo Sudišta o izboru predsjednika vijeća, predsjednika vijeća imenovat će ovlaštenik za imenovanje (članak 19.). Članovi vijeća bit će u obavijesti o imenovanju i u izjavi o prihvaćanju imenovanja upozoreni na to da će predsjednika vijeća imenovati ovlaštenik za imenovanje ako oni to ne učine u navedenom roku.
Imenovanje u slučaju suparničarstva
Članak 18.
(1) Ako u jednom sporu sudjeluje više tužitelja kao suparničari, oni su se dužni prethodno sporazumjeti o imenovanju zajedničkog arbitra. Ako oni to ne učine ni u roku od 15 dana nakon što su pozvani da to učine, arbitra će s liste arbitara Sudišta imenovati ovlaštenik za imenovanje (članak 19.).
(2) Ako u jednom sporu sudjeluje više tuženika koji se u pogledu predmeta spora nalaze u pravnoj zajednici odnosno čija se prava i obveze koji su predmet spora temelje na istoj činjeničnoj i pravnoj osnovi, oni su dužni u odgovoru na tužbu odnosno u roku od 15 dana nakon što su pozvani da to učine imenovati zajedničkog arbitra. Ako oni to ne učine, arbitra će s liste arbitara Sudišta imenovati ovlaštenik za imenovanje (članak 19.).
(3) Ako u jednom sporu sudjeluje više tuženika koji se u pogledu predmeta spora ne nalaze u pravnoj zajednici odnosno čija se prava i obveze ne temelje na istoj činjeničnoj i pravnoj osnovi, ako oni najkasnije u roku od 15 dana nakon što su pozvani da to učine ne imenuju zajedničkog arbitra, ovlaštenik za imenovanje imenovat će sve članove vijeća neovisno o tome je li tužitelj imenovao arbitra odnosno jesu li tužitelji imenovali zajedničkog arbitra (članak 19.).
Ovlaštenik za imenovanje
Članak 19.
(1) Stranke mogu sporazumno odrediti ovlaštenika za imenovanje.
(2) Ako se stranke ne sporazume o ovlašteniku za imenovanje ili ako sporazumno određeni ovlaštenik za imenovanje otkloni povjerenu funkciju, ovlaštenik za imenovanje bit će predsjednik Sudišta.
Postupanje ovlaštenika
Članak 20.
(1) Ovlaštenik za imenovanje dužan je imenovati arbitra bez odgode. Ovlaštenik za imenovanje obavlja imenovanje primjenjujući postupak po listi (stavak 2. do 4.) samo ako su se stranke izrijekom sporazumjele o njegovoj primjeni ili ako ocijeni da je to primjereno za konkretan slučaj.
(2) Primjenjujući postupak po listi:
(a) na zahtjev jedne od stranaka ili obje stranke ovlaštenik za imenovanje dostavit će objema strankama istovjetnu listu koja sadrži najmanje tri imena;
(b) u roku od 15 dana po primitku liste svaka stranka može vratiti listu ovlašteniku za imenovanje nakon što precrta ime ili imena s kojima se ne slaže i označi brojem preostala imena na popisu prema željenom redoslijedu;
(c) nakon isteka roka iz točke (b) ovlaštenik za imenovanje imenovat će arbitra između osoba čija su imena odobrena na vraćenoj listi u skladu s redoslijedom što su ga stranke naznačile;
(d) ako se imenovanje ne može obaviti na opisani način, ovlaštenik za imenovanje može imenovati arbitra po svojoj ocjeni.
(3) Pri imenovanju arbitra ovlaštenik za imenovanje dužan je uzeti u obzir sve okolnosti koje osiguravaju imenovanje neovisnog i nepristranog arbitra te opravdanost imenovanja arbitra koji nema državljanstvo koje imaju stranke.
Imenovanje arbitra s prebivalištem ili redovnim boravištem izvan mjesta arbitraže
Članak 21.
(1) Stranka koja imenuje arbitra koji nije na listi arbitara Sudišta i čije je prebivalište ili boravište izvan mjesta arbitraže, dužna je predujmiti dodatna sredstava potrebna za pokriće putnih troškova i troškova boravka arbitra u mjestu arbitraže – ako tajništvo Sudišta ocijeni da takvo imenovanje izaziva neprimjerene izdatke u vezi sa sudjelovanjem takvog arbitra u postupku.
(2) Ako stranka ne predujmi sredstva iz stavka 1. ovoga članka u roku koji