 ispitivačem.
(2) Uvjeti za stjecanje ovlaštenja padobranca temeljem padobranskih zvanja i ovlaštenja ostvarenih u Oružanim snagama RH ili ministarstvu nadležnom za unutarnje poslove su:
a) dozvola padobranca izdana u skladu sa stavkom 1. ovoga članka, ispunjavanje uvjeta za pristupanje osposobljavanju za stjecanje odgovarajućeg ovlaštenja, kako je propisano ovim Pravilnikom, i
b) položena provjera stručnosti s ispitivačem.
GLAVA IV. Ispitivač padobranaca
Opće odredbe
Članak 63.
Agencija odobrava ispitivača padobranaca koji u njezino ime provodi provjere praktične osposobljenosti i provjere stručnosti.
Određivanje potrebnog broja ispitivača
Članak 64.
Agencija određuje broj ispitivača temeljem:
a) broja imatelja dozvola padobranaca, i
b) broja imatelja ovlaštenja padobranaca.
Odobrenje ispitivač
Članak 65.
(1) Kandidat za izdavanje odobrenja ispitivač padobranaca mora:
a) posjedovati dozvolu i ovlaštenje najmanje jednako dozvoli i ovlaštenju za koje traži odobrenje za provođenje provjere stručnosti i provjere praktične osposobljenosti;
b) ispuniti uvjete propisane Dodatkom 3. ovoga Pravilnika, i
c) biti prihvatljiv Agenciji.
(2) Odobrenje ispitivač izdaje se s rokom valjanosti od 4 godine.
(3) Iznimno, kada za to postoji opravdan razlog, Agencija može pod određenim uvjetima i na određeni rok izdati odobrenje ispitivač kandidatu koji ne udovoljava svim zahtjevima iz stavka 1. ovoga članka.
(4) Agencija će ukinuti odobrenje ispitivaču ako utvrdi da ispitivač ne provodi provjere, administraciju provjera i izvještavanje o provedenim provjerama na način prihvatljiv Agenciji.
Obaveze ispitivača
Članak 66.
(1) Ispitivač je obavezan:
a) administrirati izvršene provjere,
b) izvještavati Agenciju o provedenim provjerama, i
c) izvještavati organizaciju za osposobljavanje o provedenim provjerama, ako je primjenjivo.
(2) Ispitivač ne smije provoditi provjeru:
a) kandidata kojeg je kao nastavnik padobranstva osposobljavao za stjecanje dozvole ili ovlaštenja za koje se provodi provjera, i
b) u slučajevima kada postoji mogućnost sukoba interesa.
(3) Iznimno, kada za to postoji opravdan razlog, Agencija može odobriti provođenje provjere ispitivaču koji je provodio osposobljavanje kao nastavnik padobranstva.
DIO PETI ORGANIZACIJE ZA OSPOSOBLJAVANJE
GLAVA I. POTVRDA O ODOBRENJU
Uvjeti za stjecanje Potvrde o odobrenju
Članak 67.
(1) Organizacija za osposobljavanje mora osigurati da se osposobljavanje provodi u skladu s opsegom i uvjetima definiranim Potvrdom o odobrenju organizacije za osposobljavanje (u daljnjem tekstu: Potvrda o odobrenju) i primjenjivim propisima.
(2) Zahtjev i dokazi o udovoljavanju uvjetima za izdavanje ili promjenu Potvrde o odobrenju podnosi se Agenciji na obrascu i na način kako je to propisala Agencija.
(3) Uz zahtjev mora biti priloženo sljedeće:
a) izvadak iz sudskog registra ili izvadak iz registra udruga,
b) organizacijski priručnik,
c) program osposobljavanja,
d) osobne detalje (životopis) odgovornog rukovoditelja,
e) osobne detalje (životopis) i relevantne kvalifikacije voditelja osposobljavanja,
f) dozvolu za rad radiostanice, ako je primjenjivo, i
g) policu osiguranja za odgovornost za štetu nanesenu trećim osobama, kako je primjenjivo.
(4) Agencija će izdati Potvrdu o odobrenju kada utvrdi udovoljavanje uvjetima propisanim ovim Pravilnikom.
(5) Potvrda o odobrenju izdaje se bez ograničenja roka valjanosti.
Promjena Potvrde o odobrenju
Članak 68.
(1) Organizacija za osposobljavanje mora obavijestiti Agenciju o promjeni podatka s Potvrde o odobrenju ili promjeni koja utječe na sposobnost organizacije za provođenje osposobljavanja u skladu s opsegom i uvjetima definiranim Potvrdom o odobrenju.
(2) Organizacija za osposobljavanje smije provoditi osposobljavanje tijekom postupka odobrenja promjene pod uvjetima koje odredi Agencija.
GLAVA II. RUKOVODEĆE OSOBE I OSOBE ZA OSPOSOBLJAVANJE
Odgovorni rukovoditelj
Članak 69.
Odgovorni rukovoditelj snosi sveukupnu odgovornost za:
a) osiguranje uvjeta potrebnih za provođenje 