 Prihvatilištu je osiguran odgovarajući životni standard smještenih tražitelja.
Članak 6.
U Prihvatilištu će se prilikom smještaja tražitelja posebno voditi računa o spolu, dobi, položaju ranjivih skupina kao i tražiteljima s posebnim prihvatnim potrebama te cjelovitosti obitelji.
Prihvatilište sadrži spavaonice, prostor za provedbu socijalnih programa, prostor za pripremu/raspodjelu hrane, dnevni boravak, skladišni prostor, sanitarne prostore, te prostor za rekreaciju i radne aktivnosti. Iznimno, ovisno o veličini i sadržaju, prostori Prihvatilišta mogu služiti i za druge namjene.
Ako se obroci pripremaju u Prihvatilištu, Prihvatilište mora imati kuhinju s priručnim skladištem i drugim pratećim prostorima.
Ako Prihvatilište pruža uslugu pranja i glačanja rublja, mora imati prostor za tu namjenu.
Članak 7.
Tražitelj i članovi njegove obitelji imaju pravo na smještaj od dana izražavanja namjere za podnošenje zahtjeva za međunarodnu zaštitu do izvršnosti odluke o zahtjevu, ako ispunjavaju uvjete iz članka 3. stavka 1. ovoga Pravilnika
Tražitelj koji izrazi namjeru za podnošenje zahtjeva za međunarodnu zaštitu u pritvoru, zatvoru, bolnici ili sličnoj ustanovi, ostat će smješten u navedenoj ustanovi dok za to postoje razlozi, a po otpustu osigurava mu se smještaj u Prihvatilištu.
Tražitelj s posebnim prihvatnim potrebama može biti smješten u odgovarajuću ustanovu ili mu se može priznati smještaj sukladno propisu o socijalnoj skrbi, ukoliko mu se u Prihvatilištu ne može pružiti smještaj primjeren njegovim potrebama.
Iznimno od stavka 1. ovog članka, tražitelj i članovi njegove obitelji mogu biti smješteni na drugi odgovarajući način, ako za to postoje opravdani razlozi (nedostatak/popunjenost smještajnih kapaciteta u Prihvatilištu, privremena nemogućnost rada Prihvatilišta radi renoviranja i sl.), o čemu odlučuje Ministarstvo.
Tražitelju se izdaje potvrda o smještaju.
Potvrda iz stavka 5. ovoga članka sadrži prostor za upis nadležnog tijela koje izdaje potvrdu, datuma izdavanja, prezimena, imena, spola, datuma rođenja, mjesta i države rođenja, državljanstva, datuma izražavanja namjera za međunarodnu zaštitu, adrese smještaja, datuma smještaja, potpisa službene osobe i pečata.
Članak 8.
Tražitelj koji ne ispunjava uvjete za ulazak u Republiku Hrvatsku bit će smješten u tranzitnom prostoru zračne, morske luke ili luke unutarnjih voda, ako su u tim prostorima osigurani materijalni uvjeti prihvata za vrijeme trajanja postupka odobrenja međunarodne zaštite.
Članak 9.
Po dolasku u Prihvatilište obavlja se higijenski pregled tražitelja, a potom se tražitelja upućuje na zdravstveni pregled, sukladno propisima o zdravstvenoj zaštiti stranaca.
Članak 10.
Nakon obavljenog higijenskog i zdravstvenog pregleda te podnošenja zahtjeva za međunarodnu zaštitu, tražitelj može, uz prethodnu suglasnost Ministarstva, boraviti o svom trošku na bilo kojoj adresi u Republici Hrvatskoj.
U slučaju iz stavka 1. ovog članka tražitelj mora priložiti ovjerenu presliku ugovora o najmu nekretnine ili ovjerenu izjavu vlasnika nekretnine da prima tražitelja na stanovanje i da će mu osigurati odgovarajući životni standard.
Članak 11.
U svrhu očuvanja cjelovitosti obitelji, tražitelj će biti smješten s članovima obitelji ako ne postoje zakonske zapreke te to dopuštaju smještajni kapaciteti Prihvatilišta, pri čemu će se osigurati poštivanje prava na privatnost te osobno dostojanstvo i sigurnost svih članova obitelji.
Članak 12.
Prilikom smještaja tražitelja potrebno je prilagoditi uvjete prihvata potrebama tražitelja, te osigurati psihosocijalnu pomoć, posebno skrbeći o tražiteljima s posebnim prihvatnim potrebama.
Postupak prepoznavanja tražitelja s posebnim prihvatnim potrebama provodit će stručne osobe koje provede psihosocijalnu skrb u Prihvatilištu, a po potrebi u postupak procjene može se uključiti i centar za socijalnu skrb na čijem području je tražitelj smješten.
Centar za socijalnu skrb uključen u postupak prepoznavanja tražitelja s posebnim prihvatnim