 Zahtjev za izdavanje EU potvrde podnosi se nadležnom tijelu na propisanom obrascu (Prilozi – Obrazac 5.) u pisanom obliku osobno, poštom ili elektroničkim putem.
(2) Podnositelj je dužan u zahtjevu navesti:
a) osnovne podatke:
i) za fizičku osobu: ime i prezime, osobni identifikacijski broj (OIB), datum i mjesto rođenja, adresu prebivališta/boravišta, kontakt (adresa elektroničke pošte, broj telefona);
ii) za pravnu osobu: tvrtka, ime i prezime osobe ovlaštene za zastupanje pravne osobe, sjedište, matični broj subjekta, osobni identifikacijski broj (OIB), kontakt (adresa elektroničke pošte, broj telefona);
iii) za fizičku osobu obrtnika: tvrtka obrta, ime i prezime vlasnika obrta, matični broj obrta, osobni identifikacijski broj (OIB) vlasnika obrta, sjedište, kontakt (adresa elektroničke pošte, broj telefona);
b) naziv države domaćina na čijem području namjerava obavljati profesiju, odnosno pružati uslugu;
c) naziv profesije, odnosno djelatnosti koju namjerava obavljati ili usluge koju namjerava pružati na području države domaćina.
(3) Podnositelj zahtjeva dužan je, osim obrasca zahtjeva, a na traženje nadležnog tijela, priložiti sljedeće dokumente:
– domovnicu,
– uvjerenje da se protiv osobe ne vodi kazneni postupak, ne starije od 6 mjeseci,
– osobnu iskaznicu,
– dokaz o stečenoj obrazovnoj kvalifikaciji (svjedodžba ili diploma),
– potvrdu o osobnom identifikacijskom broju (ako nije naznačen na osobnoj iskaznici),
– elektronički zapis, odnosno potvrdu o podacima evidentiranim u matičnoj evidenciji Hrvatskog zavoda za mirovinsko osiguranje o radno-pravnom statusu,
– potvrdu poslodavca da je obavljao poslove za koje se traži EU potvrda (ako je primjenjivo),
– za pravnu osobu, izjavu, potpisanu i ovjerenu pečatom pravne osobe da su ispunjeni svi propisani uvjeti za obavljanje djelatnosti sukladno posebnim propisima, nema blokiran račun radi potraživanja te nije otvoren stečajni postupak ili postupak likvidacije.
(4) Uvjerenje/potvrdu iz kaznene odnosno prekršajne evidencije da podnositelju zahtjeva nije izrečena mjera zabrane obavljanja djelatnosti nadležno tijelo pribavit će po službenoj dužnosti.
(5) Nadležno tijelo od podnositelja zahtjeva može zatražiti druge relevantne dokumente u pojedinačnom slučaju.
(6) Dokumente iz stavka 3. i stavka 5. ovoga članka podnositelj zahtjeva priložit će u neovjerenoj preslici.
Članak 5.
Nadležno tijelo koje izdaje EU potvrdu može po službenoj dužnosti zatražiti druge potrebne podatke od nadležnog tijela koje o njima vodi službenu evidenciju, a prema potrebama pojedinačnog slučaja u postupku rješavanja zahtjeva za izdavanje EU potvrde.
IV. NADLEŽNA TIJELA ZA IZDAVANJE EU POTVRDE
Članak 6.
(1) Nadležna tijela za izdavanje EU potvrde su:
a) za fizičke osobe potvrde izdaju nadležne komore, agencije, strukovne organizacije, središnja tijela državne uprave te uredi državne uprave u županijama, koje su osobu upisale u registar, odnosno evidenciju;
b) za fizičke osobe koje se bave reguliranom profesijom, a ne postoji odgovarajući registar, odnosno evidencija, potvrde izdaju tijela koja su posebnim propisima ovlaštena za provođenje postupka i utvrđivanje uvjeta za priznavanje inozemne stručne kvalifikacije, odnosno središnja tijela državne uprave u čijem su djelokrugu rada određene regulirane profesije;
c) za pravne osobe potvrde izdaje Hrvatska gospodarska komora;
d) za fizičke osobe obrtnike potvrdu izdaju mjesno nadležni uredi državne uprave u županijama, gdje je obrt upisan, odnosno registriran;
e) za fizičke osobe koje se bave nereguliranom profesijom, potvrdu izdaje ministarstvo nadležno za rad.
(2) Popis nadležnih tijela za izdavanje EU potvrda bit će objavljen na službenim internetskim stranicama ministarstva nadležnog za rad.
V. EVIDENCIJE O IZDANIM EU POTVRDAMA
Članak 7.
(1) Nadležna tijela za izdavanje EU potvrda dužna su voditi evidenciju o izdanim potvrdama.
(2) Izvješće o izdanim EU potvrdama nadležna tijela podnose ministarstvu nadležnom za rad jedanput godišnje.
(3) Nadležna tijela 