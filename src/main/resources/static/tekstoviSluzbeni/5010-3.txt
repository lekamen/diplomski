 miru u skladu s HRVN STANAG 2466 (3) moraju imati potpuno zdrave ili sanirane zube i ne smiju imati patološke procese na zubima i u usnoj šupljini (karijes, pulpitis, gangrena, apsces, granulom, cista, cementom, ostitis i dr.). Prilikom pristupanja dentalnom zdravstvenom pregledu kandidati obvezno dostavljaju rendgensku snimku zuba i čeljusti (ortopan). U slučaju prethodno obavljene predmetne pretrage nalaz ne smije biti stariji od 12 mjeseci na dan pristupanja zdravstvenom pregledu. Nakon toga ortopan se radi samo za slučaj kada je to klinički indicirano.
Preglede za ocjenu dentalne sposobnosti kandidata obavljaju isključivo vojni doktori dentalne medicine. Ako se tijekom pregleda utvrdi da kandidat nije zadovoljio kriterije dentalne sposobnosti kandidat se ocjenjuje nesposobnim za operaciju potpore miru. Za sve kandidate tijekom dentalnog pregleda utvrđuje se dentalni status na temelju sljedećih kriterija dentalne sposobnosti:
a) Nema dokaza o razvitku karijesnih lezija ili o postojanju aktivnog karijesa koji se širi u dentin. Kod očitavanja rendgenskih snimaka zuba treba obratiti pozornost na karijesne lezije koje se šire u caklinsko-dentinski spoj.
b) Nema znakova prisutnosti ireverzibilnih oštećenja pulpe. Punjeni korijenski kanal ili neadekvatni endodontski tretman u pravilu ne utječe na dentalnu sposobnost ako postoji uredan klinički i rendgenski nalaz. Izravno prekrivanje pulpe je neprihvatljivo kada postoje subjektivni simptomi pri promjeni barometarskog tlaka.
c) Nema dokaza o postojanju aktivnog periodontalnog procesa koji nije saniran.
d) Nema periodontalno involviranih zubi s pridruženim apikalnim procesima koji nisu liječeni ili ako su jedanput liječeni ne pokazuju kliničke i patološke simptome.
e) Nema veće pokretljivosti zuba. To je osobito značajno u specifičnoj patologiji koja je vezana za smetnje govora ili radnu funkciju za slučaj nošenja maske za kisik ili disalice za ronjenje.
f) Nema trajnih ispuna zuba s oštećenjima i rubnim pukotinama. Nisu prisutni privremeni ispuni zuba.
g) Okluzija zuba treba biti pravilna u govoru i funkciji. Pretjerane parafunkcijske aktivnosti treba razmatrati s aspekta izazivanja potencijalno dugotrajnih oštećenja i kao takve ne bi trebale ući u kategoriju dentalne sposobnosti.
h) Uvidom u zdravstveno stanje kandidata ne smije biti neriješenih zdravstvenih problema vezanih za moguća žarišta u zubima ili oralnoj šupljini.
i) Dentalne proteze, uključujući i implantate, trebaju imati dobru retenciju i stabilizaciju pri funkciji i biti prilagođene zanimanju i obvezama pojedinca.
j) Prisutnost trećeg molara u usnoj šupljini za koji je malo vjerojatno da će niknuti u funkcionalnu okluziju i onog s učestalim perikoronarnim infekcijama dovodi u pitanje dentalnu sposobnost. Kada je prognoza nejasna, treba zatražiti savjet oralnog kirurga.
k) Nema zaostalih korijena zuba u dodiru s miljeom usne šupljine. Ako postoje zaostali zubni korijeni bez patoloških simptoma, mogu ostati »in situ« uz potrebu češće kontrole.
l) Nema patoloških promjena na mekim tkivima usne šupljine. Ako postoje potencijalno štetne navike, prijeko su potrebni češći pregledi i kontrole.
Na temelju utvrđenog dentalnog statusa kandidati se kategoriziraju po sljedećim klasama:
1. KLASA 1
– DVO koji ne zahtijevaju dentalno liječenje ili ponovnu procjenu oralnog statusa unutar 12 mjeseci (dodatni dentalni pregledi nisu zakazani ili preporučeni ako npr. nedostaju zubi ili nije preporučen nadomjestak).
2. KLASA 2
– DVO kod kojih postojeće dentalno stanje vjerovatno neće rezultirati hitnim dentalnim stanjima unutar 12 mjeseci.
3. KLASA 3
– DVO koji zahtijevaju dentalno liječenje da bi popravili dentalno zdravlje koje bi u njih vrlo vjerojatno uzrokovalo akutna dentalna stanja unutar 12 mjeseci.
4. KLASA 4
– DVO kojima je:
a) potreban godišnji pregled
b) koji nemaju određen dentalni status
c) koji nemaju dentalni karton
d) koji imaju nepotpun dentalni karton.
Kandidati za koje se utvrdi da udovoljavaju kriterijima klase 1. i