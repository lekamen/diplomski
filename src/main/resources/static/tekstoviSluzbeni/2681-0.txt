4 13.01.2016 Pravilnik o postupku pred Vijećem sportske arbitraže Hrvatskog olimpijskog odbora (pročišćeni tekst)
HRVATSKI OLIMPIJSKI ODBOR
30
Na temelju članka 52. Zakona o sportu (urednički pročišćeni tekst »Narodne novine« broj 71/06, 150/08, 124/10, 124/11, 86/12, 94/13 i 85/15) i članka 80. i 81. Statuta Hrvatskog olimpijskog odbora (925/15), na prijedlog Vijeća Hrvatskog olimpijskog odbora s 42. sjednice održane 11. prosinca 2015., Skupština Hrvatskog olimpijskog odbora na svojoj 42. sjednici održanoj 22. prosinca 2015. donosi
PRAVILNIK
O POSTUPKU PRED VIJEĆEM SPORTSKE ARBITRAŽE HRVATSKOG OLIMPIJSKOG ODBORA ( pročišćeni tekst )
I. OPĆE ODREDBE
Članak 1.
1. Vijeće Sportske arbitraže (u daljnjem tekstu: VSA) samostalno je i neovisno tijelo pri Hrvatskom olimpijskom odboru (u daljnjem tekstu: HOO) za izvanredno preispitivanje odluka sportskih udruga protiv kojih su iscrpljena, ili ne postoje druga sredstva pravne zaštite u odnosu na sporove i pitanja od značenja za izvršavanje zadaća HOO-a utvrđenih u Zakonu o sportu.
2. VSA obavlja i druge poslove određene Statutom HOO, ovim Pravilnikom, Arbitražnim pravilima Sportskog arbitražnog sudišta pri HOO te drugim aktima HOO.
3. Odluka o sporovima i pitanjima od značenja za izvršavanje zadaća HOO smatraju se osobito:
– odluke o stegovnim mjerama i druge odluke u svezi s dopingom;
– odluke u stegovnim i drugim postupcima koji znače ili podrazumijevaju dugotrajnu zabranu ili nemogućnost sudjelovanja u športskim natjecanjima i djelatnostima;
– odluke koje se odnose na olimpijske kandidate, kao i kategorizirane športaše;
– odluke koje se odnose na načela i ostale uvjete športskih natjecanja;
– druge odluke o pitanjima koja su uređena Statutom HOO-a.
Članak 2.
Ovim Pravilnikom propisuje se sastav i odlučivanje VSA (Glava II), postupak izvanrednog preispitivanja odluka sportskih odluka (Glava III), postupak izdavanja pravnih mišljenja VSA (Glava IV) te druga pitanja iz djelokruga VSA.
Članak 3.
Sjedište VSA je u Zagrebu, na adresi sjedišta HOO-a.
VSA ima svoj pečat s natpisom: Vijeće sportske arbitraže Hrvatskog olimpijskog odbora i znakom HOO.
II. SASTAV I ODLUČIVANJE
Članak 4.
1. VSA čine predsjednik, potpredsjednik i 11 članova.
2. VSA se bira na mandat od 5 (pet) godina odlukom Skupštine HOO-a iz redova istaknutih diplomiranih pravnika iz svih područja javnog života.
3. Članovi VSA mogu biti i suci redovnih i specijaliziranih sudova.
4. Sjednica VSA saziva se na poziv predsjednika VSA kad god to zahtijevaju aktivnosti VSA, a najmanje šest puta godišnje. Predsjednik VSA mora sazvati sjednicu VSA u roku od mjesec dana od primitka zahtjeva najmanje šest članova VSA za sazivanjem sjednice.
5. Za pravovaljano donošenje odluka potrebno je da na sjednici bude nazočno više od polovice članova VSA. VSA donosi odluke većinom glasova svih članova.
Članak 5.
1. Odluke iz nadležnosti VSA između dvije sjednice VSA donose Stalna vijeća VSA, osim ako je za neku odluku u ovom pravilniku izričito određeno da ju donosi VSA u punom sastavu.
2. Stalna vijeća VSA sastoje se od po tri člana VSA i jednog zamjenika člana VSA koje na pet godina imenuje predsjednik VSA.
3. Stalna vijeća VSA donose odluke većinom glasova.
4. Stalnim vijećima spis se upućuje na rješavanje prema redu zaprimanja predmeta.
5. Predsjednik VSA može biti i predsjednik jednog od stalnih vijeća VSA.
Članak 6.
1. Ako postoje razlozi koji bi u opravdanu sumnju doveli objektivnost i nepristranost člana VSA, osoba koja za to ima pravni interes može zatražiti izuzeće člana VSA iz odlučivanja u pojedinom predmetu.
2. O zahtjevu za izuzeće odlučuje predsjednik VSA, a o izuzeću predsjednika VSA sjednica VSA u punom sastavu.
3. Na zahtjev za izuzeće na odgovarajući se način primjenjuju odredbe o izuzeću propisane važećim Zakonom o parničnom postupku.
4. Ako zahtjev za izuzeće bude usvojen, tijelo koje o izuzeću odlučuje odredit će izuzetom članu zamjenika iz reda članova VSA.
Članak 7.
U radu VSA i Stalnih vijeća VSA sudjeluje kao zapisničar i 