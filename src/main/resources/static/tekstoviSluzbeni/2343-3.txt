kojima se uređuje računovodstvo, planiranje, izrada, donošenje i izvršavanje proračuna.
(2) Računovodstvene i financijske poslove u Ustanovi obavlja najmanje jedna osoba odgovarajuće stručne spreme, ekonomskog usmjerenja, sukladno općem aktu Ustanove.
Članak 27.
Administrativne i druge opće poslove u Ustanovi obavlja najmanje jedna osoba srednje stručne spreme.
Članak 28.
Ako za obavljanje pojedinih poslova sukladno djelatnosti Ustanove nisu ispunjeni uvjeti za puno radno vrijeme, ravnatelj Ustanove može zaposliti radnike na nepuno radno vrijeme odnosno rasporedit će radnike i na druge poslove odgovarajuće stručne spreme do punog radnog vremena.
Članak 29.
(1) Za obavljanje terenskog dijela posla, Ustanova može koristiti motorno vozilo u vlasništvu Ustanove ili dano na korištenje Ustanovi.
(2) Za prijevoz osoba s invaliditetom i smanjenom pokretljivošću Ustanova može koristiti motorno vozilo prilagođeno za prijevoz osoba s invaliditetom i smanjenom pokretljivošću u vlasništvu Ustanove ili dano na korištenje Ustanovi.
POGLAVLJE III.
Minimalni uvjeti prehrane, održavanja i higijene prostora i opreme
ODJELJAK A
Minimalni uvjeti prehrane
Članak 30.
(1) Korisnicima usluga Ustanove kroz program smještaja ili boravka Ustanova je obvezna osigurati uslugu prehrane.
(2) Za pružanje usluga prehrane Ustanova je obvezna osigurati prostor i opremu za kuhinju s priručnim prostorima za čuvanje hrane i pića prema posebnim propisima, te odgovarajući prostor za posluživanje obroka.
(3) Korisnicima usluga Ustanove kroz program smještaja osiguravaju se najmanje tri obroka dnevno (doručak, ručak, večera), a za svaki obrok mogućnost izbora između dva menija.
(4) Korisnicima usluga Ustanove kroz program cjelodnevnog boravka osiguravaju se najmanje dva obroka dnevno (doručak i ručak ili ručak i užina), a za svaki obrok mogućnost izbora između dva menija.
(5) Korisnicima usluga Ustanove kroz program poludnevnog boravka osigurava se najmanje jedan obrok dnevno (doručak ili ručak ili užina), a za svaki obrok mogućnost izbora između dva menija.
Članak 31.
(1) Količina i kakvoća obroka te način posluživanja moraju biti primjereni potrebama i zdravstvenom stanju korisnika sukladno planu prehrane (jelovnik).
(2) Tjedni jelovnik objavljuje se na oglasnoj ploči Ustanove, a utvrđuje ga Ustanova.
(3) Kod korisnika čije zdravstveno stanje zahtijeva poseban način prehrane, jelovnik i broj dnevnih obroka će se utvrđivati u dogovoru s nadležnim liječnikom primarne zdravstvene zaštite.
(4) Posluživanje hrane u pravilu se osigurava sustavom samousluge, odnosno drugim načinom primjereno raspoloživim uvjetima.
ODJELJAK B
Minimalni uvjeti održavanja i higijene
Članak 32.
Ustanova je obvezna osigurati održavanje i higijenu prostora i opreme, te odjeće i obuće korisnika, ovisno o vrsti usluge koja se pruža korisniku.
Članak 33.
(1) Ustanova je obvezna osigurati opremljen prostor za mogućnost individualnog pranja, sušenja i glačanja za osobne potrebe korisnika.
(2) Ustanova je obvezna osigurati pranje posteljnog rublja korisnika jednom tjedno, a za HRVI prema potrebi.
(3) Ustanova je obvezna osigurati uvjete za pranje osobnog rublja korisnika jednom tjedno, a za HRVI prema potrebi.
Članak 34.
(1) Čišćenje smještajnih jedinica Ustanova je obvezna osigurati najmanje jednom tjedno.
(2) Čišćenje sanitarnih prostorija uz smještajne jedinice Ustanova je obvezna osigurati minimalno jednom dnevno.
(3) Čišćenje zajedničkih prostorija (dnevni boravak, blagovaonica, sanitarni čvorovi, čajne kuhinje i hodnici) Ustanova je obvezna osigurati minimalno jednom dnevno.
DIO ČETVRTI
Povjerenstvo za ispitivanje minimalnih uvjeta za početak rada i pružanje usluga Ustanove
Članak 35.
(1) Postojanje minimalnih uvjeta za početak rada i pružanje usluga Ustanove ispituje Povjerenstvo za ispitivanje minimalnih uvjeta za početak rada i pružanje usluga Ustanove (u daljnjem tekstu: Povjerenstvo), nakon provedenog tehničkog pregleda i dobivene uporabne dozvole.
(2) Povjerenstvo ima predsjednika i četiri 