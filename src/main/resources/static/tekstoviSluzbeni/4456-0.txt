79 02.09.2016 Pravilnik o provedbi Programa mlijeka u školama za razdoblje od 1. kolovoza 2016. do 31. srpnja 2017. godine
MINISTARSTVO POLJOPRIVREDE
1805
Na temelju članka 8. stavka 2. i članka 57. stavka 7. Zakona o poljoprivredi (»Narodne novine«, broj 30/15), ministar poljoprivrede donosi
PRAVILNIK
O PROVEDBI PROGRAMA MLIJEKA U ŠKOLAMA ZA RAZDOBLJE OD 1. KOLOVOZA 2016. DO 31. SRPNJA 2017. GODINE
Članak 1.
Ovim se Pravilnikom propisuju detaljne odredbe kojih se moraju pridržavati pravne i fizičke osobe u pogledu poštivanja pravila provedbe Programa mlijeka u školama za razdoblje od 1. kolovoza 2016. do 31. srpnja 2017. godine (u daljnjem tekstu: Program).
Članak 2.
Ovim se Pravilnikom uređuje provedba:
– Uredbe (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (SL L 347, 20. 12. 2013.), (u daljnjem tekstu: Uredba (EU) br. 1308/2013) i
– Uredbe Komisije (EZ) br. 657/2008 od 10. srpnja 2008. o utvrđivanju detaljnih pravila za primjenu Uredbe Vijeća (EZ) br. 1234/2007 u pogledu potpore Zajednice za opskrbu učenika u obrazovnim ustanovama mlijekom i određenim mliječnim proizvodima (SL L 183, 11. 7. 2008.), kako je posljednji put izmijenjena Provedbenom uredbom Komisije (EU) br. 996/2011 od 7. listopada 2011. o izmjeni uredaba (EZ) br. 657/2008 i (EZ) br. 1276/2008 te Provedbene uredbe (EU) br. 543/2011 u pogledu obveza obavješćivanja u okviru zajedničke organizacije poljoprivrednih tržišta (SL L 264, 8. 10. 2011.), (u daljnjem tekstu: Uredba Komisije (EZ) br. 657/2008).
Članak 3.
Pojedini pojmovi u smislu ovoga Pravilnika imaju sljedeće značenje:
1) Program – mjera potpore Europske unije za poboljšanje dostupnosti mlijeka i mliječnih proizvoda u odgojno-obrazovnim ustanovama radi poboljšanja distribucije mlijeka i mliječnih proizvoda te poboljšanja prehrambenih navika djece.
2) podnositelj zahtjeva za potporu – pravna ili fizička osoba u smislu članka 6. stavka 2. točaka a), b) i c) Uredbe (EZ) br. 657/2008 koja je za tu namjenu odobrena od Agencije za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja).
Članak 4.
Korisnici Programa su učenici koji redovito pohađaju nastavu od prvog do četvrtog razreda osnovnih škola te konzumiraju mlijeko i mliječne proizvode koji su predmet potpore Programa sukladno ovom Pravilniku.
Članak 5.
(1) Programom se osigurava potpora za konzumaciju mlijeka i mliječnih proizvoda navedenih u Prilogu I. ovoga Pravilnika jednom tjedno tijekom nastavnih tjedana školske godine 2016./2017.
(2) Proizvodi iz Priloga I. ovoga Pravilnika namijenjeni odgojno-obrazovnim ustanovama moraju biti pretpakirani u skladu s člankom 2. stavkom 2. točkom (e) Uredbe (EU) br. 1169/2011 Europskog parlamenta i Vijeća od 25. listopada 2011. o informiranju potrošača o hrani, izmjeni uredbi (EZ) br. 1924/2006 i (EZ) br. 1925/2006 Europskog parlamenta i Vijeća te o stavljanju izvan snage Direktive Komisije 87/250/EEZ, Direktive Vijeća 90/496/EEZ, Direktive Komisije 1999/10/EZ, Direktive 2000/13/EZ Europskog parlamenta i Vijeća, direktiva Komisije 2002/67/EZ i 2008/5/EZ i Uredbe Komisije (EZ) br. 608/2004 (SL L 304, 22. 11. 2011.).
(3) Odgojno-obrazovne ustanove mogu proizvode iz Priloga I. ovoga Pravilnika poslužiti korisnicima u pretpakiranom ili nepretpakiranom obliku.
Članak 6.
(1) Potpora iz članka 5. stavka 1. ovoga Pravilnika isplatit će se u skladu s:
a) člankom 6. Uredbe Vijeća (EU) br. 1370/2013 od 16. prosinca 2013. o utvrđivanju mjera za određivanje određenih potpora i subvencija vezanih uz zajedničku organizaciju tržišta poljoprivrednih proizvoda (SL L 346, 20. 12. 2013.), kako je posljednji put izmijenjena Uredbom Vijeća (EU) 2016/591 od 15. travnja 2016. o izmjeni Uredbe (EU) br. 1370/2013 o utvrđivanju mjera za određivanje određenih potpora i subvencija vezanih uz