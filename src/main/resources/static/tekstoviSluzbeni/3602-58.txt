 uputa šefa diplomatske misije, naredbodavac je za izvršenje primitaka i izdataka ureda, te obavlja i druge poslove utvrđene Zakonom o vanjskim poslovima i drugim propisima.
Šef konzularnog ureda odgovara za svoj rad i rad konzularnog ureda Predsjedniku Republike Hrvatske, ministru i šefu diplomatske misije u državi primateljici.
Članak 150.
Počasni šef konzularnog ureda djeluje po naputcima i uputama ministra i zamjenika ministra te uputama šefa diplomatske misije u državi primateljici.
Odredbe ove Uredbe o šefovima konzularnog ureda odgovarajuće se primjenjuju i na počasnog šefa konzularnog ureda.
Članak 151.
Ministar može osnovati Savjet Ministarstva kao savjetodavno tijelo za raspravljanje pitanja iz područja međunarodnih odnosa.
Za članove Savjeta imenuju se znanstveni i javni djelatnici koji su istaknuti stručnjaci iz različitih područja međunarodnih odnosa ili međunarodnog prava, a po potrebi i znanstveni djelatnici iz drugih područja koje imenuje ministar na vrijeme do opoziva ili zamjene.
IX. PLANIRANJE POSLOVA, RADNOG I UREDOVNOG VREMENA
Članak 152.
Poslovi i zadci iz djelokruga službe vanjskih poslova obavljaju se sukladno godišnjem planu rada koji donosi ministar, te sukladno potrebama službe proizašlim iz neplaniranih okolnosti, a u vezi s djelokrugom službe vanjskih poslova.
Godišnji plan sadrži opći prikaz političkih, gospodarskih, kulturnih, konzularnih i ostalih poslova i zadaća iz djelokruga službe vanjskih poslova u određenoj godini, kako je to utvrđeno Zakonom o vanjskim poslovima i drugim propisima kojima se uređuje rad službe vanjskih poslova, a posebice izrade nacrta propisa, neposredne provedbe zakona i drugih propisa, upravnog, odnosno inspekcijskog nadzora te praćenja stanja u upravnim područjima iz djelokruga službe vanjskih poslova.
Ministar donosi godišnji plan rada službe vanjskih poslova za narednu godinu najkasnije do kraja tekuće godine. Godišnji plan rada objavljuje se na internetskim stranicama ministarstva.
Članak 153.
Radno vrijeme u Ministarstvu u pravilu je raspoređeno na pet radnih dana, od ponedjeljka do petka, s početkom od 08:00 do 09:00 sati i završetkom od 16:00 do 17:00 sati, a dnevni odmor (stanka) u trajanju od 30 minuta može se koristiti u razdoblju od 12:00 do 14:00 sati.
Uredovno vrijeme za rad sa strankama Sektora konzularnih poslova u radne dane od ponedjeljka do četvrtka je od 09:00 do 11:00 sati i od 13:00 do 15:00 sati, te u petak od 09:00 do 12:00 sati.
Raspored radnog vremena u DM/KU prilagodit će se radnom vremenu države primateljice, s time da ukupno radno vrijeme u jednoj godini ne smije biti bitno kraće ili dulje od radnog vremena utvrđenog propisima Republike Hrvatske.
X. PRIJELAZNE I ZAVRŠNE ODREDBE
Članak 154.
Ustroj Stalnog predstavništva Republike Hrvatske pri EU i pri Europskoj zajednici za atomsku energiju i Stalnog predstavništva Republike Hrvatske pri NATO uređeni su posebnim uredbama Vlade Republike Hrvatske, a koje će se uredbe uskladiti s odredbama ove Uredbe u roku od 60 dana od dana stupanja na snagu ove Uredbe.
Članak 155.
Ministar, uz prethodnu suglasnost središnjeg tijela državne uprave nadležnog za službeničke odnose, donijet će Pravilnik o unutarnjem redu Ministarstva s odredbama ove Uredbe u roku 60 dana od dana njezina stupanja na snagu.
Članak 156.
Danom stupanja na snagu ove Uredbe prestaje važiti Uredba o unutarnjem ustrojstvu Ministarstva vanjskih i europskih poslova (»Narodne novine«, br. 140/13 i 81/14).
Članak 157.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/16-03/11
Urbroj: 50301-21/21-16-3
Zagreb, 6. travnja 2016.
Predsjednik Tihomir Orešković, v. r.
PRILOG II.
OKVIRNI BROJ DRŽAVNIH SLUŽBENIKA I NAMJEŠTENIKA
1. KABINET MINISTRA Ukupno: 14          2. URED ZAMJENIKA MINISTRA Ukupno: 8 3. UPRAVA ZA EUROPSKE POSLOVE – neposredno u upravi, izvan sastava nižih ustrojstvenih jedinica 2 Sektor za bilateralne europske poslove 1 Služba za EU susjede 4 Služba za Srednju i Istočnu Europu i Baltik 7