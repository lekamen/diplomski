 za upravljanje iz članka 346. stavka 5. točke 5. ovoga Zakona, odnosno podružnica društva za upravljanje iz članka 346. stavka 5. točaka 6. i 7. ovoga Zakona, u mjeri i opsegu kao nad društvom za upravljanje te u skladu sa stavcima 2. do 5. ovoga članka.
Nadležnost Agencije za nadzor nad drugom osobom
Članak 378.
Agencija je ovlaštena za obavljanje nadzora nad drugom osobom koja suprotno odredbama iz članka 7. stavka 1. ovoga Zakona obavlja osnovne i pomoćne djelatnosti društva za upravljanje iz članka 13. ovoga Zakona u Republici Hrvatskoj.
POGLAVLJE VI. NADZOR DRUŠTAVA ZA UPRAVLJANJE IZ DRUGIH DRŽAVA ČLANICA KOJA OBAVLJAJU DJELATNOSTI U REPUBLICI HRVATSKOJ
Nadležnost Agencije za nadzor nad poslovanjem društva za upravljanje iz druge države članice koje putem podružnice obavlja djelatnosti u Republici Hrvatskoj
Članak 379.
(1) Agencija je nadležna za nadzor društva za upravljanje iz druge države članice koje u Republici Hrvatskoj posluje putem podružnice, u dijelu koji se odnosi na udovoljavanje uvjetima iz članka 47. ovoga Zakona.
(2) Agencija je nadležna za nadzor društva za upravljanje iz druge države članice koje u Republici Hrvatskoj, putem podružnice ili izravno, upravlja UCITS fondom iz Republike Hrvatske, u odnosu na obvezu postupanja u skladu s člankom 132. stavkom 8. i člankom 133. ovoga Zakona.
Ovlasti nadležnog tijela matične države članice društva za upravljanje u obavljanju nadzora nad radom podružnice društva za upravljanje osnovane u Republici Hrvatskoj
Članak 380.
(1) Ako društvo za upravljanje iz druge države članice posluje putem podružnice na području Republike Hrvatske, nadležno tijelo matične države članice društva za upravljanje na području Republike Hrvatske može, samostalno ili putem osobe koju je ono ovlastilo, izravno provesti provjeru podataka iz članka 387. ovoga Zakona, po prethodnoj obavijesti Agenciji.
(2) Neovisno o odredbama stavka 1. ovoga članka, Agencija je ovlaštena obaviti neposredni nadzor podružnice društva za upravljanje iz druge države članice u dijelu u kojem se ista dužna pridržavati odredbi ovoga Zakona, kao i radi zaštite interesa ulagatelja i drugih osoba koje koriste usluge društva za upravljanje ili radi zaštite javnog interesa.
(3) Nadležno tijelo matične države članice društva za upravljanje ovlašteno je sudjelovati u neposrednom nadzoru iz stavaka 1. i 2. ovoga članka, neovisno o tome tko obavlja neposredni nadzor nad poslovanjem podružnice.
Ovlasti Agencije u obavljanju nadzora nad društvom za upravljanje iz druge države članice koje izravno ili putem podružnice obavlja djelatnosti u Republici Hrvatskoj
Članak 381.
(1) Agencija može u statističke svrhe zahtijevati od svih društava za upravljanje iz drugih država članica koja su osnovala podružnicu na području Republike Hrvatske periodičke izvještaje o aktivnostima tih podružnica.
(2) U svrhu izvršavanja svojih ovlasti Agencija može zahtijevati od društva za upravljanje iz druge države članice koje izravno ili putem podružnice obavlja djelatnosti u Republici Hrvatskoj dostavu podataka nužnih za nadzor usklađenosti s odredbama ovoga Zakona koje se na njih primjenjuju.
(3) Ako Agencija utvrdi da društvo za upravljanje iz druge države članice koje izravno ili putem podružnice obavlja djelatnosti u Republici Hrvatskoj postupa suprotno odredbama ovoga Zakona i na temelju njega donesenih propisa i drugih zakona kojim se određuje poslovanje subjekta nadzora te propisa donesenih na temelju njih, koje se na njega primjenjuju, zbog čega bi se mogle izreći nadzorne mjere iz članka 363. ovoga Zakona, zahtijevat će od društva za upravljanje da u određenom roku otkloni utvrđene nezakonitosti i nepravilnosti i o tome dostavi dokaze Agenciji. Agencija će o učinjenom obavijestiti nadležno tijelo matične države članice društva za upravljanje.
(4) Ako društvo za upravljanje iz stavka 3. ovoga članka istekom roka koji je odredila Agencija ne dostavi izvještaje ili informacije iz stavaka 1. i 2. ovoga članka ili ne otkloni utvrđene