 od dana objave javnog poziva.
(6) Mandat članova Hrvatskoga muzejskog vijeća traje četiri godine.
(7) Hrvatsko muzejsko vijeće donosi poslovnik o svom radu.
Članak 41.
Hrvatsko muzejsko vijeće razmatra stanje u muzejskoj djelatnosti u Republici Hrvatskoj, predlaže mjere za poticanje njezinog razvitka i unaprjeđivanja, obavlja poslove predviđene ovim Zakonom i drugim propisima, kao i druge poslove koje mu povjeri ministar nadležan za kulturu.
Članak 42.
Sredstva za rad Hrvatskoga muzejskog vijeća osiguravaju se u državnom proračunu.
XI. PREKRŠAJNE ODREDBE
Članak 43.
(1) Novčanom kaznom od 5000,00 do 50.000,00 kuna kaznit će se za prekršaj muzej i galerija te pravna osoba unutar koje je muzej, galerija i zbirka, kao i druga pravna osoba koja:
1. obavlja muzejsku djelatnost, a nije upisana u sudski ili drugi odgovarajući registar sukladno članku 4. stavku 1. ovoga Zakona
2. ne upisuje redovito muzejske predmete u inventarnu knjigu i ne vodi redovito muzejsku dokumentaciju te ne prijavljuje nadležnom tijelu muzejsku građu i dokumentaciju radi uspostave zaštite sukladno članku 8. stavku 2. ovoga Zakona
3. ne vodi muzejsku dokumentaciju o muzejskoj građi i djelatnosti na način propisan pravilnikom iz članka 8. stavka 3. ovoga Zakona
4. izvrši prodaju, darovanje i zamjenu muzejske građe i muzejske dokumentacije suprotno odredbi članka 10. stavka 2. ovoga Zakona
5. povjeri muzejsku građu i muzejsku dokumentaciju na čuvanje i radi izlaganja drugom muzeju i galeriji, drugoj pravnoj osobi ili državnom tijelu suprotno odredbi članka 12. stavka 1. ovoga Zakona
6. ne dostavi podatke za upis u očevidnik pri ministarstvu nadležnom za poslove kulture sukladno članku 18. stavcima 1. i 2. ovoga Zakona
7. ne omogući matičnom muzeju, odnosno ministarstvu nadležnom za poslove kulture uvid u podatke potrebne za obavljanje stručnog nadzora sukladno članku 33. stavku 2. ovoga Zakona.
(2) Novčanom kaznom od 3000,00 do 20.000,00 kuna kaznit će se za prekršaj iz stavka 1. točke 1. ovoga članka fizička osoba.
(3) Novčanom kaznom od 3000,00 do 30.000,00 kuna kaznit će se za prekršaj iz stavka 1. ovoga članka muzej i galerija koji su osnovani kao obrt.
(4) Novčanom kaznom od 3000,00 do 10.000,00 kuna kaznit će se za prekršaje iz stavka 1. ovoga članka i odgovorna osoba u pravnoj osobi.
(5) U slučaju da su prekršaji iz stavka 1. ovoga članka učinjeni radi stjecanja materijalne koristi, novčanom kaznom do 100.000,00 kuna kaznit će se muzej i galerija, odnosno pravna osoba unutar koje je muzej, galerija i zbirka, a odgovorna osoba u pravnoj osobi kaznit će se novčanom kaznom do 20.000,00 kuna.
XII. PRIJELAZNE I ZAVRŠNE ODREDBE
Članak 44.
(1) Muzeji i galerije te muzeji, galerije i zbirke unutar pravnih osoba dužni su uskladiti svoje statute i druge opće akte i svoj rad s odredbama ovoga Zakona u roku od 120 dana od dana njegova stupanja na snagu.
(2) Upravna vijeća muzeja koja su ustrojena prema odredbama Zakona o muzejima (»Narodne novine«, br. 142/98. i 65/09.) nastavljaju rad do isteka mandata, odnosno razrješenja kao muzejska vijeća prema odredbama ovoga Zakona.
Članak 45.
(1) Muzeji i galerije te muzeji, galerije i zbirke unutar pravnih osoba koji nisu u cijelosti inventarizirali muzejsku građu i dokumentaciju dužni su pristupiti inventarizaciji muzejskih predmeta koji do stupanja na snagu ovoga Zakona nisu uvedeni u inventarnu knjigu.
(2) Ravnatelji muzeja i galerija, odnosno voditelji muzeja, galerija i zbirki unutar pravnih osoba dužni su u roku od trideset dana od dana stupanja na snagu ovoga Zakona donijeti program inventarizacije i upisa muzejske građe i dokumentacije u Registar kulturnih dobara Republike Hrvatske s utvrđenim vremenskim rokovima izvršenja i o tome obavijestiti ministarstvo nadležno za poslove kulture.
Članak 46.
Zaposlenici koji na dan stupanja na snagu ovoga Zakona imaju sedam godina rada na stručnim poslovima voditelja marketinga i voditelja odnosa s javnošću u muzejima i galerijama, te muzejima, galerijama i zbirkama unutar