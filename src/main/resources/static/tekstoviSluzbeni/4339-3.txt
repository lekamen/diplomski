 ime i prezime, OIB, nacionalnost, adresa prebivališta, dan, mjesec i godina rođenja te spol.
U prijedlogu se, uz ime i prezime kandidata i zamjenika kandidata, mogu navesti akademski i stručni naziv i akademski stupanj kandidata u skladu sa Zakonom o akademskim i stručnim nazivima i akademskom stupnju (»Narodne novine«, broj 107/07 i 118/12).
5. Uz prijedlog kandidata i njegovog zamjenika dostavlja se:
– potvrda općinskog suda ili posebno uvjerenje Ministarstva pravosuđa (članak 9. stavak 4. i 5. Zakona u svezi članka 14.a Zakona o pravnim posljedicama osude, kaznenoj evidenciji i rehabilitaciji (»Narodne novine«, broj 143/12 i 105/15.),
– očitovanje kandidata i njegovog zamjenika o prihvaćanju kandidature (obrazac OZ-17) – potpis kandidata i njegovog zamjenika na očitovanju nije potrebno ovjeriti,
– izvadak iz Registra političkih stranaka za političku stranku odnosno za svaku od dvije ili više političkih stranaka koje predlažu kandidate sa podacima upisanima u Registar najkasnije na dan stupanja na snagu odluke o raspisivanju izbora,
– izvadak iz Registra udruga za registriranu udrugu odnosno za svaku od dvije ili više registriranih udruga koje predlažu kandidate, sa podacima upisanim u Registar najkasnije na dan stupanja na snagu odluke o raspisivanju izbora,
– za udruge koje nemaju pravnu osobnost – Ugovor,
– presliku Ugovora o otvaranju posebnog računa za financiranje izborne promidžbe (ako kandidaturu predlaže politička stranka),
– presliku međusobnog sporazuma iz kojeg je vidljivo koja je politička stranka ovlaštena otvoriti poseban račun za financiranje izborne promidžbe (ako kandidaturu predlažu dvije ili više političkih stranaka),
– presliku Ugovora o otvaranju posebnog računa za financiranje izborne promidžbe za svakog kandidata (ako kandidaturu predlaže udruga odnosno udruge ili birači).
Prispjeće kandidatura
Prijedlozi kandidatura dostavljaju se na obrascima propisanim Obvezatnom uputom Državnog izbornog povjerenstva broj Z II.
Prijedlozi kandidatura moraju prispjeti Državnom izbornom povjerenstvu najkasnije u roku od 14 dana od dana stupanja na snagu odluke o raspisivanju izbora.
Odustanak od kandidature
Najkasnije 48 sati nakon što je prihvaćena i objavljena kandidatura, od kandidature za zastupnika u Sabor u izbornoj jedinici u kojoj se biraju zastupnici nacionalnih manjina može odustati:
– kandidat grupe birača pisanim očitovanjem ovjerenim po javnom bilježniku,
– kandidat kojeg je predložila politička stranka odnosno udruga nacionalne manjine, uz pisanu suglasnost političke stranke odnosno udruge nacionalne manjine,
– politička stranka odnosno udruga nacionalne manjine koja je predložila kandidata.
Odustanak kandidata odnosi se i na njihove zamjenike.
Smrt kandidata
Ako kandidat ili zamjenik umre u vremenu od dana objave kandidatura ovlašteni predlagatelji mogu predložiti novog kandidata ili zamjenika bez posebnih uvjeta za valjanost kandidature, sve do 10 dana prije održavanja izbora.
Ako neki od kandidata umre nakon gore navedenog roka, zastupnika će zamijeniti njegov zamjenik (sukladno odredbi članka 42. Zakona).
Završne odredbe
Riječi i pojmovi koji imaju rodno značenje odnose se jednako na ženski i muški rod, neovisno u kojem su rodu navedeni.
Uz obvezni pisani oblik prijedloga, predlagatelji mogu dostaviti i prijedlog kandidature u elektronskom obliku, na magnetnom mediju, isključivo uz korištenje programa koji mogu bez naknade preuzeti u Državnom izbornom povjerenstvu ili sa internetskih stranica Državnog izbornog povjerenstva – www.izbori.hr .
Ove Obvezatne upute stupaju na snagu 30. srpnja 2016., a objavit će se u »Narodnim novinama« i na internetskoj stranici Državnog izbornog povjerenstva www.izbori.hr.
Klasa: 013-03/16-01/29 Urbroj: 507/11-16-3 Zagreb, 28. srpnja 2016.
Predsjednik Branko Hrvatin, dipl. iur., v. r.
