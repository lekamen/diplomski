 skupine, a ovjerava voditelj radilišta, a pirotehničar svojim potpisom ovjerava površinu koju je odradio.
Članak 36.
Voditelj pirotehničke skupine za svoj rad neposredno je odgovoran voditelju radilišta.
Voditelj pirotehničke skupine svakodnevno ovjerava vjerodostojnost upisanih podataka u osobnu nadzornu knjižicu pirotehničara i pomoćnog djelatnika.
Članak 37.
Prilikom obavljanja poslova razminiranja postupci pronalaženja MES-a, NUS-a i njihovih dijelova mogu se obavljati sljedećim metodama:
– ručnom detekcijom mina kao samostalnom metodom;
– kombinacijom stroja za pripremu površine i ručne detekcije mina nakon stroja;
– kombinacijom stroja za pripremu površine, ručne detekcije mina i/ili pasa za detekciju mina;
– kombinacijom pasa za detekciju mina i ručne detekcije mina.
Poslovi iz stavka 1. ovog članka ne mogu se obavljati noću.
Prilikom razminiranja pomoću ručne detekcije mina pirotehničari MES, NUS i njihove dijelove u radnim stazama pronalaze ručnim detektorima metala i/ili pipalicama, a mogu koristiti i priručna sredstva za iskopavanje i sječu vegetacije. Sredstva za iskopavanje i sječu vegetacije zabranjeno je koristiti vertikalno u odnosu na površinu tla.
Širina radne staze iz stavka 3. ovoga članka može iznositi 1,20 m uračunavajući preklapanja od 10 cm sa svake strane kako bi se obilježila efektivna širina radne staze od 1 m. Nakon što se pregledaju sve radne staze formira se nova početna linija.
Dužina radne staze od početne linije iz stavka 4. ovog članka ne smije biti duža od 50 m, nakon čega se formira nova radna staza.
Članak 38.
Ukoliko se prilikom obavljanja poslova razminiranja koriste strojevi za pripremu površine kao prva metoda cjelokupnu površinu koja je tretirana strojevima za pripremu površine potrebno je pretražiti pomoću ručne detekcije mina i/ili pomoću pasa za detekciju mina.
Članak 39.
Internu kontrolu voditelj radilišta organizira na način da se na prethodno pregledanoj odnosno razminiranoj površini kontrola provodi istog ili najkasnije idućeg radnog dana pomoću uzoraka na 5 % dnevno razminirane površine i dužan je u dnevnik radilišta evidentirati pirotehničare koji obavljaju internu kontrolu kao i veličinu i poziciju uzimanja kontrolnog uzorka.
Interna kontrola iz stavka 1. ovog članka provodi se na način da se kontrolnim uzorcima obuhvati cjelokupna pregledana odnosno razminirana površina.
Kontrolni uzorci u internoj kontroli iz stavka 2. ovog članka obilježavaju se zastavicama bijele boje i/ili komadima bijele trake fiksiranim na čvrstu podlogu te isti moraju ostati obilježeni do provođenja kontrole kvalitete u tijeku obavljanja poslova razminiranja.
Članak 40.
Pirotehničar o svakom pronalasku MES-a, NUS-a i njihovih dijelova, izvješćuje voditelja pirotehničke skupine riječju »MINE«.
Članak 41.
Ukoliko se prilikom obavljanja poslova razminiranja postupci pronalaženja MES-a, NUS-a i njihovih dijelova obavljaju psima za detekciju mina nakon uporabe strojeva za pripremu površine, potrebno je ručnom detekcijom mina pretražiti radne staze (sigurne hodne staze) širine najmanje 2 m vodoravno i okomito. Formirana polja između radnih staza moraju biti maksimalne veličine 100 m2 koja se pregledavaju pomoću pasa za detekciju mina.
Prilikom obavljanja poslova iz stavka 1. ovog članka strojevima za pripremu površine potrebno je obaviti strojnu pripremu površine do dubine određene idejnim planom razminiranja.
Ukoliko pas za detekciju mina detektira MES, NUS i njihove dijelove, tu površinu (formirano polje) obvezno mora pregledati pirotehničar ručnom detekcijom mina.
Kada se formirano polje pretražuje pomoću pasa za detekciju mina, cjelokupno polje mora biti pretraženo s dva psa.
Pretraživanje pomoću pasa za detekciju mina obavlja se s pomacima od 1,0 m kako bi se pretražilo cjelokupno formirano polje.
Članak 42.
Ukoliko se prilikom obavljanja poslova razminiranja postupci pronalaženja MES-a, NUS-a i njihovih dijelova obavljaju kombinacijom pasa za detekciju mina i ručne detekcije mina, prije uporabe pasa 