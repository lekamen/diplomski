 njemu koja ima ili bi mogla imati utjecaja na njegov ugled u javnosti. Utoliko su i prigovori koji se tiču članka 35. Ustava opravdani.
76. Ostale prigovore podnositelja Ustavni sud ocijenio je očito neosnovanima.
4) Načelna pitanja koja otvara ovaj predmet
77. Ovaj predmet otvorio je dva načelna pitanja.
78. Prvo, s obzirom na utvrđene nedostatke u izreci odluke Povjerenstva, Ustavni sud na temelju članka 31. stavaka 4. i 5. Ustavnog zakona određuje da postoji opća obveza Povjerenstva u izrekama svojih odluka naznačivati točno razdoblje (od datuma do datuma) u kojem je određeni dužnosnik kršio zakonska pravila o sprječavanju sukoba interesa.
79. Drugo, u točki 68.3. obrazloženja ove odluke Ustavni sud je napomenuo da ostaje otvorenim pitanjem bi li došlo do pokretanja postupka protiv podnositelja pred Povjerenstvom da sam podnositelj nije zatražio mišljenje o tome predstavlja li njegovo članstvo u NO Brijuni povredu odredaba ZoSSI-ja:26/11-126/12.
U tim okvirima, ovaj slučaj otvara i sljedeće načelno pitanje: je li općenito dopušteno da se Povjerenstvo služi podnescima dužnosnika, koji zatraže njegovo mišljenje, kao izvorom informacija za pokretanje postupaka protiv tih istih dužnosnika, u kojima im se onda izriču sankcije zbog kažnjivog ponašanja u prošlosti?
Naime, ako je dužnosnik pravodobno u svojoj imovinskoj kartici prijavio neko svoje »ponašanje« (kao što je podnositelj u ovom slučaju u imovinskoj kartici uredno prijavljivao svoje članstvo u NO Brijuni), Povjerenstvo je raspolagalo s tim podatkom i moglo ga je provjeriti tijekom provjere podataka iz podnesenih izvješća dužnosnika o imovinskom stanju (članak 22. i dalje ZoSSI-ja:26/11-57/15), a moglo je i pokrenuti postupak protiv dužnosnika ex offo (članak 39. stavak 1. ZoSSI-ja:26/11-57/15).
Ako Povjerenstvo to nije učinilo, i ako u takvoj situaciji taj isti dužnosnik naknadno zatraži mišljenje Povjerenstva o tome je li njegovo »ponašanje« u skladu s načelima javnih dužnosti, pa Povjerenstvo dostavi dužnosniku zatraženo mišljenje, a dužnosnik svoje ponašanje odmah uskladi s tim mišljenjem Povjerenstva, onda u poretku utemeljenom na vladavini prava i zaštiti individualnih prava načelno ne bi bilo dopušteno nakon toga pokretati postupak protiv dužnosnika te ga kažnjavati za ponašanje koje je prethodilo mišljenju Povjerenstva i koje je dužnosnik bez odgode uskladio s tim mišljenjem. Povjerenstvo bi u tom smislu u predstojećem razdoblju bilo dužno preispitati svoju dosadašnju praksu.
80. Objava ove odluke temelji se na članku 29. Ustavnog zakona (točka III. izreke).
Broj: U-III-412/2016
Zagreb, 3. lipnja 2016.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
