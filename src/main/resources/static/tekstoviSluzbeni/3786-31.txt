 za upravljanje
3. financijsku stabilnost namjeravanog stjecatelja, posebice u odnosu na poslove društva za upravljanje u kojemu se kvalificirani udio namjerava steći
4. hoće li društvo za upravljanje biti u mogućnosti udovoljiti i nastaviti udovoljavati zahtjevima iz ovoga Zakona, kao i drugih zakona kada je to primjenjivo na pojedinačnoj i konsolidiranoj osnovi, a posebno ima li grupa koje će društvo za upravljanje postati dio, strukturu koja omogućava učinkovito provođenje nadzora, učinkovitu razmjenu podataka između nadležnih tijela te mogu li se razgraničiti nadležnosti između više nadležnih tijela i
5. postoje li, u vezi namjeravanog stjecanja, osnove sumnje da je počinjeno, pokušano ili bi moglo doći do pranja novca ili financiranja terorizma, u skladu s propisima koji to uređuju.
(2) Agencija može odbiti zahtjev za izdavanje odobrenja za namjeravano stjecanje jedino ako nisu ispunjeni uvjeti propisani stavkom 1. ovoga članka ili ako je namjeravani stjecatelj dostavio nepotpune ili netočne podatke, odnosno podatke koji dovode u zabludu.
(3) Dokumentacija potrebna za procjenu koja se mora dostaviti Agenciji uz zahtjev za izdavanje odobrenja za stjecanje ili povećanje kvalificiranog udjela mora biti prilagođena i primjerena namjeravanom stjecatelju i namjeravanom stjecanju.
(4) Agencija će pravilnikom propisati listu dokumentacije iz stavka 3. ovoga članka.
(5) Ako je Agencija zaprimila dva ili više zahtjeva za stjecanje ili povećanje kvalificiranih udjela u istom društvu za upravljanje, odnosit će se prema svim namjeravanim stjecateljima ravnopravno.
(6) Ako društvo za upravljanje sazna za stjecanje ili otuđenje kvalificiranog udjela u društvu koji prelazi ili padne ispod 20%, 30% ili 50%, dužno je o tome bez odgode obavijestiti Agenciju.
(7) Društvo za upravljanje dužno je jednom godišnje Agenciji dostaviti popis svih imatelja kvalificiranih udjela s veličinom pojedinih udjela, sa stanjem na dan 1. siječnja tekuće godine, najkasnije do 31. ožujka tekuće godine.
Pravne posljedice nezakonitog stjecanja kvalificiranog udjela
Članak 83.
(1) Osoba koja stekne ili poveća kvalificirani udjel u društvu za upravljanje protivno odredbama ovoga Zakona nema pravo glasa iz dionica ili poslovnih udjela stečenih bez odobrenja Agencije.
(2) U slučaju iz stavka 1. ovoga članka Agencija će naložiti otuđenje tako stečenih dionica ili poslovnih udjela.
(3) Agencija može ukinuti odobrenje za stjecanje ili povećanje kvalificiranog udjela u slučaju:
1. ako je imatelj kvalificiranog udjela dobio odobrenje davanjem neistinitih ili netočnih podataka, podataka koji dovode u zabludu ili na drugi nepropisan način i/ili
2. ako prestanu postojati uvjeti propisani odredbama ovoga Zakona za izdavanje odobrenja za stjecanje ili povećanje kvalificiranog udjela.
(4) Osoba kojoj je ukinuto odobrenje za stjecanje ili povećanje kvalificiranog udjela nema pravo glasa iz dionica ili poslovnih udjela za koje joj je ukinuto odobrenje. U tom slučaju Agencija će imatelju kvalificiranog udjela naložiti otuđenje dionica ili poslovnih udjela za koje mu je ukinuto odobrenje za stjecanje.
(5) Troškove otuđenja dionica ili poslovnih udjela iz stavaka 3. i 5. ovoga članka podmiruje imatelj kvalificiranog udjela.
Mjere koje Agencija poduzima u slučajevima kada je upravljanje društvom za upravljanje pažnjom dobrog stručnjaka dovedeno u pitanje
Članak 84.
(1) Ako je neprimjerenim utjecajem imatelja kvalificiranog udjela upravljanje društvom za upravljanje pažnjom dobrog stručnjaka dovedeno u pitanje, Agencija je ovlaštena poduzimati odgovarajuće mjere kako bi se taj utjecaj spriječio.
(2) Mjere iz stavka 1. ovoga članka obuhvaćaju, uz odgovarajuće nadzorne mjere, i podnošenje zahtjeva nadležnom sudu za izricanje privremenih mjera u vezi sa stjecanjem glasačkih prava vezanih za udjele imatelja kvalificiranih udjela iz stavka 1. ovoga članka.
POGLAVLJE IX.
ODJELJAK 1. DOBROVOLJNI PRIJENOS UPRAVLJANJA UCITS FONDOM NA DRUGO DRUŠTVO ZA UPRAVLJANJE
Prijenos upravljanja UCITS