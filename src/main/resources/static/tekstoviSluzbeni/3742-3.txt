 članka 49. Ustava, što pojašnjava:
»Naime, poduzetnici protiv kojih je podnijet optužni prijedlog nisu oglašeni krivima za prekršaj koji im je stavljen na teret, jer se optužnim prijedlogom inicira postupak u kojem se okrivljenik ima pravo braniti i dokazati svoju nevinost, dok se u postupku izdavanja prethodne suglasnosti kako je definiran u spornim odredbama ... 39. stavka 2. ZOL-a, unaprijed podrazumijeva krivnja zakupnika lovišta pa se ni u kojem slučaju ne može govoriti o tome da bi se spornim zakonskim odredbama osiguravao jednak položaj na tržištu.
Spornim odredbama ... 39. stavka 2. ZOL-a pravnim i fizičkim osobama koje su zakupnici lovišta onemogućeno je produljenje ugovora o zakupu lovišta ukoliko je protiv istih podnesen optužni prijedlog za u ZOL-u taksativno navedene prekršaje, čime je povrijeđeno načelo presumpcije nevinosti i čime su sa tržišta isključene one osobe protiv kojih bi takav optužni prijedlog bio podnesen, zbog čega podnositelj smatra da bi sporne odredbe trebalo poništiti.
Poništenjem spornih odredbi ukinuli bi se svi pravni učinci koje su sporne odredbe proizvele. Kako na temelju spornih odredbi određenim zakupnicima lovišta može biti uskraćeno pravo na produljenje ugovora o zakupu jasno je da se zbog spornih odredbi ... 39. stavka 2. ZOL-a poduzetnici protiv kojih su podneseni optužni prijedlozi taksativno navedenih u ZOL-u neosnovano stavljaju u nepovoljniji položaj ...«
Predlagatelj predlaže pokretanje postupka i ukidanje osporene zakonske odredbe.
IV. OČITOVANJE MINISTARSTVA POLJOPRIVREDE
8. Očitovanje Ministarstva poljoprivrede u mjerodavnom dijelu glasi:
»S obzirom na to da je svrha članaka 39. stavka 2. Zakona o lovstvu ista kao i članka 30. stavka 4. istoga Zakona ostajemo kod svog odgovora (KLASA: 053-01/15-01/507, URBROJ: 525-11/0898-16-3 od 13. siječnja 2016. godine) koji je bio vezan na prijedlog za pokretanje postupka za ocjenu suglasnosti s Ustavom Republike Hrvatske članka 30. stavka 4. Zakona o lovstvu o kojem je Ustavni sud donio Odluku (Broj: U-I-3676/2015 i dr. od 9. veljače 2016. godine) ...«
V. OCJENA USTAVNOG SUDA
9. Razmatrajući osnovanost prijedloga predlagatelja, Ustavni sud ocijenio je mjerodavnim sljedeće odredbe Ustava:
»Članak 3.
... vladavina prava ... najviše su vrednote ustavnog poretka Republike Hrvatske i temelj za tumačenje Ustava.«
»Članak 28.
Svatko je nedužan i nitko ga ne može smatrati krivim za kazneno djelo dok mu se pravomoćnom sudskom presudom ne utvrdi krivnja.«
10. Neprijeporno je da zakonodavac u uređenju gospodarskih odnosa uživa široku slobodu prosudbe. To uključuje i uređenje odnosa u području lovstva. Istodobno, pretpostavke za produljenje ugovora o zakupu zajedničkog lovišta, kao i svi ostali odnosi koji su predmet Zakona o lovstvu, moraju biti uređeni na način koji će biti suglasan s ustavnim zahtjevima vladavine prava iz članka 3. Ustava i odgovarajućim ustavnim jamstvima.
11. Ustavni sud prvo primjećuje da su prigovori predlagatelja iz ovog predmeta slični prigovorima predlagatelja iz predmeta broj: U-I-3676/2015 i dr., kao što je i sadržaj osporenog dijela članka 39. stavka 2. Zakona o lovstvu istovjetan već ukinutom dijelu članka 30. stavka 4. Zakona o lovstvu. Imajući to u vidu, Ustavni sud u ovom predmetu smatra dostatnim utvrditi da se utvrđenja iz te odluke mogu primijeniti i na osporeni članak 39. stavak 2. Zakona o lovstvu.
Na pravilnost tog utvrđenja ne utječe činjenica što je u ovom predmetu riječ o zakupu državnih lovišta, dok je u predmetu broj: U-I-3676/2015 i dr. bila riječ o zakupu zajedničkih lovišta.
12. Ustavni sud je stoga, polazeći od stajališta izraženih u odluci broj: U-I-3676/2015 i dr., ukinuo članak 39. stavak 2. Zakona o lovstvu u dijelu koji glasi: »ako u proteklom razdoblju nisu podneseni optužni prijedlozi za prekršaje iz članka 96. stavka 1. točke 1., 2., 3., 5., 7., 9., 10., 11., 13., 14., članka 97. stavka 1. točke 1., 2., 3., 4., 5., 6. i članka 98. stavka 1. točke 6., 7., 10., 11., 12., 13. ovoga Zakona« zbog