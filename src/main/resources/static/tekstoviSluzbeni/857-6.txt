 inozemstva i promicanja njihovih veza s domovinom može primijeniti druga, prikladnija sredstva koja nemaju za posljedicu stavljanje u povoljniji položaj djece samo zbog činjenice da su hrvatski državljani.
U svojem stajalištu iznesenom u Odluci U-I-4585/2005 i dr. Ustavni sud je, između ostalog, utvrdio da ‘Ustav ne poznaje i ne priznaje mogućnost ostvarenja prednosti pri upisu u srednjoškolske i visokoškolske ustanove ni po kojoj osnovi koja nije vezana uz osobne sposobnosti pristupnika u smislu članka 65. stavka 2. Ustava’. Isto tako, u svojoj odluci U-II-2168/2013. i dr. Ustavni sud je, između ostalog, utvrdio: ‘Jednakost, vladavina prava, zabrana diskriminacije i jednakost svih pred zakonom zajamčeni su dijelovima članka 3. i članka 14. Ustava (...) Ustavni sud ističe da navedeni ustavni zahtjevi, promatrani s aspekta članka 65. stavka 1. Ustava, traže sprečavanje dovođenja kandidata za upis u srednje škole u podređen položaj (inferiorizaciju) po bilo kojoj osnovi koja nije vezana uz osobne sposobnosti pristupnika.’ Stoga, dijelimo mišljenje predlagatelja da se osiguravanjem izravnog upisa djeci hrvatskih državljana koja su najmanje dvije od posljednje četiri godine završila u inozemstvu, narušavaju zahtjevi koji proizlaze iz odredaba članaka 3., 5., 14. i 65. stavka 1. Ustava.«
V. MJERODAVNO PRAVO
7. Ustavni sud ocjenjuje da su za ustavnopravnu ocjenu u konkretnom slučaju mjerodavni dio članka 3. te članak 5. Ustava, koji glase:
»Članak 3.
... vladavina prava ... najviše su vrednote ustavnog poretka Republike Hrvatske i temelj za tumačenje Ustava.«
»Članak 5.
U Republici Hrvatskoj zakoni moraju biti u suglasnosti s Ustavom, a ostali propisi i s Ustavom i sa zakonom.
Svatko je dužan držati se Ustava i prava i poštivati pravni poredak Republike Hrvatske.«
VI. OCJENA USTAVNOG SUDA
8. Ministar znanosti, obrazovanja i sporta Republike Hrvatske donio je Odluku/14 na temelju članka 22. stavka 5. ZOOSŠ-a i članka 20. stavka 4. ZoStrOb-a.
8.1. Članak 22. stavci 1. i 5. ZOOSŠ-a u vrijeme donošenja Odluke/14 glasili su:
»Članak 22.
(1) Pravo upisa u prvi razred srednje škole imaju svi kandidati nakon završenog osnovnog obrazovanja, pod jednakim uvjetima u okviru broja utvrđenog odlukom o upisu.
(...)
(5) Elemente i kriterije za izbor kandidata prema stavku 1. ovog članka za sve vrste srednjih škola propisuje ministar.
(...)«
Člankom 4. Zakona o izmjenama i dopunama ZOOSŠ-a (»Narodne novine« broj 152/14.) izmijenjen je članak 22. ZOOSŠ-a te je prethodno citirani stavak 1. postao stavak 4., dok je stavak 5., u izmijenjenom sadržaju, postao stavak 8., koji glasi:
»Članak 22.
(...)
(8) Elemente i kriterije za izbor kandidata za upis u prvi razred srednje škole za sve vrste srednjih škola propisuje ministar pravilnikom.
(...)«
8.2. Članak 20. stavak 4. ZoStrOb-a glasi:
»Članak 20.
(...)
(4) Ministarstvo na prijedlog ustanova za strukovno obrazovanje i osnivača te dionika objavljuje elemente i kriterije za upis u prvi razred strukovnog obrazovanja, svake godine četiri mjeseca prije početka iduće školske godine.«
9. Ustavni sud je u točki 11.4. obrazloženja odluke broj: U-II-2168/2013 i dr. naveo da prema stanju zakonodavstva koje je na snazi ministar svojom odlukom nije ovlašten ustanovljavati nova prava nego samo elemente i kriterije za izbor kandidata za upis u I. razred srednje škole. U tom su predmetu, među ostalim, predlagatelji iz ovog predmeta podnijeli Ustavnom sudu zajednički prijedlog za pokretanje postupka za ocjenu suglasnosti s Ustavom i zakonima Republike Hrvatske točke V. Odluke o elementima i kriterijima za izbor kandidata za upis u I. razred srednje škole u školskoj godini 2013/2014., klasa: 602-03/13-06/00008, ur. broj: 533-21-13-0001 od 22. siječnja 2013., koju je donio ministar znanosti, obrazovanja i sporta Republike Hrvatske (u daljnjem tekstu: Odluka/13). Odluka/13 izmijenjena je Odlukom o izmjenama i dopunama Odluke/13, klasa: 602-03/13-06/00008, ur. broj: 533-21-13-0005 od 26. travnja 2013., koju je donio