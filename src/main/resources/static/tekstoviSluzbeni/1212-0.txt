63 06.06.2015 Pravilnik o obrascima i evidenciji osobnih iskaznica te organizacijskim, tehničkim i sigurnosnim mjerama u postupku izdavanja osobnih iskaznica
MINISTARSTVO UNUTARNJIH POSLOVA
1213
Na temelju članka 7. stavka 4., članka 20. stavka 2. i članka 23. stavka 5. Zakona o osobnoj iskaznici (»Narodne novine« broj 62/2015), ministar unutarnjih poslova donosi
PRAVILNIK
O OBRASCIMA I EVIDENCIJI OSOBNIH ISKAZNICA TE ORGANIZACIJSKIM, TEHNIČKIM I SIGURNOSNIM MJERAMA U POSTUPKU IZDAVANJA OSOBNIH ISKAZNICA
Članak 1.
Ovim Pravilnikom propisuje se izgled i sadržaj obrasca osobne iskaznice, obrasca zahtjeva za izdavanje osobne iskaznice, način popunjavanja obrazaca, način vođenja evidencije izdanih osobnih iskaznica te organizacijske, tehničke i sigurnosne mjere u postupku izdavanja osobnih iskaznica.
Članak 2.
(1) Obrazac osobne iskaznice (u daljnjem tekstu: Obrazac 1) je pravokutnog oblika veličine 85,6 x 53,98 mm, izrađen je od polikarbonatnog materijala te na sebi sadrži čip za pohranu elektroničkih podataka.
(2) Prednja strana Obrasca 1 sadrži: grb Republike Hrvatske, naziv: »Republika Hrvatska«, naziv: »osobna iskaznica«, broj osobne iskaznice, prostor za upis prezimena, imena, spola, državljanstva, datuma rođenja, roka važenja osobne iskaznice te prostor za fotografiju i potpis osobe.
(3) Poleđina Obrasca 1 sadrži: prostor za upis prebivališta, naziva policijske uprave, odnosno policijske postaje Ministarstva unutarnjih poslova koja osobnu iskaznicu izdaje (u daljnjem tekstu: nadležno tijelo), datuma izdavanja, osobnoga identifikacijskoga broja te podataka za strojno čitanje.
(4) Elektronički čip sadrži: podatke iz stavka 2. ovog članka, jedan ili dva privatna ključa i certifikata, CA certifikat, aktivacijske podatke te podatke aplikacije.
Članak 3.
(1) U Obrazac 1 podatak o spolu upisuje se oznakom: »Ž« za ženski spol, a oznakom: »M« za muški spol.
(2) U Obrazac 1 podatak o državljanstvu upisuje se oznakom: »HRV«.
(3) Upis podataka u Obrazac 1 upisuje se sukladno međunarodnim standardima za strojno čitanje isprava.
Članak 4.
(1) Obrazac zahtjeva za izdavanje osobne iskaznice (u daljnjem tekstu: Obrazac 2) bijele je boje, veličine 218 mm x 100 mm.
(2) Prednja strana Obrasca 2 sadrži: prostor za upis matičnog broja građana, osobnoga identifikacijskoga broja, prezimena, imena, datuma rođenja, spola, mjesta i adrese prebivališta, datuma izdavanja i roka važenja osobne iskaznice, prostor za upis naziva nadležnog tijela, serijskog broja i vrste osobne iskaznice te prostor za fotografiju i potpis podnositelja zahtjeva.
(3) Poleđina Obrasca 2 sadrži: prostor za upis podataka o utvrđenom identitetu, potpis podnositelja zahtjeva, potpis osobe koja je zahtjev rješavala, datum uručenja osobne iskaznice, potpis primatelja osobne iskaznice, potpis osobe koja je uručila osobnu iskaznicu te prostor za napomene.
(4) Nakon utvrđivanja identiteta podnositelja zahtjeva za izdavanje osobne iskaznice, podaci se u Obrazac 2 ispisuju iz središnjeg informacijskog sustava Ministarstva unutarnjih poslova (u daljnjem tekstu: IS Ministarstva), a podnositelj zahtjeva svojim potpisom na Obrascu 2 potvrđuje točnost ispisanih podataka.
(5) Obrazac zahtjeva za izdavanje osobne iskaznice za osobu – pripadnika nacionalne manjine ispisuje se iz IS Ministarstva na hrvatskom jeziku i latiničnom pismu i na jeziku i pismu nacionalne manjine, a popunjava na jeziku i pismu pripadnika nacionalne manjine.
(6) Nadležno tijelo podnositelju zahtjeva za izdavanje osobne iskaznice izdaje potvrdu o podnijetom zahtjevu, koja je sastavni dio Obrasca 2 i od njega se odvaja perforacijom.
(7) Potvrda o podnesenom zahtjevu za izdavanje osobne iskaznice vrijedi 30 dana od dana podnošenja zahtjeva za izdavanje osobne iskaznice, a osoba ju je prilikom uručenja osobne iskaznice dužna vratiti nadležnom tijelu.
(8) Potvrda o podnesenom zahtjevu za izdavanje osobne iskaznice sadrži: podatke o prezimenu i imenu podnositelja zahtjeva, mjestu i adresi prebivališta, nazivu nadležnog tijela,