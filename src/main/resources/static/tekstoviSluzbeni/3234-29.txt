godina nakon stavljanja dizala na tržište. Primjerak EU izjave o sukladnosti na zahtjev se mora staviti na raspolaganje relevantnim tijelima.
8. Ovlašteni zastupnik
Obveze ugraditelja navedene u točkama 3.1., 3.4.1., 5. i 7. može u njegovo ime i na njegovu odgovornost ispuniti njegov ovlašteni zastupnik ako su navedene u ovlaštenju.
PRILOG XI.
SUKLADNOST NA TEMELJU POTPUNOG OSIGURANJA KVALITETE I ISPITIVANJA KONSTRUKCIJSKOG RJEŠENJA ZA DIZALA (modul H1)
1. Sukladnost na temelju potpunog osiguranja kvalitete i ispitivanja konstrukcijskog rješenja za dizala postupak je ocjenjivanja sukladnosti pri kojemu prijavljeno tijelo ocjenjuje sustav kvalitete ugraditelja i prema potrebi, konstrukciju dizala, kako bi osiguralo da dizala zadovoljavaju primjenjive bitne zdravstvene i sigurnosne zahtjeve utvrđene u Prilogu I. ovoga Pravilnika.
2. Obveze ugraditelja
Ugraditelj mora primjenjivati odobreni sustav kvalitete za rješenje, proizvodnju, sastavljanje, ugradnju, završnu provjeru i ispitivanje dizala kao što je utvrđeno točkom 3. te se nad njim provoditi nadzor kako je navedeno u točki 4. Primjerenost tehničkog rješenja dizala mora biti ispitana u skladu s točkom 3.3.
3. Sustav kvalitete
3.1. Ugraditelj mora podnijeti zahtjev za ocjenjivanje svojeg sustava kvalitete jednom prijavljenom tijelu po svojem izboru.
Zahtjev mora sadržavati:
– naziv i adresu proizvođača te naziv i adresu ovlaštenog zastupnika ako je on podnio zahtjev;
– sve relevantne obavijesti o dizalima koja će se ugrađivati, posebno obavijesti koje omogućavaju razumijevanje odnosa između konstrukcije i rada dizala;
– dokumentaciju o sustavu kvalitete;
– tehničku dokumentaciju opisanu u Prilogu IV. dijelu B točki 3. ovoga Pravilnika;
– pisanu izjavu kojom izjavljuje da isti zahtjev nije podnesen niti jednom drugom prijavljenom tijelu.
3.2. Sustav kvalitete mora osiguravati sukladnost dizala s bitnim zdravstvenim i sigurnosnim zahtjevima utvrđenima u Prilogu I. Svi elementi, zahtjevi i mjere koje je usvojio ugraditelj moraju se sustavno i uredno dokumentirati u obliku pisanih mjera, postupaka i uputa. Ta dokumentacija o sustavu kvalitete mora omogućiti dosljedno tumačenje programa, planova, priručnika i bilješki o kvaliteti.
Posebno mora sadržavati odgovarajući opis:
– ciljeva kvalitete i organizacijske strukture, odgovornosti i ovlasti uprave u odnosu na konstrukciju i kvalitetu proizvoda;
– specifikacije tehničkog rješenja, uključujući norme koje će se primijeniti, i, ako se relevantne usklađene norme neće u potpunosti primijeniti, način, uključujući druge relevantne tehničke specifikacije, kojim će se zajamčiti ispunjavanje primjenjivih bitnih zdravstvenih i sigurnosnih zahtjeva utvrđenih u Prilogu I. ovoga Pravilnika;
– tehnike kontrole i provjere konstrukcije, postupaka i sustavnih aktivnosti koje će se koristiti prilikom konstruiranja dizala;
– pregleda i ispitivanja koji će se provoditi prilikom prihvaćanja nabavljenog materijala, komponenti i podsklopova;
– odgovarajućih tehnika sastavljanja, ugradnje, kontrole kvalitete i osiguranja kvalitete, postupaka i sustavnih aktivnosti koje će se koristiti;
– pregleda i ispitivanja koji će se provoditi prije (pregleda uvjeta ugradnje: vozno okno, strojarnica itd.), tijekom i nakon ugradnje (uključujući najmanje ispitivanja propisana u Prilogu V. točki 3.3. ovoga Pravilnika);
– zapisa o kvaliteti kao što su izvješća o provjeri, podaci o ispitivanju i kalibraciji, izvješća o stručnoj osposobljenosti uključenih zaposlenika;
– načine sustavnog praćenja postizanja zahtijevane kvalitete projektiranja i proizvoda i učinkovitosti sustava kvalitete.
3.3. Ispitivanje konstrukcije
3.3.1. Ako konstrukcija u potpunosti ne zadovoljava usklađene norme, prijavljeno tijelo mora provjeriti usklađenost rješenja s bitnim zdravstvenim i sigurnosnim zahtjevima utvrđenima u Prilogu I. te ako ona postoji, izdati ugraditelju dizala potvrdu o EU ispitivanju rješenja, navodeći ograničenja valjanosti potvrde i pojedinosti potrebne za prepoznavanje