 izmjeni kvalificiranih udjela iz članka 16. Zakona, dostavljanjem pisane obavijesti o stjecanju odnosno izmjeni kvalificiranih udjela (osobni podaci i prebivalište za fizičke osobe, a tvrtku i sjedište za pravne osobe) navodeći podatke o nominalnom iznosu i postotku udjela u glasačkim pravima odnosno temeljnom kapitalu leasing društva kao i o stjecanju manjem od 10%, ako je omogućeno ostvarenje značajnog utjecaja na upravljanje leasing društvom, s priloženim ugovorom ili drugom ispravom o pravnom poslu stjecanja, u roku od osam dana od dana sklapanja pravnog posla stjecanja udjela,
5. ulaganjima na temelju kojih je leasing društvo neizravno ili izravno steklo kvalificirani udio u drugoj pravnoj osobi kao i o svakom daljnjem ulaganju u tu pravnu osobu, dostavljanjem pisane obavijesti o stjecanju odnosno izmjeni kvalificiranih udjela s osnovnim registarskim podacima pravne osobe i navodeći podatke o nominalnom iznosu i postotku udjela u glasačkim pravima odnosno temeljnom kapitalu pravne osobe, s priloženim ugovorom ili drugom ispravom o pravnom poslu stjecanja, odnosno ulaganja, u roku od osam dana od dana sklapanja pravnog posla stjecanja, odnosno ulaganja,
6. ako leasing društvo namjerava prodati ili na drugi način otuđiti udjel u drugoj pravnoj osobi za čije stjecanje je dobilo suglasnost Agencije, ili namjerava smanjiti udjel ispod granica određenih Zakonom, o svojoj namjeri dužno je pisanim putem obavijestiti Agenciju, dostavljanjem izvješća o načinu otuđenja, visini udjela koje namjerava otpustiti i osobi koja stječe te dionice odnosno poslovne udjele, najkasnije u roku osam dana prije sklapanja pravnog posla prodaje odnosno drugog načina otuđenja.
7. upisu i promjenama članova leasing društva i njihovih poslovnih udjela, dostavljanjem popisa članova leasing društva u kojem su navedeni zakonom propisani podaci istodobno s dostavljanjem ovog popisa registarskom sudu,
8. planiranom otvaranju, preseljenju, zatvaranju ili privremenom prestanku podružnice ili predstavništva, dostavljanjem sažetog izvješća koje sadrži osnovne podatke o tim promjenama za svaku kalendarsku godinu uključujući podatke o koji se odnose na postojeće stanje na dan 31.12., najkasnije do 31. siječnja za prethodnu kalendarsku godinu,
9. organizacijskim promjenama u leasing društvu (pr. promjene u organizacijskoj strukturi leasing društva), u roku od osam dana od dana nastanka promjene,
10. promjenama u strukturi kapitala dostavljanjem odluke leasing društva o promjeni strukture kapitala u roku od osam dana od dana donošenja odluke,
11. prestanku obavljanja pojedinih poslova leasinga, za koje je leasing društvo dobilo odobrenje Agencije, dostavljanjem odluke leasing društva o prestanku obavljanja pojedinih poslova leasinga, u roku od osam dana od dana donošenja odluke leasing društva,
12. prestanku funkcija člana uprave, prokuriste i člana nadzornog odbora prije isteka razdoblja na koja su imenovani dostavljanjem odluke o opozivu, ili obavijesti o primljenoj ostavci u roku od osam dana od donošenja odluke odnosno primljene obavijesti o ostavci,
13. sastavu i strukturi nadzornog odbora leasing društva u odnosu na uvjete za članstvo u tom organu propisane Pravilnikom o uvjetima za članstvo u upravi i nadzornom odboru leasing društva, dostavljanjem izvješća o nastalim promjenama u izboru odnosno imenovanju članova nadzornog odbora koji sadrži najmanje sljedeće podatke o svim članovima nadzornog odbora na dan nastanka promjene: osobni podaci, stručne kvalifikacije, te opis stečenog relevantnog iskustva, najkasnije u roku od osam dana od dana nastanka promjene,
14. o promjenama u vezi obavljanja poslova interne revizije, dostavljanjem odluke o imenovanju odnosno razrješenju internog revizora uključujući dostavu informacije o statusu internog revizora (u radnom odnosu s leasing društvom, interni revizor po osnovi izdvajanja poslova interne revizije i sl.), osim ako to nije vidljivo iz dostavljene odluke, u roku od osam dana od dana donošenja odluke.
Članak 4.
