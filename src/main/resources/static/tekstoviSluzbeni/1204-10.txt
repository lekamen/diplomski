 djelatnosti, kao i dopunske djelatnosti u području vinogradarstva, vinarstva, proizvodnje jakih alkoholnih pića te aromatiziranih vina i pića; obavlja izravan uvid u ispunjavanje uvjeta i obavljanje djelatnosti nadziranih pravnih i fizičkih osoba, te poduzima mjere određene zakonima i propisima donesenima na temelju njih; rješava o upravnim stvarima u prvom stupnju i vodi postupke do donošenja drugostupanjskih rješenja iz područja djelokruga; provodi kontrolno-instruktivni nadzor nad radom poljoprivrednih inspektora iz svoga djelokruga u odjelima – područnim jedinicama utvrđenima ovom Uredbom s ciljem utvrđivanja kvalitete obavljenih poslova te ujednačavanja i unaprjeđenja rada; sudjeluje u pripremi i izradi prijedloga državnog proračuna Republike Hrvatske iz svoga djelokruga; daje stručna mišljenja, objašnjenja i upute u svezi s primjenom propisa u području inspekcijskog nadzora; sudjeluje u izradi godišnjeg plana rada i godišnjeg izvješća o radu; analizira rad i aktivnosti poljoprivredne inspekcije u okviru svoga djelokruga; planira provođenje ciljanih inspekcijskih nadzora, priprema način provođenja te izvještava o rezultatima istih; daje prijedloge i sudjeluje u pripremanju nacrta prijedloga zakona i podzakonskih propisa iz svoga djelokruga; surađuje s tijelima državne uprave i tijelima jedinice lokalne i područne (regionalne) samouprave i drugim pravnim osobama koje na temelju zakona imaju javne ovlasti, pravosudnim tijelima, stručnim ustanovama i znanstvenim institucijama, te obavlja i druge poslove propisane zakonom.
Poslove iz stavka 1. ovoga članka obavljaju poljoprivredni inspektori u sjedištu Ministarstva, a mjesno su nadležni za područje cijele Republike Hrvatske.«.
Članak 15.
Članak 74.b mijenja se i glasi:
»Članak 74.b
Odjel nadzora kakvoće hrane obavlja inspekcijski nadzor nad provođenjem zakona, drugih propisa i općih akata kojima je uređeno područje standarda kvalitete i označivanja hrane, reklamiranja i prezentiranja hrane te informiranja potrošača o hrani na razini proizvodnje, prerade i maloprodaje bez obzira na podrijetlo; označivanja alergena na razini maloprodaje; tržišnih standarda za mlijeko i mliječne proizvode, mazive masti, maslinovo ulje i stolne masline, prerađeno voće i povrće, u proizvodnji i maloprodaji te pri stavljanju na tržište; tržišnih standarda za goveđe meso životinja starosti do 12 mjeseci, jaja i meso peradi, maslina i maslinovog ulja, mlijeka i mliječnih proizvoda, mazivih masti te proizvodna pravila u odnosu na kvalitetu proizvoda u maloprodaji; označivanja GMO-a i/ili proizvoda koji sadrže i/ili se sastoje ili potječu od GMO-a te nove hrane na razini maloprodaje; poljoprivrednih i prehrambenih proizvoda sa zaštićenom oznakom izvornosti (ZOI), zaštićenom oznakom zemljopisnog podrijetla (ZOZP) i zajamčeno tradicionalnog specijaliteta (ZTS), korištenja oznaka ZOI, ZOZP i ZTS na razini maloprodaje, kao i na razini primarne proizvodnje i pripadajućih djelatnosti, proizvodnje i prerade bez obzira na podrijetlo kojima se prije stavljanja na tržište potvrđuje sukladnost sa specifikacijom; nad radom kontrolnih tijela; korištenja neobaveznih izraza kvalitete iz Uredbe (EU) br. 1151/2012 s propisanim zahtjevima; korištenja dobrovoljne sheme kvalitete; uvjeta za proizvodnju i stavljanje brašna na tržište; obavljanja registrirane i neregistrirane djelatnosti i dopunskih djelatnosti u području standarda kvalitete hrane i području sustava kvalitete poljoprivrednih i prehrambenih proizvoda; obavlja izravan uvid u ispunjavanje uvjeta i obavljanje djelatnosti nadziranih pravnih i fizičkih osoba te poduzima mjere određene zakonima i propisima donesenima na temelju njih; rješava o upravnim stvarima u prvom stupnju i vodi postupke do donošenja drugostupanjskih rješenja iz područja djelokruga; provodi kontrolno-instruktivni nadzor nad radom poljoprivrednih inspektora iz svoga djelokruga u odjelima – područnim jedinicama utvrđenima ovom Uredbom s ciljem utvrđivanja kvalitete obavljenih poslova te