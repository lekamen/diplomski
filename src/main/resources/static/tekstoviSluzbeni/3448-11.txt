je propisano da zahtjev mogu podnijeti prijašnji vlasnici »koji su pravo na povrat ili naknadu za oduzetu imovinu stekli po odredbama ovoga Zakona«. Iz te bi odredbe također proizlazilo da su prijašnji vlasnici već stekli pravo po odredbama samog zakona. Međutim, toj se odredbi (kao ni onoj iz članka 65. stavka 4. ZoNak-a/96 o »gubitku svih prava") ne može davati značenje koje ona nema. Nitko od prijašnjih vlasnika još nije stekao pravo na povrat ili naknadu po odredbama tog zakona. Člankom 7. stavkom 1. ZID-a ZoNak-a/02 tek im je otvorena pravna mogućnost da u (procesnopravnom) roku podnesu zahtjev za priznavanje prava.
40. Ustavni sud zaključno utvrđuje da je i u članku 65. ZoNak-a/96 i u članku 7. ZID-a ZoNak-a/02 riječ o rokovima za poduzimanje radnji u postupku u smislu članka 99. stavka 1. ZUP-a/91 (konkretno, o rokovima za podnošenje zahtjeva za priznavanje prava na naknadu za oduzetu imovinu), na koje se primjenjuje pravilo iz članka 101. stavka 2. ZUP-a/01.
41. Kad je riječ o razlozima na kojima VUSRH temelji svoju ocjenu o materijalnopravnoj prirodi rokova iz članka 65. ZoNak-a/96 i članka 7. ZID-a ZoNak-a/02 (v. točku 27. obrazloženja ove odluke), Ustavni sud je nakon njihova podrobnog preispitivanja utvrdio da ti razlozi nisu relevantni, a nisu ni dostatni za opstojnost takve ocjene.
42. Prvo, kod ocjene da ti rokovi imaju materijalnopravnu prirodu VUSRH ne smatra »odlučnim« to što se takvi zahtjevi moraju odbaciti budu li podneseni izvan roka. Čini se da ne smatra odlučnim ni to što iz članka 65. stavka 4. ZoNak-a/96 jasno proizlazi kako »gubitak svih prava« posljedično proizlazi iz odbacivanja zahtjeva i samo je s njim u vezi.
Prema VUSRH-u, za tumačenje pravne prirode roka za podnošenje zahtjeva za priznavanje prava na naknadu za oduzetu imovinu odlučan je isključivo »gubitak svih prava iz materijalnog propisa« koji »suštinski ima značenje kao da je zahtjev odbijen«.
42.1. Međutim, Upravni sud Republike Hrvatske odnosno VUSRH u svojoj je praksi u »sva prava iz materijalnog propisa« uključio i ona postupovna. Tako je u presudama broj: Us-12718/2007-9 od 19. siječnja 2011. i broj: Us-12482/2011-11 od 23. svibnja 2013. protumačio da članak 65. stavak 3. ZoNak-a/96 propisuje »zakonski prekluzivni rok protekom kojeg se gube sva prava, ... pa tako i pravo tražiti obnovu postupka«.
Pravna sigurnost objektivnog pravnog poretka zahtijeva prekid takve pogrešne prakse upravnih sudova.
43. Drugo, prema stajalištu VUSRH-a, ako za hrvatske državljane vrijedi materijalnopravni rok iz članka 65. stavka 3. u vezi sa stavkom 4. ZoNak-a/96 (zbog kojega oni »gube sva prava« njegovim propuštanjem), onda isti materijalnopravni rok i iste posljedice moraju vrijediti i za adresate članka 7. stavka 1. u vezi sa stavkom 2. ZID-a ZoNak-a/02. U suprotnom, došlo bi do neravnopravnosti i nejednakosti pred zakonom hrvatskih državljana i stranih državljana te do diskriminacije hrvatskih državljana u vezi sa zaštitom vlasništva.
VUSRH pri tome ne smatra »odlučnim« to što u članku 7. stavku 2. ZID-a ZoNak-a/02 postoji samo obveza odbacivanja nepravodobnih zahtjeva, ali ne i dio o »gubitku svih prava« kao posljedici tog odbacivanja.
44. Kad je riječ o navodnoj opasnosti od nejednakog tretmana hrvatskih i stranih državljana, Ustavni sud primjećuje da problem koji se pojavio pri računanju posljednjeg dana roka iz članka 7. stavka 1. ZID-a ZoNak-a/02 proizlazi iz faktičnog stanja stvari: posljednji dan roka pao je u nedjelju, a sljedeći dan (u ponedjeljak) bio je blagdan – neradni dan. Takva faktična situacija nije postojala u primjeni članka 65. stavka 3. ZoNak-a/96 jer je posljednji dan roka po tom zakonu bio radni dan (utorak).
Sukladno tome, u primjeni članka 65. stavka 3. ZoNak-a/96 nije se ni mogao pojaviti problem koji se pojavio u primjeni članka 7. stavka 1. ZID-a ZoNak-a/02. Zahtjevi za naknadu koje su podnijeli adresati članka 65. stavka 3. ZoNak-a/96 (hrvatski državljani) ni pravno ni faktički nisu mogli biti odbačeni zbog