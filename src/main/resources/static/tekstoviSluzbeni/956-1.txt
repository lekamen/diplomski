rad svih sudionika u pripremi i realizaciji programa; vodi poslove upisa i praćenja obračunskih situacija, prati financijsku realizaciju potpisanih ugovora s gospodarskim subjektima, obavlja stručne poslove koji se odnose na planiranje, pripremu, organizaciju, provođenje i nadzor nad provođenjem programa stambenog zbrinjavanja na lokacijama novih naselja; inicira pokretanja postupaka javne nabave za isporuku, ugradnju i organiziranu ugradnju građevinskog materijala; obavlja poslove pripreme i provedbe organizirane izgradnje kuća i stanova; prikuplja i obrađuje stručnu dokumentaciju i ostale podatke vezane za realizaciju svih programa kojima se Sektor bavi; usklađuje rad svih sudionika i prati tijek izvršenja po odobrenim dinamičkim planovima rada; prima i obrađuje obračunske situacije sudionika; prati financijsku realizaciju ugovora; prati izvršavanje ugovornih obveza korisnika obnove, priprema sklapanje ugovora sa korisnicima obnove; izrađuje prijedloge isplate novčanih potpora i isplate po posebnim pravima; izdaje uvjerenja i potvrde na zahtjev stranaka, tijela državne uprave i drugih tijela za podatke iz svoje nadležnosti; odgovara na upite, zamolbe i dopise stranaka, tijela državne uprave i drugih tijela u vezi s poslovima iz svoje nadležnosti; vodi sve potrebne evidencije i očevidnike vezane za pripremu i provedbu programa obnove i stambenog zbrinjavanja.
U Sektoru, ustrojavaju se:
2.1. Služba za provedbu programa obnove
2.2. Služba za programe stambenog zbrinjavanja.
2.1. Služba za provedbu programa obnove
Članak 5.
Služba za provedbu programa obnove planira, koordinira, provodi i prati programe obnove; obavlja stručne poslove koji se odnose na provođenje propisa o obnovi; surađuje s domaćim i stranim vladinim i nevladinim institucijama i organizacijama, u svezi s programom obnove; poduzima aktivnosti vezane za izgradnju objekata infrastrukture u novim naseljima. Sklapa ugovore o obnovi s korisnicima, priprema dokumentaciju za raskid ugovora u slučajevima neizvršenja obveza koji proizlaze iz potpisanih ugovora s gospodarskim subjektima; na temelju broja utvrđenih korisnika prava programa obnove kao i raspoloživih sredstava za njihovu provedbu, inicira pokretanje postupaka javne nabave za ustupanje radova, usluga i roba; usklađuje i koordinira rad svih sudionika u pripremi i realizaciji programa; vodi poslove upisa i praćenja obračunskih situacija, prati financijsku realizaciju ugovora, prati izvršavanje ugovornih obveza korisnika obnove te prema eventualno utvrđenom neizvršavanju ugovornih obveza ili nenamjenskom utrošku novčanih sredstava predlaže poduzimanje odgovarajućih mjera nadležnim ustrojstvenim jedinicama Državnog ureda; izrađuje prijedloge isplate novčanih potpora i isplate po posebnim pravima; vodi sve potrebne evidencije i očevidnike vezane za pripremu i provedbu programa, izdaje uvjerenja i potvrde na zahtjev stranaka, tijela državne uprave i drugih tijela za podatke iz svoje nadležnosti; odgovara na upite, zamolbe i dopise stranaka, tijela državne uprave i drugih tijela u vezi s poslovima iz svoje nadležnosti te obavlja i druge poslove iz svoje nadležnosti.
U Službi, ustrojavaju se:
2.1.1. Odjel za obnovu i izgradnju pojedinačnih stambenih jedinica i višestambenih objekata
2.1.2. Odjel za obnovu, opremanje stambenih jedinica i elektroenergetske priključke.
2.1.1. Odjel za obnovu i izgradnju pojedinačnih stambenih jedinica i višestambenih objekata
Članak 6.
Odjel za obnovu i izgradnju pojedinačnih stambenih jedinica i višestambenih objekata obavlja stručne poslove koji se odnose na provedbu programa obnove i pripremu radova sanacije i izgradnje više stambenih zgrada i obnove pojedinačnih stambenih jedinica u državnom vlasništvu; usklađuje rad svih sudionika u pripremi i realizaciji radova obnove; neposredno organizira provedbu svih radova koji se odnose na popravak, obnovu i izgradnju više stambenih zgrada, prati obavljanje tehničkih pregleda i primopredaju, usmjerava i koordinira rad sudionika obnove