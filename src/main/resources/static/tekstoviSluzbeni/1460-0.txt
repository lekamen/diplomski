76 10.07.2015 Odluka o izvješćivanju o planovima financiranja
HRVATSKA NARODNA BANKA
1461
Na temelju članka 11. stavka 1. i članka 101. stavka 2. točke 7. Zakona o kreditnim institucijama (»Narodne novine«, br. 159/2013. i 19/2015.) i članka 43. stavka 2. točke 9. i članka 77. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donosi
ODLUKU
O IZVJEŠĆIVANJU O PLANOVIMA FINANCIRANJA
1. OPĆE ODREDBE
Predmet i obveznici primjene Odluke
Članak 1.
(1) Ovom Odlukom propisuje se način izvješćivanja na temelju Smjernica Europskoga nadzornog tijela za bankarstvo (EBA/GL/2014/04) od 19. lipnja 2014.: Smjernice o usklađenim definicijama i obrascima za planove financiranja kreditnih institucija prema Preporuci A4 (ESRB/2012/2).
(2) Oblik, sadržaj i način popunjavanja i dostavljanja izvješća u skladu s ovom Odlukom propisani su u Uputi za jedinstvenu primjenu Odluke o izvješćivanju o planovima financiranja, koja se prilaže ovoj Odluci i koja čini njezin sastavni dio.
(3) Odredbe ove Odluke primjenjuju se na kreditne institucije sa sjedištem u Republici Hrvatskoj koje su od Hrvatske narodne banke dobile odobrenje za rad i koje su, u skladu s odredbom stavka 4. ovog članka, značajne kreditne institucije.
(4) U smislu ove Odluke, značajna kreditna institucija jest svaka kreditna institucija kojoj prosječni iznos imovine na kraju prethodne tri poslovne godine iskazane u revidiranim financijskim izvještajima prelazi iznos od sedam milijardi kuna.
(5) Odredbe ove Odluke na odgovarajući način primjenjuju se na podružnice kreditnih institucija iz trećih zemalja koje su od Hrvatske narodne banke dobile odobrenje za pružanje usluga, ako ispunjavaju uvjet iz stavka 4. ovog članka.
Obuhvat primjene Odluke
Članak 2.
(1) Odredbe ove Odluke kreditna institucija dužna je primjenjivati na konsolidiranoj osnovi za grupu kreditnih institucija u skladu s glavom XXII. Zakona o kreditnim institucijama. Izvještaji izrađeni na konsolidiranoj osnovi nazivaju se konsolidirani izvještaji o planovima financiranja (FK).
(2) Ako kreditna institucija nema obvezu iz stavka 1. ovoga članka, kreditna institucija dužna je primjenjivati odredbe ove Odluke na pojedinačnoj osnovi. Izvještaji izrađeni na pojedinačnoj osnovi nazivaju se nekonsolidirani izvještaji o planovima financiranja (FN).
(3) Iznimno od stavka 1. i 2. ovog članka, zahtjev za koeficijent likvidnosne pokrivenosti (LCR) i neto stabilne izvore financiranja (NSFR), kreditna institucija je dužna ispunjavati na pojedinačnoj osnovi i to na način određen člankom 6. stavka 4. Uredbe (EU) br. 575/2013, odnosno na konsolidiranoj osnovi, ako je matična kreditna institucija i to na način određen člankom 11. stavkom 3. Uredbe (EU) br. 575/2013.
Popis izvještaja o planovima financiranja
Članak 3.
Kreditna institucija dužna je dostavljati Hrvatskoj narodnoj banci sljedeće izvještaje o planovima financiranja:
1. 1A – Aktiva (P 01.01)
2. 1B – Pasiva (P 01.02)
3. 1C – Predviđanje koeficijenata likvidnosti (P 01.03)
4. 2A1 – Osigurani i neosigurani depoziti te neosigurani financijski instrumenti slični depozitima (P 02.01)
5. 2A2 – Izvori financiranja iz javnog sektora (P 02.02)
6. 2A3 – Inovativne strukture financiranja (P 02.03)
7. 2B1 – Određivanje cijena: kreditna aktiva (P 02.04)
8. 2B2 – Određivanje cijena: obveze po depozitima (P 02.05)
9. 2C – Najznačajnije valute (P 02.06)
10. 2D1 – Stjecanje kreditne aktive, otplate i planovi prodaje (P 02.07)
11. 2D2 – Stjecanje obveza po depozitima i planovi prodaje (P 02.08)
12. 3 – Popis (P 03.00)
13. 4A – Bilješka: općenito (P 04.01)
14. 4B – Najznačajnije valute nakon derivata (P 04.02)
15. 4C1 – Najznačajnije valute uključujući valutu indeksacije prije derivata (P 04.03)
16. 4C2 – Najznačajnije valute uključujući valutu indeksacije nakon derivata (P 04.04)
Dostavljanje izvještaja
Članak 4.
(1) Kreditna institucija dužna je dostavljati Hrvatskoj narodnoj banci izvještaje iz članka 3. ove Odluke na način propisan Uputom za