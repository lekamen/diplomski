 vrijednosti Stranke i aktivno djelovati prema ostvarivanju programa Stranke,
• sudjelovati u djelatnostima Stranke prema svojim kompetencijama, interesima i mogućnostima,
• svojim djelovanjem i ponašanjem štititi interese Stranke te promicati Stranku u javnosti,
• čuvati i podizati ugled Stranke, čuvati materijalna dobra, povjerljive informacije i izvršavati preuzete obveze,
• plaćati godišnju članarinu koja je utvrđena posebnom odlukom Predsjedništva Stranke.
Članak 13.
(1) Članstvo u Stranci prestaje:
a) istupanjem na temelju pisane izjave člana
b) brisanjem ako član:
• da netočne ili neistinite podatke pri pristupanju,
• smrću,
• pristupi drugoj političkoj stranci.
c) isključenjem, ako član:
• narušava svojim djelovanjem Statut, Program, etičke i moralne vrijednosti do kojih drži Stranka ili nanese štetu interesima i ugledu Stranke,
• bude uključen u djelatnost koja predstavlja sukob interesa.
(2) Odluku o isključenju iz navedenih razloga donosi Predsjedništvo Stranke na temelju prijedloga bilo kojeg člana Stranke. Isključeni član može podnijeti žalbu Nadzornom odboru Stranke u roku 8 dana od primitka odluke Predsjedništva. Nadzorni odbor Stranke mora odlučiti o žalbi u roku od trideset dana od primitka žalbe i njegova odluka je konačna. Do konačnosti odluke prava i dužnosti člana miruju.
(3) U slučaju prestanka članstva u Stranci, osoba koja je bivši član mora vratiti sva sredstva koja pripadaju Stranci i koja su joj dana od strane Stranke radi obavljanja dužnosti u Stranci.
Članak 14.
(1) U mandatnom četverogodišnjem razdoblju obvezno se provodi revizija članstva po ograncima, sukladno propisanoj proceduri.
(2) Predsjedništvo stranke može, na prijedlog Predsjednika, zatražiti reviziju članstva u pojedinom Ogranku ili Podružnici i izvan roka navedenog u stavku 1. ovog članka ukoliko postoji sumnje da evidencija članstva bitno odudara od stvarnog stanja.
USTROJSTVENI OBLICI STRANKE – PODRUŽNICE I OGRANCI STRANKE
Članak 15.
(1) Ustrojstveni oblik Stranke sastoji se od sljedećih oblika: ogranaka i podružnica.
(2) Odluku o osnivanju i raspuštanju ustrojstvenih oblika donosi Predsjedništvo Stranke.
(3) Dok se ne osnuju ustrojstveni oblici Predsjedništvo Stranke može imenovati povjerenike za pojedina područja, te im odrediti ovlasti i zadaće. Mandat članova tijela ustrojstvenih oblika traje četiri godine i može se ponoviti dva puta.
Članak 16.
(1) Temeljni ustrojstveni oblik Stranke je ogranak. Ogranak čine najmanje tri člana.
(2) Ogranci Stranke osnivaju se za područje općine, grada ili osnovnih jedinica lokalne samouprave (mjesni odbori, gradski kotarevi ili četvrti).
(3) Ogranak se može osnovati ako na području općine ili grada ima najmanje (3) tri člana potrebnih za rad tijela ogranka predviđenih ovim Statutom. Ako zbog bilo kojeg razloga broj članova u nekom ogranku padne na manje od 3 (tri), Ogranak se smatra raspuštenim. Predsjednik Podružnice ili županijski povjerenik ili Predsjedništvo dužni su pokrenuti postupak imenovanja povjerenika Ogranka u roku od 30 dana, a ponovni postupak organiziranja Ogranka može početi kad se uvjet broja članova u njemu ostvari.
(4) Tijela ogranka su:
a) skupština,
b) predsjedništvo,
c) predsjednik,
d) tajnik.
(5) Skupština bira predsjedništvo, predsjednika i tajnika ogranka.
Članak 17.
(1) Podružnica Stranke osniva se za područje županije, odnosno Grada Zagreba.
(2) Podružnica se može osnovati ukoliko na području županije djeluju najmanje 3 ogranka.
(3) Tijela podružnice su:
a) skupština,
b) predsjedništvo,
c) predsjednik,
d) tajnik.
(4) Skupština bira predsjedništvo, predsjednika i zamjenika predsjednika i tajnika podružnice.
Članak 18.
Podružnice i ogranci Stranke nemaju status pravnih osoba.
Članak 19.
Svaki ustrojstveni oblik djeluje kao dio Stranke, provodeći samostalno, na svojem području politiku Stranke izraženu u Statutu, Programu i odlukama tijela viših razina organizacije.
Članak 20.
Ogranci, podružnice, kao i drugi pojedini ustrojstveni oblici Stranke imaju slobodu djelovanja