a sukladno planu korištenja prikupljene humanitarne pomoći (članak 12. stavak 3.).
(2) Novčanom kaznom u iznosu od 10.000,00 do 20.000,00 kuna za prekršaj iz stavka 1. ovoga članka kaznit će se i odgovorna osoba u pravnoj osobi organizatoru humanitarne akcije.
Članak 63.
(1) Novčanom kaznom od 20.000,00 do 50.000,00 kuna kaznit će se za prekršaj organizator humanitarne akcije ako s preostalim neutrošenim sredstvima raspolaže protivno odredbama ovoga Zakona (članak 25. stavci 2., 3. i 5. i članak 26. stavak 9.).
(2) Novčanom kaznom u iznosu od 10.000,00 do 20.000,00 kuna za prekršaj iz stavka 1. ovoga članka kaznit će se i odgovorna osoba u pravnoj osobi organizatoru humanitarne akcije.
XII. PRIJELAZNE I ZAVRŠNE ODREDBE
Članak 64.
(1) Neprofitne pravne osobe kojima je odobreno prikupljanje i pružanje humanitarne pomoći na temelju Zakona o humanitarnoj pomoći (»Narodne novine«, br. 128/10.) dužne su uskladiti svoje poslovanje s odredbama ovoga Zakona u roku od šest mjeseci od dana stupanja na snagu ovoga Zakona.
(2) Postupci pokrenuti prije stupanja na snagu ovoga Zakona koji nisu pravomoćno okončani dovršit će se primjenom odredbi Zakona o humanitarnoj pomoći (»Narodne novine«, br. 128/10.).
Članak 65.
(1) Provedbene propise iz članka 2. stavka 4., članka 14. stavka 6., članka 15. stavka 5., članka 16. stavka 2., članka 18. stavka 6., članka 19. stavka 3., članka 20. stavka 3., članka 21. stavka 4., članka 48. stavka 3., članka 49. stavka 4. i članka 58. ovoga Zakona ministar nadležan za socijalnu skrb donijet će u roku od tri mjeseca od dana stupanja na snagu ovoga Zakona.
(2) Odluku iz članka 46. stavka 3. podstavka 2. ovoga Zakona ministar nadležan za socijalnu skrb donijet će u roku od tri mjeseca od dana stupanja na snagu ovoga Zakona.
Članak 66.
Do stupanja na snagu provedbenih propisa iz članka 65. stavka 1. ovoga Zakona ostaju na snazi, u dijelu u kojem nisu protivni odredbama ovoga Zakona, sljedeći provedbeni propisi:
– Pravilnik o obrascima i načinu vođenja evidencije humanitarne pomoći (»Narodne novine«, br. 144/11.)
– Pravilnik o državnoj nagradi za humanitarni rad (»Narodne novine«, br. 144/11.).
Članak 67.
(1) Ministarstvo nadležno za socijalnu skrb ustrojit će evidenciju iz članka 49. stavka 1. ovoga Zakona u roku od šest mjeseci od dana stupanja na snagu ovoga Zakona.
(2) Nadležni uredi ustrojit će evidenciju iz članka 49. stavaka 2. i 3. ovoga Zakona u roku od šest mjeseci od dana stupanja na snagu ovoga Zakona.
(3) Do ustroja evidencije iz stavka 1. ovoga članka ministarstvo nadležno za socijalnu skrb vodit će jedinstvenu evidenciju pravnih osoba na području Republike Hrvatske kojima je izdano rješenje kojim se odobrava prikupljanje i pružanje humanitarne pomoći sukladno odredbama Zakona o humanitarnoj pomoći (»Narodne novine«, br. 128/10.).
Članak 68.
Članovi Odbora za dodjelu državne nagrade za humanitarni rad koji su imenovani temeljem Zakona o humanitarnoj pomoći (»Narodne novine«, br. 128/10.) nastavljaju raditi do isteka mandata na koji su imenovani.
Članak 69.
Danom stupanja na snagu ovoga Zakona prestaje važiti Zakon o humanitarnoj pomoći (»Narodne novine«, br. 128/10.).
Članak 70.
Ovaj Zakon objavit će se u »Narodnim novinama«, a stupa na snagu 1. studenoga 2015.
Klasa: 022-03/15-01/47
Zagreb, 18. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
