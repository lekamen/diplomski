kao i prekid signala koje se provode radom osnovnog centralnog uređaja za upravljanje i nadzor sirena u županijskom centru 112, imaju apsolutnu prednost.
(5) Sve aktivnosti, zastoji, pogreške i kvarovi na sustavu javnog uzbunjivanja stanovništva moraju biti automatski evidentirani na tvrdom disku računala. Sam pregled zapisa mora biti kronološki posložen i jednostavan.
(6) Na otvorenom prostoru na kojem je, prema procjeni rizika od velikih nesreća jedinica lokalne i područne (regionalne) samouprave kao i procjeni rizika pravnih osoba koje su dužne uspostaviti i održavati vlastite sustave uzbunjivanja, potrebno osigurati uzbunjivanje i obavješćivanje, treba osigurati zvučni tlak sustava javnog uzbunjivanja stanovništva jačine 15 dBA iznad razine stalne buke u okolini, a minimalno 75 dBA.
Zahtjevi za oprema
Članak 5.
(1) Elektronička sirena sastoji se od standardne i dodatne opreme.
a) Standardna oprema:
– akustički stup – glava sirene (moduli u obliku roga i visoko-efikasni pobudni stupnjevi s kablovima i konektorima za spajanje)
– kontrolni ormarić (pojačala, mikroprocesorski generator zvuka, kontroler s upravljačkim elementima, modul za komunikacije, baterije, punjač baterija)
– montažni pribor
b) Dodatna oprema:
– solarni panel
– radio uređaj
(2) Tehnički i funkcionalni zahtjevi za elektroničku sirenu:
– osigurava emitiranje propisanih znakova za uzbunjivanje, pripremljenih govornih poruka i govora u živo te poništavanje pokrenutih naredbi
– akumulatori kao glavni izvor napajanja sirena pune se posebnim punjačima, s funkcijom nadzora
– za punjenje akumulatora koristi se mrežni napon 220 V, napon iz solarnih panela kombinirano
– solarni paneli u pravilu su redundantni izvor napajanja, nisu obavezni ali se preporučuju ukoliko uz osnovni distributivni izvor električne energije na mjestu instalacije sirene nije osiguran i pričuvni agregatni izvor napajanja
– kružna karakteristika rasprostiranja zvučnog tlaka (odstupanje razine zvučnog tlaka izvan osi najjačeg emitiranja ne smije prekoračiti – 6 dB ili usmjerenu karakteristiku prema posebnim zahtjevima na osnovi akustičke studije za određeno područje
– elektronički sklopovi u kabinetu sirene su univerzalni za razne jačine sirena, a ovisno o broju pojačala osigurava se željeni zvučni tlak od 104 dBA / 30 m do 123 dBA / 30 m
– osnovna frekvencija glavnog zvučnog signala mora biti u rasponu od 415 do 425 Hz
– frekvencijski odziv najmanje od 220 Hz do 1600 Hz koji omogućuje lako prepoznavanje glasovnih poruka
– kontroler s upravljačkim elementima treba osigurati generiranje signala i testiranje ispravnosti sklopova (mikroprocesorskog generatora zvuka, pojačala, pobuđivača, solarnih panela) i kontrolu napona akumulatora i mrežnog napajanja, treba imati najmanje deset statusnih ulaza preko kojih se prenose podaci o svim rezultatima testiranja i mjerenja kao i podaci senzora koji se mogu ugraditi uz sirenu te treba podatke koji se odrede kao prioritetni (lokalni alarm, neovlašteni pristup sireni, nestanak mrežnog napona preko jednog sata te drugi podaci koji se mogu dodatno prikupljati preko posebnih senzora) odmah slati prema centralnom uređaju za upravljanje i nadzor sirenama
– osim lokalnog načina upravljanja treba osigurati protokole i sklopove za daljinsko upravljanje putem radio veze, TCP/IP mreže, zakupljenog telefonskog voda ili prema posebnom zahtjevu telefonskog halo priključka
– modul za komunikacije koji komunicira s centralnim uređajem za upravljanje i nadzor sirenama u dva nivoa (prvo stalno ispitivanje ispravnosti komunikacije i drugo prijenos naredbi, drugih podataka i govora)
– osigurana pouzdana zaštita od slučajnog ili zlonamjernog pokretanja alarma, poruka i govora
– osigurano neprekidno emitiranje signala ili govora s maksimalnim zvučnim pritiskom u trajanju od 4 minute
– osigurano emitiranje najmanje 20 signala unutar 48 sati kada nema osnovnog napajanja
– za potrebu korisničkog održavanja i ispitivanja funkcionalnosti preporuča se mogućnost lokalnog emitiranja