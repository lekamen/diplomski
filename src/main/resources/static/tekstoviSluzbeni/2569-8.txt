 sadržanom u izdacima te posebno podatke o iznosu ukupno ostvarenih izdataka:
– u gotovini
– putem žiroračuna
– u naravi
– otpisa
– reprezentacije
– u svezi otuđenja materijalne i nematerijalne imovine te
– koji se porezno ne priznaju prema članku 22. Zakona,
4. pod IV. podatak o ukupno ostvarenom dohotku/gubitku,
5. pod V. podatke o:
– broju zaposlenih sa stanjem na dan 31.12.
– razlici između prometa po žiroračunu i primitaka iskazanih pod II.2.:
– pologu utrška koji je iskazan pod II.1.
– primljenim iznosima kredita
– primljenim iznosima zajmova
– primicima po osnovi državnih pomoći, poticaja i potpora namijenjenih za nabavu dugotrajne imovine koja podliježe amortizaciji
– ostalim posebno nenavedenim primicima.
(2) »Izvadak iz poslovnih knjiga« – Obrazac P-PPI sastavni je dio ovog Pravilnika.
3.2.5. Poseban postupak utvrđivanja godišnjeg poreza na dohodak
Članak 89.b
(1) U skladu s člankom 43.a Zakona porezni obveznici iz stavka 2. ovoga članka na koje se primjenjuje poseban postupak utvrđivanja godišnjeg poreza na dohodak nemaju obvezu u roku propisanom člankom 42. Zakona podnijeti godišnju poreznu prijavu, odnosno Porezna uprava će za te porezne obveznike, na temelju podataka kojima raspolaže, donijeti privremeno porezno rješenje kojim će utvrditi razliku poreza na dohodak i prireza porezu na dohodak za uplatu ili povrat.
(2) Sukladno članku 43.a stavku 1. Zakona, poseban postupak utvrđivanja godišnjeg poreza na dohodak i prireza porezu na dohodak primjenjuje se na:
1. porezne obveznike koji prema članku 39. Zakona i članku 85. ovoga Pravilnika imaju obvezu podnošenja godišnje porezne prijave,
2. porezne obveznike koji prema članku 40. Zakona i članku 86. ovoga Pravilnika nemaju obvezu podnošenja godišnje porezne prijave.
(3) Iznimno, od stavka 2. ovoga članka, poseban postupak ne primjenjuje se na:
1. porezne obveznike koji ostvare dohodak od samostalne djelatnosti iz članka 18. Zakona i djelatnosti po osnovi kojih se dohodak utvrđuje i oporezuje kao dohodak od samostalne djelatnosti prema člancima 19. – 24. Zakona,
2. porezne obveznike – članove posade broda u međunarodnoj plovidbi koji ostvare dohodak od nesamostalnog rada po osnovi rada na brodu u međunarodnoj plovidbi, a koji su rezidenti, u skladu s člankom 85. stavkom 1. točkom 6. ovog Pravilnika,
3. porezne obveznike za koje Porezna uprava ne raspolaže podacima o njihovom ostvarenom dohotku u poreznom razdoblju odnosno porezne obveznike koji su u poreznom razdoblju ostvarili oporeziv dohodak o kojem poslodavac, isplatitelj primitka ili sam porezni obveznik nije izvijestio Poreznu upravu u propisanom roku na propisanom izvješću,
4. porezne obveznike koji prema članku 40. Zakona i članku 86. ovoga Pravilnika nemaju obvezu podnošenja porezne prijave, a ostvaruju razliku godišnjeg poreza na dohodak i prireza porezu na dohodak za uplatu ili razlike nema, a nisu predali zahtjev za priznavanjem prava na porezne olakšice u posebnom postupku u roku iz članka 42. stavka 2. Zakona čijom bi primjenom ostvarili pravo na povrat poreza na dohodak i prireza porezu na dohodak,
(4) Porezni obveznici iz stavka 3. točke 1., 2. i 3. ovoga članka obvezni su podnijeti godišnju poreznu prijavu u roku propisanom člankom 42. stavkom 2. Zakona, a u slučaju iz stavka 3. točke 3. ovoga članka prethodno i propisano izvješće iz članka 76. stavka 1. ovoga Pravilnika.
(5) Porezni obveznici iz članka 39. i 40. Zakona, osim poreznih obveznika iz stavka 3. točke 1., 2. i 3. ovoga članka, a za koje Porezna uprava ne raspolaže podacima bitnim za utvrđivanje prava na umanjenje dohotka (porezni obveznici koji na poreznoj kartici nemaju upisane podatke o uzdržavanim članovima uže obitelji i/ili djeci, stupnju i vrsti utvrđene invalidnosti, prebivalištu na području jedinica lokalne samouprave razvrstanih u potpomognuta područja prema posebnom propisu i području Grada Vukovara, te podatke o uvećanju osobnog odbitka za plaćene doprinose za zdravstveno osiguranje u tuzemstvu ili dana darovanja), mogu u roku 