 kvarova/smetnje za usluge izdvojenog pristupa lokalnoj petlji obrazlaže da je tuženik kroz odredbe Standardne ponude propisao zaštitu od neosnovanih prijava kvarova/smetnji od strane operatora korisnika te nadalje ističe da je tuženik da bi se izbjegla ovakva i slična ponašanja tužitelja propisao rokove pružanja veleprodajnih usluga kao i kazne za slučaj kašnjenja s obzirom da u konačnici najvišu štetu trpe krajnji korisnici operatora. U odnosu na izreku osporavanog rješenja ističe da je tuženik odredio parametre koji su pouzdana osnova te temelj za izračun i plaćanje naknade za kašnjenje.
Predlaže Sudu da tužbu tužitelja odbije kao neosnovana.
Tužbeni zahtjev nije osnovan.
Sud je spor riješio bez održavanja rasprave temeljem odredbe članka 36.stavka 1.točke 4. Zakona o upravnim sporovima (»Narodne novine« broj: 20/10., 143/12., 152/14.) obzirom da tužitelj osporava samo primjenu prava, činjenice su nesporne, a navodi da ne traži raspravu pod uvjetom da sud usvoji tužbeni zahtjev te oglasi rješenje ništavim, odnosno poništi osporeno rješenje. Prema shvaćanju ovoga Suda ne može se održavanje rasprave uvjetovati donošenjem odluke u korist jedne stranke, već se rasprava mora održati samo u slučaju kada je stranka izričito i bezuvjetno traži.
Ocjenjujući osnovanost tužbe na osnovi sadržaja spisa predmeta i u upravnom postupku utvrđenog činjeničnog stanja, te priloženih isprava, a sve u okviru navoda i razloga iz tužbe, Sud ne nalazi da bi u provedenom postupku došlo do povrede pravila postupka, odnosno do pogrešne primijene materijalnog prava.
U odnosu na prigovor istaknut u tužbi glede nenadležnosti tuženika za odlučivanje o predmetnoj stvari s obzirom na primjenu odredbe članka 20. ZEK-a, Sud isti ocjenjuje neosnovanim jer je upravo tom zakonskom odredbom tuženik određen nadležnim za rješavanje sporova između operatora. Naime, prema stavku 1. te zakonske odredbe, u slučaju spora između dva ili više operatora elektroničkih komunikacijskih mreža i/ili usluga u vezi s obvezama iz ovog Zakona, ili spora između tih operatora i drugih pravnih osoba koje se koriste uslugama pristupa i/ili međupovezivanja na temelju ovog Zakona, Agencija mora na zahtjev bilo koje od stranaka u sporu, donijeti odluku o rješenju spora u najkraćem mogućem roku, a najkasnije u roku od četiri mjeseca od dana pokretanja postupka s tim što se rok može produljiti samo u iznimnim okolnostima. Prema stavku 3. članka 20. ZEK-a, u postupku rješavanja spora Agencija donosi odluke kojima se ostvaruju regulatorna načela i ciljevi iz članka 5. tog Zakona, te se svaka obveza koju Agencija određuje operatoru mora temeljiti na odredbama ovog Zakona. Prema stavku 5. istog članka Zakona, postupak rješavanja spora ne isključuje pravo bilo koje stranke u sporu na pokretanje sudskog postupka pred nadležnim sudom.
Odredbom članka 5. ZEK-a na koji upućuje članak 20. stavak 3. ZEK-a propisana su načela i regulatorni ciljevi za koje je osnovana Agencija, tako se među ostalim, obavljanje regulatornih poslova osigurava kroz poduzimanje mjera, primjenjujući načelo objektivnosti, transparentnosti, nediskriminacije i razmjernosti i to osobito promicanjem regulatorne predvidljivosti, osiguranjem dosljednog regulatornog pristupa kroz odgovarajuća razdoblja provjere, sprječavanjem diskriminacije u postupanju prema operatorima elektroničkih komunikacijskih mreža i usluga u sličnim okolnostima i zaštitom tržišnog natjecanja na dobrobit krajnjih korisnika usluga.
U predmetnom sporu H1 Telekom d.d. operator korisnik – zainteresirana osoba, potraživala je naknade za kašnjenje u isporuci reguliranih veleprodajnih usluga i otklanjaju kvarova/smetnji za te usluge za mjesec travanj 2013. Navedene obveze proizlaze iz regulatornih obveza pristupa i korištenja posebnih dijelova mreže prema članku 61. ZEK-a koja obveza je određena tužitelju na tržištima veleprodajnog širokopojasnog pristupa, tržištu veleprodajnog fizičkog pristupa mrežnoj infrastrukturi, na fiksnoj lokaciji i tržištu pristupa javnoj 