 izračunavaju primjenom sljedeće formule:
Vrijednost ukupne imovine pomnožiti sa 0,3‰ (tisućinki) i podijeliti sa 4 tromjesečja
(4) Izračunata naknada iz stavka 3. ovog članka tromjesečni je iznos obveze plaćanja naknade Agenciji.
(5) Mirovinska osiguravajuća društva naknadu Agenciji uplaćuju u roku od mjesec dana od dana završetka tromjesečja.
(6) Društvo iz druge države članice koje neposredno obavlja poslove iz članka 9. stavka 1. točke 3. Zakona o mirovinskim osiguravajućim društvima u Republici Hrvatskoj dužno je Agenciji platiti godišnju paušalnu naknadu u iznosu od 5.000,00 kuna, u roku od tri mjeseca od dana završetka godine za koju se naknada obračunava.
(7) Društvo iz druge države članice koje u Republici Hrvatskoj obavlja poslove iz članka 9. stavka 1. točke 3. Zakona o mirovinskim osiguravajućim društvima preko podružnice osnovane u Republici Hrvatskoj dužno je Agenciji platiti godišnju paušalnu naknadu u iznosu od 10.000,00 kuna, u roku od tri mjeseca od dana završetka godine za koju se naknada obračunava.
Društva za dokup mirovina
Članak 14.
(1) Društva za dokup mirovina iz članka 2. stavka 1. točke 11. ovog Pravilnika dužna su Agenciji platiti naknadu u visini od 0,3‰ (tisućinki) računano od vrijednosti ukupne imovine društva za dokup mirovina.
(2) Naknada iz stavka 1. ovog članka obračunava se na temelju podataka o vrijednosti ukupne imovine iskazane u godišnjim financijskim izvještajima društava za dokup mirovina (Izvještaj o financijskom položaju) sa stanjem na zadnji dan prethodne godine.
(3) Društva za dokup mirovina naknadu izračunavaju primjenom sljedeće formule:
Vrijednost ukupne imovine pomnožiti sa 0,3‰ (tisućinki) i podijeliti sa 4 tromjesečja
(4) Izračunata naknada iz stavka 3. ovog članka tromjesečni je iznos obveze plaćanja naknade Agenciji.
(5) Društva za dokup mirovina naknadu Agenciji uplaćuju u roku od mjesec dana od dana završetka tromjesečja.
Prijelazne i završne odredbe
Članak 15.
Ovaj Pravilnik primjenjuje se na obračunsko razdoblje od 1. siječnja do 31. prosinca 2016. godine.
Obveze plaćanja naknada prema odredbama Pravilnika o izračunu, visini i naplati naknada koje se plaćaju Hrvatskoj agenciji za nadzor financijskih usluga za 2015. godinu (»Narodne novine«, broj 151/14 i 69/15), koji se primjenjuje za obračunsko razdoblje od 1. siječnja do 31. prosinca 2015., izvršit će se sukladno odredbama istog Pravilnika.
Članak 16.
Ovaj Pravilnik objavit će se u »Narodnim novinama«, a stupa na snagu osmog dana od dana objave u »Narodnim novinama«.
Klasa: 011-02/15-08/01
Urbroj: 326-01-220-221-15-1
Zagreb, 15. prosinca 2015.
Predsjednik Upravnog vijeća Petar-Pierre Matek, v. r.
