 Tehnomont d.d. u iznosu od 128.000,00 (stotinu dvadeset osam tisuća) kuna,
Rok izvršenja: 15 (petnaest) dana od dana pravomoćnosti ovog rješenja.
V. Udruženju poduzetnika Hrvatska gospodarska komora izriče se simbolična upravno-kaznena mjera u iznosu od 100.000,00 (stotinu tisuća) kuna.
Rok izvršenja: 15 (petnaest) dana od dana pravomoćnosti ovog rješenja.
VI. Ako udruženje poduzetnika iz točke IV. i poduzetnici iz točke V. izreke ovoga rješenja u navedenom roku ne uplate upravno-kaznene mjere, Agencija će obavijestiti Područni ured Porezne uprave Ministarstva financija na čijem je području sjedište kažnjene osobe, radi naplate upravno-kaznene mjere prisilnim putem prema propisima o prisilnoj naplati poreza.
VII. Ovo rješenje bit će objavljeno u »Narodnim novinama«, kao i na internetskoj stranici Agencije.
Obrazloženje
1. PRETHODNO ISPITIVANJE STANJA NA TRŽIŠTU I POKRETANJE POSTUPKA
Agencija je zaključkom klasa: UP/I 034-03/13-01/047, urbroj: 580-04/74-2013-002, od 30. prosinca 2013., pokrenula postupak protiv poduzetnika Adriatic Croatia International Club d.d., sa sjedištem u Opatiji, Maršala Tita 151 (dalje: ACI), Brodogradilište i marina d.o.o., sa sjedištem u Betini, Nikole Škevina 15 (dalje: Brodogradilište i marina), Ilirija d.d., sa sjedištem u Biogradu na Moru, Tina Ujevića 7 (dalje: Ilirija), Marina Borik d.o.o., sa sjedištem u Zadru, Obala kneza Domagoja 1 (dalje: Marina Borik), Marina Dalmacija d.o.o., sa sjedištem u Sukošanu, Bibinje-Sukošan 1 (dalje: Marina Dalmacija), Marina Hramina d.o.o., sa sjedištem u Murteru, Put Gradine 1 (dalje: Marina Hramina), Marina Punat d.o.o., sa sjedištem u Puntu, Puntica 7 (dalje: Marina Punat), Marina Šibenik d.o.o., sa sjedištem u Šibeniku, Obala Jerka Šižgorića 1 (dalje: Marina Šibenik), Tehnomont d.d., sa sjedištem u Puli, Industrijska 4 (dalje: Tehnomont), te udruženja poduzetnika Hrvatska gospodarska komora, sa sjedištem u Zagrebu, Roosveltov trg 2 (dalje: HGK) radi utvrđivanja narušavanja tržišnog natjecanja sklapanjem zabranjenog sporazuma o cijenama vezova u lukama nautičkog turizma u Republici Hrvatskoj, u smislu članka 8. Zakona o zaštiti tržišnog natjecanja (»Narodne novine«, broj 79/09 i 80/13; dalje: ZZTN).
Agencija je u predmetu klase: UP/I 034-03/2013-01/027, na temelju inicijative poduzetnika Aba Vela d.o.o. sa sjedištem u Splitu, Jobova 3 (dalje: Aba Vela) za pokretanje postupka utvrđivanja sprječavanja, ograničavanja ili narušavanja tržišnog natjecanja protiv poduzetnika ACI provela prethodno ispitivanje stanja na tržištu, sukladno odredbama članka 32. točki 1. a) i b) ZZTN-a, te je između ostalog, od Udruženja nautičkog turizma (marina) Hrvatske gospodarske komore (dalje: Udruženje) zatražila dostavu očitovanja i dokumentacije. S obzirom na navode iz inicijative Abe Vele o tome kako marine u svom udruženju pri HGK jednom godišnje dogovaraju politiku cijena, Agencija je, kako bi utvrdila postojanje indicija koje bi ukazivale na možebitno narušavanje tržišnog natjecanja sklapanjem zabranjenog sporazuma u smislu članka 8. ZZTN, od Udruženja koje se nalazi pri HGK – Županijska komora u Rijeci, zatražila određene podatke i dokumentaciju, u prvom redu preslike zapisnika sa sjednica Udruženja održanih u 2011., 2012. i 2013. godini.
Dana 26. kolovoza 2013. Agencija je putem elektroničke pošte zaprimila očitovanje HGK – Županijske komore Rijeka, u privitku kojeg su dostavljeni i zapisnici sjednica Udruženja održanih u 2011., 2012. i 2013. godini, a 13. i 20. prosinca 2013. je zaprimila dodatne podneske HGK – Županijske komore Rijeka, kojima su dostavljene preslike navedenih zapisnika potpisane od strane ovlaštenih osoba kao i pripadajući privitci koji se navode u tim zapisnicima.
Agencija je izvršila uvid u navedene preslike zapisnika te utvrdila kako se u zapisniku sa sjednice Vijeća Udruženja marina pri HGK održane 25. listopada 2012. g. (četvrtak) u Marini Kornat u Biogradu n/M, Kapetanski klub, s početkom u 14,00 sati, klasa: 023-02/12-05/12, urbroj: