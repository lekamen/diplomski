 informacijskih sustava
6.a.2.2. Odjel za razvoj IT infrastrukture
6.a.2.3. Odjel za razvoj komunikacijskih i elektroničkih sustava.
6.a.2.1. Odjel za sigurnost i nadzor informacijskih sustava
Članak 39.g
Odjel za sigurnost i nadzor informacijskih sustava provodi poslove normativnog uređenja i osiguranja provedbe zakonom propisanih mjera i postupaka iz područja sigurnosti informacijskih sustava i kriptološke zaštite. Izrađuje akte u cilju zaštite cjelovitosti i raspoloživosti informacijskog sustava u procesu planiranja, projektiranja, izgradnje, uporabe, održavanja i prestanka rada informacijskog sustava. U planiranju, propisivanju i provedbi sigurnosnih mjera surađuje s nadležnim tijelima. Provodi nadzor informacijskog sustava putem CERT-a i CIRC-a. Obavlja i druge poslove iz svog djelokruga.
6.a.2.2. Odjel za razvoj IT infrastrukture
Članak 39.h
Odjel za razvoj IT infrastrukture je odgovaran za planiranje izgradnje i održavanja IT infrastrukture. Obavlja stručne poslove opremanja, modernizacije te osiguranja održavanja IT infrastrukture, kao i osiguranja IT infrastrukture za funkcioniranje komunikacijsko-informacijskih sustava Ministarstva i Oružanih snaga. U suradnji s nadležnim tijelima i drugim osobama usklađuje uporabu IP adresnog plana. Organizira ispitivanja, razvoj i integriranje sustava iz svoje nadležnosti. Odjel prati razvojne i proizvodne mogućnosti gospodarstva za potrebe obrane u području IT infrastrukture. Odjel obavlja upravne i stručne poslove koji se odnose na izradu planova opremanja, modernizacije, održavanja IT infrastrukture. Obavlja i druge poslove iz svog djelokruga.
6.a.2.3. Odjel za razvoj komunikacijskih i elektroničkih sustava
Članak 39.i
Odjel za razvoj komunikacijskih i elektroničkih sustava obavlja stručne poslove opremanja, modernizacije te osiguranja održavanja komunikacijskih i elektroničkih sustava. U suradnji s nadležnim tijelima i drugim osobama usklađuje uporabu frekventnog spektra i numeracijskog plana. Odjel usklađuje prijedloge planova opremanja, planira i provodi opremanje u skladu s usvojenim planovima opremanja te vodi propisane materijalne evidencije, prijem i kontrolu robe i usluga s tržišta te izdavanje istih korisnicima Ministarstva i Oružanih snaga za područje informacijskih, komunikacijskih i elektroničkih sustava. Organizira ispitivanja, razvoj i integriranje sustava iz svoje nadležnosti. Odjel prati razvojne i proizvodne mogućnosti za potrebe obrane u području komunikacijskih, informacijskih i elektroničkih sustava i usluga te predlaže njihovo angažiranje. Odjel obavlja stručne poslove koji se odnose na izradu planova opremanja, modernizacije, održavanja informacijskih, komunikacijskih i elektroničkih sustava i usluga. Obavlja i druge poslove iz svog djelokruga.«.
Članak 5.
U članku 93. stavku 1. iza riječi: »uspostavlja digitalnu bazu prostornih podataka i osigurava topografske, pomorske i zrakoplovne karte« dodaju se zarez i riječi: »obavlja poslove koji se odnose na postupak izdavanja građevinskih i uporabnih dozvola za vojne građevine«.
Članak 6.
U članku 105. stavku 1. iza riječi: »koordinira projektiranje i izgradnju objekata i infrastrukture« dodaju se riječi: »obavlja poslove koji se odnose na postupak izdavanja građevinskih i uporabnih dozvola za vojne građevine«.
Članak 7.
Članak 112. mijenja se i glasi:
»Služba za graditeljstvo i zaštitu okoliša obavlja upravne i stručne poslove vezane za prostorno planiranje vojnih lokacija i građevina, koordinira projektiranje i izgradnju vojnih građevina i stambenih objekata, organizira i obavlja poslove vezane za stručni i inspekcijski nadzor građenja, izdaje potvrde o legalnosti bivših vojnih građevina, izgrađuje i ažurira registar vojnih građevina i katastar vojnih lokacija te koordinira rad sa Fondom za zaštitu okoliša i energetsku učinkovitost. Koordinira zaštitom okoliša, zaštitom od požara i tehničkom zaštitom. Služba obavlja normativne, upravne i stručno-analitičke poslove koji se odnose na postupak izdavanja