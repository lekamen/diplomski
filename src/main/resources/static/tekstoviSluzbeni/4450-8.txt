 zaposlenih u promatranom razdoblju dobiva 2 boda, za održanje stalnog broja radnika se dobiva 1 bod, dok se za smanjenje broja radnika dobiva 0 bodova. Podatke o navedenom Agencija za poljoprivredno zemljište pribavit će od Ministarstva poljoprivrede.
11. Sastavnica – Novozaposleni
Vrednuje se broj novozaposlenih radnika. Bodovanje se obavlja na način da se za više od 10% novozaposlenih radnika dobiva 2 boda, za povećanje od 5 – 10% novozaposlenih 1 bod. Realizacija zapošljavanja kontrolirat će se u sklopu kontrole provođenja Gospodarskog programa sudionika.
12. Sastavnica – Osigurano tržište za proizvedenu ribu
Vrednuje se osiguranje tržišta za plasman proizvedene ribe. Bodovanje se obavlja na način da sudionik na javnom pozivu koji ima sklopljen ugovor o prodaji proizvedene ribe izvan Republike Hrvatske dobiva maksimalna 3 boda, za sklopljen ugovor za prodaju u Republici Hrvatskoj 2 boda, a sudionik na javnom pozivu koji plasira na tržište proizvedenu ribu samo izravnom prodajom dobiva 1 bod. Kriterij ugovorene prodaje dokazuje se preslikom sklopljenog ugovora o prodaji, a realizacija ostvarenja ugovorene prodaje kontrolirat će se u sklopu kontrole provođenja Gospodarskog programa sudionika.
13. Sastavnica – Odobreni objekt za preradu proizvedene ribe
Vrednuje se posjedovanje odobrenog objekta za preradu ribe sukladno posebnim propisima o hrani, što se dokazuje rješenjem o odobrenju izdanim od strane tijela nadležnog za veterinarstvo i sigurnost hrane. Bodovanje se obavlja na način da se za posjedovanje odobrenog objekta za preradu ribe dobiva 5 bodova, dok se za neposjedovanje odobrenog objekta za preradu ribe dobiva 0 bodova.
