 došlo do bitnih promjena vezanih za ispunjavanje propisanih uvjeta uređenja i opreme za vrstu i kategoriju.
(6) U slučaju iz stavka 5. ovoga članka ugostitelj je dužan uz zahtjev priložiti izjavu da nije došlo do bitnih promjena vezanih za ispunjavanje propisanih uvjeta uređenja i opreme za vrstu i kategoriju ugostiteljskog objekta.
(7) U pojedinim vrstama ugostiteljskog objekta ugostitelj može obavljati ugostiteljsku djelatnost i u objektima u kojima su se na temelju rješenja o odobrenju pružale ugostiteljske usluge u domaćinstvu.
(8) U postupku izdavanja rješenja za ugostiteljski objekt iz stavka 7. ovoga članka, za objekte u kojima su se pružale ugostiteljske usluge u domaćinstvu, koji postaju dio ugostiteljskog objekta, ne utvrđuje se ispunjavanje uvjeta iz stavka 1. točke 5. ovoga članka.
(9) U slučaju iz stavka 7. ovoga članka ukidaju se, u cijelosti ili djelomično, rješenja o odobrenju za pružanje ugostiteljskih usluga u domaćinstvu, ovisno da li svi ili samo pojedini objekti obuhvaćeni rješenjem o odobrenju postaju dio ugostiteljskog objekta.
(10) Ministar pravilnikom propisuje vrste ugostiteljskih objekata iz stavka 7. ovoga članka.
Privremena rješenja
Članak 25.
(1) Iznimno, ako je za zgradu u kojoj će se obavljati ugostiteljska djelatnost u roku podnesen zahtjev za pokretanje postupka ozakonjenja nezakonito izgrađene građevine nadležnom upravnom tijelu za izdavanje rješenja o izvedenom stanju, sukladno posebnom propisu kojim je uređeno postupanje s nezakonito izgrađenim zgradama, ugostitelju će se, ako ispunjava uvjete iz članka 24. stavka 1. točaka 1., 3. i 4. ovoga Zakona, izdati privremeno rješenje o obavljanju ugostiteljske djelatnosti u nekoj od vrsta ugostiteljskog objekta, do izvršnosti rješenja kojim će se odlučiti o zahtjevu za donošenje rješenja o izvedenom stanju, a najdulje do 31. prosinca 2016.
(2) Rješenje iz stavka 1. ovoga članka kojim se usvaja zahtjev upisuje se u Središnji registar.
(3) Na rješenje nadležnog ureda iz stavka 1. ovoga članka stranka ima pravo izjaviti žalbu Ministarstvu.
(4) Primjerak izvršnog privremenog rješenja iz stavka 1. ovoga članka dostavlja se mjesno nadležnoj službi turističke inspekcije Ministarstva, nadležnoj ispostavi područnog ureda Ministarstva financija, Porezne uprave, nadležnoj ispostavi sanitarne inspekcije Ministarstva zdravlja te Državnom zavodu za statistiku, a za ugostiteljske objekte u kojima se pruža usluga smještaja i turističkoj zajednici toga područja.
Rješenja o ispunjavanju uvjeta za posebni standard i dodjelu oznake kvalitete
Članak 26.
(1) Rješenja o ispunjavanju uvjeta za posebni standard ili dodjelu oznake kvalitete izdat će se ugostitelju ako ugostiteljski objekt ispunjava uvjete utvrđene pravilnikom iz članka 17. stavka 2. ovoga Zakona.
(2) Ako se u upravnom postupku izdavanja rješenja o ispunjavanju uvjeta za posebni standard iz stavka 1. ovoga članka utvrdi da je u poslovnom prostoru, odnosno prostoru stambene namjene za koji je podnesen zahtjev za izdavanje rješenja već bio utvrđen posebni standard ugostiteljskog objekta, u tom postupku se ne utvrđuje ispunjavanje uvjeta utvrđenih propisom iz članka 17. stavka 2. ovoga Zakona, pod uvjetom da novi ugostitelj nastavlja obavljati ugostiteljsku djelatnost u istoj vrsti, odnosno kategoriji ugostiteljskog objekta i istog posebnog standarda, da propisani uvjeti za dodjelu posebnog standarda u međuvremenu nisu izmijenjeni te da u ugostiteljskom objektu nije došlo do bitnih promjena vezanih za ispunjavanje propisanih uvjeta uređenja i opreme za utvrđivanje posebnog standarda.
(3) U slučaju iz stavka 2. ovoga članka ugostitelj je dužan uz zahtjev priložiti izjavu da nije došlo do bitnih promjena vezanih za ispunjavanje propisanih uvjeta uređenja i opreme za utvrđivanje posebnog standarda.
(4) Rješenja iz stavka 1. ovoga članka kojima se usvaja zahtjev upisuju se u Središnji registar.
(5) Na rješenja nadležnog ureda iz stavka 1. ovoga članka stranka ima pravo izjaviti žalbu Ministarstvu.
(6) Primjerak