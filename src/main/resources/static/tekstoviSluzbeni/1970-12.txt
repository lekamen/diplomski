 korisnika potpore iz članka 17. stavka 2. ovoga Zakona tako da se utvrdi prestanak primjene potpore iz ovoga članka za daljnje razdoblje ulaganja.
b) Potpore za ulaganja
1. Korisniku potpore za ulaganje iz stavka 1. ovoga članka može se odobriti sufinanciranje dijela iznosa porezne obveze koju korisnik potpore ima prema državi osim poreza na dodanu vrijednost, odnosno dijela iznosa obveze plaćanja doprinosa u razdoblju do 10 godina od godine početka ulaganja, poštujući maksimalni intenzitet potpore iz članka 6. točke 13. ovoga Zakona.
2. Korisnik potpore dužan je ukupan iznos obračunanih poreznih obveza i obveza s osnove doprinosa pravodobno plaćati, a potpora mu se isplaćuje istekom godišnjeg obračunskog razdoblja temeljem dostavljenih porezno knjigovodstvenih kartica ovjerenih od strane Porezne uprave Ministarstva financija te obrazaca i druge dokumentacije propisane uredbom iz članka 17. stavka 8. ovoga Zakona.
3. Sporazumom će se specificirati koji se porezi i doprinosi sufinanciraju i u kojem dijelu, kao i ukupni iznos odobrene potpore, te planirana godišnja ulaganja i mogućnosti iskorištenja potpore prema godinama.
c) Poticaji pola-pola
1. Korisniku potpore za ulaganja iz stavka 1. ovoga članka može se odobriti sufinanciranje:
– iznosa do 50 % obveze plaćanja poreza na dohodak od nesamostalnog rada i/ili
– iznosa do 50 % obveze poreza na dobit i plaćanja predujma poreza na dobit.
2. Dokumentacija temeljem koje se može odobriti sufinanciranje i temeljem koje će se isplaćivati odobrena potpora sukladno točki c. podtočki 1. ovoga stavka propisuje se uredbom iz članka 17. stavka 8. ovoga Zakona.
3. Konačni iznos sufinanciranja plaćanja obveze poreza na dobit utvrdit će se temeljem godišnje prijave poreza na dobit.
4. Sporazumom će se specificirati koji se porezi sufinanciraju i u kojem dijelu, a sukladno točki c. podtočki 1. ovoga stavka, kao i ukupni iznos odobrene potpore te planirana godišnja ulaganja i mogućnosti iskorištenja potpore prema godinama.
5. Nadležno ministarstvo iz članka 6. točke 14. ovoga Zakona za odobreni iznos sufinanciranja korisniku potpore izdaje vrijednosni kupon, koji predstavlja javnu ispravu kojom se dokazuje da je korisnik potpore podmirio u vrijednosnom kuponu utvrđene iznose poreza na dohodak i poreza na dobit odnosno predujma poreza na dobit.
6. Korisniku potpore može se odobriti potpora do maksimalnog intenziteta potpore iz članka 6. točke 13. ovoga Zakona.
d) Poček plaćanja poreznih obveza
1. Korisniku potpore za projekt ulaganja iz stavka 1. ovoga članka nadležno ministarstvo iz članka 6. točke 14. ovoga Zakona može odobriti zajam za plaćanje poreznih obveza, osim poreza na dodanu vrijednost, u razdoblju od tri godine od početka ulaganja, bez kamata.
2. Zajam iz točke d. podtočke 1. ovoga stavka isplaćuje se na poreznu karticu korisnika potpore po dostavljanju obračuna poreznih obveza, a u svrhu njihova podmirenja. Obračun poreznih obveza korisnik potpore dužan je dostaviti nadležnom ministarstvu iz članka 6. točke 14. ovoga Zakona minimalno tri radna dana prije dospijeća poreznih obveza.
3. Sporazumom će se specificirati koji se porezi iz točke d. podtočke 1. ovoga stavka sufinanciraju, kao i maksimalna visina zajma i uvjeti za isplatu.
4. Po proteku razdoblja od tri godine iz točke d. podtočke 1. ovoga stavka, korisnik potpore dužan je:
– vratiti zajam u 36 jednakih mjesečnih obroka i
– uredno podmirivati tekuće porezne obveze.
5. Potporu predstavlja kamata na zajam, a kamatna stopa koju treba primijeniti pri izračunu potpore, odnosno pri diskontiranju diskontirana je kamatna stopa koja se primjenjuje u trenutku dodjele potpore. Referentna kamatna, odnosno diskontna stopa na temelju koje se računaju potpore utvrđuje se temeljem propisa kojim se uređuju pravila o utvrđivanju referentne i diskontne stope, koja je temeljena na Priopćenju Komisije o reviziji načina određivanja referentnih i diskontnih stopa (52008XC0119(01), SL C 14, 19. 1. 2008.).
6. Korisniku potpore može se odobriti