 Agencija za plaćanja će umanjiti iznos potpore. Ukoliko su iznosi niži od referentnih, prihvaća se iznos iz ponude.
(9) Intenzitet potpore ograničen je na 100 % prihvatljivih troškova.
(10) Proizvođačke organizacije kojima je dodijeljena potpora za početak rada proizvođačkih organizacija u skladu s člankom 9. točkom (a) ovoga Pravilnika ne mogu koristiti potporu u skladu s člankom 9. točkom (b) ovoga Pravilnika.
Prihvatljivost za potporu
Članak 11.
(1) Proizvođačkim organizacijama iz članka 10. stavka 1. ovoga Pravilnika može se dodijeliti potpora do 750.000 HRK.
(2) Iznos potpore postupno se smanjuje po godinama na sljedeći način:
– u 1. godini stopa potpore iznosi 100 %
– u 2. godini stopa potpore iznosi 95 %
– u 3. godini stopa potpore iznosi 90 %
– u 4. godini stopa potpore iznosi 85 %
– u 5. godini stopa potpore iznosi 80 %.
(3) Agencija za plaćanja će obaviti kontrolu iz članka 17. ovoga Pravilnika kako bi provjerila jesu li ciljevi iz poslovnog plana iz članka 10. stavka 1. ovoga Pravilnika postignuti u roku od pet godina od datuma službenog priznavanja proizvođačke organizacije i o tome u roku od 15 dana od dana završetka kontrole obavijestiti Ministarstvo.
Neprihvatljivost za potporu
Članak 12.
Za potporu nisu prihvatljive/a:
(a) proizvođačke organizacije čiji je cilj upravljanje sa jednim poljoprivrednim gospodarstvom ili sa više njih i koje se mogu smatrati jednim proizvođačem
(b) udruženja koja obavljaju zadatke kao što su uzajamna pomoć te usluge zamjene na gospodarstvu i upravljanja gospodarstvom članova, a da ona nisu uključena u zajedničku prilagodbu ponude tržištu
(c) proizvođačke organizacije čiji ciljevi nisu u skladu s člankom 152. stavkom 1. točkom (c) i stavkom 3. te člankom 156. Uredbe (EU) br. 1308/2013
(d) proizvođačke organizacije u poteškoćama
(e) proizvođačke organizacije koje podliježu neizvršenom nalogu za povrat sredstava na temelju prethodne odluke Europske komisije kojom se potpora ocjenjuje nezakonitom i nesukladnom s unutarnjim tržištem.
Zahtjev za potporu
Članak 13.
(1) Proizvođačka organizacija podnosi pisani Zahtjev za potporu Agenciji za plaćanja.
(2) Zahtjev za potporu proizvođačka organizacija podnosi prije početka provedbe poslovnog plana ili poslovnih aktivnosti iz poslovnog plana, a nakon dobivanja rješenja Ministarstva o odobravanju poslovnog plana.
(3) Zahtjev za potporu mora sadržavati sljedeće informacije:
(a) naziv i veličinu pravnog subjekta
(b) opis djelatnosti, uključujući datume početka i dovršetka
(c) mjesto obavljanja djelatnosti
(d) popis prihvatljivih troškova
(e) vrstu (bespovratna sredstva, zajam, jamstvo, povratni predujam ili drugo) i iznos javnog financiranja potrebnog za obavljanje djelatnosti.
(4) Uz Zahtjev za potporu proizvođačka organizacija prilaže:
(a) pisanu izjavu prema kojoj će u skladu s ovim Pravilnikom, koristiti potporu za početak rada proizvođačke organizacije
(b) presliku rješenja Ministarstva kojim je o odobren poslovni plan
(c) račune kao dokaz troškova za prethodnu godinu u drugoj, trećoj, četvrtoj i petoj godini.
(5) Zahtjev za potporu podnosi se za svaku godinu provedbe poslovnog plana.
(6) Popunjen i potpisan Zahtjev za potporu dostavlja se neposredno ili poštom Agenciji za plaćanja.
(7) Obrazac Zahtjeva za potporu iz stavka 1. ovoga članka nalazi se u Prilogu IV koji je sastavni dio ovoga Pravilnika i na internetskoj stranici www.apprrr.hr.
Odobravanje i isplata potpore
Članak 14.
(1) Na temelju pisanog Zahtjeva za potporu i odobrenog poslovnog plana Agencija za plaćanja donosi odluku o dodjeli potpore za godinu za koju je podnesen Zahtjev za potporu.
(2) Potpora se isplaćuje kao paušalna potpora u godišnjim obrocima za prvih pet godina od dana kada je Ministarstvo odobrilo poslovni plan.
(3) U prvoj godini proizvođačkoj organizaciji će se isplatiti potpora na temelju procijenjenih troškova iz poslovnog plana.
(4) Prilikom podnošenja Zahtjeva za potporu u drugoj, trećoj, četvrtoj i petoj godini proizvođačka organizacija dostavlja i račune