 brišu samo pojedine riječi, sklop riječi ili rečenica.
(4) Oblik (forma) navođenja mogućih izmjena i brisanja iz stavka 2. i 3. ovoga članka, odnosno njihova različita oblika primjenjuje se i na druge vrste odredbi odnosno njihove dijelove, kao što su podstavak, točka i podtočka.
Oblik (forma) dopuna dijela propisa
Članak 53.
(1) Propis je moguće dopuniti dodavanjem dijela propisa, primjerice, cijelim dijelom, glavom, poglavljem ili odjeljkom.
(2) U slučaju iz stavka 1. ovoga članka dopunjeni dio označuje se istim brojem kao i prethodni dio iste vrste kojemu se dodaje sljedeće slovo abecednim redom, tako da se navodi, primjerice: »Iza poglavlja III. dodaje se poglavlje III.a sa člancima 86.a do 86.k i naslovima iznad njih (ako ih ima):«.
Oblik (forma) dopune člancima
Članak 54.
(1) Ako se dopuna propisa vrši dodavanjem članka ili više članaka, to se utvrđuje u uvodnoj rečenici, iza čega se navodi tekst toga, odnosno tih članaka, i to na način da se iznad teksta piše riječ: »članak« s odgovarajućim brojem i slovom te naslovom iznad njega, ako ga ima.
(2) U slučaju iz odredbe stavka 1. ovoga članka dodani članak, odnosno članci dobivaju isti redni broj iza kojeg se dodaju i uz taj broj slovo abecednim redoslijedom, primjerice, ako se iza članka 6. dodaju dva članka, piše se: »Iza članka 6. dodaju se članci 6.a i 6.b s naslovima iznad njih (ako ih ima) koji glase:«.
(3) U slučaju iz stavka 2. ovoga članka dodani članci pišu se tako da se ispred oznake prvog od tih članaka stavlja znak navoda, a iza teksta drugog, odnosno posljednjeg, stavlja se znak zatvaranja navoda.
(4) Dodavanje slova istoj brojčanoj oznaci dodanom članku je nužno, jer se na taj način u propisu o izmjenama i dopunama zadržava postojeća numeracija članaka osnovnog propisa.
Oblik (forma) dopune dijela članka
Članak 55.
(1) Ako se u članku iza postojećeg zadnjeg stavka dodaje stavak ili više stavaka, piše se: »Iza stavka x. dodaje se stavak y. koji glasi:«, te se dodaje tekst toga stavka i to između znakova navoda.
(2) Ako se u slučaju iz stavka 1. ovoga članka dodaje stavak između postojećih stavaka piše se: »Iza stavka x. dodaje se novi stavak y. koji glasi:«, ali tada se odredbama članka koji se dopunjuje dodaje stavak koji se piše: »Dosadašnji stavak y. postaje stavak z.«, dakle vrši se renumeracija potonjeg ili potonjih stavaka, a to pravilo se primjenjuje i u slučaju brisanja bilo kojeg stavka prije zadnjega.
(3) Ako se u slučaju iz odredbe stavka 2. ovoga članka vrši njihova izmjena, dopuna ili brisanje, piše se: »U dosadašnjem stavku y. koji postaje stavak z. u podstavku 3. iza riječi: »a« dodaje se riječ: »b«.
(4) Pravila utvrđena u ovome članku primjenjuju se na jednak način na dodavanje podstavaka, točaka i podtočaka.
POGLAVLJE III. OPĆENITO
Jedinstvena pravila za izmjene, dopune i brisanje odredaba ili njihovih dijelova
Osnove
Članak 56.
(1) Prilikom dopune odredaba piše se da se namjeravana dopuna dodaje iza neke odredbe (članka, stavka, podstavka, točke ili podtočke).
(2) Kada se u odredbi vrši izmjena riječi, piše se da se određena riječ »zamjenjuje« drugom riječi, a pogrešno je pisati da se umjesto određene riječi »stavlja« druga riječ.
(3) Kada se u dvije ili više odredaba osnovnog propisa mijenjaju, dopunjuju ili brišu iste riječi, takve izmjene mogu se obuhvatiti jednom odredbom ako se radi o istom poglavlju.
(4) Jednim člankom propisa o izmjenama i dopunama obuhvaća se jedan članak osnovnog propisa.
(5) Iznimno od odredbe stavka 4. ovoga članka moguće je brisati više članaka osnovnog propisa ako se nalaze u:
a) neprekidnom nizu od dva ili tri članka, što se piše: »Članci 1., 2. i 3. brišu se«
b) neprekidnom nizu više od tri članka, što se piše: »Članci od 3. do 10. brišu se«
c) prekinutom nizu više od tri članka, što se piše: »Članci 3., 5., 6. i 9. brišu se«
d) kombinaciji neprekidnog niza i članaka koji nisu u nizu, piše se: »Članci od 3. do 8. i članak 11. brišu se« i
e) kombinaciji brisanja članaka i njihovih dijelova u slučaju iz točke