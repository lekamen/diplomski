 svojim službenim mrežnim stranicama.
Izjave za nekomercijalno premještanje kućnih ljubimaca iz trećih zemalja i državnih područja trećih zemalja
Članak 6.
(1) Izjava iz članka 25. stavka 3. Uredbe (EU) br. 576/2013 mora biti sastavljena u skladu s obrascem izjave iz Priloga IV. Dijela 3. Odjeljka A Provedbene Uredbe Komisije (EU) br. 577/2013 i u skladu s dodatnim zahtjevima za izjavu iz Priloga IV. Dijela 3. Odjeljka B Provedbene Uredbe Komisije (EU) br. 577/2013.
(2) Izjava iz članka 12. stavka 1. točke (c) Uredbe (EU) br. 576/2013 mora biti sastavljena u skladu s formatom i izgledom izjave iz Priloga I. Dijela 2. Provedbene Uredbe Komisije (EU) br. 577/2013 i sukladna s jezičnim zahtjevima iz Priloga I. Dijela 3. Provedbene Uredbe Komisije (EU) br. 577/2013.
Odstupanja za nekomercijalno premještanje kućnih ljubimaca
Članak 7.
(1) U skladu i pod uvjetima navedenim u članku 32. Uredbe (EU) br. 576/2013 Uprava odobrava nekomercijalno premještanje kućnih ljubimaca iz Priloga I. Uredbe (EU) br. 576/2013 u Republiku Hrvatsku.
(2) Prije nekomercijalnog premještanja iz stavka 1. ovoga članka vlasnik životinje Upravi podnosi zahtjev za izdavanje dozvole nekomercijalnog premještanja kućnih ljubimaca na obrascu iz Priloga I. ovoga Pravilnika koji je njegov sastavni dio.
(3) Kada Uprava odobri nekomercijalno premještanje iz stavka 1. ovoga članka, u odobrenju se navodi trajanje i mjesto izolacije kućnih ljubimaca, kao i mjere koje je potrebno provesti tijekom nadzora izoliranih životinja u svrhu utvrđivanja zdravstvenog statusa životinje i ispunjavanja uvjeta nekomercijalnog premještanja u skladu s odredbama Uredbe (EU) br. 576/2013.
Nekomercijalno premještanje registriranih vojnih ili spasilačkih pasa iz trećih zemalja
Članak 8.
(1) U skladu i pod uvjetima navedenim u članku 10. stavak 3. Uredbe (EU) br. 576/2013 Uprava odobrava nekomercijalno premještanje registriranih vojnih ili spasilačkih pasa na područje Republike Hrvatske iz trećih zemalja i preko područja koja nisu ulazna točka za putnike.
(2) Prije nekomercijalnog premještanja iz stavka 1. ovoga članka vlasnik životinje ili ovlaštena osoba Upravi podnose zahtjev za izdavanje odobrenja nekomercijalnog premještanja životinje iz stavka 1. ovoga članka na obrascu iz Priloga II. ovoga Pravilnika koji je njegov sastavni dio.
(3) Kada Uprava odobri nekomercijalno premještanje iz stavka 1. ovoga članka, u odobrenju se navodi ulazno mjesto preko kojeg će životinje ući u Republiku Hrvatsku i na kojem će psi biti podvrgnuti pregledima u skladu s člankom 34. stavkom 2. Uredbe (EU) br. 576/2013.
Popis ulaznih točaka za putnike
Članak 9.
Popis ulaznih točaka za putnike u svrhu nekomercijalnog premještanja kućnih ljubimaca iz članka 3. točke (k) Uredbe (EU) br. 576/2013 propisan je Pravilnikom o graničnim prijelazima određenim za nekomercijalno premještanje kućnih ljubimaca (»Narodne novine«, br. 91/2013, 132/2013, 44/2014, 87/2015).
Stupanje na snagu
Članak 10.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-01/11
Urbroj: 525-10/0249-16-14
Zagreb, 1. srpnja 2016.
Ministar prof. dr. sc. Davor Romić, v. r.
PRILOG I. – PRILOG II. 

