više svinja bilo koje kategorije;
(c) farme kopitara bez obzira na broj životinja;
(d) farme peradi s više od 250 komada te sve farme peradi s kojih se perad i jaja stavljaju u promet bez obzira na broj životinja;
(e) farme kunića s više od 250 kunića i sve farme kunića s kojih se kunići ili proizvodi od njih stavljaju u promet bez obzira na broj životinja;
(f) farme za uzgoj divljači;
(g) uzgajališta riba, rakova i mekušaca;
(h) valionice;
(i) pčelinjaci i pčelinje paše;
(j) objekti za poslovanje sa reprodukcijskim materijalom domaćih životinja;
(k) stočni sajmovi i sabirni centri, trgovci životinja s objektima za trgovanje (gospodarstvo ili sabirni centar);
(l) objekti i mjesta za održavanje dražbi, izložbi i sportskih natjecanja te javnih smotri na koje se u tu svrhu dopremaju životinje;
(m) uzgoji drugih korisnih insekata i insekata oprašivača (bumbari i ostali);
(n) farme žaba i ostalih vodozemaca;
(o) farme gujavica i ostalih kolutićavaca;
(p) farme puževa;
(r) farme krznaša;
(s) farme matičnih jata;
(t) farme ostalih vrsta životinja u skladu s posebnim propisima ili prema odluci nadležnog tijela.
(2) Farme navedene u točkama (m) do (t) stavka 1. ovoga članka moraju biti registrirane samo ako stavljaju životinje ili njihove proizvode u promet ili ako je to regulirano posebnim propisom.
(3) Registraciju pčelinjaka iz točke (i) stavka 1. ovoga članka u obliku Evidencije pčelara i pčelinjaka i Katastra pčelinje paše samostalno obavlja Hrvatski pčelarski savez u skladu s posebnim propisima i sastavni je dio JRDŽ-a koji s ostalim aplikacijama JRDŽ-a razmjenjuje podatke u skladu s potrebama i na način na koji to odredi nadležno tijelo.
(4) Prijevoznici životinja, sabirni centri, objekti i mjesta za održavanje dražbi, izložbi i sportskih natjecanja te javnih smotri, sajmovi, odmorišta za životinje i trgovci životinjama moraju udovoljavati uvjetima navedenima u posebnim propisima te biti registrirani ili odobreni i upisani u upisnike koje vodi nadležno tijelo.
(5) Odredbe ovoga Pravilnika ne primjenjuju se na:
(a) slobodno živuće životinje u prirodi;
(b) životinje za društvo (kućne ljubimce);
(c) životinje koje se koriste u znanstvene svrhe.
(6) Kao posjednici životinja u Registru farmi mogu se registrirati samo osobe s navršenih 18 godina starosti kojima odlukom nadležnog suda nije oduzeta poslovna sposobnost.
Vođenje i upravljanje JRDŽ
Članak 4.
(1) JRDŽ vodi i za upravljanje njime odgovorno je nadležno tijelo.
(2) Nadležno tijelo uspostavlja JRDŽ kao integriranu bazu podataka koja je sastavni je dio SVIS-a.
(3) JRDŽ može sadržavati i druge baze podataka i aplikacije koje su od važnosti za rad uprava nadležna za poslove veterinarstva u Ministarstvu poljoprivrede i provedbu propisa iz područja veterinarstva te razmjenjivati podatke s drugim bazama podataka i aplikacijama koje su od važnosti za rad nadležnog tijela.
(4) Operativni dio poslova vođenja Jedinstvenog registra domaćih životinja uprava nadležna za poslove veterinarstva u Ministarstvu poljoprivrede povjerava HPA sporazumom o međusobnoj suradnji.
(5) Uvid u podatke u JRDŽ-u i pravo upisa podataka u JRDŽ, ovisno o dodijeljenim ovlastima imaju:
(a) nadležno tijelo,
(b) HPA,
(c) ovlaštene veterinarske organizacije, kontrolna tijela, veterinarska inspekcija,
(d) posjednici životinja.
(6) Iznimno od stavka 5. ovoga članka, uvid u podatke u JRDŽ-u imaju i druga tijela državne uprave i javne ustanove te druge fizičke i pravne osobe po prethodnom odobrenju nadležnoga tijela.
Registar farmi
Članak 5.
(1) Registar farmi je elektronska baza podataka o farmama.
(2) Sve farme i posjednici na farmi moraju se upisati u Registar farmi na temelju zahtjeva koji se podnosi HPA-u na obrascu »Zahtjev za upis u Registar farmi«, koji se nalazi u Prilogu IV ovoga Pravilnika.
(3) Uz zahtjev iz stavka 2. ovoga članka, potrebno je priložiti ispunjen obrazac »Dodatni podaci o farmi« čiji se primjer nalazi na službenim web stranicama Ministarstva poljoprivrede i HPA.
(4) Za farmu upisanu u Registar