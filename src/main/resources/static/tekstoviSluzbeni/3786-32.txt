 fondom na drugo društvo za upravljanje
Članak 85.
(1) Društvo za upravljanje (društvo prenositelj) ima pravo prenijeti upravljanje UCITS fondom na neko drugo društvo za upravljanje (društvo preuzimatelj).
(2) Prije prijenosa upravljanja UCITS fondom, društvo preuzimatelj mora dobiti odobrenje Agencije.
(3) O prijenosu upravljanja, društva za upravljanje sklapaju ugovor koji mora sadržavati:
1. opis svih postupaka i radnji koje će društva za upravljanje poduzeti u vezi s prijenosom upravljanja i
2. planirani datum prijenosa upravljanja na društvo preuzimatelja, pri čemu do prijenosa upravljanja ne smije doći prije isteka roka od 30 dana od dana izdavanja odobrenja Agencije.
(4) U postupku prijenosa upravljanja UCITS fondom prenosi se cjelokupni UCITS fond drugom društvu za upravljanje.
(5) Ulagatelji UCITS fonda koji se prenosi ne plaćaju izlazne naknade zbog prijenosa upravljanja na drugo društvo za upravljanje u razdoblju od dana dostave obavijesti u skladu s člankom 88. stavkom 2. ovoga Zakona pa do isteka roka od 30 dana od dana prijenosa upravljanja.
Zahtjev za izdavanje odobrenja za preuzimanje upravljanja UCITS fondom
Članak 86.
Zahtjevu za izdavanje odobrenja za preuzimanje upravljanja UCITS fondom društvo preuzimatelj prilaže:
1. ugovor o prijenosu upravljanja iz članka 85. stavka 3. ovoga Zakona
2. kada je to primjenjivo, zahtjev za izdavanje odobrenja za promjenu depozitara odnosno bitnu izmjenu ugovora o obavljanju poslova depozitara i
3. prema potrebi i drugu dokumentaciju, na zahtjev Agencije.
Odlučivanje o zahtjevu za izdavanje odobrenja za preuzimanje upravljanja UCITS fondom
Članak 87.
Agencija će odbiti zahtjev za izdavanje odobrenja za preuzimanje upravljanja UCITS fondom ako:
1. društvo preuzimatelj ne ispunjava uvjete za upravljanje UCITS fondom koji je predmet prijenosa ili
2. Agencija ocijeni da bi prijenos upravljanja mogao štetiti interesima ulagatelja UCITS fonda koji je predmet prijenosa ili interesima javnosti.
Objava informacije i obavještavanje ulagatelja o prijenosu upravljanja UCITS fondom
Članak 88.
(1) Društvo prenositelj i društvo preuzimatelj dužni su u roku od pet dana od dana objave rješenja Agencije kojim izdaje odobrenje za preuzimanje poslova upravljanja, svaki na svojoj mrežnoj stranici, na vidljivom mjestu, objaviti informaciju koja će sadržavati:
a) osnovne podatke o društvima koja sudjeluju u prijenosu upravljanja
b) informaciju o svim postupcima i radnjama koje će se poduzeti u vezi s prijenosom upravljanja, uz naznaku datuma kada će se upravljanje prenijeti na drugo društvo za upravljanje u skladu s člankom 85. stavkom 3. točkom 2. ovoga Zakona i
c) podatak o pravu ulagatelja UCITS fonda koji se prenosi u skladu s člankom 85. stavku 5. ovoga Zakona, uz naznaku datuma do kojeg mogu podnijeti zahtjeve za otkup udjela bez plaćanja izlazne naknade.
(2) Društvo prenositelj je dužno u roku od deset dana od dana objave rješenja Agencije kojim izdaje odobrenje za preuzimanje poslova upravljanja, o tome obavijestiti ulagatelje UCITS fonda koji se prenosi, a koja obavijest sadržava sve podatke iz stavka 1. ovoga članka. Ova obavijest će se ulagateljima dostaviti u pisanom obliku putem pošte ili na drugom odgovarajućem trajnom mediju u skladu s člankom 112. ovoga Zakona.
(3) Društvo prenositelj će bez odgode obavijestiti Agenciju o ispunjenju dužnosti iz stavka 2. ovoga članka, uz koju će obavijest dostaviti tekst obavijesti upućene ulagateljima UCITS fonda koji se prenosi.
Pravne posljedice prijenosa upravljanja UCITS fondom
Članak 89.
(1) Na dan prijenosa upravljanja UCITS fondom nastupaju sljedeće pravne posljedice:
1. sva prava i obveze društva prenositelja u vezi s upravljanjem UCITS fondom prelaze na društvo preuzimatelja i
2. društvu prenositelju prestaje važiti odobrenje za upravljanje UCITS fondom koji je predmet prijenosa.
(2) Društvo prenositelj je dužno bez odgode po provedenom prijenosu upravljanja UCITS fondom Agenciji dostaviti obavijest o svim poduzetim postupcima i radnjama 