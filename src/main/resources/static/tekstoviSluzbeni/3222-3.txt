 prelaska subjekta iz drugog kontrolnog tijela navesti puni naziv subjekta
– navesti utvrđene nepravilnosti i mjere koje su poduzete
– navesti najčešće nepravilnosti uočene kod subjekata
– navesti ukupan broj uzoraka za koje je izvršena analiza i broj uzoraka u kojima su evidentirane tvari koje nisu dozvoljene u ekološkoj proizvodnji, navesti poduzete mjere
– navesti ukupan broj izdanih certifikata
– navesti broj povučenih certifikata vezano uz utvrđene nesukladnosti s propisanim pravilima za ekološku proizvodnju
– dostaviti ukupan broj djelatnika
– dostaviti popis djelatnika koji obavljaju kontrole i
– dostaviti godišnji plan kontrole koji uključuje godišnje kontrole, broj dodatnih kontrola, kriterije rizika za subjekte, broj uzoraka za analizu, postupanja i mjere u slučajevima nepravilnosti.
Članak 10.
(1) Kontrolna tijela obvezna su:
– provoditi kontrole kako je predviđeno glavom IV. Uredbe Komisije (EZ) br. 889/2008
– uzeti uzorke sukladno članku 65. stavku 2. Uredbe Komisije (EZ) br. 889/2008, poslati na analizu u ovlaštene službene laboratorije koji su ovlašteni sukladno članku 19. Zakona o službenim kontrolama koje se provode sukladno propisima o hrani, hrani za životinje, o zdravlju i dobrobiti životinja (»Narodne novine« 81/13, 14/14 i 56/15) i voditi evidenciju o uzetim uzorcima
– izdati potvrdnicu/ certifikat sukladno članku 68. Uredbe Komisije (EZ) br. 889/2008 u roku od mjesec dana od dana zaprimanja zahtjeva
– provjeriti primjenu propisa za označivanje ekoloških proizvoda sukladno glavi III. Uredbe Komisije (EZ) br. 889/2008
– dostaviti subjektu odobrenja iz članka 76. stavka 2. Zakona prije sjetve/sadnje poljoprivrednih kultura
– javno objaviti podatke na internetskim stranicama iz članka 7. stavka 2. alineje 15. ovoga Pravilnika
– za svaku fazu proizvodnje koja je zasebno područje kontrola imati pokrivenost u okviru potvrde o akreditaciji.
(2) Kontrolna tijela su obvezna za djelatnike koji nemaju iskustva u provođenju kontrola osigurati mentora koji će pratiti djelatnike na najmanje pet kontrolnih pregleda u svim fazama proizvodnje, što se evidentira potpisom djelatnika na zapisnik.
(3) Kontrolna tijela moraju provoditi rotaciju djelatnika koji provode kontrole, jedan djelatnik isti subjekt može kontrolirati najviše tri godine uzastopno.
(4) Kontrolna tijela moraju provoditi razmjenu informacija sukladno članku 92. Uredbe Komisije (EZ) br. 889/2008, u slučajevima zaprimljenih žalbi u kojima kontrolno tijelo odbija dostaviti informacije, Ministarstvo će poduzeti odgovarajuće sankcije iz članka 173. stavka 1. točke 3. Zakona.
(5) Ako kontrolna tijela ili Agencija otkriju uporabu tvari i proizvoda koje utječu na ekološki status proizvoda sukladno članku 30. stavku 2. Uredbe Vijeća (EZ) br. 834/2007 i članku 92. stavku 4. Uredbe Komisije (EZ) br. 889/2008., moraju o tome odmah bez odlaganja obavijestiti Ministarstvo.
(6) Kontrolna tijela drugih država članica čije sjedište nije u Republici Hrvatskoj obvezna su do 31.ožujka tekuće godine za prethodnu godinu dostaviti izvješće o obavljenim nadzorima od strane nadležnog akreditacijskog tijela i nadležne inspekcije.
(7) Stručna kontrola se provodi u razdoblju od 1. 3. do 15. 11. tekuće godine, izuzev stručne kontrole nad preradom, distribucijom, uvozom i izvozom koja se provodi tijekom cijele godine.
(8) U ekološkim proizvodima ne smiju se naći ostaci pesticida koji nisu dozvoljeni u ekološkoj proizvodnji iznad granice određivanja (LOQ).
Članak 11.
Ministarstvo dostavlja Komisiji podatke iz članka 29. i obavijesti iz članka 92a. Uredbe Komisije (EZ) br. 889/2008.
Članak 12.
(1) Ministarstvo financija Carinska uprava iz članku 81. Zakona je »relevantno tijelo« u smislu članka 2. točke 6. Uredbe Komisije (EZ) br. 1235/2008 za provedbu nadzora pri uvozu ekoloških proizvoda iz trećih zemalja.
(2) Hrvatska akreditacijska agencija obvezna je dostaviti Ministarstvu do 31. ožujka tekuće godine izvješće o obavljenim akreditacijskim nadzorima ovlaštenih kontrolnih tijela za