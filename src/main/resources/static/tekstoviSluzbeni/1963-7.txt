 upisivanja oznake, kao i popis dopuštenih vrijednosti u određenim kombinacijama oznaka, koje su propisane u prilozima, kao i Uputom za izradu i dostavljanje datoteka s podacima o tržištu stranih sredstava plaćanja.
c) Kod transakcija koje se prijavljuju na pojedinačnoj osnovi svaka se transakcija mora prijaviti zasebno, što znači da izvještajna institucija koja je s jednom protustrankom sklopila više transakcija koje imaju sva ista obilježja iz skupine A i B, treba za svaku takvu transakciju poslati zaseban slog, odnosno iznosi iskazani u baznoj valuti se ne zbrajaju.
d) Kod transakcija koje se prijavljuju na skupnoj osnovi transakcije se agregiraju, što znači da izvještajna institucija transakcije sklopljene po tečajevima s tečajne liste s protustrankama fizičkim osobama rezidentima koji nisu obrtnici i s fizičkim osobama nerezidentima, koje imaju ista obilježja iz skupine A, za instrumente SPT, PSP i EFK i ostala ista obilježja iz skupine B, može prijaviti samo jedan slog, odnosno iznosi iskazani u baznoj valuti se zbrajaju.
20. Ispravljanje dostavljenih podataka
a) Radi osiguravanja kvalitete dostavljenih podataka, izvještajne institucije moraju ispravljati slogove u kojima HNB utvrdi određene nepravilnosti.
b) Uz to, sama izvještajna institucija dužna je ispraviti dostavljene podatke ako je njihov sadržaj netočan.
c) Ispravljaju se samo već prihvaćeni podaci za isti izvještajni datum. Iznimno, može se provesti ispravak starijih izvještajnih datuma uz prethodni dogovor i odobrenje HNB-a, odnosno na temelju mjere koju je naložio HNB.
d) Ispravak se obavlja tako da se stornira prihvaćeni slog i dostavi novi, ispravan slog. Sam postupak ispravljanja slogova propisan je Uputom za izradu i dostavljanje datoteka s podacima o tržištu stranih sredstava plaćanja.
e) Ispravljeni podaci za određeni izvještajni datum moraju se dostaviti HNB-u do 11.30 sati istoga radnog dana kada se dostavljaju i redoviti podaci (osim kada je riječ o ispravcima uz prethodni dogovor i odobrenje HNB-a, odnosno na temelju mjere koju je naložio HNB).
21. Dostavljanje podataka
a) Podaci se dostavljaju elektronički.
b) Način dostavljanja podataka propisan je Uputom za izradu i dostavljanje datoteka s podacima o tržištu stranih sredstava plaćanja.
XI. Dostavljanje podataka o kupnjama i prodajama valuta na tržištu stranih sredstava plaćanja između izvještajnih institucija
22. Izuzme li se dostavljanje podataka na način do sada opisan u ovoj Uputi, izvještajne institucije obvezne su HNB-u dostavljati podatke o kupnjama i prodajama valuta na tržištu stranih sredstava plaćanja svaki radni dan najkasnije do 17.15 sati za izvještajni datum koji je jednak tekućem radnom danu.
Podaci se dostavljaju za transakcije ugovorene tekućega radnog dana, a u skladu s načinom opisanim u Uputi za izradu i dostavljanje datoteka s podacima o tržištu stranih sredstava plaćanja. Ispravljeni podaci dostavljaju se najkasnije do 18 sati.
23. Podaci se dostavljaju za transakcije ugovorene isključivo s protustrankama koje su ujedno i izvještajne institucije navedene u točki 4. ove Upute te za iznose i tečajeve koji se mogu opisati isključivo obilježjima i modalitetima vrijednosti obilježja navedenima u nastavku:
a) Obilježje 1. Izvještajni datum: tekući radni dan,
b) Obilježje 2. Porezni broj,
c) Obilježje 3. P matični broj: počinje s »MB«,
d) Obilježje 4. P Porezni broj,
e) Obilježje 6. Država sjedišta ili međunarodna institucija: »HR«,
f) Obilježje 9. Instrument: »SPT«, »PSP«,
g) Obilježje 10. Bazna valuta,
h) Obilježje 11. Varijabilna valuta: HRK,
i) Obilježje 12. Smjer,
j) Obilježje 13. Datum namire,
k) Obilježje 15. Datum za izračun roka dospijeća,
l) Obilježje 16. Vrijeme ugovaranja transakcije,
m) Obilježje 17. Inicijator transakcije
Obilježja 16. i 17. obvezno se popunjavaju od izvještajnog datuma 1. travnja 2016.
PRILOG 1.
UPISIVANJE VRIJEDNOSTI OBILJEŽJA
1. U ovom prilogu definira se upisivanje pojedinih vrijednosti obilježja A i B za svaki instrument obuhvaćen izvještajnim