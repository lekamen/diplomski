 stavku 3. Zakona o morskom ribarstvu.
(6) Iznimno od stavka 5. ovoga članka, korisnik uslijed nepredviđenih okolnosti ili više sile može obaviti navedene radnje uz prethodno pribavljeno odobrenje Upravljačkog tijela.
(7) Korisnik mora provoditi mjere informiranja i promidžbe sukladno članku 119. i Prilogu V. Uredbe (EU) br. 508/2014 te odredbama Provedbene uredbe Komisije (EU) br. 763/2014 оd 11. srpnja 2014. o utvrđivanju pravila za primjenu Uredbe (EU) br. 508/2014 Europskog parlamenta i Vijeća o Europskom fondu za pomorstvo i ribarstvo u pogledu tehničkih obilježja mjera informiranja i promidžbe i uputa za izradu amblema Unije (SL L 209, 16.07.2014.). Pravila i upute za provedbu mjera informiranja i promidžbe nalaze se u Prilogu V. Pravilnika i njegov su sastavni dio.
(8) Korisnik je dužan omogućiti Upravljačkom tijelu, Tijelu za ovjeravanje, Tijelu za reviziju, Europskoj komisiji, Europskom revizorskom sudu, Europskom uredu za borbu protiv prijevara (OLAF) i drugim nadležnim nadzornim/revizorskim tijelima kontrolu na terenu sukladno članku 19. ovoga Pravilnika.
(9) Ukoliko je korisnik obveznik provedbe postupka javne nabave, isti je dužan za nabavu roba i/ili radova i/ili usluga koji su predmet potpore obvezni provesti postupak javne nabave sukladno Zakonu o javnoj nabavi.
(10) Korisnik za kojeg je utvrđeno da je sredstva potpore ostvario na temelju lažnih podataka i/ili izjava ili da nije postupao u skladu s odredbama ovoga Pravilnika i uvjetima Natječaja, dužan je sva primljena sredstva vratiti u državni proračun Republike Hrvatske uključujući zakonske zatezne kamate od dana kada je ta sredstva primio.
IV. FINANCIRANJE
Članak 10.
(1) Potpora podrazumijeva dodjelu namjenskih bespovratnih novčanih sredstava za sufinanciranje aktivnosti koja su predmet ovoga Pravilnika i Natječaja.
(2) Intenzitet potpore iskazan kao udio javne potpore iznosi 100 posto sveukupnih prihvatljivih troškova sukladno članku 95. stavku 3. točki (b) Uredbe (EU) br. 508/2014.
(3) Sredstva javne potpore za sufinanciranje na temelju ovoga Pravilnika i Natječaja osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje sa 85 posto udjela, a Republika Hrvatska s 15 posto udjela.
(4) Sredstva javne potpore iz stavka 3. ovoga članka iznose ukupno 2.470.588,00 eura u protuvrijednosti u kunama, od čega:
– 2.100.000,00 eura, u protuvrijednosti u kunama – proračun Europske unije i
– 370.588,00 eura u protuvrijednosti u kunama – državni proračun Republike Hrvatske.
(5) Potpora se dodjeljuje po lokalnoj inicijativi.
(6) Jednoj lokalnoj inicijativi potpora može biti dodijeljena samo jednom.
(7) Najviši mogući iznos potpore koju lokalna inicijativa može ostvariti temeljem ovog Pravilnika iznosi 700.000,00 kuna.
(8) Potpora se ne isplaćuje prije odobrenja Operativnog programa sukladno članku 19. Uredbe (EU) br. 508/2014.
V. ZAHTJEV ZA POTPORU, POSTUPAK OBRADE I DONOŠENJE ODLUKE
Članak 11.
(1) Zahtjev za potporu podnosi se temeljem Natječaja kojega raspisuje Upravljačko tijelo.
(2) Zahtjev za potporu podnosi lokalna inicijativa.
(3) Natječaj se objavljuje u »Narodnim novinama« i na mrežnim stranicama Ministarstva poljoprivrede, Uprave ribarstva (http://www.mps.hr/ribarstvo).
(4) Natječaj se raspisuje do potpunog iskorištenja financijskih sredstava iz članka 10. stavka 4. ovoga Pravilnika, ali ne kasnije od 31. prosinca 2016. godine.
(5) Natječajem se određuju rokovi i način podnošenja Zahtjeva za potporu i propisuje se dokumentacija koja se dostavlja uz Zahtjev za potporu.
Članak 12.
(1) Administrativnu obradu Zahtjeva za potporu obavlja Upravljačko tijelo.
(2) Zahtjevi za potporu pristigli po objavljenom Natječaju obrađuju se po redoslijedu zaprimanja.
(3) Prilikom administrativne kontrole Zahtjeva za potporu utvrđuje se pravovremenost, potpunost te udovoljavanje propisanim uvjetima i kriterijima.
(4) Ukoliko je Zahtjev za potporu nepotpun ili ukoliko je potrebno tražiti dodatna obrazloženja/ispravke