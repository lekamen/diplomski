 podružnice.
(2) Poslove podružnice vode i zastupaju najmanje dvije osobe od kojih jedna mora poznavati hrvatski jezik dovoljno da bi mogla obavljati tu funkciju, moraju obavljati te poslove s područja Republike Hrvatske, u punom radnom vremenu i biti u radnom odnosu s Osnivačem.
(3) Osobe odgovorne za vođenje poslova podružnice moraju ispunjavati uvjete propisane za člana uprave faktoring društva prema Zakonu i propisima donesenim na temelju Zakona.
(4) Osnivač može ovlastiti prokurista da samo zajedno s osobom odgovornom za vođenje poslova podružnice, zastupa podružnicu odnosno sklapa ugovore i poduzima pravne radnje u ime i za račun podružnice koje proizlaze iz poslova za koje je podružnica dobila odobrenje Agencije.
(5) Osobe odgovorne za vođenje poslova podružnice dužne su osigurati da podružnica posluje u skladu s odredbama Zakona, propisima donesenim na temelju Zakona, drugim propisima koji se primjenjuju na faktoring društva, prema pravilima i standardima struke te osigurati provođenje nadzora i nadzornih mjera naloženih od Agencije i drugih nadzornih tijela.
Izdavanje suglasnosti za osobe odgovorne za vođenje podružnice
Članak 10.
(1) Odredbe Zakona i propisa donesenih na temelju Zakona koje se odnose na izdavanje suglasnosti za obavljanje funkcije člana uprave faktoring društva, na odgovarajući način se primjenjuju i na izdavanje i ukidanje suglasnosti osobama koje će voditi poslove i zastupati podružnicu. Odgovarajući način primjene iz ovog stavka podrazumijeva usklađenost postupanja s obzirom na različitosti pravnog statusa društva i podružnice društva.
(2) Osoba odgovorna za vođenje poslova podružnice imenuje se na rok koji ne može biti dulji od pet godina, a Osnivač može opozvati navedenu osobu i prije isteka mandata.
(3) Zahtjev za suglasnost iz stavka 1. ovog članka, kandidat je dužan podnijeti najmanje tri mjeseca prije isteka mandata pojedine osobe koja je odgovorna za vođenje poslova podružnice.
(4) Kad osoba odgovorna za vođenje poslova podružnice nije u mogućnosti obavljati svoju funkciju, Osnivač je dužan najkasnije u roku od 15 dana od utvrđivanja te činjenice, bez suglasnosti Agencije, privremeno imenovati osobu odgovornu za vođenje poslova podružnice koja nedostaje na najviše tri mjeseca i o tome bez odgađanja obavijestiti Agenciju.
(5) U roku od 30 dana od dana imenovanja osobe koja će privremeno voditi poslove podružnice, Osnivač je dužan podnijeti Agenciji zahtjev za izdavanje suglasnosti za imenovanje nove osobe odnosno osoba odgovornih za vođenje poslova podružnice.
Prestanak podružnice
Članak 11.
(1) Osobe odgovorne za vođenje poslova podružnice, dužne su Agenciju i upravu Osnivača, u pisanom obliku, bez odgađanja obavijestiti ako nastanu okolnosti u kojima odobrenje za osnivanje podružnice prestaje važiti ili ako se pojave razlozi za ukidanje odobrenja za osnivanje podružnice i po drugim osnovama.
(2) Odobrenje za osnivanje podružnice faktoring društva ukida se ako nastupe uvjeti iz članka 62. stavak 1. Zakona.
(3) Osim u slučajevima iz članka 62. stavka 1. Zakona, Agencija će Osnivaču ukinuti odobrenje za osnivanje podružnice i ako nastupe uvjeti iz članka 62. stavak 2. Zakona.
(4) Osnivač može podnijeti zahtjev za brisanje podružnice iz sudskog registra tek po namiri svih obveza nastalih poslovanjem te podružnice.
Primjena drugih odredbi Zakona na podružnicu
Članak 12.
Na poslovanje podružnice faktoring društva iz članka 6. ovog Pravilnika, na odgovarajući način, primjenjuju se odredbe Zakona i propisa donesenih na temelju tog Zakona koje se odnose na ugovor o faktoringu (članci 13. i 14.), upravu faktoring društva (članci 46. – 52.), poslovne knjige i izvještavanje Agencije (članci 66. – 70.), nadzor (članci 71. – 99.), povjerljive podatke (članci 101. – 103.), likvidaciju (članci 106. –107.), prekršajne odredbe (članci 110. – 113.), te odredbe propisa Republike Hrvatske kojima se uređuje sprečavanje pranja novca i financiranja terorizma.
III. OBAVLJANJE POSLOVA FAKTORINGA FAKTORING DRUŠTAVA 