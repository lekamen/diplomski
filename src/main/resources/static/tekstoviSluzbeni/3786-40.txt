 ulagatelja, i to samo podatke koji se odnose na tog ulagatelja, bez obzira na odredbe zakona koji uređuje tržište kapitala u dijelu koji se odnosi na dostupnost podataka iz središnjeg depozitorija
2. depozitaru
3. osobi koja dokaže pravni interes ili
4. pravosudnim i upravnim tijelima te drugim osobama na temelju zahtjeva i u okviru ovlaštenja u skladu s odredbama posebnog zakona.
(2) Agencija i društvo za upravljanje uvijek imaju pravo uvida u registar udjela UCITS fonda.
Način i uvjeti upisa u registar udjela UCITS fonda
Članak 115.
(1) Udjel i prava iz udjela u UCITS fondu stječu se upisom u registar iz članka 113. stavka 1. ovoga Zakona.
(2) Rok za upis u registar udjela je sedam dana od dana kada je:
a) u skladu s odredbama članka 99. stavka 3. ovoga Zakona, ulagatelj društvu za upravljanje podnio uredan zahtjev za izdavanje udjela i izvršio valjanu uplatu iznosa iz zahtjeva, a društvo za upravljanje u tom roku ne odbije sklapanje ugovora ili
b) podnesena uredna dokumentacija iz članka 116. ovoga Zakona.
(3) Društvo za upravljanje, odnosno voditelj registra, dužan je ulagateljima najmanje jednom godišnje dostaviti izvadak o stanju i prometima udjelima u UCITS fondu kojih su imatelji.
(4) Neovisno o odredbi stavka 3. ovoga članka, na zahtjev ulagatelja ili njihovih zastupnika te na njihov trošak dostavit će im se izvadak o stanju i prometima udjela u UCITS fondu kojih su imatelji.
Raspolaganje udjelom u UCITS fondu
Članak 116.
(1) Imatelj udjela u UCITS fondu ima pravo raspolagati svojim udjelima na način da ih prenese (kupoprodaja, darovanje i sl.) ili optereti (založno pravo, fiducijarni prijenos) na temelju uredne dokumentacije koja predstavlja valjanu pravnu osnovu za takvo raspolaganje.
(2) Voditelj registra može propisati i objaviti obrazac za upis raspolaganja u registar udjela.
(3) Ako se iz dokumentacije koja je pravna osnova raspolaganja ne mogu nedvojbeno utvrditi svi elementi potrebni za valjano raspolaganje udjelom, ulagatelj je, na poziv voditelja registra, dužan ispuniti i dostaviti obrazac iz stavka 2. ovoga članka.
(4) Voditelj registra će odbiti upis u registar:
1. ako se iz dokumentacije koja je pravna osnova za raspolaganje udjelom ili ispunjenog obrasca iz stavka 2. ovoga članka ne mogu nedvojbeno utvrditi svi elementi potrebni za valjano raspolaganje udjelom (primjerice koji je pravni posao u pitanju, stranke pravnoga posla, udjeli i sl.)
2. ako stjecatelj udjela ne ispunjava uvjete da postane ulagatelj u UCITS fondu prema i u skladu s odredbama ovoga Zakona i prospekta UCITS fonda
3. ako stjecatelj udjela takve udjele stječe ili je stekao na način suprotan dozvoljenom načinu stjecanja udjela u UCITS fondu utvrđenom odredbama ovoga Zakona i prospekta UCITS fonda ili
4. ako bi se na taj način raspolagalo udjelom u UCITS fondu koji je manji od najmanjeg udjela propisanog prospektom UCITS fonda, odnosno ako bi time bile povrijeđene odredbe o najnižem broju udjela u UCITS fondu.
(5) Voditelj registra dužan je čuvati dokumentaciju o raspolaganju pet godina.
Opoziv raspolaganja udjelom u UCITS fondu
Članak 117.
Podnesena dokumentacija za raspolaganje udjelom u UCITS fondu može se opozvati, i to isključivo prije izvršenja upisa u registar udjela, pod uvjetom:
a) da se opoziva suglasno i u pisanoj formi od strane ulagatelja i treće osobe u čiju korist se raspolaže udjelom i
b) da takav opoziv bude zaprimljen kod voditelja registra prije nego se izvrši upis u registar na temelju zahtjeva za raspolaganje.
Prava ili tereti na udjelu u UCITS fondu
Članak 118.
(1) Ako na udjelu u UCITS fondu postoje prava ili tereti u korist trećih osoba, udjelom se može raspolagati samo ako je s time suglasna osoba u čiju korist su prava ili tereti na udjelima zasnovani. Raspolaganje imatelja udjela suprotno odredbi ovoga članka je ništetno.
(2) Na udjelu u UCITS fondu može se upisati samo jedno založno pravo.
Potvrda o stjecanju ili otuđenju udjela i uvjeti isplate pri otkupu udjela u UCITS fondu
Članak 119.
(1) Potvrda o