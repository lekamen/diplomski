 dokumentaciju za izradu Izvješća o ocjeni VMP.«.
Stavak 8. mijenja se i glasi:
»(8) Uvjete i sadržaj dokumentacije za produljenje odobrenja za stavljanje VMP u promet pravilnikom propisuje ministar.«.
Članak 10.
U članku 47. stavak 2. mijenja se i glasi:
»(2) VMP koji je stavljen u promet opremljen na temelju ranijeg odobrenja, može nakon prijenosa odobrenja biti u prometu najdulje 12 mjeseci, ako mu prije ne istekne rok valjanosti.«.
Iza stavka 2. dodaje se stavak 3. koji glasi:
»(3) Za stavljanje VMP u promet odgovoran je nositelj odobrenja na kojeg je preneseno odobrenje za stavljanje VMP u promet.«.
Članak 11.
U članku 57. iza stavka 2. dodaje se novi stavak 3. koji glasi:
»(3) U dokumentaciji iz stavka 2. ovoga članka mora biti navedena odgovorna osoba za provođenje sustava osiguranja kvalitete.«.
Dosadašnji stavak 3. postaje stavak 4.
Članak 12.
Iza članka 57. dodaje se naslov iznad članka i članak 57.a koji glase:
»Pravne i fizičke osobe za promet VMP na veliko
Članak 57.a
Promet VMP na veliko uz veleprodaju iz članka 56. stavka 1. ovoga Zakona mogu obavljati:
– pravne i fizičke osobe sa sjedištem u Europskoj uniji, koje u državi članici imaju odobrenje za promet VMP na veliko te su početak obavljanja djelatnosti u Republici Hrvatskoj prijavile nadležnom tijelu,
– proizvođač VMP sa sjedištem u Republici Hrvatskoj ili u državi članici za VMP koji proizvodi i za koji ima odobrenje za stavljanje u promet u Republici Hrvatskoj.«.
Članak 13.
U članku 60. stavku 1. iza riječi: »veleprodaji« briše se zarez i dodaje riječ: »i«, a riječi: »i specijaliziranim prodavaonicama« brišu se.
U stavku 2. iza riječi: »56. stavka 1. ovoga Zakona« briše se zarez i dodaje riječ: »i«, a riječi: »i specijalizirane prodavaonice« brišu se.
Članak 14.
Iza članka 60. dodaju se naslovi iznad članka i članci 60.a i 60.b koji glase:
»Paralelni uvoz
Članak 60.a
(1) Paralelni uvoz može obavljati veleprodaja koja ima odobrenje za promet VMP na veliko i nije u poslovnom odnosu s nositeljem odobrenja za stavljanje određenog VMP u promet.
(2) Nadležno tijelo izdaje odobrenje za paralelni uvoz VMP.
(3) Ako zahtjev nije uredan, nadležno tijelo će zaključkom zatražiti dopunu zahtjeva i za to odrediti rok.
(4) Nositelj odobrenja za paralelni uvoz obvezan je pisanim putem izvijestiti nadležno tijelo o svim izmjenama koje se odnose na dokumentaciju i podatke na temelju kojih je odobrenje izdano.
(5) Nadležno tijelo ukida odobrenje ako nositelj odobrenja za paralelni uvoz iz stavka 4. ovoga članka ili VMP više ne ispunjavaju uvjete na temelju kojih je odobrenje izdano.
(6) Uvjete i dokumentaciju u postupcima iz ovoga članka pravilnikom propisuje ministar.
Obavještavanje
Članak 60.b
(1) Veleprodaja iz članka 60.a stavka 1. ovoga Zakona, koja unosi VMP iz države članice u Republiku Hrvatsku na temelju odobrenja za paralelni uvoz, obvezna je prethodno i bez odgode o tome obavijestiti nadležno tijelo i nositelja odobrenja za stavljanje VMP u promet, a najkasnije u roku od 15 dana prije unosa.
(2) Za VMP koji je odobren centraliziranim postupkom, veleprodaja obavijest iz stavka 1. ovoga članka dostavlja nositelju odobrenja i Agenciji.«.
Članak 15.
Naslov iznad članka 61. mijenja se i glasi: »Uvoz i unos«.
U članku 61. stavak 1. mijenja se i glasi:
»(1) Uvoz, paralelni uvoz, paralelni promet i unos VMP može obavljati veleprodaja.«.
Iza stavka 4. dodaje se novi stavak 5. koji glasi:
»(5) Odobrenje za uvoz ili unos iz stavka 3. ovoga članka nije potrebno za:
– VMP koji imaju odobrenje nadležnog tijela ili Europske komisije za stavljanje u promet ili koji imaju odobrenje za paralelni uvoz ili paralelni promet,
– djelatne i pomoćne tvari, međuproizvode ili VMP za koje proizvođač u Republici Hrvatskoj obavlja pojedine dijelove proizvodnje.«.
Dosadašnji stavak 5. postaje stavak 6.
Članak 16.
U članku 62. stavku 1. riječi: »te u specijaliziranim prodavaonicama za VMP« brišu se.
U stavku 2. riječi: »i specijalizirane prodavaonice« brišu se.
U stavku 3. riječi: »stavka 1.«