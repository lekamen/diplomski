 sredstvima
5. sustavno i teško krši odredbe o organizacijskim zahtjevima iz članaka 26. do 30. Uredbe (EU) br. 909/2014, ili ako je iz navedenih povreda članaka 26. do 30. Uredbe (EU) br. 909/2014 nastupila ili je izvjesno da će nastupiti značajna šteta za korisnike središnjeg depozitorija vrijednosnih papira, ili ako su dovele do sistemskih i teških poremećaja na tržištu
6. koristi vrijednosne papire koji mu ne pripadaju protivno uvjetima iz članka 38. stavka 7. Uredbe (EU) br. 909/2014, a radi ostvarenja koristi za vlastiti račun ili račun trećih osoba
7. bez dodatnog odobrenja Hrvatske narodne banke pruža pomoćne usluge bankovnog tipa određene u odjeljku C Priloga Uredbe (EU) br. 909/2014 ili bez dodatnog odobrenja Hrvatske narodne banke iz članka 54. Uredbe (EU) br. 909/2014 odredi imenovanu kreditnu instituciju.
(2) Iznimno od stavka 1. ovoga članka, ako bi iznos novčane kazne utvrđene na temelju stavka 1. ovoga članka bio manji od 500.000,00 kuna, središnji depozitorij vrijednosnih papira kaznit će se za prekršaj iz stavka 1. ovoga članka novčanom kaznom u iznosu od 500.000,00 do 1.000.000,00 kuna.
(3) Iznimno od stavaka 1. i 2. ovoga članka, u slučaju da je središnji depozitorij vrijednosnih papira prekršajem iz stavka 1. ovoga članka ostvario korist ili spriječio gubitak, a iznos tako ostvarene koristi ili spriječenog gubitka može se utvrditi, središnji depozitorij vrijednosnih papira kaznit će se za prekršaj novčanom kaznom u iznosu dvostruko utvrđenog iznosa tako ostvarene koristi odnosno tako spriječenog gubitka, ako je taj iznos veći od propisanog najvećeg iznosa novčane kazne iz stavaka 1. i 2. ovoga članka.
(4) Za prekršaj iz stavka 1. ovoga članka kaznit će se i odgovorna osoba iz središnjeg depozitorija vrijednosnih papira novčanom kaznom u iznosu od 100.000,00 do 40.000.000,00 kuna.
Ostali prekršaji središnjeg depozitorija vrijednosnih papira
Članak 18.
(1) Za prekršaj kaznit će se središnji depozitorij vrijednosnih papira novčanom kaznom u iznosu koji je višekratnik broja 1000,00 a koja ne može biti manja od 2 % ni veća od 5 % ukupnog prihoda koji je ostvario u godini kada je počinjen prekršaj utvrđen službenim financijskim izvještajima za tu godinu ako:
1. ne obavijesti bez nepotrebnog odgađanja Hrvatsku agenciju za nadzor financijskih usluga o svakoj bitnoj promjeni koja utječe na usklađenost s uvjetima za odobrenje sukladno članku 16. stavku 4. Uredbe (EU) br. 909/2014, pri čemu takva promjena nema značaj iz članka 17. stavka 1. točke 3. ovoga Zakona
2. bez odobrenja Hrvatske agencije za nadzor financijskih usluga iz članka 18. stavka 3. Uredbe (EU) br. 909/2014 stekne udjel u pravnoj osobi čije djelatnosti nisu ograničene na pružanje usluga navedenih u odjeljcima A i B Priloga Uredbe (EU) br. 909/2014, a stjecanje takvog udjela ima materijalno značajan utjecaj na likvidnost, kapitalnu adekvatnost i stabilnost središnjeg depozitorija vrijednosnih papira, pri čemu se materijalnost, među ostalim, procjenjuje i temeljem veličine udjela u navedenoj pravnoj osobi i postotka tog udjela u ukupnim ulaganjima središnjeg depozitorija vrijednosnih papira
3. bez dodatnog odobrenja Hrvatske agencije za nadzor financijskih usluga započne obavljati djelatnosti navedene u članku 19. stavku 1. Uredbe (EU) br. 909/2014
4. značajno krši odredbe o organizacijskim zahtjevima iz članaka 26. i 27. Uredbe (EU) br. 909/2014, pri čemu takvo kršenje nema opseg iz članka 17. stavka 1. točke 5. ovoga Zakona
5. na zahtjev Hrvatske agencije za nadzor financijskih usluga odbije dostaviti Hrvatskoj agenciji za nadzor financijskih usluga zapisnike sa sastanaka upravljačkog tijela sukladno članku 27. stavku 5. Uredbe (EU) br. 909/2014
6. ne izvijesti ili ne traži odobrenje za odluku o prijenosu vlasničkih prava koja dovodi do promjene identiteta osoba koje imaju kontrolu nad poslovanjem središnjeg depozitorija vrijednosnih papira sukladno članku 27. stavku 7. Uredbe (EU) br. 909/2014
7. ne osnuje ili ne ustroji odbor za korisnike sukladno 