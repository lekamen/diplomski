 odnosno povjeravanju programa izobrazbe pomoraca.
(15) Protiv rješenja Ministarstva nije dopuštena žalba, ali se može pokrenuti upravni spor.«
Članak 27.
(1) U članku 83. iza stavka 6. dodaje se novi stavak 7. koji glasi:
»(7) Pristupniku koji je uspješno savladao program izobrazbe pomorsko učilište izdaje potvrdnicu.«.
(2) Dosadašnji stavci 7. i 8. postaju stavci 8. i 9.
Članak 28.
Članak 86. mijenja se i glasi:
»Članak 86.
(1) Naknada za povjeravanje obrazovanja i/ili izobrazbe pomoraca se sastoji od stalnog i promjenjivog dijela.
(2) Stalni dio naknade pomorsko učilište dužno je platiti u visini od 500,00 kn za obavljanje pregleda od strane povjerenstva Ministarstva.
(3) U slučaju podnošenja zahtjeva za više programa obrazovanja i/ili izobrazbe istovremeno, za svaki takav program se zasebno plaća naknada navedena u stavku 2.
(4) Naknada iz stavka 2. je jedinstvena i plaća se za sve lokacije učilišta jednako.
(5) Naknada iz stavka 2. plaća se za sve vrste pregleda, po podnošenju zahtjeva za povjeravanje programa obrazovanja i/ili izobrazbe pomoraca, a prije obavljanja samog pregleda.
(6) Naknada iz stavka 2. ne plaća se prilikom obavljanja izvanrednih i nenajavljenih pregleda pomorskog učilišta.
(7) U postupku odobravanja programa obrazovanja odnosno izobrazbe Zapisnik povjerenstva koji proizlazi iz pregleda učilišta iz stavka 2. za isti program izobrazbe će se priznati kao zadovoljavajući, ukoliko nije stariji od 6 mjeseci ili ako u tom pomorskom učilištu unutar navedenog razdoblja nije došlo do promjene u pogledu tehničke opremljenosti kada je učilište o istome dužno izvijestiti Ministarstvo u skladu sa člankom 80. ovog Pravilnika.
(8) Promjenjivi dio naknade utvrđuje se prema broju kandidata i iznosi 10,00 kn po obrascu potvrdnice, a plaća se prije izdavanja obrazaca potvrdnica pomorskom učilištu.
(9) Iznimno, naknadu iz stavka 2. i 8. ovog članka ne plaćaju pomorska učilišta koja se financiraju isključivo iz državnog proračuna ili proračuna jedinica područne (regionalne) samouprave, a što se dokazuje potpisanom i ovjerenom izjavom odgovorne osobe u tom pomorskom učilištu.
(10) Stalni dio naknade plaća se najkasnije u roku od 15 dana od podnošenja zahtjeva.
(11) Ako pomorsko učilište ne plati naknadu u roku propisanom u stavku 10., zahtjev pomorskog učilišta za povjeravanje programa obrazovanja i/ili izobrazbe pomoraca će se odbiti.
Članak 29.
U članku 87. stavak 3. mijenja se i glasi:
»(3) Prijava izobrazbe koja se odvija na brodu mora sadržavati najmanje:
– presliku Svjedodžba o sigurnosti pomorske opreme broda (Ship Safety Equipment Certificate),
– presliku Svjedodžbe o sigurnosti konstrukcije teretnog broda (Ship Safety Construction Certificate),
– presliku Svjedodžbe o sigurnosti radio uređaja (Ship Safety Radio Certificate)
– presliku Svjedodžbe o sigurnosti putničkog broda za plovidbu (Passenger Ship Safety Certificate), samo za putničke brodove
– presliku Svjedodžbe o sigurnom upravljanju (Safety Management Certificate),
– presliku Međunarodne svjedodžbe o sigurnosnoj zaštiti broda (International Ship Security Certificate),
– presliku ovjerenog Popisa posade,
– popis članova posade koji će prisustvovati programu izobrazbe,
– razdoblje i mjesto održavanja programa izobrazbe.«
Članak 30.
Iza članka 87. dodaje se novi članak 87.a koji glasi:
»Članak 87.a
Korištenje simulatora
(1) Standardi uspješnosti i drugi propisi navedeni u Dijelu A-I/12 STCW Pravilnika i drugi slični zahtjevi, kako je propisano u dijelu A STCW Pravilnika, za bilo koju odgovarajuću svjedodžbu, moraju biti ispunjeni s obzirom na:
– svu obveznu izobrazbu na simulatoru;
– svako ocjenjivanje osposobljenosti, u skladu s dijelom A STCW Pravilnika, koje se obavlja uz korištenje simulatora; i
– svaku demonstraciju, pomoću simulatora, stalnih vještina što se zahtijevaju u Dijelu A STCW Pravilnika.
(2) Standardi glede uporabe simulatora utvrđeni su Prilozima G2A i G2B Pravilnika, dok su opći standardi uspješnosti pri ocjenjivanju osposobljenosti na