 uvjetima propisanim ovim Pravilnikom.
(2) Prijenos povlastice u cijelosti u slučajevima iz stavka 1. točke 1. ovoga članka izvršit će se ukidanjem povlastice starog vlasnika plovila i izdavanjem povlastice na novog vlasnika istog plovila s pravima na iste ribolovne alate i ribolovne zone iz ukinute povlastice.
(3) Prijenos povlastice u cijelosti u slučaju iz stavka 1. točke 2. ovoga članka izvršit će se ukidanjem povlastice starog vlasnika plovila i izdavanjem povlastice na novog vlasnika drugog plovila s pravima na iste ribolovne alate i ribolovne zone iz ukinute povlastice.
(4) Prijenos povlastice sukladno stavku 3. ovoga članka može se izvršiti isključivo ako je drugo plovilo iste ili manje veličine u GT i iste ili manje snage porivnog stroja u kW.
Zamjena plovila upisanog u povlasticu, zamjena porivnog stroja u plovilu na koje je izdana povlastica, promjena veličine plovila u GT
Članak 9.
(1) Zamjena plovila upisanog u povlastici dozvoljena je isključivo u slučaju da je novo plovilo istog vlasnika iste ili manje veličine u GT i iste ili manje snage porivnog stroja u kW.
(2) Zamjena plovila sukladno stavku 1. ovoga članka izvršit će se ukidanjem povlastice vlasnika plovila u koju je upisano staro plovilo i izdavanjem povlastice istom vlasniku u koju će se upisati novo plovilo s pravima na iste ribolovne alate i ribolovne zone iz ukinute povlastice.
(3) Iznimno od stavka 1. ovoga članka dozvoljava se upis plovila veće veličine u GT i veće snage porivnog stroja u kW u slučaju kada isti vlasnik posjeduje dva ili više plovila koja su upisana u važeće povlastice te ih želi zamijeniti jednim novim plovilom.
(4) Zamjena plovila sukladno stavku 3. ovoga članka izvršit će se ukidanjem dvije ili više povlastica vlasnika plovila u koje su upisana stara plovila i izdavanjem jedne nove povlastice istom vlasniku u koju će se upisati novo plovilo s pravima na iste ribolovne alate i ribolovne zone iz ukinutih povlastica.
(5) Zamjena plovila sukladno stavcima 3. i 4. ovoga članka dozvoljava se isključivo ako je novo plovilo iste ili manje veličine u GT od zbroja GT-a zamijenjenih plovila i ako je snaga porivnog stroja novog plovila ista ili manja od zbroja snaga porivnih strojeva sa zamijenjenih plovila.
(6) Upis novog porivnog stroja plovila u povlasticu radi zamjene porivnog stroja, odobrit će se isključivo ako je novi porivni stroj iste ili manje snage od porivnog stroja koji se zamjenjuje.
(7) Upis promjene veličine plovila u GT u povlasticu odobrit će se isključivo ako se radi o smanjenju GT-a osim u slučaju kad je do promjene GT-a na postojećem plovilu upisanom u povlasticu došlo na temelju novog izračuna GT-a izvršenom od strane nadležnog tijela, a bez ikakvog zahvata na plovilu što se dokazuje odgovarajućom potvrdom od nadležnog tijela.
(8) Iznimno od odredbi stavka 7. ovoga članka odobrit će se upis promjene veličine plovila u GT, odnosno povećanje GT, ukoliko vlasniku plovila bude odobren prethodno podnesen zahtjev za povećanjem tonaže plovila.
(9) Zahtjev za povećanjem tonaže plovila iz stavka 8. ovoga članka podnosi se Ministarstvu, a odobriti će se ako ispunjava sljedeće uvjete:
a) plovilu nije već prethodno odobreno povećanje tonaže temeljem stavka 8. ovoga članka,
b) ukupna duljina cijelog plovila iznosi 15 m ili više,
c) starost plovila je najmanje 5 godina,
d) povećanje tonaže rezultat je modernizacije koja će se obaviti radi poboljšanja sigurnosti na plovilu, radnih uvjeta, higijene i kakvoće proizvoda,
e) modernizacija iz točke d) ovoga članka ne dovodi do povećanja volumena prostora ispod glavne palube.
f) modernizacija iz točke d) ovoga članka ne dovodi do dodatnog volumena prostora za skladištenje ribe ili prostora za ribolovni alat.
(10) Zadovoljavanje uvjeta propisanih stavkom 9. ovoga članka dokazuje se potvrdom od strane nadležnog tijela.
(11) Iznimno od stavka 1. ovoga članka, za sva plovila iz Registra ribarske flote RH koja imaju veličinu u GT između 0,0 i 1,0 smatra se da im je veličina u GT jednaka 1.