
(1) Priprema letenja je skup aktivnosti koje se provede radi postizanja kvalitete i sigurnosti vojnog letenja, a obuhvaća pripremu vojnog zrakoplova, posade, drugog vojnog osoblja, sredstava za vođenje vojnog zrakoplova i za potporu letenja.
(2) Prema sadržaju i vremenu provedbe priprema za letenje može biti opća, prethodna i izvršna.
Članak 79.
(1) Opća priprema za letenje obuhvaća sve mjere, postupke i radnje koje nisu vezane za provedbu konkretne letačke zadaće, ali pridonose općoj spremnosti posade zrakoplova i drugog vojnog osoblja koje sudjeluje u organiziraciji, opsluživanju, potpori i provedbi vojnog letenja te ostalih sredstava neophodnih za letenje.
(2) Opća priprema za letenje provodi se neprekidno prije prijema zapovijedi za provedbu letačke zadaće.
Članak 80.
(1) Prethodna priprema letenja obuhvaća sve radnje koje osiguravaju točnu i sigurnu provedbu letačke zadaće, osim radnji koje se provode neposredno prije leta.
(2) Prethodna priprema za letenje počinje prijemom zapovijedi za letačku zadaću.
(3) Ako uvjeti zahtijevaju, pojedini elementi prethodne pripreme mogu se provoditi po zapovijedima i prije prijema zapovijedi za letačku zadaću.
Članak 81.
Izvršna priprema za letenje provodi se prije uzlijetanja ili prelaska u pripravnost za borbena djelovanja, a obuhvaća radnje koje se zbog tehničkih, organizacijskih ili meteoroloških uvjeta ne mogu završiti ranije.
Priprema vojnog zrakoplova
Članak 82.
Priprema vojnog zrakoplova za letenje provodi se prema zapovijedi za letačku zadaću i u skladu s Programom letačke obuke, Upute za provedbu namjenskih zadaća određenog tipa vojnih zrakoplova i Pravilnikom o kontinuiranoj plovidbenosti i održavanju vojnih zrakoplova.
Priprema posade
Članak 83.
Opća priprema posade obuhvaća:
– obnavljanje i usvajanje novih znanja u skladu s Programom letačke obuke
– proučavanje propisa koji uređuju vojno letenje i letačku obuku
– analizu iskustava iz prethodnih letova, naučene lekcije
– pripremu zrakoplovnih karti i proučavanje područja vojnog letenja
– održavanje psihofizičke spremnosti
– provedbu propisanih provjera i ispita
– provjeru letačke opreme.
Članak 84.
(1) Prethodna priprema provodi se kao skupna i/ili individualna.
(2) Skupna priprema provodi se u cilju standardizacije načina izvršenja letačke zadaće po pitanjima bitnim za kvalitetnu i sigurnu provedbu, a elementi skupne pripreme evidentiraju se u Knjizi pripreme i analize letenja.
(3) Individualna priprema obvezna je za sve članove letačke posade i obuhvaća:
– prijam i razumijevanje letačke zadaće
– navigacijsku pripremu leta
– razradu i usvajanje inačica provedbe letačke zadaće i postupaka u letu
– proučavanje postupaka u izvanrednim slučajevima u letu vezanim za konkretnu letačku zadaću
– uvježbavanje radnji i postupaka tijekom leta na simulatoru leta.
(4) Elementi individualne pripreme u procesu obuke evidentiraju se u Radnu bilježnicu.
(5) Pripremljenost članova posade za provedbu letačke zadaće provjerava zapovjednik postrojbe koja provodi letenje ili osobe koje on ovlasti.
Članak 85.
(1) Izvršna priprema obuhvaća:
– utvrđivanje zdravstvenog stanja posada
– upoznavanje sa stvarnim meteorološkim stanjem i prognozom vremena za razdoblje planiranog letenja, stanjem manevarskih površina, navigacijskih sredstava, intenzitetom letenja i alternativnim aerodromima
– upoznavanje sa spremnosti poligona, prostora za padobranske skokove i izbacivanje/odbacivanje tereta te skupina za potporu i osiguranje letenja
– navigacijsku pripremu (izrada dodatnih proračuna, usklađivanje satova i provjeru radnih podataka navigacijskih sredstava)
– upoznavanje sa spremnosti skupina za potporu i osiguranje letenja
– upoznavanje sa spremnosti postrojbi koje surađuju tijekom letenja
– konačnu odluku o provedbi letenja.
(2) Zapovjednik postrojbe koja organizira letenje dužan je prije početka izvršne pripreme odobriti Plan vojnog letenja.
Članak 86.
(1) Voditelj letenja dužan je omogućiti provedbu dodatne pripreme kada se zbog izmjene meteoroloških