33 15.04.2016 Odluka o obustavi postupka sanacije Specijalne bolnice za medicinsku rehabilitaciju Varaždinske Toplice
VLADA REPUBLIKE HRVATSKE
900
Na temelju članka 9.a stavka 1. Zakona o sanaciji javnih ustanova (»Narodne novine«, br. 136/12, 151/14 i 27/16), Vlada Republike Hrvatske je na sjednici održanoj 6. travnja 2016. godine donijela
ODLUKU
O OBUSTAVI POSTUPKA SANACIJE SPECIJALNE BOLNICE ZA MEDICINSKU REHABILITACIJU VARAŽDINSKE TOPLICE
I.
Ovom Odlukom obustavlja se postupak sanacije javne ustanove u zdravstvu (u daljnjem tekstu: zdravstvena ustanova) – Specijalne bolnice za medicinsku rehabilitaciju Varaždinske Toplice, kojoj je osnivač Varaždinska županija.
Odluka o obustavi postupka sanacije iz stavka 1. ove točke donosi se na prijedlog ministarstva nadležnog za zdravstvo, koje je utvrdilo da postupak sanacije nije postigao očekivane rezultate, odnosno da daljnje provođenje postupka sanacije nije svrsishodno.
II.
Provođenje sanacije zdravstvene ustanove iz točke I. stavka 1. ove Odluke utvrdila je Vlada Republike Hrvatske Odlukom o sanaciji Specijalne bolnice za medicinsku rehabilitaciju Varaždinske Toplice (»Narodne novine«, broj 48/13).
III.
Danom stupanja na snagu ove Odluke prestaje mirovanje prava osnivača zdravstvene ustanove Specijalne bolnice za medicinsku rehabilitaciju Varaždinske Toplice, te se osnivačka prava vraćaju osnivaču Varaždinskoj županiji.
IV.
Prava i obveze između ministarstva nadležnog za zdravstvo, Varaždinske županije i Specijalne bolnice za medicinsku rehabilitaciju Varaždinske Toplice utvrdit će se posebnim sporazumom.
V.
Najkasnije u roku od 15 dana od dana stupanja na snagu ove Odluke osnivač zdravstvene ustanove imenovat će članove Upravnog vijeća Specijalne bolnice za medicinsku rehabilitaciju Varaždinske Toplice, sukladno posebnom propisu.
VI.
Danom stupanja na snagu ove Odluke prestaje važiti Odluka o sanaciji Specijalne bolnice za medicinsku rehabilitaciju Varaždinske Toplice (»Narodne novine«, broj 48/13).
VII.
Ova Odluka stupa na snagu prvoga dana od dana objave u »Narodnim novinama«.
Klasa: 022-03/16-04/66
Urbroj: 50301-04/04-16-31
Zagreb, 6. travnja 2016.
Predsjednik Tihomir Orešković, v. r.
