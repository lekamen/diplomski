 Hrvatska u skladu s ugovorom o izbjegavanju dvostrukog oporezivanja ima pravo oporezivati ili inozemni dohodak iz države s kojom Republika Hrvatska nema sklopljen Ugovor o izbjegavanju dvostrukog oporezivanja te predujmovi poreza na dohodak po toj osnovi nisu u tuzemstvu plaćeni i/ili su u tuzemstvu plaćeni u iznosu manjem od iznosa koji bi se obračunao prema odredbama Zakona, obvezni su u roku iz članka 43.a stavka 6. Zakona nadležnoj ispostavi Porezne uprave podnijeti prigovor te će Porezna uprava u skladu s navodima iz prigovora, odnosno u skladu s utvrđenim činjeničnim stanjem donijeti porezno rješenje.
(13) Porezni obveznici iz članka 40. Zakona na koje se primjenjuje poseban postupak te u skladu s člankom 43.a stavkom 5. Zakona zaprime privremeno porezno rješenje, a koji su u tijeku poreznog razdoblja uz ukupan dohodak iskazan na privremenom poreznom rješenju ostvarili i dohodak iz drugih izvora sukladno članku 5. Zakona, uključujući i inozemni dohodak koji u skladu s Ugovorom o izbjegavanju dvostrukog oporezivanja Republika Hrvatska izuzima od oporezivanja, i koji nije uzet u obzir u posebnom postupku obvezni su postupiti na način iz stavka 12. ovoga članka te će Porezna uprava u skladu s navodima iz prigovora odnosno u skladu s utvrđenim činjeničnim stanjem donijeti porezno rješenje.
(14) Ako porezni obveznici ne postupe na način propisan stavcima 12. i 13. ovoga članka na njih će se primijeniti odredba članka 39. stavka 6. Zakona.
(15) Prigovor u roku iz članka 43.a stavka 6. Zakona mogu podnijeti i porezni obveznici na koje je primijenjen poseban postupak, ali u privremenom poreznom rješenju o utvrđenom godišnjem dohotku nije iskazan porez plaćen u inozemstvu obzirom da nije podnesen zahtjev za priznavanjem prava u posebnom postupku, ako žele da im se taj porez uračuna u tuzemnu obvezu poreza na dohodak, sukladno članku 82. ovoga Pravilnika. Porezni obveznici su uz prigovor obvezni priložiti potvrdu inozemnog poreznog tijela ili za to ovlaštene osobe o uplaćenom porezu u inozemstvu. Porezni obveznici koji zbog opravdanih razloga nisu u mogućnosti dostaviti potvrdu o porezu uplaćenom u inozemstvu u propisanom roku (primjerice ako se porezna godina razlikuje od kalendarske godine) istu mogu dostaviti do 30. studenog tekuće godine te su to obvezni napomenuti u prigovoru koji su obvezni Poreznoj upravi dostaviti u roku propisanom člankom 43.a stavkom 6. Zakona, a Porezna uprava će donijeti porezno rješenje u roku od 30 dana od dana zaprimanja potvrde iz članka 82. Pravilnika.
(16) Prigovor u roku iz članka 43.a stavka 6. Zakona mogu podnijeti i porezni obveznici na koje je primijenjen poseban postupak, a smatraju da ispunjavaju i druge propisane uvjete temeljem kojih mogu ostvariti određena prava, odnosno porezne olakšice, koje nisu obuhvaćene privremenim poreznim rješenjem.
(17) Porezni obveznici iz članka 40. Zakona na koje je primijenjen poseban postupak, mogu temeljem prigovora u roku iz članka 43.a stavka 6. Zakona, odustati od primjene posebnog postupka, u kojem slučaju će se privremeno porezno rješenje poništiti.
(18) Iznimno od članka 43.a stavka 6. Zakona, porezni obveznici koji privremeno porezno rješenje zaprime nakon roka propisanog člankom 43.a stavkom 5. Zakona, mogu podnijeti prigovor u roku od 30 dana od dana zaprimanja privremenog poreznog rješenja.
(19) »Zahtjev za priznavanjem prava u posebnom postupku« – Obrazac ZPP-DOH sastavni je dio ovog Pravilnika.
Članak 89.c
(1) Privremeno porezno rješenje iz stavka 43.a stavka 5. Zakona donosi se u pisanom obliku te osim oblika i sadržaja propisanog odredbama Općega poreznog zakona, sadrži:
– navod o tome da o podnesenom prigovoru odlučuje prvostupanjsko porezno tijelo rješenjem u roku od 30 dana od dana zaprimanja prigovora, a najkasnije u roku iz članka 43a. stavka 6. Zakona, te da podneseni prigovor odgađa izvršenje privremenog poreznog rješenja do donošenja rješenja po prigovoru,
– navod da se dostavom privremenog poreznog rješenja na adresu poreznog