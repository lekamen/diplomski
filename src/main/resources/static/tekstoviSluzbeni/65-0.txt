3 09.01.2015 Pravilnik o poticanju ulaganja u proizvodnju audiovizualnih djela
MINISTARSTVO KULTURE
66
Na temelju članka 39.a stavka 6. Zakona o audiovizualnim djelatnostima (»Narodne novine«, br. 76/07 i 90/11), ministrica kulture na prijedlog Hrvatskog audiovizualnog centra, nakon pribavljene suglasnosti ministra financija donosi
PRAVILNIK
O POTICANJU ULAGANJA U PROIZVODNJU AUDIOVIZUALNIH DJELA
Sadržaj Pravilnika
Članak 1.
Ovim Pravilnikom se utvrđuje način, uvjeti, rokovi, kriteriji i drugi uvjeti za ostvarivanje državne potpore za proizvodnju audiovizualnih djela te sam program potpora sukladno propisima o državnim potporama Republike Hrvatske.
Program državne potpore za proizvodnju audiovizualnih djela
Članak 2.
(1) Davatelj državne potpore temeljem odredbi ovog Pravilnika je Hrvatski audiovizualni centar (dalje: Centar).
(2) Mjere poticaja iz ovoga Pravilnika predstavljaju državnu potporu sukladno propisima o državnim potporama Republike Hrvatske.
(3) Vremensko trajanje programa državne potpore iz ovog Pravilnika određeno je vremenskim važenjem odobrenja Europske komisije.
(4) Izvori financijskih sredstava Centra za dodjelu državnih potpora su državni proračun Republike Hrvatske, s pozicije nadležnog ministarstva.
Kriteriji i uvjeti za dobivanje državne potpore
Članak 3.
(1) Državna potpora je povrat 20% od ukupnog iznosa opravdanih troškova učinjenih u Republici Hrvatskoj za proizvodnju igranih, animiranih i dokumentarnih filmova, televizijskih filmova, te televizijskih serija koje se proizvode u cijelosti ili djelomično u Republici Hrvatskoj, a koji su namijenjeni javnom prikazivanju te udovoljavaju kriterijima iz Zakona o audiovizualnim djelatnostima i ovoga Pravilnika, bez obzira financiraju li se iz domaćih ili međunarodnih izvora. Ukupni iznos troškova učinjenih u Republici Hrvatskoj na osnovi koje se izračunava povrat sredstava ne smije prelaziti 80% cjelokupnog proračuna audiovizualnog djela.
(2) Državna potpora iz stavka 1. ovoga članka za pojedino audiovizualno djelo ne može iznositi više od 4.000.000,00 kn, osim ako ovim Pravilnikom nije drukčije određeno.
(3) Zbroj sredstava iz državnih potpora Republike Hrvatske i drugih zemalja članica Europskog gospodarskog prostora, uključujući iznos državne potpore iz ovoga Pravilnika i potpora malih vrijednosti kao i drugih izvora financiranja koji se smatraju državnom potporom neovisno o razini davatelja, ne može iznositi više od 50% cjelokupnog proračuna predmetnog audiovizualnog djela. Intenzitet potpore za prekogranične koprodukcije koje financiraju najmanje dvije države članice, a u njima sudjeluju producenti iz najmanje dvije države članice mogu iznositi do 60% proračuna za filmsku produkciju.
(4) Sukladno važećim propisima o državnim potporama ograničenje od 50% iz prethodnog stavka ovoga članka ne odnosi se na teška ili zahtjevna audiovizualna djela i audiovizualna djela niskoga proračuna, uključujući djela kojima su dodijeljene potpore malih vrijednosti, gdje je moguće sufinanciranje državnim potporama do 80% cjelokupnog proračuna audiovizualnog djela.
(5) Podnositelj koji dokaže da će proizvodnjom djela u Republici Hrvatskoj premašiti iznos od 20.000.000,00 kn ukupnih troškova učinjenih u Republici Hrvatskoj u okviru proizvodnje djela, ima pravo uputiti zahtjev Centru za ostvarivanje prava na državnu potporu (u daljnjem tekstu: Zahtjev) za predmetno audiovizualno djelo u iznosu većem od 4.000.000,00 kn. Iznos državne potpore kao i dodatne obveze podnositelja utvrđuje Centar razmjerno raspoloživim sredstvima, sukladno ovom Pravilniku.
(6) Za dobivanje državne potpore potrebno je ostvariti minimalan broj bodova u Kvalifikacijskom testu iz Dodatka 1 ovoga Pravilnika.
Kriteriji za podnositelja Zahtjeva za ostvarivanje prava na državnu potporu
Članak 4.
(1) Podnositelj Zahtjeva mora biti pravna osoba registrirana u Republici Hrvatskoj za proizvodnju audiovizualnih djela iz članka 3. stavka 1. ovog Pravilnika koja zadovoljava sljedeće uvjete:
1. da, u svojstvu