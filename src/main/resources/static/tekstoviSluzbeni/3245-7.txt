 ocjenjenih vaga nužnih za radnje tijela za ocjenjivanje sukladnosti niti uporabu takvih vaga za osobne svrhe.
Tijelo za ocjenjivanje sukladnosti, njegovo rukovodstvo i djelatnici odgovorni za provedbu ocjenjivanja sukladnosti ne smiju biti izravno uključeni u projektiranje, proizvodnju ili konstrukciju, stavljanje na tržište, ugradnju, uporabu ili održavanje vaga niti smiju zastupati strane uključene u navedene aktivnosti. Ne smiju sudjelovati ni u kakvim aktivnostima koje mogu biti u sukobu s neovisnošću njihove prosudbe ili poštenjem u odnosu na poslove ocjenjivanja sukladnosti za koje su ta tijela prijavljena. To posebno vrijedi za usluge savjetovanja.
Tijelo za ocjenjivanje sukladnosti mora osigurati da aktivnosti njegovih tvrtki kćeri ili podizvođača ne utječu na povjerljivost, objektivnost i nepristranost u obavljanju poslova ocjenjivanja sukladnosti.
(6) Tijelo za ocjenjivanje sukladnosti i njegovi djelatnici moraju provoditi poslove ocjenjivanja sukladnosti s najvišem stupnjem profesionalnog poštenja i zahtijevane tehničke stručnosti u području mjeriteljstva, bez pritisaka i poticaja, posebno financijskih, koji bi mogli utjecati na njihovu prosudbu ili rezultate njihovih poslova ocjenjivanja sukladnosti, posebno od strane osoba ili skupina osoba koje su zainteresirane za rezultate tih poslova.
(7) Tijelo za ocjenjivanje sukladnosti mora biti u stanju obavljati sve poslove ocjenjivanja sukladnosti za koje je ovlašteno u skladu s Dodatkom II. ovoga Pravilnika i za koje je prijavljeno bez obzira na to obavlja li te poslove sâmo ili se ti poslovi obavljaju u njegovo ime i pod njegovom odgovornošću.
Tijelo za ocjenjivanje sukladnosti mora tijekom postupka ocjenjivanja sukladnosti i za svaku kategoriju vaga za koje je prijavljeno, raspolagati:
– djelatnicima s tehničkim znanjem te zadovoljavajućim i primjerenim iskustvom za obavljanje poslova ocjenjivanja sukladnosti,
– opisima postupaka u skladu s kojima provodi ocjenjivanje sukladnosti, koji osiguravaju transparentnost i sposobnost obnavljanja tih postupaka. Mora imati uspostavljene odgovarajuće protokole i postupke kojima su jasno razgraničeni poslovi i zadaća koje obavlja kao prijavljeno tijelo od ostalih djelatnosti,
– postupci za obavljanje djelatnosti koje uzimaju u obzir veličinu poduzeća, sektor u kojem ono djeluje, njegovu strukturu, stupanj složenosti tehnologije dotične vage te veličinu ili vrstu serije proizvodnog procesa.
Tijelo za ocjenjivanje sukladnosti mora raspolagati potrebnim sredstvima koja omogućuju ispravno obavljanje tehničkih i administrativnih poslova povezanih s ocjenjivanjem sukladnosti te imati dostupnu potrebnu opremu ili sredstva.
(8) Djelatnici odgovorni za poslove ocjenjivanja sukladnosti moraju imati:
– odgovarajuće tehničko i stručno obrazovanje koje obuhvaća sve poslove ocjenjivanja sukladnosti za koje je tijelo za ocjenjivanje sukladnosti prijavljeno,
– primjereno znanje o zahtjevima ocjenjivanja koja obavljaju i potrebno ovlaštenje za obavljanje tih ocjenjivanja,
– primjereno znanje i razumijevanje temeljnih zahtjeva iz Dodatka I. ovoga Pravilnika, primjenjivih usklađenih normi te odgovarajućih odredbi usklađenog zakonodavstva Unije i nacionalnog zakonodavstva,
– sposobnost sastavljanja potvrda, zapisa i izvješća kojima se dokazuje da su ocjenjivanja provedena.
(9) Nepristranost tijela za ocjenjivanje sukladnosti, njegova visokog rukovodstva i djelatnika odgovornih za provedbu poslova ocjenjivanja sukladnosti mora biti zajamčena.
Zarada visokog rukovodstva i djelatnika odgovornih za provedbu poslova ocjenjivanja sukladnosti zaposlenih u tijelu za ocjenjivanje sukladnosti ne smije ovisiti o broju provedenih ocjenjivanja niti o njihovim rezultatima.
(10) Tijelo za ocjenjivanje sukladnosti mora imati policu osiguranja od odgovornosti.
(11) Djelatnici tijela za ocjenjivanje sukladnosti moraju čuvati poslovnu tajnu koja se odnosi na sve podatke prikupljene pri obavljanju njihovih poslova iz Dodatka II. ili prema odredbama nekog drugog