 radnikovog zahtjeva iz prethodnog stavka ne udovolji tom zahtjevu, radnik može u daljnjem roku od 15 dana zahtijevati zaštitu povrijeđenog prava pred nadležnim sudom.
Članak 112.
Sva pismena (odluke, pozivi, obavještenja i sl.) u vezi s ostvarivanjem prava i obveza radnika iz radnog odnosa dostavljaju se radnicima neposrednim uručivanjem na radnom mjestu uz naznaku datuma i uz potpis radnika.
Ako radnik odbije primitak pismena, osoba koja obavlja dostavu sačinit će o tome zabilješku s naznakom datuma i toga dana pismeno istaknuti na oglasnoj ploči poslodavca, pa se time smatra da je dostava izvršena.
Ako radnik ne dolazi na rad ili je otežano pismeno mu neposredno uručiti na radnom mjestu, dostava će se izvršiti preporučenom poštanskom pošiljkom uz povratnicu na njegovu posljednju poznatu adresu. U tom slučaju dostava se smatra izvršenom, ako je primitak pošiljke potvrdio svojim potpisom na povratnici radnik ili netko od punoljetnih članova njegova domaćinstva.
Ako radnik odbije primitak preporučene pošiljke, ako se pošiljka vrati iz bilo kojeg razloga te ako je adresa radnika nepoznata, pismeno će se istaknuti na oglasnoj ploči poslodavca uz zabilješku dana i razloga isticanja. U tom slučaju dostava se smatra izvršenom po proteku roka od 3 dana od dana isticanja pismena na oglasnoj ploči.
Ako radnik ima punomoćnika, dostava se vrši osobi koja je temeljem pisane punomoći određena za punomoćnika.
X. DJELOVANJE I UVJETI RADA SINDIKATA
Članak 113.
Poslodavac se obvezuje da će osigurati nesmetan rad Sindikatu u skladu s konvencijama Međunarodne organizacije rada i svih prava iz područja sindikalnog organiziranja i rada utvrđenih Zakonom o radu i ovim Ugovorom.
Članak 114.
Aktivnost sindikalnog povjerenika u Društvu ne smije biti spriječena ili ometana ako on djeluje u skladu sa zakonom, drugim propisima i ovim Ugovorom.
Sindikat odnosno sindikalni povjerenik ima pravo uvida u dokumente i akte koji su važni za kontrolu primjene Ugovora za članove Sindikata u ustanovi.
Sindikalni povjerenik je obvezan čuvati kao poslovnu tajnu dokumente i akte Poslodavca koji su mu predočeni.
Ukoliko sindikalni povjerenik krši obveze iz radnog odnosa, odaje trećim osobama službenu ili poslovnu tajnu koju je saznao obavljajući dužnost sindikalnog povjerenika može odgovarati za povredu radnih obveza.
Članak 115.
Poslodavac će omogućiti potpuno i pravodobno zastupanje prava i interesa članova Sindikata.
Poslodavac će osigurati pristup podacima i informacijama vezanim za ostvarenje prava iz prethodnog stavka.
Članak 116.
Poslodavac odnosno ovlaštena osoba Poslodavca dužna je primiti i saslušati glavnog sindikalnog povjerenika kada on to zatraži ili po dogovoru, ali ne kasnije od 3 dana od zaprimljenog zahtjeva.
Članak 117.
Pravo na sindikalnu aktivnost s naknadom plaće sindikalni povjerenik ostvaruje sukladno broju članova Sindikata u Društvu, koji broj je propisan pozitivnim zakonodavstvom a utvrđuje se prema broju radnika zaposlenih kod poslodavca, tako da svaki člana Sindikata, izabran na ovaj način, ima pravo na 4 sata aktivnosti s naknadom plaće tijekom kalendarske godine.
Osim broja sati sindikalne aktivnosti utvrđene u stavku 1. ovog članka, Poslodavac je dužan sindikalnom povjereniku iz kvote propisane stavkom 1. ovoga članka, kao i članovima viših tijela Sindikata, odnosno nacionalne sindikalne središnjice omogućiti izostanak s posla, uz naknadu plaće zbog pohađanja sindikalnih sastanka, tečajeva, osposobljavanja te seminara, ali ne više od 7 dana godišnje.
Sindikalni povjerenik je dužan Poslodavca obavijestiti o izostanku s posla najmanje tri dana prije i predočiti poziv.
Članak 118.
Kada sindikalni povjerenik dio svoga radnog vremena u ustanovi posvećuje Sindikatu, a dio svojim radnim obavezama, tada se njegov radni odnos određuje pisanim sporazumom između sindikalnog povjerenika i Poslodavca.
Članak 119.
Sindikalni povjerenik zbog sindikalnih aktivnosti ne može biti doveden u nepovoljan položaj.
Sindikalnom povjereniku kod Poslodavca, za