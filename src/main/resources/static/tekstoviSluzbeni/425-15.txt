 primijenjene, uključujući slučajeve kada se ne poziva na određene materijale i/ili kad usklađene norme nisu primijenjene, proizvođač mora dokazati da su poduzete mjere kako bi se postigla tražena opća razina sigurnosti.
Odredbe predviđene u ovom poglavlju nadopunjuju bitne zahtjeve poglavlja 1. do 6. ovoga Dodatka za tlačnu opremu na koju se primjenjuju.
7.1. Dopuštena naprezanja
7.1.1. Simboli
Re/t, granica razvlačenja, označava vrijednost na proračunskoj temperaturi za:
– gornju granicu razvlačenja za materijale koji imaju gornju i donju granicu razvlačenja
– 1,0 % konvencionalna granica razvlačenja za austenitne čelike i nelegirani aluminij,
– 0,2 % konvencionalna granica razvlačenja u drugim slučajevima.
Rm/20 označava najmanju vrijednost vlačne čvrstoće kod 20 °C.
Rm/t označava vlačnu čvrstoću na proračunskoj temperaturi.
7.1.2. Dopušteno glavno membransko naprezanje za pretežno statičko opterećenje i kod temperatura kod kojih ne dolazi do značajnog puzanja materijala ne smije premašiti najmanju od sljedećih vrijednosti za upotrijebljeni materijal:
– u slučaju feritnih čelika uključujući normalizirani (normalizirani valjani) čelik, a isključujući sitno zrnate čelike i posebno toplinski obrađene čelike, 2/3 od Re/t i 5/12 od Rm/20;
– u slučaju austenitnih čelika;
– ako njegova istezljivost prelazi 30%, 2/3 od Re/t
– ili, alternativno, ako njegova istezljivost prelazi 35 %, 5/6 od Re/t i 1/3od Rm/t
– u slučaju nelegiranog ili nisko legiranog čeličnog lijeva, 10/19 od Re/t i 1/3 od Rm/20;
– u slučaju aluminija, 2/3 od Re/t;
– u slučaju aluminijskih legura isključujući precipitacijski očvrsnute legure, 2/3 od Re/t i 5/12 od Rm/20.
7.2. Koeficijenti zavara
Kod zavarenih spojeva, koeficijent zavara ne smije prelaziti sljedeće vrijednosti:
– za opremu koja je podvrgnuta razornim i nerazornim ispitivanjima, koja potvrđuju da čitava serija spojeva ne pokazuje nedostatke: 1,
– za opremu koja je podvrgnuta nerazornim ispitivanjima na slučajnom uzorku: 0,85,
– za opremu koja je podvrgnuta samo vizualnoj inspekciji kao vrsti nerazornog ispitivanja: 0,7.
Ako je potrebno, moraju se uzeti u obzir vrsta naprezanja te mehanička i tehnološka svojstva spoja.
7.3. Uređaji za ograničavanje tlaka, namijenjeni za posude pod tlakom
Trenutni porast tlaka iz točke 2.11.2. mora se ograničiti s 10 % najvećeg dopuštenog tlaka.
7.4. Hidrostatski ispitni tlak
Kod posuda pod tlakom, hidrostatski ispitni tlak iz točke 3.2.2. ne smije biti manji od:
– onog koji odgovara maksimalnom opterećenju kojem je oprema podvrgnuta u radu, uzimajući u obzir najveći dopušteni tlak i najveću dopuštenu temperaturu, pomnožen s koeficijentom 1,25 ili
– najvećeg dopuštenog tlaka pomnoženog s koeficijentom 1,43.
Odabire se veća od gornje dvije vrijednosti.
7.5. Karakteristike materijala
Ukoliko prema drugim kriterijima, koji se moraju uzeti u obzir, nisu potrebne druge vrijednosti čelik se smatra dovoljno podatnim da udovolji zahtjevima iz točke 4.1.(a) ako, prilikom ispitivanja vlačne čvrstoće izvršenog po standardnom postupku, njegova istezljivost nije manja od 14 %, a udarni rad loma izmjeren na ispitnom uzorku prema ISO V. nije manji od 27 J, na temperaturi ne višoj od 20 °C ali koja nije veća od najmanje predviđene radne temperature.
DODATAK II
DIJAGRAMI ZA OCJENJIVANJE SUKLADNOSTI
1. Kategorije i moduli su u dijagramima označeni na sljedeći način:
I = Modul A
II = Modul A1, D1, E1
III = Moduli B1 + D, B1 + F, B + E, B + C1, H
IV = Moduli B + D, B + F, G, H1
2. Sigurnosni pribor definiran u članku 1. stavku 2. točki 1.3. te naveden u članku 3. stavku 1. točki 4. ovoga Pravilnika klasificiran je u kategoriji IV. Međutim iznimno, sigurnosni pribor proizveden za specifičnu opremu može biti klasificiran u istoj kategoriji kao i oprema koju štiti.
3. Tlačni pribor definiran u članku 1. stavku 2. točki 1.4. te naveden u članku 3. stavku 1. točki 4. ovoga Pravilnika klasificiran je na temelju:
– maksimalnog dopuštenog tlaka PS i
– obujma V ili nazivnog promjera NO, prema