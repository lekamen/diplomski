 daljnjem tekstu: ZUS), ocjena zakonitosti općeg akta jedinice lokalne i područne (regionalne) samouprave u nadležnosti Visokog upravnog suda Republike Hrvatske. Naime, člankom 83. stavkom 2. ZUS-a propisano je:
»Pokretanje postupka
Članak 83.
(...)
(2) Postupak ocjene zakonitosti općeg akta Visoki upravni sud može pokrenuti … na zahtjev suda.«
Proizlazi da od 1. siječnja 2012. opći akti jedinica lokalne i područne (regionalne) samouprave izlaze izvan okvira članaka 37. Ustavnog zakona.
14.3. Treće, Odluka o mjerilima za plaće (v. točku 4. obrazloženja ove odluke), koja je bila pravna osnova za podnositeljevo potraživanje novčane naknade, prestala je važiti 30. prosinca 2009. stupanjem na snagu Odluke o izmjeni Odluke o mjerilima i kriterijima za utvrđivanje plaća i drugih primanja dužnosnika, službenika i namještenika tijela Gradske uprave Grada Hrvatska Kostajnica, članova Gradskog poglavarstva i Gradskog vijeća Grada Hrvatska Kostajnica, klasa: 022-05/09-01/56, ur. broj: 2176/02-09-01-1 od 30. prosinca 2009. (»Službeni vjesnik« broj 58/09.).
15. U navedenim okvirima, Ustavni sud prvo utvrđuje da je pravodobnu ustavnu tužbu podnositelj podnio Ustavnom sudu 15. veljače 2011., prije stupanja na snagu ZUS-a 1. siječnja 2012.
Stoga je u vrijeme odlučivanja o žalbi podnositelja postojala ustavna obveza drugostupanjskog suda da postupi sukladno članku 37. Ustavnog zakona.
Dosljedno tome, Ustavni sud nadležan je za ispitivanje je li drugostupanjski sud postupio sukladno članku 37. Ustavnog zakona.
16. Ustavni sud dalje utvrđuje da se o pravima podnositelja treba odlučivati primjenom prava koje je važilo u vrijeme na koje se odnosi podnositeljev tužbeni zahtjev.
Sukladno tome, činjenica što je Odluka o mjerilima za plaću u međuvremenu prestala važiti nije relevantna za odlučivanje o podnositeljevim pravima i obvezama u konkretnom slučaju.
16.1. Nadalje, s aspekta nadležnosti Ustavnog suda, relevantno je to što je Odluka o mjerilima za plaću prestala važiti 30. prosinca 2009., a do tada drugostupanjski sud nije osporio njezinu ustavnost i zakonitost pred Ustavnim sudom, iako je to bio dužan učiniti. Drugostupanjski sud donio je osporenu presudu isključivo na temelju svoga vlastitog utvrđenja da članak 4. Odluke o mjerilima za plaću nije u skladu s mjerodavnim odredbama ZoLPS-a.
Stoga u ovom slučaju nije relevantno ni to što su već 30. prosinca 2010. (to jest, gotovo u isto vrijeme kad je drugostupanjski sud donio osporenu presudu, a prije podnošenja ustavne tužbe) prestale postojati pretpostavke za postupanje Ustavnog suda kad je riječ o apstraktnoj kontroli ustavnosti i zakonitosti Odluke o mjerilima za plaće. Naime, članak 56. stavak 1. Ustavnog zakona glasi:
»Članak 56.
(1) Ustavni sud može ocjenjivati ... ustavnost i zakonitost drugog propisa, odnosno pojedinih njihovih odredaba, iako su oni prestali važiti, ako od tog prestanka do podnošenja zahtjeva ili prijedloga za pokretanje postupka nije proteklo više od godinu dana.
(...)«
Sukladno navedenom, u ovom je ustavnosudskom postupku relevantno to što je drugostupanjski sud imao pravnu mogućnost sve do završetka postupka postupiti na temelju članka 37. stavka 2. Ustavnog zakona.
17. Ustavni sud zaključno utvrđuje da, s obzirom na razloge i navode istaknute u ustavnoj tužbi te činjenice i okolnosti konkretne pravne stvari, postoje pretpostavke za odlučivanje o biti stvari u konkretnom slučaju.
2) Osnovanost ustavne tužbe
18. U ovom je predmetu s ustavnopravnog aspekta relevantno to što je drugostupanjski sud utemeljio svoju presudu na sljedećem pravnom stajalištu: «... kako je odredba članka 4. Odluke donesena u suprotnosti s odredbama ZLPS, jer zakon ima jaču pravnu snagu od Odluke tuženika na koju se tužitelj poziva, ne može se priznati pravo tužitelja propisano temeljem čl. 4. Odluke«.
Proizlazi da je drugostupanjski sud iskoristio svoju ovlast iz prvog dijela rečenice članka 37. stavka 2. Ustavnog zakona (v. točku 14.1. obrazloženja ove odluke), te je u postupku utvrdio da