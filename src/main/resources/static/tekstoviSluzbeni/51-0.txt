2 07.01.2015 Poslovnička odluka o dopuni Poslovnika Ustavnog suda Republike Hrvatske
USTAVNI SUD REPUBLIKE HRVATSKE
52
Na temelju članka 127. stavka 3. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.) Ustavni sud Republike Hrvatske, na sjednici održanoj 23. prosinca 2014., donio je
POSLOVNIČKU ODLUKU
O DOPUNI POSLOVNIKA USTAVNOG SUDA REPUBLIKE HRVATSKE
Članak 1.
U Poslovniku Ustavnog suda Republike Hrvatske (»Narodne novine« broj 181/03., 16/06., 30/08., 123/09., 63/10., 121/10., 19/13., 37/14. i 83/14. – pročišćeni tekst) u članku 54. stavku 1. iza alineje 5. dodaje se nova alineja 6. koji glasi:
»U-IIIBi – postupak u povodu ustavne tužbe i prije no što je iscrpljen pravni put zbog neprovođenja istrage (nedjelotvorna istraga) kaznenih djela vezanih uz članak 2. (pravo na život) i članak 3. (zabrana mučenja) Konvencije za zaštitu ljudskih prava i temeljnih sloboda;«.
Dosadašnje alineje 6. – 18. postaju alineje 7. – 19.
Članak 2.
Ova poslovnička odluka stupa na snagu osmi dan od dana objave u »Narodnim novinama«.
Broj: SuT-A-15/2014
Zagreb, 23. prosinca 2014.
Predsjednica prof. dr. sc. Jasna Omejec, v. r.
