 provedenih u prisutnosti predstavnika HT-a. Posebno ističe da u tužbi HT uopće ne osporava rezultate provedenih mjerenja, niti tvrdi da je uključenjem predmetnih korisnika narušena kvaliteta usluge.
Što se tiče povrede zakona, tuženik navodi da je osporeno rješenje donio inspektor HAKOM-a temeljem ovlaštenja iz članka 111. i 112. stavka 1. točke 22. ZEK-a. Drži stoga da je potpuno neosnovana tvrdnja da bi osporeno rješenje bilo činjenično i zakonski neutemeljeno. Tuženik predlaže Sudu da tužbu kao neosnovanu odbije.
Zainteresirane osobe su uredno primile osporeno rješenje i tužbu prema članku 32. Zakona o upravnim sporovima (»Narodne novine« 20/10., 143/12., 152/14., dalje u tekstu: ZUS), ali se nisu očitovale.
Rasprava je sukladno članku 39. stavku 2. ZUS-a održana u odsutnosti uredno pozvanih zainteresiranih osoba: Iskon Internet d.d. i OT Optima telekom.
Na održanoj usmenoj i javnoj raspravi strankama je u skladu s odredbom članka 6. ZUS-a dana mogućnost izjasniti se o zahtjevima i navodima drugih stranaka, te o svim pitanjima koja su predmet ovog upravnog spora.
Na raspravi tužitelj navodi kako ostaje kod navoda tužbe i tužbenog zahtjeva. Ističe kako i dalje drži da je inspektor tuženika donio osporeno rješenje na temelju vlastitog zaključka odnosno na podlozi parametara koji nisu nigdje propisani. Posebno ističe da je HAKOM ukinuo Plan upravljanja paricama (PUP) od 28. travnja 2010. po kojem je do tada HT postupao. Zbog ukidanja PUP-a postoji izvjesna nestabilnost kod mjerenja jer se ne može sa sigurnošću utvrditi hoće li priključci dovesti do pogoršanja integriteta mreže. Mjerenja koja su obavljena u konkretnom slučaju bila su točna. Međutim, stanovita mjerenja koja se u određenom trenutku mogu pokazati ispravnima, ne mogu do kraja odgovoriti kada i koliko će doći do pogoršanja same kvalitete usluge širokopojasnog pristupa internetu.
Tuženik na raspravi u cijelosti ostaje kod razloga u odgovoru na tužbu i predlaže da se tužbeni zahtjev odbije. Ističe da je inspektor donio rješenje nakon detaljno provedenih mjerenja s maksimalnom objektivnošću, a da je u tim mjerenjima sudjelovao tužitelj. Naglasio je da ni tužitelj (HT) kao ni zainteresirane osobe odnosno operatori korisnici nisu prigovorili ili konstatirali da je nakon uključenja krajnjih korisnika došlo do degradacije kvalitete pružene usluge. Na upit Suda u svezi definiranosti parametara degradacije kakvoće postojećih širokopojasnih usluga koji se ostvaruju preko lokalnih petlji, tuženik je odgovorio da se u stvari radi o apstraktnim i konkretnim parametrima, te da bi tuženik htio da HAKOM definira apstraktne parametre koji nisu propisani. Međutim, mjerenja se uvijek obavljaju konkretno na određenoj parici pa se onda može ustvrditi je li došlo do smetnji u konkretnom slučaju ili nije.
Zainteresirana osoba se pridružuje navodima tuženika te prihvaća njegove navode odgovora na tužbu i dodaje da su mjerenja obavljena od 22. listopada 2011. do 22. studenoga 2011. pokazala da uključenjem na mrežu HT-a putem izdvojene petlje nije došlo do pogoršanja kvalitete usluge (za krajnje korisnike). Naveo je da je HT kod mjerenja primijenio konkretne parametre koje parica mora zadovoljiti da bi se mogla koristiti za širokopojasni pristup.
Predložio je stoga Sudu da tužbeni zahtjev odbije.
Tužbeni zahtjev nije osnovan.
U dokaznom postupku Sud je izvršio uvid u predmetni spis kao i u ovosudni spis broj Us-7664/11 te konstatira da je presudom ovoga Suda pod istim brojem od 19. srpnja 2012. odbijena tužba HT-a protiv navedenoga rješenja HAKOM-a od 1. lipnja 2011., kojim je na temelju članka 58. stavka 3. ZEK-a odredio HT-u izmjene i dopune Standardne ponude HT – Hrvatskih telekomunikacija d.d. za uslugu izdvojenog pristupa lokalnoj petlji (i drugo precizirano u izreci toga rješenja).
Analizom podataka predmetnoga spisa Sud nalazi da je u konkretnom slučaju određen inspekcijski nadzor HAKOM-a od 12. rujna 2011. glede postupanja HT-a, a u svezi rješavanja zahtjeva za pristup i korištenje 