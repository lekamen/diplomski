71 29.06.2015 Uredba o izmjenama Uredbe o utvrđivanju dužnosti djelatnih vojnih osoba na kojima se staž osiguranja računa s povećanim trajanjem i načinu računanja toga staža
VLADA REPUBLIKE HRVATSKE
1366
Na temelju članka 2. stavka 2. Zakona o pravima iz mirovinskog osiguranja djelatnih vojnih osoba, policijskih službenika i ovlaštenih službenih osoba (»Narodne novine«, br. 128/99, 129/2000, 16/2001, 22/2002, 41/2008 i 118/2012), Vlada Republike Hrvatske je na sjednici održanoj 24. lipnja 2015. godine donijela
UREDBU
O IZMJENAMA UREDBE O UTVRĐIVANJU DUŽNOSTI DJELATNIH VOJNIH OSOBA NA KOJIMA SE STAŽ OSIGURANJA RAČUNA S POVEĆANIM TRAJANJEM I NAČINU RAČUNANJA TOGA STAŽA
Članak 1.
U Uredbi o utvrđivanju dužnosti djelatnih vojnih osoba na kojima se staž osiguranja računa s povećanim trajanjem i načinu računanja toga staža (»Narodne novine«, br. 42/2003, 99/2012 i 37/2014) članak 2. mijenja se i glasi:
»Svakih 12 mjeseci računa se kao 18 mjeseci staža osiguranja na dužnostima:
– pirotehničara
– u operacijama potpore miru.«.
Članak 2.
Članak 3. briše se.
Članak 3.
Članak 4. mijenja se i glasi:
»Svakih 12 mjeseci računa se kao 15 mjeseci staža osiguranja na dužnostima:
– letača
– padobranaca
– diverzanata
– ronitelja
– u barokomori
– tehničara za streljivo i minsko-eksplozivna sredstva
– mehaničara i poslužitelja za streljivo i minsko-eksplozivna sredstva
– radiološke, biološke i kemijske zaštite
– za specijalna djelovanja
– u gardijskoj postrojbi
– vojnog policajca
– rukovatelja inženjerijskih strojeva i strojeva za pretovar
– mehaničara za održavanje
– člana posade plovila Hrvatske ratne mornarice i Obalne straže Republike Hrvatske
– u postajama obalnog motrenja i radarskim postajama
– počasno-ceremonijalnih postupaka i poslovima osiguranja u Počasno-zaštitnoj bojni
– zrakoplovnih tehničara, zrakoplovnih mehaničara i poslužitelja u zrakoplovnim bazama.«.
Članak 4.
Ova Uredba objavit će se u »Narodnim novinama«, a stupa na snagu 1. srpnja 2015. godine.
Klasa: 022-03/15-03/55
Urbroj: 50301-09/06-15-2
Zagreb, 24. lipnja 2015.
Predsjednik Zoran Milanović, v. r.
