35 19.04.2016 Pravilnik o obavljanju provjere kvalitete aktivnosti unutarnje revizije
MINISTARSTVO FINANCIJA
984
Na temelju članka 41. stavka 3. i članka 45. stavka 1. točke h) Zakona o sustavu unutarnjih kontrola u javnom sektoru (»Narodne novine«, br. 78/15) (u daljnjem tekstu: Zakon), ministar financija donosi
PRAVILNIK
O OBAVLJANJU PROVJERE KVALITETE AKTIVNOSTI UNUTARNJE REVIZIJE
I. UVODNE ODREDBE
Članak 1.
(1) Ovim se Pravilnikom uređuje obavljanje provjere kvalitete aktivnosti unutarnje revizije (u daljnjem tekstu: provjera kvalitete), postupanje po rezultatima obavljenih provjera kvalitete te vođenje dokumentacije o obavljenim provjerama kvalitete.
(2) Provjera kvalitete obuhvaća aktivnosti unutarnje revizije u proračunskim i izvanproračunskim korisnicima državnog proračuna i proračuna jedinica lokalne i područne (regionalne) samouprave koji su utvrđeni u Registru proračunskih i izvanproračunskih korisnika te u jedinicama lokalne i područne (regionalne) samouprave (u daljnjem tekstu: korisnici proračuna).
Članak 2.
Provjeru kvalitete obavlja Ministarstvo financija, ustrojstvena jedinica nadležna za harmonizaciju aktivnosti razvoja sustava unutarnjih kontrola (u daljnjem tekstu: Središnja harmonizacijska jedinica).
II. VRSTE PROVJERA KVALITETE
Članak 3.
(1) Provjera kvalitete obavlja se kao godišnja i povremena provjera kvalitete.
(2) Godišnja provjera kvalitete obavlja se radi:
a) redovitog praćenja aktivnosti unutarnje revizije i učinaka rada unutarnje revizije
b) izvještavanja Vlade Republike Hrvatske o rezultatima i učincima rada unutarnje revizije.
(3) Povremena provjera kvalitete obavlja se radi:
a) utvrđivanja stanja sustava unutarnje revizije i razine usklađenosti aktivnosti unutarnje revizije sa Zakonom i drugim propisima kojima se uređuje unutarnja revizija u javnom sektoru Republike Hrvatske i s metodologijom rada unutarnje revizije te davanja preporuka za unaprjeđenje, gdje je to potrebno
b) prikupljanja informacija za poboljšanje metodologije rada unutarnje revizije.
III. GODIŠNJA PROVJERA KVALITETE
Članak 4.
Godišnja provjera kvalitete obuhvaća:
a) analizu podataka iz Mišljenja unutarnje revizije o sustavu unutarnjih kontrola za područja koja su bila revidirana u prethodnoj godini koje se dostavlja Ministarstvu financija sukladno propisima kojima se uređuje davanje Izjave o fiskalnoj odgovornosti
b) analizu strateških i godišnjih planova unutarnje revizije
c) analizu preporuka i učinaka rada unutarnje revizije iz ranijeg razdoblja
d) analizu drugih podataka koje su korisnici proračuna obvezni dostavljati Središnjoj harmonizacijskoj jedinici temeljem Zakona i podzakonskih propisa.
IV. POVREMENA PROVJERA KVALITETE
Planiranje povremene provjere kvalitete
Članak 5.
(1) Povremena provjera kvalitete obavlja se na temelju godišnjega plana za obavljanje povremene provjere kvalitete aktivnosti unutarnje revizije (u daljnjem tekstu: godišnji plan).
(2) Korisnici proračuna kod kojih će se obaviti povremena provjera kvalitete odabiru se na temelju sljedećeg:
a) rezultata analize strateških i godišnjih planova unutarnje revizije
b) rezultata analize preporuka i učinaka rada unutarnje revizije iz ranijeg razdoblja
c) uloge korisnika proračuna u sustavu upravljanja i kontrole korištenja sredstava iz Europskih strukturnih i investicijskih fondova
d) nalaza i mišljenja, odnosno informacija o stanju sustava unutarnjih kontrola i upravljanju financijskim sredstvima sadržanih u izvješćima vanjske revizije i ostalih dostupnih informacija.
(3) Godišnji plan, kao i njegove izmjene i dopune, predlaže Središnja harmonizacijska jedinica, a donosi ministar financija do 30. travnja tekuće godine.
(4) Središnja harmonizacijska jedinica izrađuje do 15. ožujka tekuće godine za prethodnu godinu izvješće o izvršenju godišnjega plana iz stavka 3. ovoga članka.
(5) Godišnji plan iz stavka 3. ovoga članka i izvješće o izvršenju godišnjeg plana iz stavka 4. ovoga članka objavljuje se na mrežnoj stranici Ministarstva financija.
Članak 6.