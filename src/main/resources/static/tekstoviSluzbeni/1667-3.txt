 obavljanju djelatnosti u području elektroničkih komunikacija uređeno je Glavom VIII. ZEK-a u kojoj je, između ostalog, propisan postupak analize tržišta, utvrđivanja tržišta podložnih prethodnoj regulaciji, određivanja mjerodavnih tržišta i operatora sa značajnom tržišnom snagom te određivanja regulatornih obveza.
Člankom 55. stavkom 5. ZEK-a propisano je da se u slučaju da jedan od operatora ima značajnu tržišnu snagu na određenom mjerodavnom tržištu, može odrediti operatorom sa značajnom tržišnom snagom i na usko povezanom tržištu ako su veze između ta dva tržišta takve da dopuštaju prijenos tržišne snage s jednog tržišta na drugo, povećavajući pritom tržišnu snagu tog operatora.
U upravnom postupku koji je prethodio ovom upravnom sporu tuženik je utvrdio da je tržište maloprodaje širokopojasnog pristupa Internetu tržište podložno prethodnoj regulaciji jer su zadovoljena sva tri mjerila propisana člankom 53. stavkom 2. ZEK-a. Nakon što je odredio granice mjerodavnog tržišta, tuženik je, primjenjujući mjerila propisana člankom 55. stavka 3. ZEK-a, odredio tužitelja (zajedno s Iskon Internetom d.d., Zagreb) operatorom sa značajnom tržišnom snagom na tržištu maloprodaje širokopojasnog pristupa Internetu te mu odredio regulatorne obveze. Pozivajući se na ovlaštenje iz članka 55. stavka 5. ZEK-a, tuženik je utvrdio da je tužitelj (zajedno s Iskon Internetom d.d., Zagreb) operator sa značajnom tržišnom snagom i na usko povezanom tržištu prijenosa televizijskih programa uz plaćanje naknade jer su veze između ta dva tržišta takve da dopuštaju prijenos tržišne snage s jednog tržišta na drugo. Stoga su i u odnosu na to tržište tužitelju i Iskon Internetu d.d., Zagreb, određene regulatorne obveze. Donošenju osporavane odluke prethodila je javna rasprava na kojoj su svi zainteresirani sudionici (među kojima su bili i tužitelj i Iskon Internet d.d., Zagreb) imali mogućnost iznošenja činjenica i okolnosti relevantnih za donošenje odluke. Prije donošenja osporavane odluke tuženik je, u smislu članka 54. stavka 5. ZEK-a, zatražio mišljenje Agencije za zaštitu tržišnog natjecanja o određivanju mjerodavnog tržišta i provođenju tzv. Testa tri mjerila na oba tržišta.
Među strankama nije sporno da je tuženik na temelju ZEK-a ovlašten odrediti operatora sa značajnom tržišnom snagom na tržištu maloprodaje širokopojasnog pristupa Internetu i odrediti regulatorne obveze, što je u konkretnom slučaju i učinjeno.
Međutim, sporna je istovjetna ovlast tuženika koja bi se protezala na tržište prijenosa televizijskih programa uz plaćanje naknade.
Tuženik je utvrdio da je tržište prijenosa televizijskih programa uz plaćanje naknade usko povezano tržište s tržištem maloprodaje širokopojasnog pristupa Internetu te da tužitelj, kao operator sa značajnom tržišnom snagom na tržištu maloprodaje širokopojasnog pristupa Internetu, može iskoristiti svoj položaj i prenijeti svoju tržišnu snagu na drugo tržište, konkretno na tržište prijenosa televizijskih programa uz plaćanje naknade. Stoga je, na temelju članka 55. stavka 5. ZEK-a, odredio tužitelja operatorom sa značajnom tržišnom snagom i na navedenom, usko povezanom tržištu te mu, sukladno članku 63. stavku 1. ZEK-a, odredio regulatorne obveze.
Tužitelj polazi od tvrdnje kako je pretpostavka za tuženikovu nadležnost nad regulacijom usko povezanog tržišta, da se i to, usko povezano tržište, može podvesti pod kategoriju elektroničkih komunikacijskih tržišta, odnosno elektroničkih komunikacijskih usluga, što nije slučaj kod tržišta televizije.
Stranke u ovom upravnom sporu suglasne su da se usluga prijenosa televizijskih programa uz plaćanje naknade (IPTV usluga) sastoji od najmanje dvije komponente: usluge pružanja sadržaja i usluge prijenosa (distribucije) sadržaja.
Sud smatra da tuženik u konkretnom slučaju nije prekoračio svoje ovlasti propisane ZEK-om, ocijenivši da i usko povezano tržište prijenosa televizijskih programa uz plaćanje naknade potpada pod regulatorne ovlasti tuženika.
Iz spisa predmeta proizlazi