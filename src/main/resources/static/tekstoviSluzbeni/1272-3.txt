 daljnjem tekstu: ministarstvo) koji imaju najmanje završen diplomski sveučilišni studij ili integrirani diplomski sveučilišni studij, šest godina radnog iskustva na poslovima socijalne skrbi i položen državni ispit, odnosno položen ili priznat ispit ili su od njega oslobođeni prema tada važećim propisima.
(3) Iznimno od stavka 2. ovoga članka, članovi ispitnog povjerenstva mogu se imenovati iz redova službenika drugih državnih tijela ili ustanova, koji ispunjavaju uvjete iz stavka 2. ovoga članka i rade na poslovima iz predmeta kojega ispituju.
(4) Rješenje o imenovanju predsjednika, zamjenika predsjednika i članova ispitnog povjerenstva donosi ministar nadležan za poslove socijalne skrbi (u daljnjem tekstu: ministar)
(5) Za svaki ispit predsjednik ispitnog povjerenstva, odnosno u slučaju njegove odsutnosti zamjenik predsjednika, odredit će imenovane članove ispitnog povjerenstva za ispitivače.
Članak 17.
(1) Pripravnik koji polaže ispit podnosi prijavu za polaganje ispita nakon završetka pripravničke prakse.
(2) Stručni radnik koji je dužan položiti ispit podnijet će prijavu za polaganje ispita najranije dva mjeseca prije isteka utvrđenog roka u kojem je dužan položiti ispit, odnosno nakon završene pripravničke prakse.
(3) Prijava iz stavka 1. i 2. ovoga članka podnosi se poslodavcu kod kojeg je osoba koja polaže ispit u radnom odnosu ili na stručnom osposobljavanju, koji ovjerava podatke unesene u prijavu i bez odlaganja prijavu dostavlja ministarstvu.
(4) Ministarstvo je dužno osigurati polaganje ispita do isteka roka za polaganje, ako je prijava podnesena u roku iz stavka 1. i 2. ovoga članka.
Članak 18.
(1) Prijava iz članka 17. stavka 3. ovoga Pravilnika mora sadržavati:
1. osobno ime, osobni identifikacijski broj, datum i mjesto rođenja te državljanstvo osobe koja polaže ispit,
2. prebivalište, odnosno boravište,
3. vrstu i stupanj stručne spreme,
4. podatke o poslovima i zadacima koje obavlja i iskustvu u struci,
5. okvirni datum kada osoba želi polagati ispit.
(2) Pripravnik uz prijavu prilaže presliku diplome o završenoj stručnoj spremi ovjerenu od javnog bilježnika, presliku ugovora o radu odnosno ugovora o provođenju stručnog osposobljavanja bez zasnivanja radnog odnosa ovjerenu od poslodavca.
(3) Pripravnik uz prijavu prilaže pripravničku knjižicu ovjerenu od glavnog stručnog voditelja.
(4) Potvrdu o stažu izdanu od Hrvatskog zavoda za mirovinsko osiguranje pripravnik je dužan dostaviti nakon završenog pripravničkog staža najkasnije do izdavanja uvjerenja o položenom ispitu.
Članak 19.
(1) Kad ministarstvo zaprimi prijavu iz članka 17. stavka 3. ovoga Pravilnika, utvrđuje ispunjava li osoba uvjete za polaganje ispita i o tome donosi posebno rješenje.
(2) Obavijest o mjestu i datumu polaganja ispita mora biti dostavljena osobi koja je podnijela prijavu najmanje petnaest dana prije dana određenog za polaganje ispita.
Članak 20.
(1) Osoba koja je podnijela prijavu može odgoditi polaganje ispita u roku koji joj je određen, ali je o tome dužna izvijestiti ministarstvo i to najkasnije tri dana prije dana određenog za polaganje.
(2) Ako se osobi koja je podnijela prijavu za polaganje ispita dogode nepredvidivi razlozi, unutar roka utvrđenog u stavku 1. ovoga članka, zbog kojih ne može pristupiti polaganju ispita, može odgoditi polaganje ispita s tim da te razloge opravda.
(3) U slučajevima iz stavka 1. i 2. ovog članka smatra se da osoba nije polagala ispit.
(4) Osobi koja nije pristupila polaganju ispita, a razlog izostanka nije opravdala, donosi se rješenje o obustavi postupka, a troškove ponovnog polaganja ispita snosi sama.
(5) Osobi koja je pristupila polaganju ispita i tijekom njegovog trajanja odustala, donosi se rješenje o obustavi postupka, a troškove ponovnog polaganja ispita snosi sama.
(6) Ako osoba iz zdravstvenih razloga ili drugih opravdanih razloga odustane od započetog polaganja ispita, ispitno povjerenstvo donosi odluku o njegovom odgađanju.
(7) O odustajanju od polaganja ispita, osoba koja je