obvezan je o nalazima o nepravilnostima obavijestiti rukovoditelja unutarnje revizije, koji će o istome obavijestiti odgovornu osobu institucije te osobu zaduženu za nepravilnosti sukladno propisima kojima se uređuje postupanje u slučaju uočenih nepravilnosti.
(2) Ako unutarnji revizor tijekom obavljanja revizije posumnja na kazneno djelo obvezan je o tome obavijestiti rukovoditelja unutarnje revizije, koji je obvezan prekinuti izvođenje revizije i podnijeti pisano izvješće odgovornoj osobi institucije i osobi zaduženoj za nepravilnosti sukladno propisima kojima se uređuje postupanje u slučaju sumnji na kazneno djelo.
Članak 22.
(1) Odgovorna osoba institucije u obvezi je donijeti interni pravilnik kojim se definiraju odgovornost, obveze i suradnja unutarnjih revizora i revidiranih jedinica, pristup dokumentaciji, podacima i informacijama koje su značajne za obavljanje poslova unutarnje revizije te osoblju i materijalnoj imovini, osiguranje kvalitete i vrednovanje aktivnosti unutarnje revizije te druga pitanja vezana uz rad unutarnje revizije.
(2) Interni pravilnik iz stavka 1. ovoga članka priprema rukovoditelj unutarnje revizije, a donosi odgovorna osoba institucije, uz suglasnost revizorskog odbora, gdje je primjenjivo.
(3) Interni pravilnik iz stavka 1. ovoga članka odgovorna osoba institucije donosi kao opći akt i objavljuje ga na mrežnim stranicama institucije.
(4) Ministarstvo financija izradit će predložak internog pravilnika iz stavka 1. ovoga članka.
V. SURADNJA UNUTARNJIH REVIZORA
Izrada planova unutarnje revizije
Članak 23.
(1) Rukovoditelj unutarnje revizije uspostavljene u korisniku proračuna na razini glave organizacijske klasifikacije državnog proračuna, odnosno u proračunskom i izvanproračunskom korisniku jedinice lokalne i područne (regionalne) samouprave i rukovoditelj unutarnje revizije u nadležnom ministarstvu, odnosno županiji ili gradu u obvezi su surađivati kod izrade strateškog i godišnjeg plana unutarnje revizije.
(2) Ako se trgovačko društvo i druga pravna osoba financira iz sredstava državnog proračuna odnosno proračuna jedinice lokalne i područne (regionalne) samouprave, rukovoditelj unutarnje revizije u trgovačkom društvu i drugoj pravnoj osobi i rukovoditelj unutarnje revizije u nadležnom ministarstvu, odnosno županiji ili gradu u obvezi su surađivati kod izrade strateškog i godišnjeg plana unutarnje revizije.
(3) Suradnja iz stavka 1. i 2. ovoga članka podrazumijeva održavanje sastanaka, najmanje jednom godišnje, radi razmjene informacija o procjeni rizika te strateškom i godišnjem planu, kao i planiranju revizija vertikalnih procesa.
(4) Rukovoditelj unutarnje revizije u nadležnom ministarstvu, odnosno županiji ili gradu u obvezi je, o aktivnostima iz stavka 3. ovoga Pravilnika, podnijeti pisano izvješće odgovornoj osobi institucije najmanje jednom godišnje.
Obavljanje revizije horizontalnih procesa
Članak 24.
(1) Revizije horizontalnih procesa obavljaju se radi procjene sustava unutarnjih kontrola u istovrsnim procesima ili zajedničkim programima, projektima, aktivnostima koji se provode kod dvije ili više institucija.
(2) Revizije horizontalnih procesa obavljaju se na prijedlog ministra financija ili druge odgovorne osobe institucije koja je uključena u određeni proces ili program, projekt, aktivnost te na prijedlog rukovodeće strukture u sustavu upravljanja i kontrole programa i fondova Europske unije.
(3) Prijedlog za obavljanje revizije horizontalnih procesa predlagatelj dostavlja na suglasnost odgovornim osobama institucije čiji će unutarnji revizori biti uključeni u obavljanje revizije.
(4) Obavljanje revizije horizontalnih procesa, način koordinacije aktivnosti pri obavljanju revizije, dostava revizijskih izvješća i druga pitanja koja se smatraju potrebnim uređuju se sporazumom između predlagatelja i institucija uključenih u obavljanje revizije horizontalnih procesa.
Obavljanje revizije vertikalnih procesa
Članak 25.
(1) Revizije vertikalnih procesa obavljaju se radi procjene sustava