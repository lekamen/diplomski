 sredstava Upravljačko tijelo će zatražiti zaštitu svojih prava putem nadležnog suda.
Članak 27.
(1) U slučaju da je korisniku izdana Odluka o povratu sredstva, korisnik može iznos duga vratiti u obrocima, ako o tome obavijesti Upravljačko tijelo u roku od petnaest dana od dana zaprimanja Odluke o povratu sredstva.
(2) U slučaju iz stavka 1. ovoga članka, Upravljačko tijelo i korisnik će sklopiti izvansudsku nagodbu.
(3) Korisnik može vratiti iznos duga u najviše četiri rate u roku od jedne godine.
(4) U slučaju da korisnik ne vrati najmanje dvije rate na temelju izvansudske nagodbe, Upravljačko tijelo će zatražiti zaštitu svojih prava sudskim putem.
IX. PRIGOVORI
Članak 28.
(1) Svi akti koji proizlaze iz ovoga Pravilnika nisu upravni akti.
(2) Korisnik može podnijeti prigovor Povjerenstvu za rješavanje po prigovorima (u daljnjem tekstu: Povjerenstvo), koje imenuje ministar poljoprivrede, na Odluke koje proizlaze iz ovog Pravilnika, i to iz:
– članka 18. stavka 2. točke a) Odluka o dodjeli sredstava,
– članka 18. stavka 2. točke b) i članka 19. stavkom 2. točke b) Odluka o odbijanju,
– članka 19. stavka 2. točke a) Odluka o privremenoj raspodjeli sredstava,
– članka 24. stavka 1. točke a) Odluka o isplati,
– članka 24. stavka 1. točke b) Odluka o odbijanju Zahtjeva za isplatu.
(3) Ostali akti proizašli iz ovog Pravilnika su konačni i korisnik nema pravo prigovora.
(4) Prigovori iz stavka 2. ovoga članka podnose se preporučenom pošiljkom s povratnicom, u roku od petnaest dana od zaprimanja akata iz stavka 2. ovog članka, na adresu Ministarstvo poljoprivrede, Uprava ribarstva, Planinska 2a, 10 000 Zagreb, uz naznaku: »Povjerenstvo za odlučivanje o prigovorima u okviru mjere I.20.« Energetska učinkovitost i ublažavanje klimatskih promjena«.
(5) Povjerenstvo odlučuje po prigovorima iz stavka 2. ovoga članka u roku od petnaest radnih dana od zaprimanja prigovora, o čemu se obavještava korisnika.
(6) Odluke Povjerenstva po prigovorima su konačne.
X. ZAVRŠNE ODREDBE
Članak 29.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 324-01/16-01/2224
Urbroj: 525-13/1081-16-1
Zagreb, 23. rujna 2016.
Ministar prof. dr. sc. Davor Romić, v. r.
PRILOG I.
KRITERIJI ZA ODABIR u okviru mjere I.20. Energetska učinkovitost i ublažavanje klimatskih promjena u okviru Operativnog programa za pomorstvo i ribarstvo Republike Hrvatske za programsko razdoblje 2014. – 2020.
KRITERIJI BODOVI 1. Starost plovila* (najviše 6 bodova) 1.1. >30 godina 6 1.2. ≥15≤30 godina 4 1.3. <15 godina 2 2. Ukupna ribolovna aktivnost u razdoblju od dvije kalendarske godine koje prethode godini podnošenja Zahtjeva za potporu (najviše 6 bodova) 2.1. > 100 ribolovnih dana 6 2.2. > 80 ≤ 100 ribolovnih dana 4 2.3. ≥ 60 ≤ 80 ribolovnih dana 2 3. Tip operacije (najviše 6 bodova) 3.1. Ulaganja u opremu ili plovilo s ciljem poboljšanja pogonskog sustava plovila (isključujući pogonski stroj) 6 3.2. Ulaganja u opremu ili plovilo s ciljem smanjenja potrošnje električne i termalne energije 4 3.3. Ulaganja u opremu ili plovilo s ciljem poboljšanja hidrodinamike trupa plovila 2
* Starost plovila je cijeli broj koji se računa kao razlika u godinama između godine u kojoj se podnosi Zahtjev za potporu te godine kada je plovilo izgrađeno.
PRILOG II.
PRAVILA I UPUTE ZA PROVEDBU MJERA INFORMIRANJA I PROMIDŽBE
I. Odgovornost korisnika
Kod provedbe operacija koje se financiraju se iz Europskog fonda za pomorstvo i ribarstvo (EFPR), potrebno je provoditi odgovarajuće mjere informiranja i promidžbe, a kako bi se javnost informiralo o ciljevima operacije i potpori Europske unije operaciji.
Dakle, korisnik je obvezan aktivnosti za koje je ostvario potporu označiti tako što će prikazati sljedeće elemente vidljivosti
1. Amblem Europske unije i upućivanje na Europsku uniju: Europska unija
2. Zastavu Republike Hrvatske
3. Upućivanje na Europski fond za pomorstvo i ribarstvo: Europski fond za pomorstvo i ribarstvo
4. Logotip Operativnog programa za pomorstvo i ribarstvo