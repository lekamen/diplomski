 odboru imenovanje i razrješenje glavnog tajnika Komore
11. odlučuje o potrebi službenih putovanja članova Komore
12. odlučuje o sklapanju pravnih poslova čija pojedinačna vrijednost ne prelazi iznos od 100.000,00 kuna (riječima: sto tisuća kuna), i to na godišnjoj razini do visine koja je za pojedine namjene osigurana na odgovarajućoj poziciji financijskog plana
13. donosi odluke o sklapanju ugovora o radu s pravima i obvezama iz radnog odnosa
14. ima diskrecijsko pravo samostalno donijeti akte u provedbi javnih ovlasti, kada to u utvrđenim rokovima ne donesu tijela Komore
15. utvrđuje sistematizaciju radnih mjesta i organizacijske oblike za izvršenje zadaća Tajništva
16. razmatra ugovore o osnivanju zajedničkih ureda
17. obavlja i druge poslove određene Statutom, zakonom ili drugim općim aktima Komore.
Predsjednik Komore može svoje pojedine ovlasti prenijeti na druge osobe.
Članak 29.
Predsjednik Komore potpisuje akte i druge odluke koje donose tijela Komore, osim odluka Nadzornog odbora, kao osoba ovlaštena za zastupanje Komore i ugovore u čijem zaključenju sudjeluje Komora.
Predsjednik Komore i osobe koje on ovlasti, imaju pravo sudjelovati u radu svih tijela Komore.
Članak 30.
Predsjednika Komore u slučaju spriječenosti ili odsutnosti zamjenjuje dopredsjednik Komore.
U slučaju da predsjednik Komore ne može više obavljati svoju funkciju, obavlja je dopredsjednik Komore do raspisivanja izvanrednih izbora za predsjednika Komore. Izbori za predsjednika Komore provode se do sljedeće redovite Skupštine.
Poslovnikom o radu Skupštine uređuje se postupak i način imenovanja i opoziva predsjednika Komore.
Dopredsjednik Komore
Članak 31.
Dopredsjednik Komore u svojem radu neposredno surađuje s predsjednikom Komore, zamjenjuje predsjednika Komore u slučaju njegove odsutnosti ili spriječenosti te obavlja i druge poslove koje mu povjeri predsjednik Komore.
Dopredsjednika Komore iz reda članova Upravnog odbora, na prijedlog predsjednika Komore imenuje i razrješava Upravni odbor.
Dopredsjednik Komore za svoj rad odgovara Predsjedniku Komore.
Mandat dopredsjednika Komore traje četiri godine.
Izbori za tijela Komore
Članak 32.
Odluku o raspisivanju izbora za članove tijela Komore donosi Skupština.
Članovi Komore svoje pravo da biraju i budu birani u tijela Komore, ostvaruju osobno, i to pravo ne mogu prenositi na druge osobe.
Općim aktom propisuje se: postupak i način izbora, kriteriji i sadržaj odluke za raspisivanje izbora, postupak i način imenovanja članova Skupštine, predsjednika, članova Upravnog odbora i članova Nadzornog odbora te ostala pitanja od značaja za izbor tijela Komore.
Mandat članova tijela Komore prestaje i prije isteka roka na koji je izabran:
– ako ga opozove tijelo koje ga je izabralo
– gubitkom statusa člana Komore
– ako zatraži mirovanje članstva
– ostavkom
– smrću.
Ako se pravovremeno ne provedu izbori za članove Skupštine ili za druga tijela Komore, dosadašnji članovi nastavljaju obavljati svoje funkcije do izbora novih članova, najdulje jednu godinu od isteka mandata.
VI. STRUKOVNI RAD KROZ PODRUČNE ODBORE I DRUGE OBLIKE ORGANIZIRANJA
Područni odbori Komore
Članak 33.
Članovi Komore mogu se za područje jedne ili više jedinica područne (regionalne) samouprave udruživati u područne odbore.
Članovi Komore udružuju se u područne odbore Komore, koji se osnivaju u sjedištima županija za područja više županija, i to:
– Područni odbor sa sjedištem u Osijeku osniva se za područja sljedećih županija: Osječko-baranjske, Vukovarsko-srijemske, Virovitičko-podravske, Požeško-slavonske, Brodsko-posavske.
– Područni odbor sa sjedištem u Varaždinu osniva se za područja sljedećih županija: Varaždinske, Međimurske, Koprivničko- -križevačke, Bjelovarsko-bilogorske, Krapinsko-zagorske.
– Područni odbor sa sjedištem u Rijeci osniva se za područja sljedećih županija: Primorsko-goranske, Istarske, Ličko-senjske.
– Područni odbor sa sjedištem u Splitu osniva se za područja sljedećih županija: Splitsko-dalmatinske, Zadarske,