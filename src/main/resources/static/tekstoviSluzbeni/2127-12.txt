 413. ovoga Zakona u propisanom sadržaju i/ili s propisanim privicima.
(8) Novčanom kaznom u iznosu od 25.000,00 do 50.000,00 kuna kaznit će se za prekršaj iz stavka 5. ovoga članka i odgovorna osoba pravnog subjekta iz stavka 5. ovoga članka.
(9) Novčanom kaznom u iznosu od 50.000,00 do 100.000,00 kuna kaznit će se za prekršaj fizička osoba ako:
1. suprotno članku 424. ovoga Zakona, u propisanom roku izdavatelju i/ili Agenciji ne dostavi obavijest iz članka 413. ovoga Zakona o dosezanju, prelasku ili padu ispod propisanih pragova,
2. suprotno članku 423. ovoga Zakona, izdavatelju i/ili Agenciji ne dostavi obavijest iz članka 413. ovoga Zakona u propisanom sadržaju i/ili s propisanim privicima.«.
Članak 34.
Iza članka 575. dodaju se naslovi i članci 575.a i 575.b koji glase:
»Lakši prekršaji izdavatelja čiji su vrijednosni papiri uvršteni na uređeno tržište
Članak 575.a
(1) Novčanom kaznom u iznosu od 50.000,00 do 100.000,00 kuna kaznit će se za prekršaj izdavatelj koji je pravni subjekt ako:
1. suprotno članku 403. stavku 1. ovoga Zakona, ne osigura da njegov godišnji izvještaj bude dostupan javnosti u propisanom razdoblju,
2. suprotno članku 407. stavku 1. ovoga Zakona, ne osigura da njegov polugodišnji izvještaj bude dostupan javnosti u propisanom razdoblju,
3. suprotno članku 410. stavku 1. ovoga Zakona, ne osigura da njegov tromjesečni izvještaj bude dostupan javnosti u propisanom razdoblju, za izdavatelja sa sjedištem u Republici Hrvatskoj,
4. suprotno članku 440. stavku 10. ovoga Zakona, ne dostavi zatražene podatke na zahtjev Agencije,
5. suprotno članku 435. stavku 5. točki 4. ovoga Zakona, ne objavi javnosti podatke o izvršavanju svojih obveza prema imateljima dužničkih vrijednosnih papira preuzetih kod izdanja dužničkih vrijednosnih papira,
6. suprotno članku 448.a stavku 1. ovoga Zakona, ne dostavlja podatke Agenciji.
(2) Novčanom kaznom u iznosu od 5.000,00 do 10.000,00 kuna kaznit će se za prekršaj iz stavka 1. ovoga članka i odgovorna osoba izdavatelja iz stavka 1. ovoga članka koji je pravni subjekt.
(3) Kada su vrijednosni papiri izdavatelja uvršteni na uređeno tržište bez suglasnosti izdavatelja, novčanom kaznom u iznosu od 50.000,00 do 100.000,00 kuna kaznit će se za prekršaj iz stavka 1. ovoga članka pravni subjekt koji je vrijednosne papire izdavatelja uvrstio na uređeno tržište bez suglasnosti izdavatelja.
(4) Novčanom kaznom u iznosu od 5.000,00 do 10.000,00 kuna kaznit će se za prekršaj iz stavka 1. ovoga članka i odgovorna osoba pravnog subjekta iz stavka 3. ovoga članka koji je vrijednosne papire izdavatelja uvrstio na uređeno tržište bez suglasnosti izdavatelja.
(5) Kada su vrijednosni papiri izdavatelja uvršteni na uređeno tržište bez suglasnosti izdavatelja, novčanom kaznom u iznosu od 5.000,00 do 10.000,00 kuna kaznit će se za prekršaj iz stavka 1. ovoga članka fizička osoba koja je vrijednosne papire izdavatelja uvrstila na uređeno tržište bez suglasnosti izdavatelja.
Prekršaji ostalih osoba
Članak 575.b
(1) Novčanom kaznom u iznosu od 50.000,00 do 100.000,00 kuna kaznit će se za prekršaj pravni subjekt ako, suprotno članku 439. stavku 2. ovoga Zakona, ne dostavi Agenciji i/ili izdavatelju obavijest na propisanom jeziku.
(2) Novčanom kaznom u iznosu od 5.000,00 do 10.000,00 kuna kaznit će se za prekršaj iz stavka 1. ovoga članka i odgovorna osoba pravnog subjekta iz stavka 1. ovoga članka.
(3) Novčanom kaznom u iznosu od 5.000,00 do 10.000,00 kuna kaznit će se za prekršaj fizička osoba ako, suprotno članku 439. stavku 2. ovoga Zakona, ne dostavi Agenciji i/ili izdavatelju obavijest na propisanom jeziku.
(4) Novčanom kaznom u iznosu od 100.000,00 do 250.000,00 kuna kaznit će se za prekršaj matično društvo društva za upravljanje, odnosno investicijskog društva ako, suprotno članku 421. stavcima 1., 3., 4. i 6. ovoga Zakona, koristi iznimku kod izračunavanja postotka glasačkih prava.
(5) Novčanom kaznom u iznosu od 10.000,00 do 50.000,00 kuna kaznit će se za prekršaj iz stavka 4. ovoga članka i