 tjedana nakon što je nastupila promjena opskrbljivača.
(3) Agencija donosi pravila o promjeni opskrbljivača kojima se uređuju uvjeti i postupak promjene opskrbljivača, a koja sadrže osobito:
1. postupak promjene opskrbljivača,
2. obveze operatora prijenosnog sustava ili operatora distribucijskog sustava u postupku promjene opskrbljivača,
3. obveze opskrbljivača u postupku promjene opskrbljivača.
(4) Postupak promjene opskrbljivača provodi operator prijenosnog sustava ili operator distribucijskog sustava.
(5) Promjena opskrbljivača se krajnjem kupcu ne naplaćuje.
(6) Danom početka primjene ugovora o opskrbi krajnjeg kupca s novim opskrbljivačem automatski se raskida ugovor o opskrbi krajnjeg kupca sa starim opskrbljivačem.
(7) Operator prijenosnog sustava ili operator distribucijskog sustava dužan je obavijestiti starog opskrbljivača s kojim se ugovor o opskrbi raskida.
(8) Opskrbljivač čiji se ugovor o opskrbi krajnjeg kupca raskida ne može postavljati dodatne uvjete za raskid ugovora o opskrbi krajnjeg kupca niti ometati postupak promjene opskrbljivača te je dužan opskrbljivati krajnjeg kupca do okončanja postupka promjene opskrbljivača.
(9) Agencija provodi nadzor nad primjenom pravila o promjeni opskrbljivača.
(10) Prigovor krajnjeg kupca na postupak promjene opskrbljivača podnosi se Agenciji.
(11) Protiv odluke Agencije nije dopuštena žalba, ali se može pokrenuti upravni spor. Postupak pred upravnim sudom je hitan.
(12) Prigovor iz stavka 10. ovoga članka ne odgađa provođenje postupka promjene opskrbljivača i primjenu novog ugovora o opskrbi krajnjeg kupca.«.
Članak 25.
Članak 48. mijenja se i glasi:
»(1) Kupci iz kategorije kućanstvo mogu izabrati ili koristiti po automatizmu opskrbu u okviru univerzalne usluge kao javnu uslugu.
(2) Kupci u okviru univerzalne usluge moraju biti opskrbljeni električnom energijom propisane kvalitete.
(3) Opskrbu kupaca iz stavka 1. ovoga članka može obavljati jedan opskrbljivač kupaca u okviru univerzalne usluge kojem je Vlada Republike Hrvatske odlukom iz članka 5. stavka 5. ovoga Zakona utvrdila obvezu pružanja javne usluge.
(4) Opskrbljivač kupaca u okviru univerzalne usluge obvezan je, najkasnije do 30. travnja tekuće godine, izdati godišnje izvješće o radu. Agencija na temelju tog izvješća može, u slučaju potrebe, zahtijevati od opskrbljivača kupaca u okviru univerzalne usluge i ostalih elektroenergetskih subjekata provedbu određenih mjera radi osiguranja načela transparentnosti, objektivnosti i nepristranosti.
(5) Opskrbljivač kupaca u okviru univerzalne usluge obvezan je primijeniti jednake iznose tarifnih stavki za odgovarajuće tarifne modele na čitavom teritoriju Republike Hrvatske te ih na primjeren način javno objaviti, i to najmanje 30 dana prije početka primjene.
(6) Opskrbljivač kupaca u okviru univerzalne usluge dužan je obavijestiti kupce o promjeni tarifnih stavki, i to najmanje 30 dana prije početka primjene, a obavijest kupcima mora sadržavati i informacije o njihovu pravu na raskid ugovora o opskrbi krajnjeg kupca u okviru univerzalne usluge.
(7) Opskrbljivač kupaca u okviru univerzalne usluge dužan je:
1. pružati univerzalnu uslugu opskrbe svim krajnjim kupcima koji imaju pravo na taj način opskrbe i izaberu ili koriste po automatizmu takvu opskrbu,
2. donijeti uvjete opskrbljivača za opskrbu električnom energijom te ih na primjeren način javno objaviti,
3. poduzimati mjere za postizanje sigurne, pouzdane i kvalitetne opskrbe onih krajnjih kupaca koje opskrbljuje u okviru univerzalne usluge.
(8) Opskrbljivač kupaca u okviru univerzalne usluge dužan je pružati uslugu opskrbe električnom energijom propisanu općim uvjetima za korištenje mreže i opskrbu električnom energijom iz članka 59. ovoga Zakona.
(9) Kupac koji ima pravo na opskrbu u okviru univerzalne usluge će u slučaju postupaka iz članaka 49. stavka 1. ovoga Zakona po automatizmu prijeći kod opskrbljivača kupaca u okviru univerzalne usluge.
(10) Ugovor o univerzalnoj opskrbi krajnjeg kupca smatra se sklopljenim