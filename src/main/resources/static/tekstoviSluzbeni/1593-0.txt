83 28.07.2015 Odluka o punoj subvenciji participacije redovitih studenata u troškovima studija i sufinanciranju materijalnih troškova javnim visokim učilištima u Repub­lici Hrvatskoj u akademskim godinama 2015./2016., 2016./2017. i 2017./2018.
VLADA REPUBLIKE HRVATSKE
1594
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), a u vezi s člankom 86. stavkom 4. Zakona o znanstvenoj djelatnosti i visokom obrazovanju (»Narodne novine«, br. 123/2003, 105/2004, 174/2004, 2/2007 – Odluka Ustavnog suda Republike Hrvatske, 46/2007, 45/2009, 63/2011, 94/2013, 139/2013, 101/2014 – Odluka Ustavnog suda Republike Hrvatske i 60/2015 – Odluka Ustavnog suda Republike Hrvatske), Vlada Republike Hrvatske je na sjednici održanoj 23. srpnja 2015. godine donijela
ODLUKU
O PUNOJ SUBVENCIJI PARTICIPACIJE REDOVITIH STUDENATA U TROŠKOVIMA STUDIJA I SUFINANCIRANJU MATERIJALNIH TROŠKOVA JAVNIM VISOKIM UČILIŠTIMA U REPUBLICI HRVATSKOJ U AKADEMSKIM GODINAMA 2015./2016., 2016./2017. I 2017./2018.
I.
Ovom Odlukom utvrđuju se sredstva potrebna za punu subvenciju participacije redovitih studenata u troškovima studija i sufinanciranje materijalnih troškova javnim sveučilištima, veleučilištima i visokim školama u Republici Hrvatskoj u akademskim godinama 2015./2016., 2016./2017. i 2017./2018.
II.
Ciljevi subvencioniranja participacije redovitih studenata u troškovima studija su:
1. Osiguravanje jednakog pristupa visokom obrazovanju svim redovitim studentima u Republici Hrvatskoj;
2. Poticanje završnosti visokog obrazovanja;
3. Poticanje visokih učilišta na povećanje broja upisanih u studijske programe i povećanje broja stečenih kvalifikacija u prirodnom, tehničkom, biomedicinskom i biotehničkom području.
III.
Pravo na punu subvenciju participacije u troškovima studija ostvaruju redoviti studenti akreditiranih preddiplomskih sveučilišnih, integriranih preddiplomskih i diplomskih sveučilišnih, diplomskih sveučilišnih, kratkih stručnih, preddiplomskih stručnih i specijalističkih diplomskih stručnih studija na javim visokim učilištima u Republici Hrvatskoj:
1. koji u akademskoj godini 2015./2016. ili 2016./2017. ili 2017./2018. prvi put upisuju prvu godinu studija;
2. koji su na početku akademske godine 2015./2016., 2016./2017. i 2017./2018. u prethodnoj akademskoj godini stekli najmanje 55 ECTS bodova na studijskom programu, odnosno najmanje 30 ECTS bodova u slučaju studenta s utvrđenim invaliditetom od 60% ili više.
IV.
Redoviti studenti, koji u skladu s točkom III. ove Odluke na vrijeme izvršavaju svoje obveze, oslobađaju se plaćanja participacije u troškovima studija do stjecanja jedne kvalifikacije na prvoj razini visokog obrazovanja i jedne kvalifikacije na drugoj razini visokog obrazovanja.
Pravo na subvenciju ostvaruje se na onaj broj godina koji odgovara propisanom vremenu trajanja studija.
V.
Ova Odluka ne odnosi se na studijske programe koji su akreditirani i u potpunosti se izvode kao programi na engleskom jeziku.
VI.
Subvencija participacije redovitih studenata u troškovima studija i sufinanciranje materijalnih troškova javnih sveučilišta, veleučilišta i visokih škola obračunava se na temelju iznosa za pojedinog studenta, ovisno o vrsti studijskog programa i znanstvenom ili umjetničkom području, i na temelju broja studenata koji ispunjavaju uvjete za oslobođenje od participacije u troškovima studija sukladno sljedećoj tablici:
PODRUČJE STRUČNI STUDIJ SVEUČILIŠNI STUDIJ BIOMEDICINA 5.200,00 kn 6.000,00 kn BIOTEHNIČKO 5.000,00 kn 5.600,00 kn DRUŠTVENO 3.700,00 kn 4.300,00 kn HUMANISTIČKO 3.900,00 kn 4.500,00 kn INTERDISCIPLINARNO 3.900,00 kn 4.500,00 kn PRIRODNO 5.200,00 kn 6.000,00 kn TEHNIČKO 5.000,00 kn 5.600,00 kn UMJETNIČKO 6.000,00 kn 7.500,00 kn
VII.
Sredstva potrebna za subvenciju participacije u troškovima studija iz točke III. podtočke 1. ove Odluke i sufinanciranje materijalnih troškova iz točke VI. ove Odluke planiraju se na temelju upisnih kvota redovitih studenata utvrđenih od javnih 