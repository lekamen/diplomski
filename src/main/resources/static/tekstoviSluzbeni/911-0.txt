46 24.04.2015 Pravilnik o izmjenama i dopunama Pravilnika o klasifikaciji prodavaonica i drugih oblika trgovine na malo
MINISTARSTVO GOSPODARSTVA
912
Na temelju članka 9. stavka 7. Zakona o trgovini (»Narodne novine« br. 87/2008, 116/2008, 76/2009, 114/2011, 68/2013 i 30/2014) ministar gospodarstva, donio je
PRAVILNIK
O IZMJENAMA I DOPUNAMA PRAVILNIKA O KLASIFIKACIJI PRODAVAONICA I DRUGIH OBLIKA TRGOVINE NA MALO
Članak 1.
U Pravilniku o klasifikaciji prodavaonica i drugih oblika trgovine na malo (»Narodne novine«, br. 39/2009) članak 1. mijenja se i glasi:
»(1) Pravilnik o klasifikaciji prodavaonica i drugih oblika trgovine na malo propisuje oblike prodaje kao i definiranje prodavaonica prema određenim zajedničkim temeljnim obilježjima.«.
Članak 2.
Članak 2. briše se.
Članak 3.
U Glavi II. ispod naslova: »PRODAVAONICE«, podnaslov: »Prodavaonice prehrambenih i neprehrambenih proizvoda« mijenja se i glasi: »Prodavaonice pretežno hranom«.
Članak 4.
Članak 5. briše se.
Članak 5.
Iznad članka 6. podnaslov: »Nespecijalizirane prodavaonice pretežno hranom, pićem i duhanskim proizvodima« mijenja se i glasi: »Nespecijalizirane prodavaonice pretežno hranom, pićima i duhanskim proizvodima«.
Članak 6.
U članku 7. stavku 1. iza riječi: »asortiman« riječi: »uobičajeni dnevni prehrambeni proizvodi,« zamjenjuje se riječima: »čini hrana namijenjena pretežno svakodnevnoj uporabi,«
Članak 7.
Članak 10. mijenja se i glasi:
»(1) Diskontna prodavaonica je prodavaonica koja nudi ograničen asortiman proizvoda koji su hrana i neprehrambeni proizvodi po povoljnim cijenama, u kojem najznačajniji dio čine vlastite robne marke, a cijene su niže od cijena iste vrste proizvoda u ostalim prodavaonicama u toku cijele godine zbog nižih troškova poslovanja.
(2) Metoda prodaje je samoposluživanje ili samoposluživanje s direktnim posredovanjem prodavača prema kupcu.«.
Članak 8.
Članak 13. stavak 2. mijenja se i glasi:
»(2) Metoda prodaje je samoposluživanje, samoposluživanje s direktnim posredovanjem prodavača prema kupcu i klasična prodaja direktnim posredovanjem prodavača prema kupcu.«.
Članak 9.
Članak 14. briše se.
Članak 10.
Članak 16. mijenja se i glasi:
»(1) Robna kuća je prodajni objekt koji pruža višu razinu usluge kroz organiziranu prodaju po odjelima, a obično se dijele na više pododjela na kojima se nudi asortiman hrane i neprehrambenih proizvoda različitih robnih grupa.
(2) Metoda prodaje je samoposluživanje ili samoposluživanje s direktnim posredovanjem prodavača prema kupcu.«.
Članak 11.
Iza članka 17. dodaje se novi članak 17.a i glasi:
»Maloprodajni centar
(1) Maloprodajni centar je prodajno mjesto planski građeno na većem prostoru, namijenjen trgovini na malo i drugim uslužnim djelatnostima bez jedinstvene uprave i s organiziranim parkiralištem za osobne automobile kupaca.«.
Članak 12.
Članak 21. briše se.
Članak 13.
Članak 23. mijenja se i glasi:
»(1) Prodaja robe putem automata, aparata ili drugih sličnih naprava je oblik maloprodaje različitih proizvoda i usluga koja se obavlja putem automata, aparata ili drugih sličnih naprava na način da kupac ubaci u za to predviđeni otvor novac, žeton, posebnu karticu ili tome slično.
(2) Prodaja na malo, kao poseban oblik prodaje izvan prodavaonica, smatra se i prodaja putem maloprodajnog sustava (dispenzera) gdje se trgovina na malo obavlja putem prodavača.
(3) Asortiman robe koja se nudi na ovakav način obuhvaća pretpakiranu i nepretpakiranu hranu, pretpakiranu i nepretpakiranu hranu za životinje i neprehrambene proizvode prikladne ovakvom načinu prodaje.«.
Članak 14.
U članku 24. iza riječi: »ustanova.« briše se točka i dodaju se riječi: »te na obiteljskim poljoprivrednim gospodarstvima koja prodaju vlastite proizvode.«.
Članak 15.
Članak 26. briše se.
Članak 16.
U članku 27. stavak 2. mijenja se i glasi:
»(2) Oblici prodaje na daljinu su prodaja putem adresiranog i neadresiranog tiskanog materijala, univerzalnih pisama i dopisnica, tiskanih promidžbenih poruka s narudžbenicom, kataloga, putem