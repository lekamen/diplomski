koja je prethodno opozvana može se vratiti i prije isteka roka iz stavka 1. ovoga članka:
1. ako Carinska uprava utvrdi da su izmireni svi dugovi koji su bili osigurani predmetnom bankovnom garancijom, odnosno da mogući dug više ne može nastati ili
2. ako nalogodavac za izdavanje bankovne garancije podnese novu bankovnu garanciju kojom se u cijelosti preuzimaju sve jamstvene obveze prethodno važeće bankovne garancije, a nova bankovna garancija prema utvrđenju Carinske uprave u cijelosti osigurava namirenje jamstvenih obveza po prethodno važećoj garanciji.
(3) Bjanko-zadužnica i zadužnica vraća se na temelju zahtjeva imatelju zadužnice šest mjeseci nakon ukidanja ili opoziva odobrenja za korištenje bjanko-zadužnice i zadužnice kao instrumenta osiguranja duga.
Gotovinski polog
Članak 51.
(1) Gotovinski polog polaže se u kunama na evidentni račun nadležnog područnog carinskog ureda.
(2) Na položeni iznos gotovinskog pologa ne plaćaju se kamate.
Članak 52.
(1) Za korištenje gotovinskog pologa kao instrumenta osiguranja plaćanja duga podnosi se pisani zahtjev nadležnom carinskom uredu uz istovremenu uplatu iznosa pologa na račun iz članka 51. stavka 1. ovoga Pravilnika.
(2) Zahtjev iz stavka 1. ovoga članka podnosi se na obrascu koji je tiskan u Prilogu 15 ovoga Pravilnika i njegov je sastavni dio.
(3) Na temelju podnesenog zahtjeva nadležni carinski ured provjerava izvršenu uplatu te izdaje potvrdu o korištenju gotovinskog pologa kao instrumenta osiguranja plaćanja duga.
(4) Potvrda iz stavka 3. ovoga članka izdaje se na obrascu koji je tiskan u Prilogu 16 ovoga Pravilnika i njegov je sastavni dio.
Članak 53.
(1) Ako trošarinski dužnik više ne želi koristiti gotovinski polog kao instrument osiguranja plaćanja duga o tome obavještava nadležni carinski ured podnošenjem pisanog zahtjeva za povrat gotovinskog pologa.
(2) Obrazac zahtjeva iz stavka 1. ovoga članka tiskan je u Prilogu 17 ovoga Pravilnika i njegov je sastavni dio.
(3) Trošarinski dužnik ne može koristiti gotovinski polog kao instrument osiguranja plaćanja duga od dana podnošenja zahtjeva za vraćanje pologa.
(4) Na temelju podnesenog zahtjeva iz stavka 1. ovoga članka nadležni carinski ured vraća gotovinski polog.
(5) Ako je trošarinski dužnik podnio zahtjev za djelomično vraćanje položenih sredstava, može od dana podnošenja zahtjeva dalje koristiti gotovinski polog kao instrument osiguranja plaćanja duga samo u preostalom iznosu.
Članak 54.
U postupku određivanja visine gotovinskog pologa kao instrumenta osiguranja plaćanja duga odgovarajuće se primjenjuju odredbe članka 47. stavka 1. i 3. ovoga Pravilnika.
XIII. OSLOBOĐENI KORISNIK
Postupak izdavanja odobrenja za oslobođenog korisnika
Članak 55.
(1) Pravna ili fizička osoba koja želi poslovati u sustavu odgode plaćanja trošarine kao oslobođeni korisnik mora podnijeti zahtjev za izdavanje odobrenja za oslobođenog korisnika carinskom uredu nadležnom prema sjedištu, odnosno prebivalištu podnositelja zahtjeva.
(2) Zahtjev za izdavanje odobrenja za oslobođenog korisnika mora sadržavati sljedeće:
1. podatke o podnositelju zahtjeva, i to: naziv tvrtke/obrta, sjedište i adresu i podatke za kontakt, mjesto vođenja glavnog knjigovodstva, osobni identifikacijski broj (OIB)
2. ime i identifikacijski podaci osobe odgovorne za rad pogona oslobođenog korisnika
3. podatak o lokaciji pogona koji je predviđen za obavljanje djelatnosti oslobođenog korisnika
4. detaljan opis djelatnosti za koju nabavlja trošarinske proizvode bez plaćanja trošarine
5. količinu trošarinskih proizvoda po kategoriji, vrsti i trgovačkom nazivu trošarinskih proizvoda, a prema tarifnim oznakama Kombinirane nomenklature carinske tarife, za razdoblje ne dulje od 12 mjeseci
6. podatke o planiranoj količini proizvoda za koje koristi trošarinske proizvode, odnosno energente, za razdoblje ne dulje od 12 mjeseci
7. podatke o dokumentima iz kojih su razvidni normativi korištenja pojedinih vrsta trošarinskih proizvoda za obavljanje djelatnosti
8. podatke o opremi