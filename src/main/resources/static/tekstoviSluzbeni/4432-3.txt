 zabrane parkiranja i mjesta ograničenog parkiranja (točka 6.), zone smirenog prometa (točka 7.), blokiranje autobusa, teretnih automobila, priključnih vozila i radnih strojeva na mjestima koja nisu namijenjena za parkiranje tih vrsta vozila i način deblokade tih vozila (točka 8.), postavljanje i održavanje zaštitnih ograda za pješake na opasnim mjestima (točka 9.), pješačke zone, sigurne pravce za kretanje školske djece, posebne tehničke mjere za sigurnost pješaka i biciklista u blizini obrazovnih, zdravstvenih i drugih ustanova, igrališta, kino dvorana i sl. (točka 10.), uklanjanje dotrajalih, oštećenih i napuštenih vozila (točka 11.), površinu na kojoj će se obavljati: test vožnja, terenska vožnja (cross), vožnja izvan kolnika (off road), sportske, enduro i promidžbene vožnje (točka 12.), uvjete prometovanja vozila opskrbe i zonama smirenog prometa i pješačkim zonama (točka 13.).
Dakle, citiranom odredbom Zakona o sigurnosti prometa na cestama dana je ovlast jedinicama lokalne i područne (regionalne) samouprave urediti promet na svom području, ali ni tom, a niti nekom drugom odredbom navedenog Zakona nije propisano koje je tijelo te jedinice ovlašteno donijeti takvu odluku, slijedom čega su s tim u vezi mjerodavne odredbe Zakona o lokalnoj i područnoj (regionalnoj) samoupravi.
Sukladno odredbama članka 35. stavka 1. točke 2. i članka 73. Zakona o lokalnoj i područnoj (regionalnoj) samoupravi, odluke i druge opće akte, kojima uređuju pitanja iz samoupravnog djelokruga jedinice lokalne i područne (regionalne) samouprave, donose predstavnička tijela općine, grada i županije, u skladu sa svojim statutom.
Predstavnička tijela lokalne, odnosno područne (regionalne) samouprave su, u smislu članka 27. navedenog Zakona, općinsko vijeće, gradsko vijeće i županijska skupština.
Prema pak odredbi članka 39. stavka 1. toga Zakona, izvršno tijelo jedinice lokalne i područne (regionalne) samouprave je općinski načelnik, gradonačelnik, odnosno župan, a koji, sukladno članku 48. stavku 1. istog Zakona, priprema prijedloge općih akata (točka 1.), izvršava ili osigurava izvršavanje općih akata predstavničkog tijela (točka 2.), te obavlja i druge poslove utvrđene zakonom i statutom (točka 7.).
Nadalje, u smislu članka 53. stavka 1. citiranog Zakona, za obavljanje poslova iz samoupravnog djelokruga jedinica lokalne, odnosno područne (regionalne) samouprave, kao i poslova državne uprave prenijetih na te jedinice, ustrojavaju se upravni odjeli i službe (upravna tijela).
Ovlasti pak upravnih tijela, pa tako i upravnih odjela i službi Grada Pule, regulirane su odredbom članka 76. stavka 1. Zakona o lokalnoj i područnoj (regionalnoj) samoupravi, prema kojoj upravna tijela jedinica lokalne, odnosno područne (regionalne) samouprave u izvršavanju općih akata predstavničkog tijela donose pojedinačne akte kojima rješavaju o pravima, obvezama i pravnim interesima fizičkih i pravnih osoba (upravne stvari).
Imajući u vidu navedeno, ovaj Sud je stajališta da predstavničko tijelo jedinice lokalne samouprave nije ovlašteno svojim općim aktom ovlastiti izvršno tijelo te jedinice (ovdje Gradonačelnika), odnosno upravno tijelo iste jedinice (ovdje Odjel) na donošenje drugog općeg akta, jer za isto nema uporišta u citiranom Zakonu. Takvu ovlast moglo bi imati samo izvršno tijelo jedinice lokalne samouprave, i to temeljem posebnog zakona, a kojem uvjetu u konkretnom slučaju nije udovoljeno, jer odredbama Zakona o sigurnosti prometa na cestama nije propisano takvo ovlaštenje.
Normiranje na način učinjen spornim odredbama Odluke protivno je i odredbama članka 39. stavka 1. i članka 61. stavka 6. Statuta Grada Pule – Pola, kojima su regulirane ovlasti Gradskog vijeća i Gradonačelnika, a prema kojima Gradsko vijeće, među inim, donosi odluke i druge opće akte kojima uređuje pitanja iz samoupravnog djelokruga Grada Pule, odnosno koji su mu stavljeni u djelokrug zakonom i podzakonskim aktima, dok u obavljanju izvršne vlasti Gradonačelnik, pored ostalog, utvrđuje i podnosi 