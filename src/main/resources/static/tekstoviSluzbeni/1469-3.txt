 imati najmanje pet godina radnog iskustva u području gospodarenja otpadom,
3. biti autor najmanje tri objavljena stručna članka iz područja obuhvaćenog ovim Programom izobrazbe,
4. da je kao predavač iz područja gospodarenja otpadom i/ili područja obuhvaćenih ovim Programom izobrazbe sudjelovao na najmanje dva znanstvena i/ili stručna skupa.
(4) Voditelj nastavnog programa može biti i izvoditelj ako udovoljava uvjetima iz stavka 3. ovoga članka.
(5) Voditelj nastavnog programa može biti voditelj kod najviše dva ovlaštenika izobrazbe.
Članak 12.
(1) Ministarstvo vodi Registar ovlaštenika izobrazbe.
(2) Registar ovlaštenika izobrazbe sadrži sljedeće podatke:
1. naziv i evidencijski broj ovlaštenika izobrazbe,
2. OIB/MB ovlaštenika izobrazbe,
3. klasifikacijsku oznaku, urudžbeni broj i datum izdavanja ovlaštenja,
4. adresu, telefon i adresu elektroničke pošte ovlaštenika izobrazbe,
5. ime i prezime odgovorne osobe ovlaštenika izobrazbe,
6. ime i prezime voditelja nastavnog programa,
7. ime i prezime izvoditelja nastavnog programa.
(3) Ministarstvo na svojim mrežnim stranicama objavljuje Registar ovlaštenika izobrazbe.
Članak 13.
(1) Usavršavanje je dopunjavanje i usavršavanje znanja iz područja gospodarenja otpadom.
(2) Usavršavanjem se smatra pohađanje programa usavršavanja u području gospodarenja otpadom u ukupnom trajanju od 30 sati za odgovornu osobu i 20 sati za povjerenika u razdoblju od pet godina od datuma početka valjanosti potvrde.
(3) Programe usavršavanja mogu pohađati osobe koje posjeduju važeću potvrdu.
(4) Program usavršavanja provodi ovlaštenik izobrazbe.
(5) Program usavršavanja se provodi prema nastavnom programu propisanom u Prilogu 4. ovoga Programa izobrazbe.
(6) Ovlaštenik izobrazbe vodi elektronički zapisnik o polaznicima programa usavršavanja
i polaganju ispita koji sadrži:
1. ime, prezime, datum i mjesto rođenja i OIB polaznika programa usavršavanja,
2. vrijeme i mjesto održavanja programa usavršavanja,
3. datum pristupanja ispitu,
4. uspjeh na ispitu,
5. naziv ovlaštenika izobrazbe,
6. ime i prezime voditelja i izvoditelja nastavnog programa
(7) Nakon izvedenog programa usavršavanja polaznici su dužni evaluirati kvalitetu izvedenog programa anonimnom anketom.
(8) Ovlaštenik izobrazbe koji provodi program usavršavanja izdaje polazniku potvrdu iz članka 7. stavka 1. ovoga Programa izobrazbe.
Članak 14.
(1) Potvrda se može obnoviti nakon isteka roka valjanosti.
(2) Obnavljanje potvrde je moguće ukoliko je osoba koja posjeduje potvrdu završila program usavršavanja i položila ispit.
(3) Na obnavljanje potvrde na odgovarajući se način primjenjuju odredbe članka 7. i članka 13. stavka 8. ovoga Programa izobrazbe.
Članak 15.
(1) Ovlaštenik izobrazbe koji provodi program osnovne izobrazbe i program usavršavanja dužan je:
1. provoditi program izobrazbe sukladno nastavnom programu iz Priloga 1. i Priloga 4. ovoga Programa izobrazbe,
2. utvrditi osobne podatke polaznika programa izobrazbe,
3. voditi evidenciju prisutnosti polaznika programa izobrazbe,
4. voditi evidenciju o položenim ispitima.
(2) Ovlaštenik izobrazbe dužan je Ministarstvu dostaviti izvješće o provedbi svakog pojedinačnog programa osnovne izobrazbe, dodatne izobrazbe i programa usavršavanja najkasnije 15 dana od dana završetka izobrazbe odnosno polaganja ispita.
(3) Izvješće iz stavka 2. ovoga članka mora sadržavati najmanje sljedeće podatke:
1. oblik izobrazbe (program osnovne izobrazbe, dodatna izobrazba ili program usavršavanja),
2. vrijeme i mjesto održavanja izobrazbe,
3. detaljni prikaz provedene nastave,
4. popis polaznika (ime, prezime, datum i mjesto rođenja i OIB polaznika),
5. mjesto zaposlenja polaznika, ukoliko je poznato,
6. potpisna lista polaznika,
7. datum pristupanja ispitu za svakog polaznika,
8. rezultati ispita za svakog polaznika,
9. naziv ovlaštenika izobrazbe,
10. ime i prezime voditelja i izvoditelja nastavnog programa,
11. izvješće o evaluaciji kvalitete izvedenog programa.
Članak 16.
Prilozi 1., 2., 3., 4. i 5. čine