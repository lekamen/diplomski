119 30.10.2015 Uredba o dopuni Uredbe o kriterijima za utvrđivanje korisnika i načinu raspodjele dijela prihoda od igara na sreću za 2015. godinu
VLADA REPUBLIKE HRVATSKE
2248
Na temelju članka 8. Zakona o igrama na sreću (»Narodne novine«, br. 87/09, 35/13, 41/14 i 143/14), Vlada Republike Hrvatske je na sjednici održanoj 29. listopada 2015. godine donijela
UREDBU
O DOPUNI UREDBE O KRITERIJIMA ZA UTVRĐIVANJE KORISNIKA I NAČINU RASPODJELE DIJELA PRIHODA OD IGARA NA SREĆU ZA 2015. GODINU
Članak 1.
U Uredbi o kriterijima za utvrđivanje korisnika i načinu raspodjele dijela prihoda od igara na sreću za 2015. godinu (»Narodne novine«, br. 17/15 i 78/15), u članku 3. iza točke 3. dodaje se točka 3.a koja glasi:
»3.a iznos prihoda od igara na sreću koji se temeljem točke 3. ovoga članka raspoređuje Ministarstvu vanjskih i europskih poslova za aktivnost A777058 Pomoći organizacijama koje se bave humanitarnom djelatnošću u inozemstvu u postotku od 10,94%, umanjit će se za iznos od 1.000.000,00 kuna koji će se rasporediti u razdjel 040 Ministarstvo unutarnjih poslova za projekt K553026 Izgradnja kapaciteta u području azila viznog sustava i ilegalnih migracija. Prijenos sredstava iz ove točke izvršit će Ministarstvo financija.«.
Članak 2.
Ova Uredba stupa na snagu prvoga dana od dana objave u »Narodnim novinama«.
Klasa: 022-03/15-03/109
Urbroj: 50301-04/12-15-2
Zagreb, 29. listopada 2015.
Predsjednik Zoran Milanović, v. r.
