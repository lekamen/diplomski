 inozemstvo;«.
Članak 8.
U članku 17. iza riječi: »rada policije;« dodaju se riječi: »prati i analizira aktivnosti pripreme i sudjelovanja u mirovnim misijama; predlaže potrebna rješenja za sudjelovanje pripadnika Ministarstva u mirovnim misijama; koordinira aktivnosti vezane za obuku, izrađuje i usklađuje programe obuke i pripremu za sudjelovanje u mirovnim misijama; provodi pripremne radnje prije upućivanja u mirovnu misiju, sudjeluje u izradi prijedloga internih natječaja za sudjelovanje u mirovnim misijama; koordinira provedbu potrebnih procedura za odabir i slanje pripadnika u mirovne misije; koordinira nabavku potrebne opreme; vodi evidencije o mirovnim misijama i raspoloživim kadrovima za mirovne misije; obavlja poslove nadzora nad primjenom zakona i drugih poslova koji se odnose na mirovne misije; koordinira, prati rad i postupanje policijskih časnika za vezu Republike Hrvatske u inozemstvu i stranih policijskih časnika za vezu zaduženih za suradnju s Republikom Hrvatskom; analizira mjesečna i godišnja izvješća časnika za vezu; predlaže poboljšanja i unaprjeđenja u radu policijskih časnika za vezu sukladno međunarodnim ugovorima i međunarodnim iskustvima drugih država; provodi pripremne i logističke aktivnosti u svezi upućivanja policijskih časnika za vezu na radu u inozemstvu; vrši koordinaciju svih aktivnosti oko upućivanja policijskih časnika za vezu sa Ministarstvom vanjskih i europskih poslova; po potrebi surađuje s drugim ministarstvima, državnim tijelima, predstavnicima stranih policija i međunarodnih organizacija;«.
Članak 9.
Članak 93. mijenja se i glasi:
»5.5. Uprava za posebne poslove sigurnosti
Usklađuje rad u provedbi mjera zaštite i osiguranja štićenih osoba, objekata i prostora; organizira i provodi neposrednu tjelesnu zaštitu štićenih osoba; organizira i provodi osiguranje prostora i objekata u kojima borave štićene osobe; organizira i provodi osiguranje objekata diplomatskih misija i konzularnih ureda; na temelju operativnih potreba organizira i provodi osiguranje i drugih objekata od sigurnosnog interesa; prikuplja i obrađuje podatke, obavijesti i saznanja od interesa za sigurnost štićenih osoba, objekata i prostora; organizira i provodi mjere zdravstveno-higijenske i tehnološke zaštite; organizira i provodi mjere protueksplozijske zaštite štićenih objekata i prostora; prati razvoj tehničkih dostignuća iz područja osiguranja i zaštite te osigurava i unaprjeđuje njihovu primjenu u provođenju osiguranja štićenih osoba, objekata i prostora; surađuje s ustrojstvenim jedinicama Ministarstva i drugim domaćim i stranim institucijama i tijelima; analizira obavljanje poslova i kontinuirano provodi edukaciju djelatnika za poslove zaštite i osiguranja; usmjerava i nadzire obavljanje poslova iz svoga djelokruga rada te po potrebi predlaže poduzimanje mjera s ciljem povećanja stupnja sigurnosti štićenih osoba i objekata; definira strateške ciljeve, izrađuje i prati pokazatelje rezultata rada i uspješnosti, utvrđuje rizike, nadzire postavljene posebne ciljeve u strateškim planovima, izvješćuje o realizaciji postavljenih ciljeva, koordinira izradu strateških planova na nivou Uprave.
Za obavljanje poslova iz djelokruga rada Uprave za posebne poslove sigurnosti ustrojavaju se sljedeće službe:
5.5.1. Služba za osiguranje i zaštitu štićenih osoba,
5.5.2. Služba za osiguranje i zaštitu štićenih objekata i prostora,
5.5.3. Služba za osiguranje i zaštitu diplomatskih misija i konzularnih ureda.«.
Članak 10.
U članku 105. stavku 1. iza riječi: »vatrenog oružja« dodaju se riječi: »obavlja poslove međunarodne razmjene podataka iz svog djelokruga; obavlja poslove središnje jedinice za pohranjivanje i slanje originalnih, lažnih i krivotvorenih isprava u sustav FADO (False and Authentic Documents),«.
Članak 11.
Članak 122. mijenja se i glasi:
»7. SAMOSTALNI SEKTOR ZA SCHENGENSKU KOORDINACIJU I PROJEKTE EUROPSKE UNIJE
Koordinira poslove koji se odnose na pripremu Schengenske evaluacije te implementaciju Schengenske pravne