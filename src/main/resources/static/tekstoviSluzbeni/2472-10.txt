skladištenih, primljenih i otpremljenih količina trošarinskih proizvoda
8. vrstu i trgovački naziv trošarinskih proizvoda prema tarifnim oznakama Kombinirane nomenklature carinske tarife
9. predviđene, odnosno uobičajene količine godišnje proizvodnje te količine skladištenih proizvoda na zalihi prema pojedinim vrstama
10. podatke o opremi potrebnoj za obavljanje trošarinske djelatnosti
11. podatke o dokumentima iz kojih su razvidni normativi uporabe robe u proizvodnji trošarinskih proizvoda
12. podatke o dokumentima iz kojih su razvidni gubici ili manjkovi u proizvodnji, skladištenju i transportu, prema pojedinim vrstama trošarinskih proizvoda
13. način otpremanja trošarinskih proizvoda iz trošarinskoga skladišta, prema vrstama i količinama otpremljenih trošarinskih proizvoda i
14. podatke o adresi mjesta direktne isporuke i pripadajućim identifikacijskim oznakama ako se zahtjevom traži odobrenje i za primanje alkohola i alkoholnih pića te energente na mjestu direktne isporuke u Republici Hrvatskoj, uz uvjete iz članka 5. ovoga Pravilnika.
(4) Uz zahtjev iz stavka 3. ovoga članka podnositelj prilaže sljedeće dokaze:
1. izjavu kojom se obvezuje položiti instrument osiguranja plaćanja trošarine prije izdavanja odobrenja
2. skicu i opis prostora koji je predviđen za trošarinsko skladište
3. potvrdu nadležnog tijela o zadovoljavanju minimalno tehničko-tehnoloških uvjeta za proizvodnju, skladištenje i obavljanje trgovine na veliko sukladno posebnim propisima, odnosno potvrdu ili drugi odgovarajući akt nadležnog tijela o zadovoljavanju minimalnih tehničkih ili drugih uvjeta sukladno posebnim propisima ako se traži izdavanje trošarinskog odobrenja za poslovanje s energentima i
4. potvrdu nadležnog tijela o redovnom podmirenju poreznih obveza, ne stariju od 15 dana.
(5) U zahtjevu za izdavanje trošarinskog odobrenja za ovlaštenog držatelja trošarinskog skladišta i za trošarinsko skladište podnositelj zahtjeva može istovremeno zatražiti i odobravanje pojednostavnjenja postupka kretanja trošarinskih proizvoda u sustavu odgode plaćanja trošarine koje se u cijelosti odvija na teritoriju Republike Hrvatske, i to između trošarinskih skladišta istog ovlaštenog držatelja trošarinskog skladišta iz članka 18. stavka 1. Zakona i članka 8. ovoga Pravilnika, kao i zatražiti odobravanje prema članku 25. stavku 6. ovoga Pravilnika.
(6) Na zahtjev nadležnog carinskog ureda podnositelj zahtjeva obvezan je dostaviti i druge potrebne podatke.
(7) Odobrenjem iz stavka 2. ovoga članka nadležni carinski ured može odrediti dodatne mjere trošarinskog nadzora.
Članak 28.
Ovlašteni držatelji trošarinskog skladišta podnose pisani zahtjev nadležnom carinskom uredu za dobivanje odobrenja iz članka 8. (pojednostavljeni postupak), članka 25. stavka 6. (posebno odobrenje za skladištenje trošarinskih proizvoda u vlasništvu jedne ili više osoba koje nemaju trošarinsko odobrenje) i članka 27. stavka 2. (odobrenje za direktnu isporuku) ovoga Pravilnika.
Članak 29.
(1) Trošarinsko odobrenje za ovlaštenog držatelja trošarinskog skladišta i za trošarinsko skladište izdaje se na neodređeno vrijeme.
(2) Nadležni carinski ured najmanje jednom godišnje provjerava je li ovlašteni držatelj trošarinskog skladišta ispunjava opće uvjete rada trošarinskih skladišta propisanih Zakonom.
(3) Ovlašteni držatelj trošarinskog skladišta obvezan je nadležni carinski ured obavijestiti o svim izmjenama podataka u trošarinskom odobrenju, kao i statusnih promjena u roku od osam dana od dana nastanka promjene, odnosno od dana saznanja za izvršenu promjenu.
X. REGISTRIRANI PRIMATELJ, REGISTRIRANI POŠILJATELJ I POREZNI ZASTUPNIK ZA PRODAJU NA DALJINU
Postupak izdavanja odobrenja za registriranog primatelja i povremeno registriranog primatelja
Članak 30.
(1) Fizička ili pravna osoba koja želi poslovati u sustavu odgode plaćanja trošarine kao registrirani primatelj mora podnijeti zahtjev za izdavanje odobrenja za primanje trošarinskih proizvoda iz druge države članice prema članku 40. stavku 2.