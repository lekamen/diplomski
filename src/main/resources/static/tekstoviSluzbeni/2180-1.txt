 godišnjih izvještaja, bilance stanja, revizijskog izvješća ili odgovarajućih dokumenata od banke i ostalih nadležnih institucija.
(4) Domaća pravna osoba ne smatra se financijski sposobnom ukoliko su kao posljedica poslovanja nastali značajni ili nastaju opetovani zaostaci u plaćanju poreza i doprinosa obveznog osiguranja.
Uvjeti vezani uz stručnost
Članak 6.
(1) Za dobivanje dozvole upravljačka struktura domaće pravne osobe mora posjedovati znanje i iskustvo potrebno za sigurno i pouzdano upravljanje i nadzor djelatnosti koja je navedena u dozvoli.
(2) Ispunjavanje uvjeta vezanih uz stručnost upravljačke strukture iz stavka 1. ovoga članka domaća pravna osoba dokazuje pregledom upravljačke strukture koja uključuje popis osoba s uvjerenjima o stručnoj osposobljenosti, potvrdama o radnom iskustvu i ostalim odgovarajućim potvrdama.
Uvjeti vezani uz osiguranje od građanske odgovornosti
Članak 7.
(1) Za dobivanje dozvole domaća pravna osoba koja će obavljati usluge željezničkog prijevoza tereta mora biti osigurana kod osiguravajućeg društva u najmanjem iznosu od 4 mil. eura u kunskoj protuvrijednosti prema srednjem tečaju Hrvatske Narodne Banke na dan sklapanja police osiguranja ili posjedovati odgovarajuća jamstva u skladu s tržišnim uvjetima za pokriće odgovornosti u slučaju nesreće sukladno nacionalnim ili međunarodnim pravom, posebno u odnosu na prtljagu, teret i poštu, a u odnosu na treće osobe sukladno propisu kojim se uređuju izvanugovorni obvezni odnosi.
(2) Za dobivanje dozvole domaća pravna osoba koja će obavljati usluge željezničkog prijevoza putnika mora kod osiguravajućeg društva biti osigurana za putnike u javnom prometu od posljedica nesretnog slučaja sukladno propisu kojim se uređuju obvezna osiguranja u prometu i od odgovornosti za štetu nanesenu trećim osobama sukladno propisu kojim se uređuju izvanugovorni obvezni odnosi.
(3) Ne dovodeći u pitanje stavke 1. i 2. ovoga članka, mogu se uzeti u obzir i specifična obilježja i profil rizika različitih vrsta usluga, posebno kada se željeznički prijevoz odvija iz kulturnih ili baštinskih razloga.
(4) Za dokazivanje ispunjavanja uvjeta iz stavaka 1. i 2. ovoga članka domaća pravna osoba dokazuje potvrdom ili izjavom osiguravajućeg društva ili drugim dokumentom kojim dokazuje pokriće odgovornosti u slučaju nesreće i ozbiljne nesreće.
Podaci za dozvolu
Članak 8.
Za dobivanje dozvole domaća pravna osoba mora dostaviti i sljedeće podatke:
– puni naziv i sjedište,
– telefonski broj, adresu elektroničke pošte, matični broj subjekta (MBS) i osobni identifikacijski broj (OIB),
– vrsta usluge željezničkog prijevoza (prijevoz tereta/prijevoz putnika/samo vuča).
Završne odredbe
Članak 9.
Stupanjem na snagu ovog Pravilnika, prestaje važiti Pravilnik o uvjetima i načinu izdavanja dozvole za obavljanje usluga željezničkog prijevoza i dozvole za upravljanje željezničkom infrastrukturom (»Narodne novine«, br. 127/05, 121/07 i 101/12)
Članak 10.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-02/56
Urbroj: 530-05-2-1-2-15-3
Zagreb, 5. listopada 2015.
Ministar dr. sc. Siniša Hajdaš Dončić, v. r.
