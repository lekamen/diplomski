 obavljanje djelatnosti televizije, a koji su istu već izvršili dužni su do sklapanja ugovora o koncesiji podmiriti sva svoja eventualna dugovanja vezana za koncesijsku naknadu i naknadu za rad Agencije za elektroničke medije.
X. Vijeće za elektroničke medije pridržava pravo ukidanja ove Odluke u slučaju da odabrani ponuditelj ne ispuni koju od obveza iz točke III., IV. i IX. ove Odluke ili je ne ispuni u roku.
XI. Odbacuje se ponuda ponuditelja Nova TV d.d. Zagreb.
XII. Odluka će se objaviti u »Narodnim novinama«.
Obrazloženje
Agencija za elektroničke medije je objavila javni natječaj broj 08/10 za davanje koncesija za obavljanje djelatnosti pružanja medijskih usluga televizije – emitiranje specijaliziranih televizijskih kanala u zemaljskoj mreži unutar Multipleksa D (3 kanala) klasa: 612-12/10-02/0028, urbroj: 56702/10-02 od 21. rujna 2010. (»Narodne novine«, broj 112/10) predmet kojeg su bila tri (3) slobodna kanala na području Republike Hrvatske u zemaljskoj mreži unutar Multipleksa D.
Prije raspisivanja javnog natječaja izvršena je procjena vrijednosti koncesije te izrađena studija opravdanosti davanja koncesije kojom je utvrđeno postojanje javnog interesa i gospodarska opravdanost davanja koncesije za obavljanje djelatnosti pružanja medijske usluge televizije na području Republike Hrvatske. Studija opravdanosti pokazala je da Republika Hrvatska pripada skupini zemalja u kojima je zemaljska televizija dominantan način prijema. Kabelski operateri su relativno kasno započeli s konsolidacijom i organiziranim pristupom hrvatskom tržištu te je zastupljenost kabelskih priključaka u Hrvatskoj znatno manja od one u drugim europskim zemljama. Specijalizirani kanali uobičajeno imaju mali udio u ukupnoj gledanosti televizije te su zbog toga neatraktivni za velike oglašivače koji svoje masovne promotivne akcije pretežito rade na općim kanalima. U Hrvatskoj postoji velika raspoloživa količina TV GRP-a (Gross Rating Point – ukupan broj kontakata ostvarenih oglašivačkom kampanjom) koja prelazi potražnju te je njegova vrijednost mala i u daljnjem padu. U tom svjetlu pojava novih specijaliziranih TV kanala predstavlja novi izazov kako za postojeće tako i za nove nakladnike. Specijalizirani TV kanali će, iako manjom apsolutnom gledanošću, okupljati gledatelje koji su uža ciljana skupina za oglašavanje vezano uz interese publike koju zastupa tematika specijaliziranog kanala. Iz toga razloga može se očekivati da će dio tradicionalnih TV oglašivača dio svog budžeta plasirati na tematski kanal pod uvjetom da on okuplja upravo ciljanu skupinu za njegov proizvod ili uslugu, a vjerojatno će privući i neke nove oglašivače ili financijska sredstva koja do sada nisu bila namijenjena za elektroničke medije. Važno je napomenuti da se struktura prihoda nakladnika televizije mijenja i realno je za očekivati da će sadržaj nakladnika specijaliziranog kanala moći ostvariti dodatne prihode kroz distribuciju putem tematskog internetskog portala ili kroz plasman putem usluga poput videa na zahtjev. Kvalitetan programski sadržaj bit će uspješan u smislu gledanosti i u slučaju ponovljenog objavljivanja kroz određeni vremenski period, što je uvriježena praksa u svijetu specijaliziranih kanala. Međutim, kanali općeg sadržaja nastavit će kvalitetnu isporuku GRP-a te je, zbog toga, za očekivati da neće doći do značajnog prelijevanja budžeta na specijalizirane kanale. Procjena tvrtke MediaHUB je da će tek oko 3% postojećeg tržišta TV oglašavanja (oko 21 milijuna kn) biti raspoloživo za specijalizirane TV kanale. Uzimajući u obzir da je Vijeće za elektroničke medije javnim natječajem 03/10 već dodijelilo dvije nacionalne koncesije za specijalizirane kanale zabavnog programa (RTL2 i DOMA TV), te da su troškovi odašiljanja u zemaljskoj distribuciji putem multipleksa D relativno visoki, studija opravdanosti upućuje da bi u komparativnoj analizi ponuda na natječaj pažnju, uz već Zakonom propisane kriterije, trebalo obratiti i na održivost poslovnog modela koje će