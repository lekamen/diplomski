 stavljanju izvan snage uredbi (EEZ) br. 2847/93, (EZ) br. 1627/94 i (EZ) br. 1966/2006 (SL L 343 od 22.12.2009.) (u daljnjem tekstu: Uredba (EZ) br. 1224/2009) i Uredbi (EU) br. 1303/2013 Europskog parlamenta i Vijeća od 17. prosinca 2013. o utvrđivanju zajedničkih odredbi o Europskom fondu za regionalni razvoj, Europskom socijalnom fondu, Kohezijskom fondu, Europskom poljoprivrednom fondu za ruralni razvoj i Europskom fondu za pomorstvo i ribarstvo i o utvrđivanju općih odredbi o Europskom fondu za regionalni razvoj, Europskom socijalnom fondu, Kohezijskom fondu i Europskom fondu za pomorstvo i ribarstvo te o stavljanju izvan snage Uredbe Vijeća (EZ) br. 1083/2006 (SL L 347 od 20. 12. 2013.) (u daljnjem tekstu: Uredba (EU) br. 1303/2013).
Predmet i korisnik potpore
Članak 3.
(1) Predmet potpore su aktivnosti uvođenja ili razvoja novih ili značajno unaprjeđenih proizvoda i opreme, postupaka, tehnika te sustava upravljanja i organizacije u ribarstvu, uključujući na razini prerade i stavljanja na tržište proizvoda ribarstva.
(2) Korisnik potpore iz stavka 1. ovoga članka može biti:
a) vlasnik/ovlaštenik povlastice za gospodarski ribolov na moru i slatkim vodama;
b) pravna ili fizička osoba subjekt u poslovanju s hranom sukladno posebnom propisu, a koja je korisnik odobrenog ili registriranog objekta za preradu proizvoda ribarstva iz gospodarskog ribolova na moru ili slatkim vodama;
c) zajednički korisnik;
d) znanstveno tijelo.
II. PRIHVATLJIVI I NEPRIHVATLJIVI TROŠKOVI
Prihvatljive aktivnosti i troškovi
Članak 4.
(1) Prihvatljive su aktivnosti koje provodi ili čije rezultate potvrđuje znanstveno tijelo.
(2) Prihvatljivi su troškovi nastali u okviru aktivnosti koje se provode s ciljem razvoja i/ili uvođenja:
a) novih ili poboljšanih metoda i tehnika, uključujući metode i tehnike za poboljšanje selektivnosti ribolovnih alata, za smanjenje neželjenog ulova i/ili odbačenog ulova te za smanjenje negativnog utjecaja na okoliš;
b) nove ili značajno poboljšane opreme;
c) novih ili značajno poboljšanih proizvoda;
d) novih ili poboljšanih sustava upravljanja i organizacije.
Članak 5.
(1) Prihvatljivi troškovi su troškovi nastali od podnošenja Zahtjeva za potporu iz članka 10. stavka 1. ovoga Pravilnika, izuzev troškova koji se kasnijom kontrolom na terenu ne mogu potvrditi.
(2) Operacija ne smije biti fizički završena ili provedena u cijelosti u trenutku podnošenja Zahtjeva za potporu.
Neprihvatljivi troškovi
Članak 6.
Neprihvatljivi troškovi su:
a) porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a;
b) drugi porezi, naknade i doprinosi;
c) gradnja, rekonstrukcija i održavanje objekata;
d) potrošni materijal i troškovi kupnje primarne sirovine i repromaterijala, osim onih koji su vezani uz troškove koji doprinose ciljevima navedenima u članku 4. stavku 2. ovoga Pravilnika;
e) troškovi kamata i tečajnih razlika, refinanciranja kamata i amortizacije;
f) carinske i uvozne pristojbe i sve ostale naknade;
g) bankovni troškovi, troškovi jamstava i slične naknade;
h) troškovi pretvaranja, naknade i tečajni troškovi vezani uz račune u stranim valutama, kao i drugi isključivo financijski izdaci;
i) administrativne i upravne pristojbe;
j) plaćanja u gotovini;
k) doprinosi u naravi i plaćanja putem robne razmjene;
l) troškovi vezani uz ugovore o zakupu ili leasingu, kao što je marža najmodavca ili marža davatelja leasinga, režijski troškovi i troškovi osiguranja;
m) operativni troškovi, troškovi održavanja, amortizacije i najma;
n) rabljeni strojevi, rabljena oprema, rabljeni uređaji, rabljeni materijali, rabljeni instrumenti, kao i svi rabljeni sastavni dijelovi naprijed navedenog;
o) troškovi kupnje i izgradnje plovila i kupnje vozila;
p) troškovi kupnje rezervnih dijelova, popravaka i servisiranja;
q) novčane kazne, financijske kazne te troškovi parničnog i upravnog postupka;
r) kupnja zemljišta i nekretnina;
s) prijenos vlasništva nad