 tržištu.
Članak 10.
Slučajevi u kojima se obveze proizvođača primjenjuju na uvoznike ili distributere
Ako uvoznik ili distributer stavlja posudu na tržište pod svojim imenom ili trgovačkim znakom ili preinači posudu koja je već stavljena na tržište na takav način da to može utjecati na sukladnost s ovim Pravilnikom, smatra se proizvođačem za potrebe ovoga Pravilnika te podliježe obvezama proizvođača u skladu s člankom 6. ovoga Pravilnika.
Članak 11.
Identifikacija gospodarskih subjekata
(1) Gospodarski subjekti, na zahtjev, moraju nadležnom inspekcijskom tijelu dati podatke o identitetu:
1. svakoga gospodarskog subjekta koji im je isporučio posudu;
2. svakoga gospodarskog subjekta kojem su isporučili posudu.
(2) Gospodarski subjekti moraju biti u stanju predočiti podatke navedene u prvom stavku tijekom 10 godina nakon što im je isporučena posuda i tijekom 10 godina nakon što su isporučili posudu.
POGLAVLJE III. SUKLADNOST POSUDA KOD KOJIH UMNOŽAK PS×V PRELAZI 50 barxL
Članak 12.
Pretpostavke sukladnosti posuda kod kojih umnožak PS × V prelazi 50 barxL
Za posude kod kojih umnožak PS×V prelazi 50 barxL i koje su u skladu s usklađenim normama ili dijelom usklađenih normi koje su objavljene u Službenom listu Europske unije, pretpostavlja se da su u skladu s bitnim sigurnosnim zahtjevima utvrđenima u Dodatku I. koji su obuhvaćeni navedenim normama ili dijelom normi.
Članak 13.
Postupci ocjenjivanja sukladnosti
(1) Prije proizvodnje, posude kod kojih umnožak PS×V prelazi 50 barxL moraju se podvgnuti EU ispitivanju tipa (modul B) određenom u točki 1. Dodatka II. ovoga Pravilnika na sljedeći način:
1. za posude proizvedene u skladu s usklađenim normama iz članka 12. ovoga Pravilnika, na sljedeća dva načina, ovisno o izboru proizvođača:
– ocjenjivanje primjerenosti konstrukcije posude pregledom tehničke dokumentacije i dodatnih dokaza bez ispitivanja uzorka (modul B – konstrukcijski tip);
– ocjenjivanje primjerenosti konstrukcije posude pregledom tehničke dokumentacije i dodatnih dokaza te ispitivanjem prototipa koji predstavlja buduću proizvodnju cijele posude (modul B – proizvodni tip);
2. za posude koje nisu ili su samo djelomično proizvedene u skladu s usklađenim normama iz članka 12. ovoga Pravilnika, proizvođač mora podnijeti na ispitivanje prototip koji predstavlja buduću proizvodnju cijele posude, tehničku dokumentaciju i dodatne dokaze te ocjenu primjerenosti konstrukcije posude (modul B – proizvodni tip).
(2) Prije stavljanja posuda na tržište mora se izvršiti sljedeće:
1. kada umnožak PS×V prelazi 3 000 barxL, ocijeniti sukladnost s tipom na temelju unutarnje kontrole proizvodnje i nadziranog ispitivanja posude (modul C1) iz točke 2. Dodatka II. ovoga Pravilnika,
2. kada je umnožak PS×V manji od 3 000 barxL, a veći od 200 barxL prema jednom od sljedećih postupaka, prema izboru proizvođača:
– ocijeniti sukladnost s tipom na temelju unutarnje kontrole proizvodnje i nadziranog testiranja posude (modul C1) iz točke 2. Dodatka II. ovoga Pravilnika;
– ocijeniti sukladnost s tipom na temelju unutarnje kontrole proizvodnje i nadziranih provjera posuda u nasumično odabranim intervalima (modul C2) iz točke 3. Dodatka II. ovoga Pravilnika;
3. kada je umnožak PS×V manji od 200 barxL, a veći od 50 barxL i prema jednom od sljedećih postupaka, prema izboru proizvođača,
– ocijeniti sukladnost s tipom na temelju unutarnje kontrole proizvodnje i nadziranog testiranja posude (modul C1) iz točke 2. Dodatka II. ovoga Pravilnika;
– ocijeniti sukladnost s tipom na temelju unutarnje kontrole proizvodnje (modul C) iz točke 4. Dodatka II. ovoga Pravilnika.
(3) Dokumentacija i prepiska u vezi s postupcima ocjenjivanja sukladnosti iz stavaka 1. i 2. ovoga članka sastavlja se na hrvatskom jeziku ili na jeziku koji je prijavljenom tijelu prihvatljiv.
Članak 14.
EU izjava o sukladnosti
(1) EU izjavom o sukladnosti potvrđuje se da su ispunjeni bitni sigurnosni zahtjevi iz Dodatka I. ovoga Pravilnika.
(2) EU izjava o sukladnosti mora imati strukturu iz