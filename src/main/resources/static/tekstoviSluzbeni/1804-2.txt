potrebnih dozvola za obavljanje djelatnosti prodaje pirotehničkih sredstava u tom prostoru (izgradnja i opremanje priručnog skladišta, protupožarna vrata, preinake elektro-instalacija, ugradnja alarmnog sustava, instaliranje informatičke opreme i software-a, i drugo), a prema vrijednosti tih stvari iz dokumentacije o zaduženju.
Iznimno od odredbe prethodnoga stavka ovoga članka, ako IZVRŠITELJ dokaže da je do prestanka poslovne suradnje došlo radi toga što je IZVRŠITELJ u potpunosti prestao s obavljanjem poslovanja ili radi toga što je IZVRŠITELJ izgubio pravo na posjed poslovnog prostora koji je predmet zakupa, dužan je NARUČITELJU vratiti stvari i opremu ugrađenu ili unesenu u poslovni prostor tijekom trajanja poslovne suradnje. IZVRŠITELJ se može osloboditi obveze na povrat tih stvari i opreme ako NARUČITELJU naknadi vrijednost tih stvari prema dokumentaciji o zaduženju.
Odredbe prethodnih stavaka ovoga članka primijenit će se na jednak način i ako poslovna suradnja prestane otkazom ili raskidom NARUČITELJA radi toga što IZVRŠITELJ ne izvršava obveze preuzete odredbama ovoga Ugovora ili obveze preuzete Ugovorom o poslovnoj suradnji za vrijeme trajanja zakupa poslovnog prostora.«
2. Predložene mjere, uvjeti i rokovi iz točke 1. izreke ovoga rješenja ocjenjuju se dostatnima za otklanjanje mogućih negativnih učinaka i ponovnu uspostavu tržišnog natjecanja.
3. Nalaže se poduzetniku Orion d.o.o. sa sjedištem u Bakovčicama, Koprivnička 48, da Agenciji za zaštitu tržišnog natjecanja dostavi preslike sklopljenih dodataka ugovora kojima se mijenjaju odredbe važećih ugovora o zakupu poslovnog prostora i ugovora o poslovnoj suradnji u vrijeme trajanja zakupa poslovnog prostora, kao dokaz izvršenja mjera i uvjeta iz točke 1. izreke, u roku od petnaest (15) dana od sklapanja istih, a najkasnije do 15. prosinca 2015.
Rok izvršenja: 15. prosinca 2015.
4. Predložene mjere, uvjeti i rokovi iz točke 1. izreke ovoga rješenja ovim rješenjem postaju obvezni za Orion d.o.o., sa sjedištem u Bakovčicama, Koprivnička 48.
5. Utvrđuje se da, nakon ispunjenja naloga iz točke 3. izreke ovoga rješenja, nema uvjeta za daljnje vođenje postupka protiv poduzetnika Orion d.o.o., sa sjedištem u Bakovčicama, Koprivnička 48, u ovom predmetu.
6. Ako Agencija za zaštitu tržišnog natjecanja utvrdi da se poduzetnik ne pridržava utvrđenih mjera, uvjeta i rokova iz točke 1., odnosno naloga iz točke 3. izreke ovoga rješenja, takvo postupanje smatrat će se povredom Zakona o zaštiti tržišnog natjecanja, što će se utvrditi posebnim rješenjem kojim će se izreći i upravno-kaznena mjera.
7. Orion d.o.o., sa sjedištem u Bakovčicama, Koprivnička 48, obveznik je plaćanja upravne pristojbe u iznosu od 35.000,00 kuna. Upravna pristojba uplaćuje se u korist Državnog proračuna Republike Hrvatske.
Rok izvršenja: osam (8) dana od dana dostave ovoga rješenja.
8. Ovo rješenje bit će objavljeno u »Narodnim novinama«, kao i na internetskoj stranici Agencije.
OBRAZLOŽENJE
1. Pokretanje postupka utvrđivanja narušavanja tržišnog natjecanja
Agencija za zaštitu tržišnog natjecanja (dalje: Agencija) je temeljem članka 38. stavka 1. i članka 39. Zakona o zaštiti tržišnog natjecanja (»Narodne novine«, brojevi: 79/09 i 80/13; dalje: ZZTN), zaključkom klase: UP/I 034-03/2015-01/011, urbroja: 580-09/64-2015-006 od 15. travnja 2015., po službenoj dužnosti, pokrenula postupak protiv poduzetnika Orion d.o.o., sa sjedištem u Bakovčicama, Koprivnička 48 (dalje: Orion), radi utvrđivanja predstavljaju li određene odredbe ugovora o zakupu i ugovora o poslovnoj suradnji u vrijeme trajanja zakupa poslovnog prostora koje je Orion sklapao s drugim poduzetnicima, narušavanje tržišnog natjecanja u smislu članka 8. ZZTN-a koje uređuje zabranjene sporazume.
Povod pokretanju navedenog postupka bila je inicijativa poduzetnika Jorge pirotehnika d.o.o, sa sjedištem u Križevcima Nikole Tesle 65 (Jorge pirotehnika), i Weco pirotehnika d.o.o. Omišalj, Bjažinov 3 (dalje: Weco pirotehnika), od 27. listopada 2014., u