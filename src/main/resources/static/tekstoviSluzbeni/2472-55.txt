 pravnu osobu koja je registrirana za obavljanje poslova zastupanja u prodaji pokretnina da u ime i za račun Carinske uprave provede postupak internetske prodaje (aukcije). Pravila te uvjeti i način provedbe internetske prodaje (aukcije) utvrđuju se ugovorom između Carinske uprave i osobe koja je registrirana za obavljanje poslova zastupanja u prodaji pokretnina.
Prodaja neposrednom pogodbom i besplatna dodjela
Članak 161.
(1) Prodaja neposrednom pogodbom obavlja se između kupca, s jedne strane i povjerenstva za provedbu javne prodaje.
(2) Povjerenstvo za provedbu javne prodaje besplatno dodjeljuje oduzetu robu isključivo tijelima državne vlasti, jedinicama lokalne i područne (regionalne) samouprave, pravnim osobama koje imaju javne ovlasti i neprofitnim organizacijama, ustanovama znanstvenog, kulturnog, zdravstvenog, obrazovnog, vjerskog ili socijalnog karaktera te humanitarnim organizacijama.
Raspoređivanje sredstava dobivenih prodajom
Članak 162.
Sredstva ostvarena prodajom robe raspoređuju se tako da se naplati trošarina, zatim troškovi postupka, a ostatak sredstava prihod je državnog proračuna Republike Hrvatske.
Daljnje raspolaganje s oduzetom robom
Članak 163.
Oduzeta roba koja se sukladno ovome Pravilniku ne uspije prodati na javnoj prodaji ili putem internetske prodaje (aukcije) te za koju se ne provede postupak prodaje neposrednom pogodbom smatra se imovinom kojom upravlja i raspolaže Carinska uprava.
Troškovi provedbe postupka iz članka 50.a i članka 91. stavka 4. Zakona
Članak 164.
(1) Troškovi provedbe postupka iz članka 50.a i članka 91. stavka 4. Zakona odnose se na troškove prikupljanja, čuvanja i prodaje oduzete robe.
(2) Troškovi prikupljanja oduzete robe se plaćaju sukladno stvarno nastalim troškovima koji se dokazuju računom sa specifikacijom izvršenih usluga od strane fizičke ili pravne osobe koja je izvršila radnje prikupljanja oduzete robe ili prema obračunu sa specifikacijom troškova koji sastavlja područni carinski ured i koji se odnose na radnje prikupljanja oduzete robe koje je neposredno izvršio područni carinski ured.
(3) Troškovi čuvanja oduzete robe se plaćaju sukladno stvarno nastalim troškovima koji se dokazuju računom sa specifikacijom izvršenih usluga od strane fizičke ili pravne osobe koja je izvršila uslugu čuvanja oduzete robe ili prema obračunu sa specifikacijom troškova koji sastavlja područni carinski ured i koji se odnose na troškove čuvanja oduzete robe koje je neposredno izvršio područni carinski ured, pri čemu područni carinski ured može utvrditi da se troškovi plaćaju u paušalnom iznosu koji ne može biti viši od 100,00 kuna po svakom započetom danu čuvanja.
(4) Trošak prodaje oduzete robe plaća se u paušalnom iznosu od 200,00 kuna za svako motorno vozilo, plovni objekt, plovilo, drugi motor ili stroj koji se izlaže javnoj prodaji ili internetskoj prodaji (aukciji).
(5) O određivanju paušalnih iznosa prema ovome članku pročelnik područnog carinskog ureda donosi odluku koja se objavljuje na oglasnoj ploči.
Posebnosti čuvanja oduzetih trošarinskih i drugih proizvoda
Članak 165.
Zbog sigurnosnih razloga, razloga zaštite zdravlja i života ljudi, životinja, bilja, zaštite prirode i okoliša ili drugih osobito opravdanih razloga područni carinski ured može s oduzetim trošarinskim i drugim proizvodima postupati tako da ih do provedbe prodaje, besplatne dodjele ili uništenja preda na čuvanje nadležnom javnopravnom tijelu ili ovlaštenoj osobi za stručno postupanje i rukovanje robom.
Uništenje trošarinskih i drugih proizvoda
Članak 166.
(1) Ako se oduzeti trošarinski i drugi proizvodi moraju uništiti jer ne udovoljavaju propisima o kakvoći ili zdravstvenim, sigurnosnim i drugim posebnim propisima, uništenje provodi nadležni područni carinski ured na trošak osobe od koje su trošarinski proizvodi oduzeti, odnosno koja je nezakonito postupala.
(2) Troškove uništenja iz stavka 1. ovoga članka dužna je podmiriti osoba od koje su trošarinski proizvodi oduzeti, odnosno koja je nezakonito postupala u 