70 30.07.2016 Obvezatne upute broj Z I Redoslijed izbornih radnji i tijek rokova
DRŽAVNO IZBORNO POVJERENSTVO REPUBLIKE HRVATSKE
1686
Na osnovi članka 56. točka 3. Zakona o izborima zastupnika u Hrvatski sabor (»Narodne novine«, broj 66/15 – pročišćeni tekst i 104/15 – Odluka i Rješenje Ustavnog suda Republike Hrvatske, broj: U-I-1397/2015 od 24. rujna 2015., dalje: Zakon) Državno izborno povjerenstvo Republike Hrvatske propisuje
OBVEZATNE UPUTE BROJ Z I
REDOSLIJED IZBORNIH RADNJI I TIJEK ROKOVA
1. Predsjednica Republike Hrvatske raspisala je izbore za zastupnike u Hrvatski sabor Odlukom o raspisivanju prijevremenih izbora za zastupnike u Hrvatski sabor od 16. srpnja 2016.
Odluka Predsjednice Republike Hrvatske o raspisivanju izbora za zastupnike u Hrvatski sabor stupa na snagu 30. srpnja 2016.
Izbori će se na biračkim mjestima u Republici Hrvatskoj održati u nedjelju, 11. rujna 2016., a na biračkim mjestima u sjedištima diplomatsko-konzularnih predstavništava Republike Hrvatske u subotu, 10. rujna 2016. i u nedjelju, 11. rujna 2016.
2. Rokovi teku od
31. srpnja 2016. u 00:00 sati.
3. Prijedlozi lista u I. – XI. izbornoj jedinici, odnosno prijedlozi kandidata u XII. izbornoj jedinici moraju prispjeti Državnom izbornom povjerenstvu Republike Hrvatske (dalje: Državno izborno povjerenstvo) najkasnije u roku od 14 dana od dana stupanja na snagu odluke o raspisivanju izbora, dakle
13. kolovoza 2016. do 24:00 sata
(članak 22. stavak 1. Zakona).
4. Državno izborno povjerenstvo će u roku od 48 sati od isteka roka iz točke 3. ovih Obvezatnih uputa prihvatiti i na internetskoj stranici Državnog izbornog povjerenstva www.izbori.hr objaviti sve pravovaljano predložene kandidacijske liste u I. – XI. izbornoj jedinici te pravovaljano predložene kandidature u XII. izbornoj jedinici, kao i zbirne liste svih pravovaljano predloženih kandidacijskih lista u I. – XI. izbornoj jedinici i zbirne liste kandidata u XII. izbornoj jedinici.
Državno izborno povjerenstvo će u svim dnevnim novinama u Republici Hrvatskoj i na Hrvatskoj radioteleviziji objaviti zbirne liste svih pravovaljano predloženih kandidacijskih lista u I. – XI. izbornoj jedinici s imenima i prezimenima svih kandidata, te zbirne liste svih pravovaljano predloženih kandidata u XII. izbornoj jedinici, dakle najkasnije
15. kolovoza 2016. do 24:00 sata
(članak 23. stavak 1. i 2. Zakona).
5. Državno izborno povjerenstvo će u roku od 48 sati od isteka roka iz točke 3. ovih Obvezatnih uputa, dostaviti u sjedišta diplomatsko-konzularnih predstavništava Republike Hrvatske sve zbirne liste svih pravovaljano predloženih lista u I. – XI. izbornoj jedinici s imenima i prezimenima svih kandidata, te zbirne liste svih pravovaljano predloženih kandidata u XII. izbornoj jedinici, radi njihove javne objave dakle najkasnije do
15. kolovoza 2016. do 24:00 sata
(članak 23. stavak 4. Zakona).
6. Izborna promidžba počinje danom objave zbirnih lista I. – XI. izborne jedinice te zbirnih lista kandidata XII. izborne jedinice, a završava 24 sata prije dana održavanja izbora, dakle do 9. rujna 2016. u 24:00 sata.
Izborna promidžba za glasovanje u inozemstvu završava
8. rujna 2016. u 24:00 sata.
(članak 28. stavak 1. i članak 80. stavak 2. Zakona).
7. Zabrana izborne promidžbe (izborna šutnja), objavljivanje procjene izbornih rezultata, kao i objavljivanje prethodnih neslužbenih rezultata izbora, objavljivanje fotografija, izjava i intervjua nositelja lista, odnosno kandidata te navođenje njihovih izjava ili pisanih djela u medijima, traje
od 10. rujna 2016. u 00:00 sati
do 11. rujna 2016. u 19:00 sati.
Zabrana izborne promidžbe za glasovanje u inozemstvu traje
od 9. rujna 2016. u 00:00 sati
do 11. rujna 2016. u 19:00 sati
(članak 28. stavak 2. i članak 80. stavak 2. Zakona).
8. Izborna povjerenstva izbornih jedinica za područje Republike Hrvatske objavit će koja su biračka mjesta određena s naznakom koji će birači glasovati na pojedinim biračkim mjestima najkasnije 10 dana prije dana održavanja izbora, dakle
31.