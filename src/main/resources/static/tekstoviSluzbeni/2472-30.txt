 markica
Članak 87.
(1) Ministarstvo financija će sukladno propisima kojima se uređuje područje javne nabave ugovoriti tiskanje markica osobom (u daljnjem tekstu: tiskara) koja osigurava poseban način zaštite kakav se koristi pri tiskanju vrijednosnica.
(2) Ugovorom između Ministarstva financija i tiskare uredit će se oblik, veličina, sadržaj i druga obilježja koja imaju markice, njihova jedinična cijena, vrsta papira za tiskanje markica, odnosi između Ministarstva financija i tiskare glede planiranih potreba i naručenih količina markica, mjesto i način predaje tiskanih markica Ministarstvu financija, međusobno izvješćivanje i vođenje evidencija te nadzor pri izradi markica.
Podnošenje zahtjeva za tiskanje markica
Članak 88.
(1) Trošarinski obveznik duhanskih prerađevina podnosi zahtjev za tiskanje duhanskih markica Središnjem uredu nakon ispunjenja uvjeta propisanih trošarinskim propisima i drugim posebnim propisima.
(2) Zahtjev za tiskanje markica iz stavka 1. ovoga članka podnosi se na Obrascu ZT-DM jednom mjesečno, i to do 20. dana u tekućem mjesecu za sljedeći mjesec. Obrazac ZT-DM tiskan je u Prilogu 29 ovoga Pravilnika i njegov je sastavni dio.
(3) Ukoliko trošarinski obveznik prvi puta podnosi zahtjev za tiskanje markica iz stavka 1. ovoga članka dužan ga je podnijeti najkasnije 30 dana prije podnošenja zahtjeva za preuzimanje duhanskih markica za označavanje duhanskih prerađevina iz članka 90. ovoga Pravilnika.
(4) Ukoliko trošarinski obveznik podnosi zahtjev za tiskanje markica iz stavka 1. ovoga članka kojim se traži količina markica veća od uobičajenih, isti se podnosi do 30 dana prije podnošenja zahtjeva za preuzimanje duhanskih markica za označavanje duhanskih prerađevina iz članka 90. ovoga Pravilnika.
(5) Naručivanje markica neće se izvršiti bez dostavljenog dokaza podnositelja zahtjeva o izvršenoj uplati naknade za tiskarsku vrijednost markica po ispostavljenom predračunu.
(6) Podnositelji zahtjeva za tiskanje markice ne smiju preuzimati markice izravno od tiskare.
Rukovanje markicama iz glavnog i pomoćnog trezora
Članak 89.
(1) Izdavanje markica iz glavnog trezora obavljaju rukovatelji glavnog trezora.
(2) Iz glavnog trezora markice izravno preuzimaju trošarinski obveznici duhanskih prerađevina, osim ovlaštenog držatelja trošarinskog skladišta – proizvođača koji preuzima markice sukladno stavku 7. ovoga članka.
(3) Iz glavnog trezora markice se izravno isporučuju u pomoćni trezor koji je smješten kod ovlaštenog držatelja trošarinskog skladišta – proizvođača.
(4) Ovlašteni držatelj trošarinskog skladišta – proizvođač mora osigurati odgovarajući prostor za pohranu i distribuciju markica u pomoćnom trezoru, kao i za smještaj rukovatelja pomoćnog trezora.
(5) U pomoćnom trezoru smještaju se i markice drugih država članica te markice trećih država ili trećih teritorija (u daljnjem tekstu: markice drugih država), uz uvjet da se smještaju odvojeno od duhanskih markica Ministarstva financija Republike Hrvatske.
(6) Otpremu markica od glavnog do pomoćnog trezora može obavljati ovlašteni držatelj trošarinskog skladišta – proizvođač samo u pratnji jednog od rukovatelja pomoćnog trezora.
(7) Izdavanje markica za označavanje duhanskih prerađevina koje se proizvode u Republici Hrvatskoj iz pomoćnog trezora ovlaštenom držatelju trošarinskog skladišta – proizvođaču obavljaju rukovatelji pomoćnog trezora.
(8) Rukovatelji glavnog trezora vode evidenciju o naručenim i preuzetim markicama od tiskare i isporučenim markicama.
(9) Rukovatelji pomoćnog trezora vode evidenciju o preuzetim markicama iz glavnoga trezora i isporučenim markicama ovlaštenom držatelju trošarinskog skladišta – proizvođaču, kao i evidenciju o preuzetim i isporučenim markicama drugih država.
(10) Rukovatelji glavnog, odnosno pomoćnog trezora dužni su prije izdavanja markica provjeriti da li je izvršeno plaćanje trošarine obračunate sukladno odredbama Zakona. Markice se ne mogu izdati u slučaju postojanja dospjele, a neplaćene trošarine.
(11) Rukovatelji