8 23.01.2015 Pravilnik o provedbi modela poticanja proizvodnje u ribarstvu
MINISTARSTVO POLJOPRIVREDE
193
Na temelju članka 59. stavka 2. Zakona o morskom ribarstvu (»Narodne novine«, broj 81/2013, 14/2014 i 152/2014) ministar poljoprivrede donosi
PRAVILNIK
O PROVEDBI MODELA POTICANJA PROIZVODNJE U RIBARSTVU
I. OPĆE ODREDBE
Članak 1.
Ovim se Pravilnikom propisuju uvjeti, kriteriji i način ostvarivanja prava na dodjelu potpore kroz provedbu modela poticanja proizvodnje u ribarstvu.
Definicije
Članak 2.
Pojmovi korišteni u ovome Pravilniku imaju sljedeće značenje:
1. Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja) – tijelo nadležno za isplatu novčanih sredstava dodijeljenih temeljem ovog Pravilnika.
2. Korisnik – svaka fizička ili pravna osoba koja zadovolji uvjete ovog Pravilnika.
3. Ministar – čelnik središnjeg tijela državne uprave koje je nadležno za poslove ribarstva.
4. Ministarstvo poljoprivrede (u daljnjem tekstu: Ministarstvo) – središnje tijelo državne uprave nadležno za poslove ribarstva.
5. Uprava ribarstva – unutarnja ustrojstvena jedinica Ministarstva poljoprivrede nadležna za poslove ribarstva.
Članak 3.
(1) Potpora sukladno ovom Pravilniku podrazumijeva dodjelu bespovratnih novčanih sredstava iz državnog proračuna Republike Hrvatske za poticanje proizvodnje u ribarstvu.
(2) Potpora se provodi sukladno Ugovoru o pristupanju Republike Hrvatske Europskoj uniji (točka 4. Priloga IV, sukladno članku 16.) (»Narodne novine« Međunarodni ugovori, br. 2/2012 i 9/2013) sukladno kojem je Ministarstvo u propisanom roku dostavilo Europskoj komisiji popis postojećih državnih potpora u ribarstvu koje će se provoditi do zaključno 30. lipnja 2016. godine.
Odluka o raspoređivanju i korištenju sredstava
Članak 4.
(1) Odluku o raspoređivanju i korištenju novčanih sredstava namijenjenih za dodjelu potpore temeljem ovog Pravilnika donosi ministar na godišnjoj razini za tekuću godinu te istom obuhvaća fiskalnu godinu u kojoj se novčana sredstva isplaćuju za posljednje obračunsko razdoblje prethodne godine i tri obračunska razdoblja tekuće godine.
(2) Odluku iz stavka 1. ovoga članka ministar donosi najkasnije do 1. svibnja za tekuću kalendarsku godinu.
Poticane kategorije proizvodnje i proizvodi
Članak 5.
(1) Model poticanja proizvodnje u ribarstvu obuhvaća poticaje za proizvodnju u ribarstvu, i to:
a) za slatkovodnu ribu I. skupine (šaran, amur, tolstolobik, linjak, smuđ, som i štuka),
b) za slatkovodnu ribu II. skupine (pastrva),
c) za autohtone vrste bijele morske ribe (komarča, lubin, pic i zubatac),
d) za školjke (dagnje i kamenice),
e) za mlađ autohtonih vrsta bijele morske ribe (mlađ komarče, lubina, pica i zubaca iz mrijesta domaćih autohtonih matičnih stokova do mase 20 g/kom) (u daljnjem tekstu: riblja mlađ),
f) za malu plavu ribu (srdela, inćun i papalina),
g) za pripremljene i prerađene proizvode ribarstva od domaćeg ulova male plave ribe i od domaćeg uzgoja slatkovodnih riba i autohtonih vrsta bijele morske ribe i školjkaša (u daljnjem tekstu: riblji proizvodi).
(2) Riblji proizvodi obuhvaćaju pružene filete, smotane filete, očišćenu srdelu ili inćuna i pastu od srdele ili inćuna, riblje konzerve i polutrajne riblje proizvode – marinada i dimljeni fileti, slana i dimljena riba te panirani proizvodi.
(3) Svi riblji proizvodi za koje je moguće ostvariti poticaj moraju biti gotovi proizvodi, namijenjeni isključivo ljudskoj konzumaciji i označeni sukladno propisima o uređenju tržišta proizvodima ribarstva i akvakulture te o informiranju potrošača o hrani.
(4) Svi proizvodi iz poticanih kategorija proizvodnje za koje se traži poticaj, moraju biti prodani te potjecati iz vlastite proizvodnje korisnika, izuzev proizvodi za kategoriju slatkovodne ribe II. skupine.
Korisnici
Članak 6.
(1) Za poticaje iz članka 5. stavka 1. točki a.– e. ovoga Pravilnika korisnik mora biti fizička ili pravna osoba – ovlaštenik povlastice za uzgoj morske ribe i drugih morskih organizama i/ili