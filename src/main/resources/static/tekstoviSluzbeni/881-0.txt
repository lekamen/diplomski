43 17.04.2015 Pravilnik o izmjenama i dopunama Pravilnika o visini naknade za sakupljanje, preradu i spaljivanje nusproizvoda životinjskog podrijetla koji nisu za prehranu ljudi
MINISTARSTVO POLJOPRIVREDE
882
Na temelju članka 71. stavka 4., članka 104. stavka 2. i članka 135. stavka 2. Zakona o veterinarstvu (»Narodne novine«, broj 82/2013 i 148/2013) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O VISINI NAKNADE ZA SAKUPLJANJE, PRERADU I SPALJIVANJE NUSPROIZVODA ŽIVOTINJSKOG PODRIJETLA KOJI NISU ZA PREHRANU LJUDI
Članak 1.
U Pravilniku o visini naknade za sakupljanje, preradu i spaljivanje nusproizvoda životinjskog podrijetla koji nisu za prehranu ljudi (»Narodne novine«, broj 106/2013) u članku 1. stavku 1. iza riječi: »K2)» briše se točka i dodaju se riječi: »te sadržaj komercijalnog dokumenta koji prati pošiljke nusproizvoda na području Republike Hrvatske.«.
Članak 2.
U članku 2. točka 5. briše se.
Članak 3.
U članku 3. stavku 3. podstavak 1. briše se.
Članak 4.
Naslov iznad članka 5. mijenja se i glasi: »Visina naknade za skupljanje, preradu i spaljivanje lešina životinja«.
Članak 5. mijenja se i glasi:
»Visina naknade za sakupljanje, preradu i spaljivanje lešina životinja kao nusproizvoda K1 ili K2 za:
1. sakupljanje lešina životinja iznosi 1,40 kn po kilogramu nusproizvoda,
2. preradu i spaljivanje lešina životinja iznosi 1,25 kn po kilogramu nusproizvoda.«.
Članak 5.
Iza članka 10. dodaje se naslov iznad članka i članak 10.a koji glase:
»Komercijalni dokument koji prati pošiljke nusproizvoda na području Republike Hrvatske
Članak 10.a.
(1) Koncesionar odnosno pravna ili fizička osoba iz članka 6. stavka 1. ovoga Pravilnika obvezni su za pošiljke nusproizvoda koje se prevoze na području Republike Hrvatske ispuniti komercijalni dokument putem računalne aplikacije Ministarstva te na mjestu otpreme ispisati tri primjerka komercijalnog dokumenta od kojih jedan ostaje pošiljatelju, jedan prati pošiljku nusproizvoda prilikom prijevoza, a jedan se dostavlja primatelju.
(2) Komercijalni dokument iz stavka 1. ovoga članka izrađen je u skladu s Prilogom VIII. poglavljem III. stavkom 6. točkom (f) Uredbe (EU) br. 142/2011 i člankom 21. stavkom 3. podstavkom 2. Uredbe (EZ) br. 1069/2009.«.
Članak 6.
Ovaj Pravilnik stupa na snagu 1. svibnja 2015. godine.
Klasa: 011-02/15-01/03
Urbroj: 525-10/0532-15-5
Zagreb, 24. ožujka 2015.
Ministar Tihomir Jakovina, v. r.
