poslove za koje nije ovlašten.
(7) Protiv rješenja o ukidanju odnosno poništenju ovlaštenja iz stavka 1. ovoga članka nije dozvoljena žalba, ali se može pokrenuti upravni spor.
Članak 88.
(1) Ovlašteno tijelo za ocjenjivanje sukladnosti izdaje ocjene o sukladnosti nakon provedenog postupka ocjenjivanja sukladnosti, sukladno odredbama ovog Zakona, provedbenih propisa, važećim propisima kojima se uređuju tehnički zahtjevi za proizvode i ocjenjivanje sukladnosti i pravilima struke te je dužno pri tome obavljati svoje poslove stručno, samostalno, neovisno i nepristrano.
(2) Ovlašteno tijelo za ocjenjivanje sukladnosti dužno je voditi evidenciju o izdanim ocjenama o sukladnosti za opremu iz članka 85. stavka 1. ovoga Zakona.
Članak 89.
Ministar donosi pravilnik o:
– tehničkim zahtjevima za opremu i sredstva u protuminskom djelovanju te uvjetima i načinu ocjenjivanja sukladnosti
– uvjetima za obavljanje poslova ocjenjivanja sukladnosti, obuci i načinu izdavanja ocjene o sukladnosti za timove vodič-pas za detekciju mina.
11. INFORMIRANJE I EDUKACIJA O OPASNOSTIMA OD MES-a, NUS-a I NJIHOVIH DIJELOVA
Članak 90.
(1) Ured za razminiranje Vlade Republike Hrvatske koordinira, a HCR u suradnji s tijelima državne uprave, jedinica lokalne i područne (regionalne) samouprave, civilnog sektora i lokalnim stanovništvom kontinuirano provodi informiranje i edukaciju o opasnostima od MES-a, NUS-a i njihovih dijelova.
(2) Predstavnici tijela državne uprave, jedinica lokalne i područne (regionalne) samouprave, civilnog sektora, javnih službi i lokalnog stanovništva, na područjima zagađenim MES-om, NUS-om i njihovim dijelovima, omogućit će HCR-u provođenje programa aktivnosti informiranja i edukacije o opasnostima od MES-a i NUS-a i njihovih dijelova.
Članak 91.
Ministarstvo provodi informiranje i edukaciju o opasnostima od EOR-a sukladno svojem planu i programu.
Članak 92.
Informiranje i edukacija se odvija kroz javno informiranje putem medija, stručnih predavanja usmjerenih prema rizičnim skupinama te sudjelovanjem na raznim javnim događanjima na lokalnoj i nacionalnoj razini putem kojih se građane informira o opasnosti od MES-a, NUS-a i njihovih dijelova te ih se potiče na odgovorno ponašanje s ciljem smanjenja rizika od stradavanja.
Članak 93.
(1) Informiranje i edukaciju o opasnostima od MES-a, NUS-a i njihovih dijelova, kao i informiranje šire javnosti provode osposobljeni djelatnici HCR-a i službenici Ministarstva.
(2) Djelatnici HCR-a osposobljavaju se za obavljanje poslova iz stavka 1. ovoga članka putem stručnih radionica čiju je provedbu dužan osigurati ravnatelj HCR-a, najmanje jednom godišnje.
Članak 94.
Tijekom obavljanja poslova tehničkog izvida i/ili razminiranja osposobljeni djelatnici HCR-a i službenici Ministarstva provode informiranje lokalnog stanovništva na čijem području se obavljaju poslovi razminiranja.
12. POMOĆ OSOBAMA STRADALIMA OD EOR-a
Članak 95.
(1) Osobama stradalima od EOR-a će se na prikladan način, u skladu s primjenjivim međunarodnim konvencijama, međunarodnim humanitarnim pravom i ljudskim pravima, putem međuresorne suradnje, pružati pomoć prilagođena dobi i spolu, uključujući liječničku skrb, rehabilitaciju i psihološku podršku te će se nastojati osigurati njihova društvena i gospodarska uključenost.
(2) Osobama koje su kao civilne žrtve stradale od EOR-a pomoć će se pružati sukladno propisima kojima se uređuje zaštita vojnih i civilnih žrtava rata dok djelatnici na poslovima protuminskog djelovanja pravo na pomoć u slučaju stradavanja ostvaruju sukladno odredbama ovoga Zakona.
Članak 96.
(1) Radi obavljanja poslova pružanja pomoći osobama stradalim od EOR-a Vlada Republike Hrvatske osniva Koordinacijsko tijelo za pomoć osobama stradalim od EOR-a.
(2) Koordinacijsko tijelo iz stavka 1. ovoga članka sastavljeno je od predstavnika Ureda za razminiranje Vlade Republike Hrvatske, Ministarstva i ministarstava nadležnih za poslove zdravlja, branitelja, HCR-a, Hrvatskog zavoda za mirovinsko osiguranje, Hrvatskog zavoda za