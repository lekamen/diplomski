46 24.04.2015 Odluka o stavljanju izvan snage Odluke o potvrđivanju Konačne liste vlasnika špekulativnih zaliha šećera
VLADA REPUBLIKE HRVATSKE
909
Na temelju članka 30. stavka 3. Zakona o Vladi Republike Hrvatske (»Narodne novine«, br. 150/2011 i 119/2014) i članka 17. stavka 2. Uredbe o mjerama i naknadama za prekomjerne i špekulativne zalihe poljoprivrednih i prehrambenih proizvoda i proizvoda iz sektora šećera (»Narodne novine«, br. 77/2013 i 17/2015), Vlada Republike Hrvatske je na sjednici održanoj 23. travnja 2015. godine donijela
ODLUKU
O STAVLJANJU IZVAN SNAGE ODLUKE O POTVRĐIVANJU KONAČNE LISTE VLASNIKA ŠPEKULATIVNIH ZALIHA ŠEĆERA
I.
Danom stupanja na snagu ove Odluke stavlja se izvan snage Odluka o potvrđivanju Konačne liste vlasnika špekulativnih zaliha šećera (»Narodne novine«, broj 35/2015).
II.
Ova Odluka stupa na snagu prvoga dana od dana objave u »Narodnim novinama«.
Klasa: 022-03/15-04/150
Urbroj: 50301-05/25-15-2
Zagreb, 23. travnja 2015.
Predsjednik Zoran Milanović, v. r.
