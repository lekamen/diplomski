 Vozna okna dizala ne smiju sadržavati nikakve cjevovode, električne instalacije ili uređaje, osim onih potrebnih za ispravan rad i sigurnost dizala.
POGLAVLJE II. OBVEZE GOSPODARSKIH SUBJEKATA
Članak 7.
Obveze ugraditelja
(1) Prilikom stavljanja dizala na tržište, ugraditelji moraju osigurati da je dizalo projektirano, proizvedeno, ugrađeno i ispitano u skladu s bitnim zdravstvenim i sigurnosnim zahtjevima utvrđenima u Prilogu I. ovoga Pravilnika.
(2) Ugraditelji moraju sastaviti tehničku dokumentaciju i provesti odgovarajući postupak ocjenjivanja sukladnosti iz članka 16. ovoga Pravilnika ili osigurati njegovo provođenje.
(3) Kad je postupkom ocjenjivanja sukladnosti iz članka 16. ovoga Pravilnika dokazana sukladnost dizala s propisanim bitnim zdravstvenim i sigurnosnim zahtjevima, ugraditelj mora sastaviti EU izjavu o sukladnosti i osigurati da ona bude priložena uz dizalo i stavlja oznaku CE.
(4) Ugraditelj mora čuvati tehničku dokumentaciju, EU izjavu o sukladnosti i, prema potrebi, odluku (odluke) o odobrenju, 10 godina nakon što je dizalo stavljeno na tržište.
(5) Kad to smatraju prikladnim s obzirom na rizik koji predstavlja dizalo, a kako bi zaštitili zdravlje i sigurnost korisnika, ugraditelji moraju istražiti i, ako je to potrebno, voditi knjigu pritužbi i registar nesukladnih dizala.
(6) Ugraditelji osiguravaju da je na dizalima označena vrsta, serija ili serijski broj ili bilo koji drugi identifikacijski element.
(7) Ugraditelji navode na dizalu svoje ime, registrirano trgovačko ime ili registriranu trgovačku oznaku i poštansku adresu na kojoj ih se može kontaktirati. Adresa mora sadržavati jedinstveno mjesto na kojem se ugraditelja može kontaktirati. Kontaktni podaci moraju biti na hrvatskom jeziku.
(8) Ugraditelji moraju osigurati da uz dizalo dolaze upute iz Priloga I. točke 6.2, na hrvatskom jeziku koje moraju biti jasne, razumljive i shvatljive, kao i i svako drugo označivanje.
(9) Ugraditelji koji smatraju ili imaju razloga vjerovati da dizalo koje su stavili na tržište nije u skladu s ovim Pravilnikom, bez odgode moraju poduzeti korektivne mjere kako bi uskladili spomenuto dizalo. Nadalje, kad dizalo predstavlja opasnost, ugraditelji o tome bez odgode moraju obavijestiti nadležno inspekcijsko tijelo, navodeći detalje, posebno o nesukladnosti i o svim poduzetim korektivnim mjerama.
(10) Na obrazložen zahtjev nadležnog inspekcijskog tijela ugraditelji moraju dostaviti tom tijelu sve podatke i dokumentaciju u papirnatom ili elektroničkom obliku koji su potrebni za dokazivanje sukladnosti dizala s ovim Pravilnikom na hrvatskom jeziku.
(11) Na zahtjev nadležnog inspekcijskog tijela ugraditelji moraju surađivati s njim u svakoj poduzetoj radnji kako bi se uklonio rizik koji predstavljaju dizala koja su stavili na tržište.
Članak 8.
Obveze proizvođača
(1) Kad stavljaju svoje sigurnosne komponente za dizala na tržište, proizvođači moraju osigurati da su projektirane i proizvedene u skladu s člankom 5. stavkom 2. ovoga Pravilnika.
(2) Proizvođači moraju pripremiti traženu tehničku dokumentaciju i provesti odgovarajući postupak ocjenjivanja sukladnosti iz članka 15. ovoga Pravilnika ili osigurati njegovu provedbu.
(3) Kad je postupkom ocjenjivanja sukladnosti iz članka 15. ovog Pravilnika dokazana sukladnost sigurnosne komponente za dizala s primjenjivim bitnim zdravstvenim i sigurnosnim zahtjevima, proizvođači moraju sastaviti EU izjavu o sukladnosti, osigurati da ona bude priložena uz sigurnosnu komponentu za dizala i stavljaju oznaku CE.
(4) Proizvođači moraju čuvati tehničku dokumentaciju, EU izjavu o sukladnosti i, prema potrebi, odluku (odluke) o odobrenju, 10 godina nakon što je sigurnosna komponenta za dizala stavljena na tržište.
(5) Proizvođači moraju osigurati da se provode postupci za očuvanje sukladnosti serijske proizvodnje s ovim Pravilnikom. Na odgovarajući način uzimaju se u obzir promjene u oblikovanju ili značajkama proizvoda te promjene u usklađenim normama ili drugim tehničkim specifikacijama s