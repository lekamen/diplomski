 regionalni razvoj te predsjednika partnerskog vijeća statističke regije.
Članovi podvijeća
Članak 11.
(1) Članovi podvijeća su članovi partnerskog vijeća statističke regije koji su predstavnici jedinica područne (regionalne) samouprave koje su inicirale ustrojavanje podvijeća.
(2) U slučaju iz stavka 1. ovoga članka, predstavnike središnjih tijela državne uprave i drugih javnih tijela središnje razine, posebno bitnih za razvoj područja za koje se ustrojava podvijeće, određuje ministar nadležan za regionalni razvoj na temelju rezultata poziva za imenovanje iz članka 9. stavka 5. ove Uredbe, posebno vodeći brigu o veličini podvijeća i potrebi predstavljenosti različitih upravnih područja.
Sastav partnerskih vijeća za područje županije
Članak 12.
(1) U radu partnerskog vijeća za područje županije sudjeluju predstavnici:
– regionalne (područne) samouprave i regionalnih koordinatora
– velikih gradova s područja županije
– manjih gradova i općina s područja županije
– visokoškolskih ustanova, pružatelja obrazovnih usluga i usluga osposobljavanja te istraživačkih centara
– gospodarskih i socijalnih partnera s područja županije
– organizacija civilnog društva s područja županije.
(2) Partnersko vijeće za područje županije ima najmanje 20, a najviše 35 članova i sastavlja se sukladno načelu ravnomjerne predstavljenosti partnera pri čemu ni jedan sektor ne smije imati natpolovičnu većinu članova u partnerskom vijeću.
(3) Članove partnerskih vijeća za područje županije imenuje župan na prijedlog regionalnog koordinatora.
(4) Članovi partnerskog vijeća za područje županije doprinose strateškom planiranju razvoja županije, sudjelujući u partnerskim konzultacijama tijekom izrade i provedbe županijske razvojne strategije.
Sastav partnerskih vijeća za urbana područja
Članak 13.
(1) U radu partnerskog vijeća za urbano područje sudjeluju predstavnici:
– svih jedinica lokalne samouprave koje čine urbano područje;
– županije i regionalnog koordinatora;
– drugih javnih tijela čije je sudjelovanje značajno za razvoj urbanog područja;
– visokoškolskih ustanova, pružatelja obrazovnih usluga i usluga osposobljavanja te istraživačkih centara;
– gospodarskih i socijalnih partnera, uključujući istaknute organizacije gospodarskih i socijalnih partnera te predstavnike gospodarskih i obrtničkih komora ili poslovnih udruženja iz urbanog područja;
– organizacija civilnog društva, posebno iz područja zaštite okoliša, promicanja socijalne uključenosti, jednakosti među spolovima i nediskriminacije, zaštite prava nacionalnih manjina uzimajući u obzir geografsku i tematsku pokrivenost, sposobnost upravljanja, stručnost i inovativne pristupe.
(2) Partnersko vijeće za urbano područje sastavlja se sukladno načelu ravnomjerne predstavljenosti partnera iz svih jedinica koje čine urbano područje pri čemu ni jedan sektor ne smije imati natpolovičnu većinu članova u partnerskom vijeću.
(3) Članove partnerskih vijeća za urbano područje imenuje gradonačelnik jedinice lokalne samouprave koja je nositelj izrade strategije razvoja urbanog područja uz prethodno pribavljeno mišljenje izvršnog tijela svih jedinica lokalne samouprave s urbanog područja ako urbano područje čini dvije i više jedinica lokalne samouprave.
(4) Članovi partnerskog vijeća za urbano područje doprinose strateškom planiranju razvoja urbanog područja, sudjelujući u partnerskim konzultacijama tijekom izrade i provedbe razvojne strategije.
Djelokrug rada partnerskih vijeća
Članak 14.
(1) Partnersko vijeće je savjetodavno tijelo putem kojeg se osigurava ostvarenje načela partnerstva u pripremi i praćenju provedbe planskih dokumenta politike regionalnoga razvoja, u pripremi izvješća o napretku u provedbi tih dokumenata te u njihovom vrednovanju.
(2) Tijelo odgovorno za pripremu planskog dokumenta uključuje u svoj rad partnersko vijeće i to prilikom analize i identifikacije potreba razvoja, određivanja i odabira prioriteta i s njima povezanih ciljeva, dodjeljivanja sredstava, utvrđivanja pokazatelja ostvarenja