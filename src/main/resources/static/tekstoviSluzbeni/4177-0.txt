61 06.07.2016 Uredba o osnivanju prava građenja na šumama i šumskom zemljištu u vlasništvu Republike Hrvatske
VLADA REPUBLIKE HRVATSKE
1526
Na temelju članka 57.a stavka 5. Zakona o šumama (»Narodne novine«, br. 140/05, 82/06, 129/08, 80/10, 124/10, 25/12, 68/12, 148/13 i 94/14), Vlada Republike Hrvatske je na sjednici održanoj 8. lipnja 2016. godine donijela
UREDBU
O OSNIVANJU PRAVA GRAĐENJA NA ŠUMAMA I ŠUMSKOM ZEMLJIŠTU U VLASNIŠTVU REPUBLIKE HRVATSKE
I. OPĆE ODREDBE
Predmet i primjena Uredbe
Članak 1.
(1) Ovom Uredbom propisuje se postupak i mjerila za osnivanje prava građenja na šumama i na šumskom zemljištu u vlasništvu Republike Hrvatske kojima gospodari trgovačko društvo Hrvatske šume d.o.o. u svrhu izgradnje golf igrališta i kampa čija je gradnja prema prostornom planu planirana izvan građevinskog područja.
(2) Ovom Uredom uređuje se postupak iz stavka 1. ovoga članka koji se provodi i u kojem sudjeluju središnja tijela državne uprave, jedinice lokalne i područne (regionalne) samouprave i druge pravne i fizičke osobe čija prava, obveze i ovlaštenja proizlaze iz propisa koji uređuju područje šumarstva, te iz posebnih propisa kojima se uređuje područje turizma i područje prostornog uređenja i gradnje, pri čemu se uređuju i mjerila prema kojima se osniva pravo građenja iz ove Uredbe.
Nositelj prava građenja
Članak 2.
(1) Nositelj prava građenja može biti pravna i fizička osoba, koja obavlja ili koja će obavljati djelatnost na golf igralištu i/ili u kampu.
(2) Pravo građenja u svrhu izgradnje objekta je pravo kojim se šuma i šumsko zemljište u vlasništvu Republike Hrvatske daje na korištenje nositelju prava građenja koji na tom zemljištu ima ovlasti i dužnosti plodouživatelja.
Općenito o mjerilima za golf igralište i kamp
Članak 3.
Minimalni standardi, sadržaji i uvjeti za golf igralište i kamp, čija je izgradnja prostornim planom planirana u šumama i na šumskom zemljištu u vlasništvu Republike Hrvatske izvan građevinskog područja, određeni su posebnim propisima.
Pojmovi
Članak 4.
(1) Pojedini pojmovi u smislu ove Uredbe imaju sljedeće značenje:
1. »objekt« su golf igralište i kamp čija je izgradnja prostornim planom planirana u šumama i na šumskom zemljištu u vlasništvu Republike Hrvatske izvan građevinskog područja
2. »osnivač prava građenja« je Republika Hrvatska kao vlasnik šuma i šumskog zemljišta na kojem je osnovano pravo građenja u svrhu izgradnje golf igrališta i kampa čija je gradnja prema prostornom planu planirana izvan građevinskog područja
3. »Ministarstvo« je središnje tijelo državne uprave nadležno za poslove šumarstva
4. »ministar« je čelnik središnjeg tijela državne uprave nadležnog za poslove šumarstva
5. »naknada« je iznos koji se plaća za prenesena ili ograničena prava nad šumom i šumskim zemljištem te privremeno zauzetim šumskim zemljištem, koja se sastoji od naknade za šume, naknade za šumsko zemljište i naknade za smanjenje općekorisnih funkcija šuma
6. »privremeni obračun« je iznos naknade obračunat za cijelu površinu određenu za osnivanje prava građenja u svrhu izgradnje objekta, koji je kod izrade obračuna uzeo kao pretpostavku potpuno uništenje općekorisne funkcije šuma na cijeloj površini određenoj za osnivanje prava građenja, iz čega proizlazi obračun s maksimalnim novčanim iznosom naknade koju je moguće obračunati sukladno posebnom propisu
7. »konačni obračun« je iznos naknade, isti ili manji od privremenog obračuna, koji se dobije nakon što se privremeni obračun uskladi s planiranim zahvatom u prostoru sukladno lokacijskoj dozvoli za izgradnju objekta
8. »nositelj prava građenja« je osoba u čiju je korist to pravo osnovano ili je na nju preneseno
9. »plodouživatelj« je nositelj prava plodouživanja samo s onim ovlastima i dužnostima opisanim i uređenim zakonom kojim je uređeno područje vlasništva i drugih stvarnih prava, a koje nisu u suprotnosti s odredbama Zakona o šumama, ove Uredbe, i ugovora o osnivanju prava građenja sklopljenog sukladno ovoj Uredbi
10. »program« je šumskogospodarski