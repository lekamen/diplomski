11 30.01.2015 Dopuna Odluke o troškovima postupka pred Vijećem sportske arbitraže Hrvatskog olimpijskog odbora
HRVATSKI OLIMPIJSKI ODBOR
236
Na temelju čl. 52 Zakona o sportu (»Narodne novine« broj 71/06, 150/08, 124/10, 124/11, 86/12 i 94/13) i članka 73. Statuta Hrvatskog olimpijskog odbora (broj 916/12), na prijedlog Vijeća Hrvatskog olimpijskog odbora sa 30. sjednice održane 3. prosinca 2014. Skupština Hrvatskog olimpijskog odbora na svojoj 39. sjednici održanoj 29. prosinca 2014. donosi
DOPUNA ODLUKE
O TROŠKOVIMA POSTUPKA PRED VIJEĆEM SPORTSKE ARBITRAŽE HRVATSKOG OLIMPIJSKOG ODBORA
Članak 1.
U čl. 3. Odluke o troškovima postupka pred Vijećem sportske arbitraže Hrvatskog olimpijskog odbora broj 966 od 25. svibnja 1999. (dalje u tekstu »Odluka«) dodaje se stavak 3. koji glasi:
»Na zahtjev stranke koja je uspjela u postupku pred Vijećem sportske arbitraže Hrvatskog olimpijskog odbora odredit će se naknada troškova postupka na teret suprotne strane uz odgovarajuću primjenu Zakona o parničnom postupku.«
Članak 2.
Ostale odredbe Odluke ostaju nepromijenjene.
Ova odluka objavljuje se u »Narodnim novinama«, te stupa na snagu 8 dana od objave.
Broj: 1260/14
Zagreb, 30. prosinca 2014.
Predsjednik Hrvatskog olimpijskog odbora dr. sc. Zlatko Mateša, v. r.
