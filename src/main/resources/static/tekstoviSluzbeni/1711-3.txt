1. istoga Zakona pravo služnosti na nekretnini osniva se uknjižbom toga prava u zemljišnoj knjizi kao tereta na postojećoj nekretnini, osim ako zakon omogućuje da se služnost osnuje drugačije.
Iz navedenog slijedi kao nesporno da tužitelj kao pravni sljednik trgovačkog društva DCM d.o.o. nije stekao pravo služnosti polaganja kabela na trasi DTK 021 U00 Pujanke pa je stoga pravilno utvrđeno u provedenom postupku da tužitelj koristi izgrađenu kabelsku kanalizaciju na predmetnoj trasi kabelske kanalizacije bez zaključenih pojedinačnih ugovora s infrastrukturnim operatorom. Radi toga je tuženik, na temelju ovlasti iz Zakona o elektroničkim komunikacijama i Pravilnika o potvrdi i naknadi za pravo puta, pravilno postupio kada je donio osporeno rješenje.
Prema ocjeni ovog Suda prigovori tužitelja da činjenično stanje u provedenom postupku nije pravilno i u potpunosti utvrđeno te da ni materijalno pravo nije pravilno primijenjeno nisu osnovani i stoga nisu doveli u sumnju zakonitost osporenog rješenja.
Trebalo je stoga na temelju članka 57. stavka 1. Zakona o upravnim sporovima (»Narodne novine«, broj: 20/10., 143/12. i 152/14.) odlučiti kao u izreci.
Odluka o objavi presude temelji se na članku 14. stavku 8. ZEK-a.
Broj: UsII-22/12-15
Zagreb, 29. lipnja 2015.
Predsjednica vijeća mr. sc. Mirjana Juričić, v. r.
