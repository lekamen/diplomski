ZPP-a, preinači prvostupanjsku presudu, već je isti temeljem odredbe sadržane u čl. 370. ZPP-a, bio dužan ukinuti prvostupanjsku odluku i predmet vratiti na ponovno suđenje.«
5. Podnositelj Ustavnom sudu predlaže odgodu izvršenja osporene presude do donošenja odluke o ustavnoj tužbi, te podredno usvajanje ustavne tužbe i ukidanje osporene presude.
IV. OCJENA USTAVNOG SUDA
6. Člankom 67. stavkom 2. Ustavnog zakona određeno je:
»Članak 67.
(...)
Na prijedlog podnositelja ustavne tužbe Ustavni sud može odgoditi ovrhu do donošenja odluke, ako bi ovrha prouzročila podnositelju tužbe štetu koja bi se teško mogla popraviti, a odgoda nije suprotna javnom interesu niti bi se odgodom nanijela nekome veća šteta.«
7. U slučaju podnositelja riječ je o složenom predmetu kojeg Ustavni sud potrebnim smatra razmotriti i u odnosu na stajališta izražena u ovosudnoj odluci broj: U-III-3871/2009 13. svibnja 2010. objavljenoj u »Narodnim novinama« broj 68/10., o kojima nije moguće meritorno odlučiti bez uvida u spis predmeta. Spis se nalazi pred Vrhovnim sudom Republike Hrvatske radi razmatranja dopuštenosti i osnovanosti revizije podnositelja podnesene protiv osporene presude.
8. Stoga, polazeći od svih navedenih činjenica i smatrajući očitim da odgoda ovrhe u konkretnom slučaju nije suprotna javnom interesu niti bi se tom odgodom nekome nanijela veća šteta, a da bi izvršenje osporene presude podnositelju moglo prouzročiti štetu koja bi se teško mogla popraviti, Ustavni sud prihvatio je prijedlog za odgodu ovrhe osporene presude Visokog trgovačkog suda Republike Hrvatske broj: 25. Pž-10326/13-5 od 5. studenoga 2014.
Riječ je o privremenoj odgodi, koja traje do donošenja odluke Ustavnog suda o dopuštenosti, odnosno osnovanosti ustavne tužbe. Ovo rješenje ni na koji način ne prejudicira odluku o tim pitanjima.
9. Sukladno navedenom, na temelju članka 67. stavka 2. Ustavnog zakona doneseno je rješenje kao u izreci (točke I. i II.).
10. Točka III. ovog rješenja temelji se na članku 29. stavku 1. Ustavnog zakona.
Broj: U-III-312/2015
Zagreb, 19. veljače 2015.
USTAVNI SUD REPUBLIKE HRVATSKE
Predsjednica Vijeća dr. sc. Snježana Bagić, v. r.
