 posebnog odobrenja ispunjava uvjete poslovanja s energentima i proizvodima iz članka 91.a Zakona.
Članak 123.
(1) Korisnik posebnog odobrenja iz članka 121. stavka 2. ovoga Pravilnika (primatelj, odnosno pošiljatelj energenata i proizvoda iz članka 91.a Zakona; u daljnjem tekstu: primatelj/pošiljatelj), prijevoznik ili druga osoba koja unosi u Republiku Hrvatsku ili iznosi iz Republike Hrvatske energente i proizvode iz članka 91.a Zakona dužna je:
1. najkasnije 12 sati prije unosa/iznosa obavijestiti Carinsku upravu – Trošarinski ured za vezu o namjeravanom unosu/iznosu energenata i proizvoda iz članka 91.a Zakona. Obavijest o namjeravanom primitku iz druge države članice ili namjeravanoj otpremi u drugu državu članicu se dostavlja elektroničkom poštom na adresu: ELO@carina.hr popunjavanjem Obrasca O-PL koji je tiskan u Prilogu 53 ovoga Pravilnika i njegov je sastavni dio i
2. omogućiti Carinskoj upravi provjeru i nesmetano obavljanje nadzora nad pošiljkom.
(2) Primjerak poslane obavijesti iz stavka 1. točke 1. ovoga članka mora pratiti energenata i proizvode iz članka 91.a Zakona s dokazom o slanju (ispis obavijesti i poruke poslane elektroničkom poštom) i prema potrebi ista mora biti predočena nadležnim tijelima.
(3) U slučaju ne postupanja prema stavku 1. točki 1. ovoga članka primatelj energenata i proizvoda iz članka 91.a Zakona je dužan bez odlaganja o takvoj pošiljci obavijestiti nadležni carinski ured.
(4) Primatelj/pošiljatelj iz stavka 1. ovoga članka dužan je voditi evidencije o primljenim, otpremljenim, naručenim, isporučenim i uskladištenim energentima i proizvodima iz članka 91.a Zakona po trgovačkom nazivu proizvoda, tarifnoj oznaci iz Kombinirane nomenklature, količinama, pošiljateljima, naručiteljima i kupcima, kao i evidencije o kretanju tih energenata.
(5) Oblik i način vođenja evidencija primatelj/pošiljatelj može sam odabrati pod uvjetom da takav oblik i način osigurava propisane podatke.
(6) Primatelj/pošiljatelj iz stavka 1. ovoga članka dužan je voditi i čuvati evidencije iz stavka 4. ovoga članka i to na način da u svakom trenutku može iskazati stanje, odnosno kretanje energenata i proizvoda iz članka 91.a Zakona. Nadležni carinski ured može u bilo kojem trenutku zatražiti od korisnika posebnog odobrenja uvid u evidenciju, odnosno obvezati korisnika odobrenja na dostavu iste.
Članak 124.
(1) Obveza upisa u registar trošarinskih obveznika i ishođenja posebnog odobrenja za poslovanje s energentima i proizvodima iz članka 91.a Zakona ne odnosi se na osobe koje obavljaju isključivo djelatnost prijevoza tih energenata i proizvoda.
(2) Obveze iz članka 121. do 123. ovoga Pravilnika se ne odnose na energente i proizvode iz članka 91.a Zakona koji se nalaze u carinskom postupku s odgodom ili postupanju.
(3) Obveza obračunavanja i plaćanja trošarine na energente i proizvode iz članka 91.a Zakona nastaje u svakom slučaju kada se utvrdi postupanje protivno odredbama članka 121. do 123 . ovoga Pravilnika, a koje ima za posljedicu nezakonitu proizvodnju, preradu, posjedovanje, skladištenje, promet ili na bilo koji drugi način nezakonito činjenično ili pravno raspolaganje energentima i proizvodima iz članka 123. stavka 1. ovoga Pravilnika. Obračun trošarine vrši se prema iznosu propisanom za plinsko ulje za pogon. Smatra se da su energenti i proizvodi iz članka 91.a Zakona predmet nezakonitog postupanja ako osoba koja postupa s tim energentima i proizvodima ne može dokazati pravilnost stjecanja, posjedovanja i svakog drugog činjeničnog ili pravnog raspolaganja, a iz okolnosti slučaja proizlazi da je s energentima i proizvodima nezakonito postupano.
(4) Iznimno od stavka 3. ovoga članka, obveza obračuna i plaćanja trošarine ne nastaje ako osobe koje unose/iznose energente i proizvode iz članka 91.a Zakona te primatelji/pošiljatelji dokažu da su postupali u dobroj vjeri i da ti energenti i proizvodi u bilo kojem trenutku nisu bili namijenjeni korištenju kao pogonsko gorivo, odnosno gorivo za grijanje.
XIX. ELEKTRIČNA