i granice, označuju se oznakom čistoće plemenite kovine najmanjeg stupnja čistoće.
(3) Predmet od plemenitih kovina koji se sastoji od slitina različitih plemenitih kovina među kojima je jasno uočljiva granica, označivanje čistoće obvezno je na dijelu izrađenom od slitine plemenite kovine koja je najnižeg stupnja čistoće, a ostali dijelovi toga predmeta ne moraju biti označeni. Ako ti ostali dijelovi moraju biti označeni, označuju se oznakom čistoće koju ima slitina od plemenite kovine od koje su ti dijelovi izrađeni.
(4) Kod mješovitih predmeta od plemenitih kovina dopuštena je uporaba neplemenitih kovina i drugih materijala tako da:
1. mora biti jasno uočljiva granica između plemenite kovine i neplemenite kovine odnosno drugih materijala
2. prevlaka od neplemenite kovine ili drugih materijala ne smije izgledati kao prevlaka od plemenitih kovina.
Mješoviti predmeti iz točaka 1. i 2. ovoga stavka koji se sastoje od dijelova plemenitih kovina i dijelova drugih neplemenitih kovina označuju se oznakom čistoće na dijelu izrađenom od plemenite kovine, a dijelovi od neplemenitih kovina koji su sastavni dio predmeta moraju biti označeni oznakom M koju na predmet utiskuje proizvođač odnosno dobavljač.
(5) Za punjenje predmeta od plemenitih kovina ne smiju se koristiti neplemenite kovine ili drugi materijali.
Rješenje o znaku proizvođača odnosno dobavljača
Članak 14.
(1) Rješenje o znaku proizvođača odnosno dobavljača donosi Zavod na zahtjev pravne ili fizičke osobe registrirane za obavljanje djelatnosti proizvodnje i/ili popravka predmeta od plemenitih kovina i srodnih proizvoda odnosno na zahtjev pravne ili fizičke osobe zastupnika, distributera ili uvoznika.
(2) Rješenjem iz stavka 1. ovoga članka Zavod dodjeljuje znak proizvođača odnosno znak dobavljača kojim proizvođač odnosno dobavljač označuje predmete od plemenitih kovina.
(3) Rješenje iz stavka 1. ovoga članka važi pet godina od dana izvršnosti.
(4) Radi izdavanja novog rješenja proizvođač odnosno dobavljač mora podnijeti zahtjev Zavodu najkasnije tri mjeseca prije isteka roka iz stavka 3. ovog članka.
(5) Protiv rješenja iz stavka 1. ovoga članka nije dopuštena žalba ali se može pokrenuti upravni spor.
(6) Zavod može donijeti rješenje iz stavka 1. ovoga članka i na zahtjev člana udruženja umjetnika primijenjenih umjetnosti koji izrađuju umjetničke predmete u postupku i na način propisan za proizvođača odnosno dobavljača predmeta od plemenitih kovina.
Članak 15.
(1) Proizvođač predmeta od plemenitih kovina izradit će žig sa znakom proizvođača koji mu je Zavod dodijelio rješenjem o znaku proizvođača.
(2) Dobavljač predmeta od plemenitih kovina izradit će žig sa znakom dobavljača koji mu je Zavod dodijelio rješenjem o znaku dobavljača.
(3) O znaku proizvođača i dobavljača predmeta od plemenitih kovina Zavod vodi evidenciju.
(4) Matrica i otisak znaka proizvođača i znaka dobavljača predmeta od plemenitih kovina čuvaju se u Zavodu.
(5) Troškove dodjeljivanja znaka proizvođača odnosno dobavljača iz članka 14. ovoga Zakona snosi proizvođač odnosno dobavljač predmeta od plemenitih kovina.
(6) Troškove dodjeljivanja znaka proizvođača odnosno dobavljača predmeta od plemenitih kovina iz stavka 5. ovoga članka te način vođenja evidencije iz stavka 3. ovoga članka propisuje pravilnikom ravnatelj Zavoda.
Članak 16.
(1) Zavod će ukinuti rješenje o znaku proizvođača odnosno rješenje o znaku dobavljača:
1. ako proizvođač odnosno dobavljač prestane ispunjavati uvjete propisane ovim Zakonom i provedbenim propisima
2. ako je proizvođač odnosno dobavljač pravomoćnom sudskom presudom osuđen na kaznu zatvora za kazneno djelo krivotvorenja znakova za označivanje predmeta od plemenitih kovina
3. prestankom proizvođača odnosno dobavljača predmeta od plemenitih kovina
4. ako proizvođač odnosno dobavljač predmeta od plemenitih kovina to zatraži.
(2) Ako Zavod ukine rješenje o znaku proizvođača odnosno rješenje o znaku dobavljača zbog razloga navedenih u stavku 1. ovoga članka, proizvođač odnosno