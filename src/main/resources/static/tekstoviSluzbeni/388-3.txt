 APN.
(4) Uloge u ISGE-u su sljedeće: Administrator sustava, Energetski administrator, Energetski menadžer, Korisnik i Gost.
(5) Način korištenja ISGE-a kao alata za provedbu SGE-a propisan je Metodologijom sustavnog gospodarenja energijom iz Priloga 1 koji je sastavni dio ovog Pravilnika.
III. PRIJELAZNE I ZAVRŠNE ODREDBE
Članak 15.
Ovaj Pravilnik stupa na snagu osmog dana od dana objave u »Narodnim novinama«.
Klasa: 360-01/14-12/14
Urbroj: 531-04-2-15-8
Zagreb, 9. veljače 2015.
Ministrica Anka Mrak-Taritaš, dipl. ing. arh., v. r.
PRILOG 1
METODOLOGIJA SUSTAVNOG GOSPODARENJA ENERGIJOM
1. UVOD
Ovom Metodologijom opisuju se procedure sustavnog gospodarenja energijom, navode se osobe u sustavu i definiraju njihova zaduženja.
1.1. Definicija sustavnog gospodarenja energijom
Sustavno gospodarenje energijom je kontinuirani proces kojem je cilj poboljšanje energetske učinkovitosti te održivo gospodarenje resursima u Javnom sektoru.
Sustavno gospodarenje energijom daje odgovore na sljedeća pitanja:
1. Koji energenti se troše?
• Koji energenti se troše (električna energija, prirodni plin, loživo ulje, obnovljivi izvori energije, voda)
• Koji je utjecaj tih energenata na okoliš
2. Koliko se energenata troši?
• Koliko se energenata i vode u zgradi troši
• Koji je trošak energenata i vode
• Koja je referentna potrošnja
3. Gdje se energija troši?
• Na kojim se zgradama energija troši
4. Kada se energija troši?
• U koje doba dana, tjedna ili godine se energija troši više, a u kojima manje
5. Tko je zadužen za gospodarenje energijom?
• Kako je organizirano praćenje potrošnje
• Tko analizira potrošnju i troškove
• Tko koga izvještava
• Tko donosi odluke
6. Kako se gospodari energijom?
• Tko planira i provodi mjere energetske učinkovitosti
1.2. Ciljevi sustavnog gospodarenja energijom
Osnovni cilj sustavnog gospodarenja energijom je smanjenje potrošnje energenata i vode, a time smanjenje troškova korištenja zgrade i štetnog utjecaja na okoliš, uz uvjet da uvjeti korištenja zgrade ostanu najmanje na istoj razini.
Implementiranje sustavnog gospodarenja energijom u sustav javnog sektora ima i promotivnu važnost jer pokazuje privatnom sektoru s jedne strane brigu o javnim resursima, a s druge strane uspostavlja metode i sustave koji su naknadno mogu primijeniti i u privatnom i ostalim sektorima.
1.3. Nacionalni informacijski sustav za gospodarenje energijom
U skladu sa Zakonom o energetskoj učinkovitosti (NN 127/14) i Pravilnikom o sustavnom gospodarenju energijom u javnom sektoru, ISGE je Nacionalni informacijski sustav za gospodarenje energijom što znači da je za sve subjekte javnog sektora korištenje ISGE-a kao alata za sustavno gospodarenje energijom – obvezno.
ISGE se sastoji od dvije funkcionalne cjeline: baza podataka i aplikacija. Prilikom kreiranja pojedinih ETC-a u ISGE-u, svakom ETC-u pridjeljuje se jedinstveni kod – ISGE šifra.
Struktura ISGE šifre HR-xxxxx-yyyy-zz-ww:
• HR – Oznaka države, dva tekstualna mjesta
• xxxxx – Poštanski broj mjesta, pet numeričkih mjesta (00001-99999)
• yyyy – Redni broj ETC-a u bazi podataka, dodijeljen automatski na pojedini poštanski broj, četiri numerička mjesta (0001-9999)
• zz – Opis ETC-a:
– kompleks, jedno numeričko mjesto, završava s nulom (-0)
– slobodnostojeće zgrade, dva numerička mjesta (-1, ..., -99)
• ww – dio pojedine zgrade, dva tekstualna mjesta (-A, ..., -ZZ)
1.3.1. Vrste ETC-a u ISGE-u
ETC je potrebno definirati na način da je moguće točno izmjeriti (kvantificirati) sve karakteristične veličine koje utječu na potrošnju energije, kao i samu potrošnju energije. Za mjerenje potrošnje u ETC-u uvijek je preporučeno korištenje obračunskih mjernih mjesta instaliranih od strane distributera, osim ukoliko uvjeti na terenu ili potrebe korisnika to zahtijevaju za pojedine ETC-e mogu se instalirati dodatna brojila (kontrolna brojila) kojima se mjere potrebne veličine.
ETC kao slobodnostojeća zgrada – granica promatranog sustava obuhvaća čitavu jednu zgradu. Podaci o potrošnji energije i vode