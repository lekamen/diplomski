136 18.12.2015 Rješenje Zavoda za unapređivanje zaštite na radu, klasa: UP/I-115-01/15-01/109, urbroj: 425-02/2-15-2 od 11. prosinca 2015.
ZAVOD ZA UNAPREĐIVANJE ZAŠTITE NA RADU
2559
Na zahtjev Sandra Petrovića, vlasnika obrta PREVENTA iz Rovinja, Labinske Republike 10, OIB: 38951399731, a na temelju članka 30. stavka 2. i članka 83. stavka 4. točka 9. Zakona o zaštiti na radu (»Narodne novine«, broj 71/14, 118/14 i 154/14), Zavod za unapređivanje zaštite na radu (dalje: Zavod) donosi
RJEŠENJE
I.
Sandro Petrović, vlasnik obrta PREVENTA iz Rovinja, Labinske Republike 10, OIB: 38951399731, ispunjava uvjete za obavljanje poslova zaštite na radu te se ovlašćuje za obavljanje sljedećih poslova:
1. obavljanje poslova zaštite na radu kod poslodavca
2. osposobljavanje za zaštitu na radu (osposobljavanje radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu).
O obavljenim poslovima navedena fizička osoba je obvezna voditi evidenciju.
II.
Poslove iz točke I. ovog Rješenja navedena fizička osoba može obavljati dok ispunjava uvjete propisane Pravilnikom o ovlaštenjima za poslove zaštite na radu (»Narodne novine«, broj 112/14 i 84/15), a o svim promjenama koje se odnose na ispunjavanje propisanih uvjeta, fizička osoba je dužna obavijestiti ovaj Zavod odmah po nastanku promjene.
III.
Ovo Rješenje objavit će se u »Narodnim novinama«.
Klasa: UP/I-115-01/15-01/109
Urbroj: 425-02/2-15-2
Zagreb, 11. prosinca 2015.
Ravnatelj Vitomir Begović, v. r.
