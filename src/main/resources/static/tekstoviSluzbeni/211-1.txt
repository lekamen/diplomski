 svojstava zgrada i dijelova zgrada (Tekst značajan za EGP),
9. vrijednost ušteda vode – novčana vrijednost ušteda koja se izračunava kao umnožak uštede vode i jedinične cijene obračunske jedinice vode u trenutku obračuna.
NAČIN UGOVARANJA ENERGETSKE USLUGE
Nabava energetske usluge
Članak 4.
(1) Nabava energetske usluge za zgrade javnog sektora u primjeni propisa iz područja javne nabave provodi se prema kriteriju ekonomski najpovoljnije ponude, a u skladu sa zakonom koji uređuje područje energetske učinkovitosti.
(2) Prije početka postupka nabave energetske usluge naručitelj energetske usluge mora utvrditi referentnu potrošnju energije i/ili vode, te osigurati svu dostupnu dokumentaciju koja se odnosi na postojeće stanje građevine u energetskom smislu.
(3) Ugovaranje se provodi za one zgrade za koje se utvrdi da udovoljavaju kriterijima ekonomičnosti obnove i za koje postoji namjera korištenja u razdoblju ugovaranja. Kriterij ekonomičnosti obnove zadovoljen je u slučaju kada se iz ostvarene uštede vraćaju sredstva uložena u energetsku obnovu. Namjeru korištenja potvrđuje naručitelj energetske usluge pokretanjem postupka nabave za energetsku uslugu.
(4) Ušteda se procjenjuje u skladu s pravilnikom za praćenje, mjerenje i verifikaciju ušteda energije koji se donosi na temelju posebnog zakona kojim se uređuje područje energetske učinkovitosti. Uštede će se dokazivati projektom kojeg izrađuje pružatelj energetske usluge u skladu s posebnim zakonom kojim se uređuje područje energetske učinkovitosti i drugim propisima, a izračune iz projekta potvrđuje stručno povjerenstvo naručitelja energetske usluge. Uštede vode se dokazuju računima ovlaštenih isporučitelja vodnih usluga javne vodoopskrbe.
(5) Naručitelj energetske usluge izrađuje dokumentaciju za nadmetanje, ovisno o predmetu nabave (opisu usluge) i sljedećim podacima o:
1. dostupnoj dokumentaciji – (glavni projekt, energetski pregled, dozvole, projekti rekonstrukcije, projekt izvedenog stanja, energetski certifikat i drugo), dostupna u konzultativne svrhe;
2. zatečenom trenutnom stanju zgrade kojim se opisuju opći podaci o zgradi, uočljive karakteristike i nedostaci (godina izgradnje, površina, obujam, faktor oblika, vrsta trenutnih energetskih instalacija, vrste trošila i drugi podaci);
3. referentnoj potrošnji koja se izračunava u financijskom i prirodnom obliku sukladno pravilniku kojim se uređuje područje sustavnog gospodarenja energijom u javnom sektoru i sukladno predviđenom rastu cijena energija prema prilogu II Delegirane Uredbe komisije (EU) br. 244/2012 od 16. siječnja 2012. o dopuni Direktive 2010/31/EU Europskog parlamenta i Vijeća o energetskim svojstvima zgrada utvrđivanjem usporednog metodološkog okvira za izračunavanje troškovno optimalnih razina za minimalne zahtjeve energetskih svojstava zgrada i dijelova zgrada (Tekst značajan za EGP);
4. posebnim uvjetima obnove – naručitelj energetske usluge utvrđuje postoje li neke specifičnosti koje se moraju uzeti u obzir pri odabiru rješenja za energetsku obnovu zgrade. Utvrđuju se samo ona ograničenja koja se odnose na minimalne obveze i korištene principe utvrđene projektom, a ne i metode energetske obnove. Posebni uvjeti obnove koji se utvrđuju ne smiju predstavljati ograničenja tržišnog natjecanja u smislu da određuju konkretna rješenja, materijale ili tehnologiju za obnovu zgrade;
5. minimalnim obuhvatima obnove zgrade moraju se ispuniti uvjeti na energetsko svojstvo za rekonstrukciju zgrade prema posebnom propisu kojim se propisuju tehnički zahtjevi u pogledu racionalne uporabe energije i toplinske zaštite u zgradama. Pri utvrđivanju minimalnog obuhvata naručitelj energetske usluge vodi se načelom ekonomičnosti.
Sadržaj Ugovora o energetskom učinku
Članak 5.
(1) Ugovor o energetskom učinku mora biti u pisanom obliku i sadržavati podatke o:
1. naručitelju energetske usluge;
2. pružatelju energetske usluge;
3. referentnoj potrošnji energije i to:
– referentnoj potrošnji energije i/ili vode, referentnih klimatskih