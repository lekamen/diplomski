 osnova za uređenje odnosa između kocedenta i koncesionara putem koncesijskog ugovora. Također, prepuštanjem upravljanja koncesijama privatnoj inicijativi država ograničava svoje mogućnosti upravljanja cestama pažnjom dobrog gospodara jer gubi kontrolu nad potencijalnim multiplikatorskim učincima politike upravljanja javnim cestama. Kontrola nad ključnim dijelom infrastrukture konstitutivna je za ostvarenje takve vrste kontrole i utjecaja. Kao najočitiji primjer može se navesti mogućnost utjecaja na turizam putem reguliranja politike naplate cestarina (npr. odricanjem od zarade od cestarine).«
36. Nakon toga, Organizacijski odbor postavio je tri pitanja vezana uz usklađenost ZDIZoC-a s pravnim poretkom. Ona glase:
»8.2. Slijedom izmjena koje se predlažu ZODIIZoC-om predlagatelji smatraju potrebnim, s pozicije usklađenosti s pravnim poretkom, pobliže razmotriti sljedeća pitanja:
1) Je li uređenje gospodarskih odnosa u Republici Hrvatskoj na način da se zabrani davanje koncesija za usluge na izgrađenim javnim cestama unutar ustavnopravno prihvatljvih granica?,
2) Zadire li se, odlukom da se uređenje gospodarskih odnosa na predloženi način primjeni i na postupke u tijeku, u zaštićene ustavne vrijednosti i dobra?, te ako je odgovor na prethodno pitanje potvrdan, je li takvo zadiranje u zaštićene ustavne vrijednosti i dobra u konkretnom slučaju opravdano?,
3) Zadire li se predmetnom referendumskom inicijativom u ovlasti Vlade RH koje joj pripadaju po Ustavu?«
36.1. Odgovarajući na prvo pitanje, Organizacijski odbor između ostaloga je naveo:
»9. Je li uređenje gospodarskih odnosa u Republici Hrvatskoj na način da se zabrani davanje koncesija za usluge na izgrađenim javnim cestama unutar ustavnopravno prihvatljivih granica?
(...)
... izbor rješenja za uređenje pitanja davanja javnih cesta u koncesiju diskrecijsko je pravo zakonodavca, odnosno u konkretnom slučaju izravno naroda putem narodnog referenduma, pod pretpostavkom da je unutar ustavnopravno prihvatljivih granica.
9.1. U odnosu na supra navedene ustavnopravno prihvatljive granice predlagatelj smatra da one ni na koji način nisu dovedene u pitanje predloženim rješenjem. Predlagatelj smatra da je iznimno teško in abstracto anticipirati u odnosu na koje sve odredbe i vrijednosti zaštićene Ustavom bi predloženi zakonski model mogao utjecati. Međutim, s obzirom da je obrazloženje predlagatelja o razlozima zbog koji se traži raspisivanje referenduma o predloženom zakonskom rješenju važno za odlučivanje Hrvatskog sabora treba li postupiti na temelju članka 95. Ustavnog zakona, u nastavku će predlagatelj sumarno navesti odnos predloženog rješenja u odnosu na ustavne odredbe i vrijednosti koje u konkretnom slučaju smatra primjenjivim po prirodi stvari. U konkretnom slučaju, po prirodi stvari, bilo bi uputno ispitati narušavaju li se predloženim zakonskim rješenjem odredbe Ustava koje štite ljudska prava i temeljne slobode – načelo jednakosti iz čl. 14. Ustava, te zabrana povratnog djelovanja zakona (te eventualni utjecaja retroaktivnosti na pravo vlasništva iz članka 48. Ustava). Također, potrebno je ispitati i sukladnost s odredbama koje uređuju ustrojstvo državne vlasti. S obzirom da predlagatelj pitanje prava vlasništva i pitanje ustrojstva državne vlasti detaljnije adresira prilikom odgovora na druga dva pitanja iz točke 8, ovdje će se osvrnuti samo na prava iz čl. 14. Ustava.
9.2. Člankom 14. Ustava zabranjuje se diskriminatorna uskrata prava i sloboda i jamči jednakost svih pred zakonom. S obzirom da je predloženo zakonsko rješenje formulirano u formi općeg propisa s djelovanjem erga omnes, te da ne sadrži elemente po kojima bi se uopće moglo izdvojiti određenu grupu osoba, pa samim time ih niti staviti u različit položaj u odnosu na druge, predlagatelj smatra da nije dovedeno u pitanje načelo jednakosti iz čl. 14. Ustava. Isto je u skladu i sa shvaćanjem navedenog načela u praksi Ustavnog suda. ... Dakle, s obzirom da su adresati ZODIIZoC-a svi, te da u zakonskom rješenju nema 