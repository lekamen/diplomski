 utvrđene uloge svih strana i tijela kod odgovora na iznenadni događaj, koordinatora i drugih subjekata koji aktivno sudjeluju u odgovoru na iznenadni događaj, kako bi se osigurala suradnja u odgovoru na velike nesreće
c. postupke za primanje ranog upozorenja o velikoj nesreći i povezane postupke za uzbunu i odgovor na iznenadni događaj
s. postupke za osiguranje potrebnih sredstava, opreme i usluga za provedbu Plana intervencija kod iznenadnih onečišćenja mora
e. postupke za pružanje pomoći kod provedbe Plana intervencija odobalnog objekta
f. postupke za suradnju Stožera i Koordinacije
g. postupke za pravodobno dostavljanje odgovarajućih informacija i savjeta svim stranama i tijelima koji mogu biti pogođeni velikom nesrećom
h. postupke za dostavljanje informacija Stožeru radi odgovora na iznenadni događaj drugih država članica i Europske komisije u slučaju velike nesreće s mogućim prekograničnim posljedicama
i. postupke za ublažavanje negativnih učinaka na okoliš i prirodu
j. postupke i način ustroja i vođenja evidencije opreme, sredstava i usluga za odgovor na iznenadni događaj, a koja mora biti dostupna i drugim državama članicama koje bi mogle biti pogođene i Europskoj komisiji te, na osnovi uzajamnosti, susjednim trećim zemljama
k. ulogu i financijske obveze ovlaštenika dozvole
l. izradu scenarija suradnje za iznenadne događaje, a isti se redovito procjenjuju i prema potrebi ažuriraju.
(3) Evidencija iz stavka 2. točke j. ovoga članka sadržava:
a. popis dostupne opreme i sredstava, kao i podatke o tome u čijem je vlasništvu, lokaciju, sredstvo za prijevoz do odobalnog objekta i način uporabe na odobalnom objektu
b. opis mjera koje su uspostavljene kako bi se osiguralo održavanje opreme u stanju spremnom za uporabu
c. popis opreme u vlasništvu industrije koja može biti na raspolaganju u slučaju nesreće
d. procedure za odgovor na velike nesreće, uključujući nadležnosti i odgovornosti svih uključenih strana i tijela javne vlasti koja su odgovorna za održavanje takvih rješenja
e. mjere kojima se u svakom trenutku osigurava dostupnost i ažuriranost opreme, zaposlenika i postupaka te dostupnost dovoljnog broja osposobljenih zaposlenika
f. dokaz o prethodnim procjenama učinka na okoliš, prirodu i zdravlje ljudi za sve disperzante koji se koriste kao sredstva za raspršivanje.
(4) Plan intervencija kod iznenadnih onečišćenja mora također sadržava postupke za odgovor na veliku nesreću koja nadilazi mogućnosti Republike Hrvatske ili prelazi izvan njenih granice, i to kroz:
a. razmjenu Planova intervencija kod iznenadnih onečišćenja mora sa susjednim državama članicama i Europskom komisijom
b. sastavljanje, na prekograničnoj razini, popisa sredstava za odgovor u vlasništvu industrije, kao i u javnom vlasništvu te svih potrebnih prilagodbi kako bi oprema i postupci bili kompatibilni između susjednih zemalja i država članica
c. postupke za pokretanje mehanizma Europske unije za civilnu zaštitu
d. provedbu prekograničnih vježbi vanjskog odgovora na iznenadni događaj.
(5) Plan intervencija kod iznenadnih onečišćenja mora donosi Vlada Republike Hrvatske, na prijedlog ministarstva nadležnog za zaštitu okoliša i prirode uz prethodno mišljenje Koordinacije.
Odgovor na iznenadni događaj
Članak 31.
(1) Operator ili vlasnik dužan je redovito ispitivati pripravnost za učinkovit odgovor na velike nesreće samostalno, te sudjelovati u ispitivanjima pripravnosti i vježbama Koordinacije i Stožera. Ovlaštenik dozvole je dužan izvješće o ispitivanju pripravnosti dostaviti Koordinaciji u roku ne dužem od pet dana od dana kada se završilo ispitivanje pripravnosti.
(2) Operator ili vlasnik dužan je bez odgađanja obavijesti Koordinaciju i MRCC o iznenadnim događajima, velikim nesrećama ili velikim opasnostima.
(3) Koordinacija je dužna osigurati da u slučaju iznenadnog događaja, velike nesreće ili velike opasnosti operator ili vlasnik poduzmu sve mjere propisane ovim Zakonom kako bi spriječili daljnje širenje nesreće i ograničili njezine posljedice, te