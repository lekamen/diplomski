 ili ih u pisanom obliku priložiti tom zapisniku, te zahtijevati potvrdu o danoj obrazloženoj primjedbi na rad biračkog odbora,
– zahtijevati presliku ili prijepis zapisnika o radu biračkog odbora čiji je rad promatrao,
– dolaziti i odlaziti s biračkog mjesta, ne remeteći postupak glasovanja i rad biračkog odbora te
– ima pravo biti nazočan primopredaji izbornog materijala izbornom povjerenstvu od strane biračkog odbora nakon što su utvrđeni rezultati glasovanja.
4. Promatračima nije dopušteno:
– ometati rad izbornih tijela,
– odgovarati na eventualne upite birača na biračkom mjestu, a u slučaju da mu se birač obrati, dužan ga je uputiti na predsjednika biračkog odbora ili njegovog zamjenika,
– tonski ili video snimati rad izbornog tijela čiji rad promatra,
– nositi oznake, značke, fotografije, promotivni ili drugi materijal samih kandidata, odnosno političkih stranaka koji može utjecati na birače,
– na bilo koji drugi način aktivno ili pasivno utjecati na birače.
5. Promatrač je dužan:
– tijekom cijelog vremena praćenja izbornog postupka ili neke od radnji opisane u točci IV/1.ovih Obvezatnih uputa nositi vidljivo istaknutu službenu iskaznicu.
6. Strani promatrači imaju sva gore opisana prava i obveze, osim prava
– stavljati obrazložene primjedbe na rad izbornog tijela u zapisnik o radu tog tijela ili ih u pisanom obliku priložiti zapisniku o radu te zahtijevati potvrdu o danoj obrazloženoj primjedbi na rad izbornog tijela.
V. PRAVA I OBVEZE IZBORNIH TIJELA
1. Izborna tijela (izborna povjerenstva i birački odbori) su dužna promatračima navedenim u točki I. ovih Obvezatnih uputa omogućiti praćenje i promatranje svog rada.
2. Izborno tijelo čiji se rad promatra ne smije isključiti promatranje, ali smije ograničiti broj promatrača, ako nedostatak prostora ili drugi neotklonjivi razlozi ne dopuštaju istovremeno promatranje.
Svim ovlaštenim predlagateljima, nevladinim udrugama i međunarodnim organizacijama mora se omogućiti da imaju najmanje po jednog promatrača na biračkom mjestu ili u povjerenstvu.
3. Predsjednik izbornog tijela usmeno će opomenuti promatrača koji ometa rad izbornog tijela. Ako promatrač unatoč opomeni nastavi s ometanjem, predsjednik izbornog tijela je ovlašten naložiti njegovo udaljavanje.
Birački odbor će voditi računa da se glasovanje provede neometano, uz puno poštivanje tajnosti glasovanja i sigurnosti birača. Ako je nužno radi očuvanja reda i mira te radi nesmetanog odvijanja glasovanja, predsjednik biračkog odbora može zatražiti pomoć policije.
4. Predsjednik izbornog tijela ili njegov zamjenik je dužan primiti pisanu primjedbu promatrača, unijeti je u zapisnik o radu tog izbornog tijela ili je u pisanom obliku priložiti zapisniku i o tome, na zahtjev promatrača, izdati potvrdu.
VI. STUPANJE NA SNAGU
Ove Obvezatne upute stupaju na snagu danom objave u »Narodnim novinama«.
Klasa: 013-07/15-01/04
Urbroj: 507/19-15-4
Zagreb, 30. travnja 2015.
Predsjednik Branko Hrvatin, dipl. iur., v. r.
