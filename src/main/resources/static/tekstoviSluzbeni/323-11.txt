 području reguliranih profesija i stručnih kvalifikacija u koordinaciji Ministarstva rada i mirovinskoga sustava. Služba obavlja i druge poslove iz svoga djelokruga.
U Službi se ustrojavaju:
4.2.2.1. Odjel za međunarodnu suradnju i europske poslove
4.2.2.2. Odjel za strategiju i razvoj visokog obrazovanja.«.
Članak 35.
Članak 43. mijenja se i glasi:
»Odjel za međunarodnu suradnju i europske poslove provodi nadzor nad Agencijom za mobilnost i programe Europske unije u provedbi programa Europske unije za obrazovanje, mlade i sport, ERASMUS+, provodi poslove vezane za međunarodnu bilateralnu i regionalnu suradnju u području visokog obrazovanja te poslove vezane za hrvatske lektore u inozemstvu i inozemne lektore u Hrvatskoj, koordinira pripremu i izradu prijedloga nacionalnih stajališta u području obrazovanja za potrebe Europskog vijeća, Vijeća Europske unije i međunarodnih tijela u kojima sudjeluje Republika Hrvatska. Odjel obavlja i druge poslove iz svoga djelokruga.«.
Članak 36.
Naslov iznad članka 44. i članak 44. mijenjaju se i glase:
»4.2.2.2. Odjel za strategiju i razvoj visokog obrazovanja
Članak 44.
Odjel za strategiju i razvoj visokog obrazovanja koordinira provedbu Strategije obrazovanja, znanosti i tehnologije u području visokog obrazovanja te inicira i provodi poslove vezane za razvoj visokog obrazovanja. Odjel prati i analizira završavanje studija, dodjeljivanje kvalifikacija, zapošljivost diplomiranih, zastupljenost stručne prakse u studijskim programima te povezivanje visokog obrazovanja s tržištem rada. Odjel prati studijske programe za stjecanje kvalifikacija u reguliranim profesijama, surađuje s nadležnim tijelima i strukovnim udruženjima te visokim učilištima koja izvode studijske programe u području reguliranih profesija. Odjel unapređuje politiku i praksu u području priznavanja inozemnih obrazovnih kvalifikacija te sudjeluje u poslovima vezanima za priznavanje inozemnih stručnih kvalifikacija u koordinaciji Ministarstva rada i mirovinskoga sustava. Odjel potiče i prati aktivnosti visokih učilišta u cjeloživotnom učenju i vrednovanju neformalnog i informalnog učenja u području visokog obrazovanja te sudjeluje u razvoju sustava za cjeloživotno profesionalno usmjeravanje. Odjel predlaže i provodi projekte financirane iz fondova i programa Europske unije u području strukturnih reformi u skladu s Bolonjskim procesom. Odjel obavlja i druge poslove iz svoga djelokruga.«.
Članak 37.
U članku 50. stavak 2. mijenja se i glasi:
»U Službi se ustrojavaju:
5.2.1.1. Odjel za gimnazije, umjetničke škole i učeničke domove
5.2.1.2. Odjel za strukovno obrazovanje
5.2.1.3. Odjel za cjeloživotno učenje.«.
Članak 38.
Naslov iznad članka 52. i članak 52. mijenjaju se i glase:
»5.2.1.2. Odjel za strukovno obrazovanje
Članak 52.
Odjel za strukovno obrazovanje prati, predlaže i provodi mjere za unapređenje strukovnog obrazovanja; sudjeluje u izradi metodologije i kriterija za planiranje mreže srednjih strukovnih škola i programa te priprema upise učenika u strukovne programe/škole; sudjeluje u izradi stručnih podloga za nacrte standarda i zakona te drugih propisa u strukovnom obrazovanju; obavlja pripremne poslove utvrđivanja uvjeta za početak rada i izvođenja programa strukovnih škola; provodi upravne postupke u prvom stupnju temeljem propisa koji uređuju sustav odgoja i obrazovanja; obavlja poslove na formiranju povjerenstava i koordiniranju njihova rada, surađuje s drugim institucijama i socijalnim partnerima kao i s drugim ustrojstvenim jedinicama Ministarstva, državnim tijelima, agencijama, institucijama i ustanovama u dijelu poslova Odjela; sudjeluje u izradi analiza i pregleda stanja u strukovnom obrazovanju. Odjel obavlja i druge poslove iz svoga djelokruga.«.
Članak 39.
Iza članka 52. dodaju se naslov iznad članka i članak 52.a koji glase:
»5.2.1.3. Odjel za cjeloživotno učenje
Članak 52.a
Odjel za cjeloživotno učenje prati, predlaže i provodi mjere za unapređenje cjeloživotnog učenja i sustava obrazovanja odraslih;