javni poziv svim zainteresiranim stranama za dostavljanje pisanih primjedaba, stavova i mišljenja na prijedlog Tiska za preuzimanje obveze izvršenja određenih mjera i uvjeta te rokova u kojima će to učiniti.
3.1. Zaprimljene primjedbe i očitovanje Tiska na primjedbe
U naprijed navedenome roku Agencija je zaprimila primjedbe dvaju pravnih subjekata i to udruženja poduzetnika Utra gros i NTL, a u kojima, u bitnome, navode kako su uvjet solidarne i neograničene odgovornosti poduzetnika za obveze drugih poduzetnika članica udruženja, te predložena bankarska garancija kao sredstvo osiguranja neprimjereni i nezakoniti uvjeti ugovaranja jer, između ostalog, stavljaju udruženje poduzetnika i člana udruženja u neravnopravan položaj u odnosu na ostale sudionike u poslu Tiska.
Pored navedenoga, oba poduzetnika dala su primjedbe na odredbe članka 5. Općih uvjeta poslovanja u komisionoj prodaji tiskovina koje je Tisak objavio 26. studenoga 2015. na svojoj službenoj internetskoj stranici, a koji su u primjeni od 1. siječnja 2016. Riječ je o odredbama kojima se regulira problematika otvaranja i zatvaranja prodajnih mjesta, a koje nisu sadržane u konačnom prijedlogu preuzimanja obveza od strane Tiska.
Podneskom zaprimljenim u Agenciji 23. prosinca 2015. Tisak je udovoljio zahtjevu Agencije od 15. prosinca 2015. te se u za to ostavljenom roku očitovao na primjedbe, stavove i mišljenja naprijed navedenih udruženja poduzetnika u bitnome navodeći kako slijedi.
U odnosu na primjedbu udruženja poduzetnika kako nije opravdan prijedlog Tiska da svi poduzetnici obuhvaćeni sporazumom o zajedničkoj nabavi odgovaraju solidarno i neograničeno za obveze ostalih članica udruženja poduzetnika, Tisak objašnjava pravni i ekonomski kontekst u kojem se odobrava dodatan rabat udruženjima poduzetnika.
Tako navodi kako se udruženja poduzetnika imaju smatrati koordinacijom koja nastaje na nabavnom (kupovnom) tržištu veleprodaje mješovitom robom, pretežno hranom, pićima i higijenskim proizvodima za domaćinstvo. Slijedom navedenoga, Tisak smatra kako udruženje poduzetnika nije standardni kupac pa se u odnosu na njega niti ne može staviti u nepovoljniji položaj. Međutim, Tisak dodaje kako udruženju poduzetnika prijedlog mjera ipak daje povlašten položaj odobravajući mu poseban rabat, pri čemu se pojavljuje solidarnost članica udruženja poduzetnika kao uvjet bez kojega se niti ne može uzeti u obzir udruženje poduzetnika.
Stoga smatra kako bi, budući da se rabati udruženja poduzetnika određuju ovisno o agregiranoj količini tiskovina svih njegovih članova, odgovornost dosljedno trebala biti usmjerena prema svim njegovim članicama jer bi u suprotnom pojedinim članicama bili odobreni veći rabati nego pojedinim kupcima izvan udruženja, a bez prateće razine sigurnosti po Tisak.
U odnosu na navedeno, Tisak smatra da se uspostavljanjem solidarne odgovornosti članica udruženja poduzetnika omogućava koordinirano i odgovorno poslovanje udruženja poduzetnika, što daje poslovnu sigurnost i potencijalno stvara uštede i korist po distribucijsku mrežu Tiska, čime mu se omogućava odobravanje predloženih rabata.
U odnosu na primjedbu udruženja poduzetnika kako je neprimjeren prijedlog Tiska da se predmetni odnos osigura instrumentom bankarske garancije, Tisak u bitnome obrazlaže ukazujući na odredbe članka 1039. Zakona o obveznim odnosima (»Narodne novine«, broj 35/05, 41/08, 125/11 i 78/15) kojima je propisano kako je bankarska garancija na poziv svaka pisana obveza na plaćanje, bez obzira kao je nazvana, kojom se banka (garant) obvezuje da će na pisani zahtjev korisnika ovome isplatiti određeni novčani iznos ako je udovoljeno uvjetima iz garancije, te kako je bankarska garancija samostalna obveza neovisna o osnovnom poslu u vezi s kojim je izdana, pa i u slučaju da se taj posao u njoj spominje. Ujedno dodaje kako bankarska garancija osigurava da će iznos novca Tiska i izdavača s kojim raspolažu komisionari uistinu biti proslijeđen.
Pri tome Tisak naglašava kako nemogućnost ishođenja