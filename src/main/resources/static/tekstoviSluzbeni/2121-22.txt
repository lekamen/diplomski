 materijalnu štetu
– nije u posljednje tri godine pravomoćno osuđivan za prekršajno djelo s elementima nasilja
– ima hrvatsko državljanstvo (za djelatnike HCR-a)
– ima uvjerenje o osposobljenosti iz članka 105. stavka 3. i 6. ovoga Zakona.
(5) Ministarstvo rješenjem izdaje iskaznicu protuminskog djelovanja kojom se podnositelju zahtjeva odobrava obavljanje poslova iz članka 100. stavka 1. ovog Zakona u HCR-u ili ovlaštenoj pravnoj osobi ili kod obrtnika.
Članak 102.
(1) Osoba koja ima višu razinu stručne osposobljenosti od razine propisane člankom 105. stavkom 3. ovoga Zakona može obavljati sve poslove niže stručne osposobljenosti iz članka 100. stavka 1. ovoga Zakona ako ima iskaznicu protuminskog djelovanja i ispunjava za to zakonom propisane uvjete.
(2) Odgovorna osoba ovlaštene pravne osobe ili obrtnik i/ili djelatnik ovlaštene pravne osobe i/ili obrtnika koji ima uvjerenje o položenom stručnom ispitu najmanje za pomoćnog djelatnika, može se nalaziti na radilištu uz pratnju voditelja radilišta i obveznu uporabu osobne zaštitne opreme iz članka 54. stavka 1. ovoga Zakona.
(3) Operativni djelatnik HCR-a, koji organizira rad službi za dopunski opći izvid, tehnički izvid ili kontrolu kvalitete, koji ima uvjerenje o položenom stručnom ispitu najmanje za pomoćnog djelatnika može se nalaziti na radilištu uz pratnju nadzornika HCR-a za kontrolu kvalitete i obveznu uporabu osobne zaštitne opreme iz članka 54. stavka 1. ovoga Zakona.
(4) Medicinski tim iz članka 53. stavka 2. ovoga Zakona te služba za hitne intervencije iz članka 53. stavka 6. ovoga Zakona mogu se nalaziti unutar radilišta, na sigurnoj površini za što je odgovoran voditelj radilišta, kako bi se ispunio uvjet pružanja hitne medicinske intervencije.
Članak 103.
(1) Ministarstvo će poništiti rješenje o izdavanju iskaznice protuminskog djelovanja ako se utvrdi da je iskaznica izdana na temelju krivotvorenih ili lažnih podataka ili ukinuti ako se utvrdi da osoba više ne ispunjava uvjete za izdavanje iskaznice.
(2) Protiv rješenja o poništavanju i ukidanju rješenja o izdavanju iskaznice protuminskog djelovanja iz stavka 1. ovoga članka ne može se izjaviti žalba, ali se može pokrenuti upravni spor.
Članak 104.
(1) Osoba kojoj je, sukladno članku 103. ovoga Zakona, poništena ili ukinuta iskaznica protuminskog djelovanja dužna je Ministarstvu vratiti iskaznicu protuminskog djelovanja u roku od 15 dana od dana nastupanja tih okolnosti.
(2) Ako djelatnik ne ispunjava uvjet iz članka 101. stavka 2. podstavka 4. i 5. ovoga Zakona HCR, ovlaštena pravna osoba i/ili obrtnik dužni su o tome obavijestiti Ministarstvo u roku od tri dana od dana nastupanja tih okolnosti.
Članak 105.
(1) Osposobljavanje osoba za obavljanje poslova pomoćnog djelatnika, pirotehničara, voditelja radilišta te kontrole kvalitete provodi Ministarstvo i ovlaštene ustanove sukladno propisima o obrazovanju odraslih.
(2) Za provedbu osposobljavanja osoba iz stavka 1. ovoga članka ustanove moraju ishoditi odobrenje Ministarstva sukladno pravilniku kojim se uređuje osposobljavanje i uvjeti za osposobljavanje pomoćnog djelatnika, pirotehničara, voditelja radilišta i djelatnika kontrole kvalitete.
(3) Nakon završenog osposobljavanja polaže se stručni ispit pred ispitnim povjerenstvom koje imenuje ministar i koje izdaje uvjerenje o osposobljenosti za pomoćnog djelatnika, pirotehničara, voditelja radilišta ili djelatnika kontrole kvalitete.
(4) Osobe koje su pohađale program osposobljavanja za obavljanje poslova pirotehničara, voditelja radilišta i kontrole kvalitete i položile ispit na temelju propisa kojim se uređuje osposobljavanje djelatnih vojnih osoba za obavljanje poslova razminiranja i kontrole kvalitete, nakon prestanka djelatne vojne službe, mogu obavljati navedene poslove u ovlaštenoj pravnoj osobi i/ili kod obrtnika ili u HCR-u ako ispunjavaju uvjete iz članka 101. ovoga Zakona.
(5) Osobe koje su završile program specijalizacije iz protueksplozijske zaštite, koji im se priznaje kao stručni ispit za