 internetskim stranicama.
(7) Protiv odluke Ministarstva iz stavka 3. ovoga članka može se pokrenuti upravni spor.
Samostalno obavljanje zemaljskih usluga
Članak 10.
(1) Korisnik zračne luke može izravno obavljati sam za sebe jednu ili više kategorija zemaljskih usluga sukladno članku 4. ovoga Pravilnika.
(2) Iznimno od stavka 1. ovoga članka, na zračnim lukama čiji godišnji promet nije manji od dva milijuna putnika ili 50 000 tona tereta, na zahtjev upravnog tijela zračne luke Ministarstvo, uz prethodno mišljenje Agencije, može ograničiti broj korisnika zračne luke koji žele samostalno obavljati sljedeće kategorije zemaljskih usluga:
a) rukovanje prtljagom;
b) rukovanje na stajanci;
c) rukovanje gorivom i mazivom;
d) rukovanje teretom i poštom u pogledu fizičkog rukovanja teretom i poštom pri dolasku, odlasku ili transferu između robnog terminala i zrakoplova.
Broj takvih korisnika zračne luke ne može biti ograničen na manje od dva, koji moraju biti odabrani na temelju odgovarajućih, objektivnih, transparentnih i nediskriminirajućih kriterija.
(3) Zahtjev iz stavka 2. ovoga članka mora sadržavati:
a) naznaku za koju od kategorija iz stavka 2. ovoga članka se traži ograničenje,
b) razloge kojima se takvo ograničenje opravdava, te
c) plan odgovarajućih mjera za prevladavanje navedenih razloga za ograničenje, kada je to moguće.
(4) Ograničenje iz stavka 2. ovoga članka ne smije:
a) nepotrebno narušavati ciljeve ovoga Pravilnika,
b) narušavati načela tržišnog natjecanja između pružatelja zemaljskih usluga i/ili korisnika zračne luke koji samostalno obavljaju zemaljske usluge i
c) primjenjivati se u opsegu većem nego što je potrebno.
(5) Ukoliko je broj korisnika zračne luke ograničen u skladu sa stavkom 2. ovoga članka, samostalno obavljanje odgovarajućih zemaljskih usluga bit će dopušteno u skladu s člankom 15. ovoga Pravilnika onim korisnicima zračne luke koji su u prethodnoj kalendarskoj godini prevezli najveći broj putnika na/sa zračne luke na kojoj žele organizirati samostalno obavljanje zemaljskih usluga.
(6) Upravno tijelo zračne luke može bilo kad, ali u svakom slučaju svake tri godine, ponovno ispitati listu odobrenih korisnika zračne luke temeljem kriterija broja prevezenih putnika u prethodnoj kalendarskoj godini. Ako ponovno ispitivanje liste pokaže da postoji novi zainteresirani korisnik zračne luke s većim brojem prevezenih putnika, tada će, najkasnije šest mjeseci nakon ispitivanja liste, podnijeti zahtjev Ministarstvu za izmjenom odluke iz stavka 2. ovoga članka.
(7) Ministarstvo o odluci iz stavka 2. ovoga članka obavještava upravno tijelo zračne luke i Agenciju. Upravno tijelo zračne luke koje je podnijelo zahtjev o ograničenju usluga objavljuje odluku na svojim internetskim stranicama.
(8) Protiv odluke Ministarstva iz stavka 2. ovoga članka može se pokrenuti upravni spor.
Centralizirana infrastruktura
Članak 11.
(1) Centraliziranom infrastrukturom koja se koristi za pružanje zemaljskih usluga čija kompleksnost, troškovi ili utjecaj na okoliš ne dopuštaju podjelu ili dupliranje, kao što su sustavi za sortiranje prtljage, odmrzavanje, pročišćavanje vode i distribuciju goriva, upravlja upravno tijelo zračne luke ili drugo tijelo koje Ministarstvo, uz prethodno mišljenje Agencije, odredi da smije upravljati tom infrastrukturom.
(2) Osim centralizirane infrastrukture iz stavka 1. ovoga članka, i drugi objekti zračne luke mogu se proglasiti centraliziranom infrastrukturom, imajući na umu postojeća ograničenja raspoloživog prostora i kapaciteta na određenoj zračnoj luci.
(3) Upravno tijelo zračne luke ili drugo tijelo koje, sukladno stavku 1. ovoga članka smije upravljati određenom infrastrukturom, odlukom proglašava infrastrukturu centraliziranom nakon konzultacija sa povjerenstvom korisnika.
(4) Odluka iz stavka 3. ovoga članka mora sadržavati:
a) naziv i namjenu infrastrukture koja se proglašava centraliziranom,
b) specifična ograničenja raspoloživog prostora ili kapaciteta kojima se odluka opravdava, te
c)