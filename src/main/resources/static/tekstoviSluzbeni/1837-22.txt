 temperaturi od –15 °C do + 40 °C;
.3 ako se trebaju uroniti u morsku vodu za vrijeme korištenja, moraju se moći koristiti pri temperaturi vode od -1 °C do + 30 °C;
.4 gdje je primjenjivo, otporna na truljenje, otporna na koroziju i ne smiju im štetiti morska voda, ulja ili gljivice;
.5 ako su izložena sunčevoj svjetlosti, moraju biti otporni na utjecaj svjetlosti;
.6 međunarodno prihvačene jarko crvenkasto narančaste boje, ili prihvatljivo vrlo uočljive boje na svim dijelovima gdje to pomaže otkrivanju;
.7 opremljena retroreflektirajućim materijalom, u skladu s IMO Rezolucijom A.658(16);
.8 ako se koriste u moru, moraju se moći na zadovoljavajući način koristiti u toj okolini;
.9 jasno označena s podacima o odobrenju, uključivo RO koja ih je odobrila, i navedenim ograničenjima ukoliko ih ima;
.10 prema potrebi, mora imati zaštitu od kratkog spoja radi sprečavanja oštećenja ili povrede.
6.1.2 RO će odrediti razdoblje za koje se mogu prihvatiti sredstva za spašavanje koja vremenom podliježu istrošenosti. Takva sredstva za spašavanje moraju imati oznaku koja određuje njihovu starost ili mora imati naznačen datum do kojeg se ona moraju odrediti. Trajna oznaka sa datumom prestanka valjanosti je poželjniji način za utvrđivanje roka valjanosti. Baterije koje nemaju označen rok prestanka valjanosti mogu se upotrijebiti ako se mijenjaju svake godine ili u slučaju zamjenskih baterija (akumulatora) ako se stanje elektrolita može brzo provjeriti. Pirotehnička signalna sredstva moraju imati neizbrisivo utisnut datum prestanka valjanosti od proizvođača.
6.1.3 Materijali od kojih se izrađuju sredstva za spašavanje i uređaji moraju udovoljavati pravilima RO (vidjeti Pravila za klasifikaciju brodova, Dio 25. – Metalni materijali).
Zavarene konstrukcije moraju se izvesti u skladu s pravilima RO (vidjeti Pravila za klasifikaciju brodova, Dio 26. – Zavarivanje.
6.1.4 Lanci i užad (čelični, od prirodnih vlakana i od sintetičkih materijala) moraju udovoljavati pravilima RO (vidjeti Pravila za klasifikaciju brodova), a koloturnici, škopci, rukavci, stezalice i druga skidljiva oprema Pravilima, Dio 19.- Uređaj za rukovanje teretom.
6.2 KOLUTI ZA SPAŠAVANJE
6.2.1 Opis koluta za spašavanje
6.2.1.1 Kolut za spašavanje mora:
.1 imati vanjski promjer ne veći od 800 mm i unutarnji promjer ne manji od 400 mm;
.2 biti izrađen od plutajućeg materijala; uzgon se ne smije postizati rogozom, strugotinom pluta, ili zrnastim plutom, drugim rasutim zrnastim materijalom ili bilo kakvim zračnim komorama kojih uzgon ovisi o napuhavanju;
.3 u slatkoj vodi držati 24 sata željezni teret mase najmanje od 14,5 kg;
.4 imati masu najmanje 2,5 kg;
.5 ne smije podržavati gorenje ili nastaviti se rastapati nakon što je bio potpuno zahvaćen plamenom u trajanju od 2 sekunde;
.6 izdržati bacanje u vodu s visine jednake razmaku između mjesta smještanja i vodne linije pri najmanjem gazu, ili 30 m (što je veće), i da se pritom ne smanje njegova uporabna svojstva, kao ni svojstva njegovih dijelova;
.7 ako je predviđen za uključivanje samoaktivirajućeg dimnog signala i samoupaljivog svjetla, njegova masa mora biti, najmanje, 4 kg;
.8 imati konop za pridržavanje, najmanje 9,5 mm promjera i duljine ne manje četverostrukom vanjskom promjeru koluta za spašavanje. Konop za pridržavanje mora se pričvrstiti po obodu u četiri jednako udaljene točke, tvoreći tako četiri jednake petlje.
6.2.2 Samoupaljiva svjetla koluta za spašavanje
6.2.2.1 Samoupaljiva svjetla navedena u 2.2.1.3, moraju:
.1 biti tako izvedena da ih voda ne može ugasiti;
.2 biti u stanju ili da stalno gore s jačinom svjetlosti ne manje od 2 cd u svim smjerovima gornje polukugle, ili bljeskati (izbojno bljeskanje) ne manje od 50 i ne više od 70 bljeskova u minuti s najmanje odgovarajućom korisnom jačinom svjetlosti:
.3 imati izvor energije u skladu sa 6.2.2.12, tijekom, ne manje od, 2 sata; i
.4 izdržati ispitivanje bacanjem u skladu sa 6.2.1.1.6.
6.2.3 Samoaktivirajući dimni signali koluta za spašavanje
6.2.3.1