 tržište;
– da na opravdan zahtjev središnjeg tijela državne uprave nadležnog za mjeriteljstvo tom tijelu dostavi sve podatke i dokumentaciju koji su potrebni za dokazivanje sukladnosti vage;
– da na zahtjev surađuje sa središnjim tijelom državne uprave nadležnim za mjeriteljstvo i drugim nadležnim nacionalnim tijelima u svakoj poduzetoj radnji kako bi se uklonili rizici koje predstavlja vaga obuhvaćena njegovim ovlaštenjem.
Obveze uvoznika
Članak 10.
(1) Uvoznik je obvezan stavljati na tržište samo vage koje su sukladne s odredbama ovoga Pravilnika.
(2) Prije stavljanja na tržište vage namijenjene u svrhe navedene u članku 3. stavku 2. točkama a) do f), uvoznik je obvezan osigurati da je proizvođač proveo odgovarajući postupak ocjenjivanja sukladnosti iz članka 15. ovoga Pravilnika, da je sastavio tehničku dokumentaciju kojom dokazuje da vaga nosi oznaku CE i dodatnu mjeriteljsku oznaku te da su uz vagu priloženi primjerak EU izjave o sukladnosti i drugi potrebni dokumenti te da je proizvođač zadovoljio sve zahtjeve iz članka 8. stavaka 7., 8. i 9. ovoga Pravilnika
(3) Kada uvoznik smatra ili ima razloga vjerovati da vaga namijenjena za uporabu u svrhe navedene u članku 3. stavku 2. točkama a) do f) nije u skladu s temeljnim zahtjevima iz Dodatka I. ovoga Pravilnika, ne smije staviti vagu na tržište niti u uporabu sve dok se ne provede njezino usklađivanje. Kada vaga predstavlja rizik, uvoznik o tome mora obavijestiti proizvođača i mjeriteljsku inspekciju središnjeg tijela državne uprave nadležnog za mjeriteljstvo.
Prije stavljanja na tržište vage koja nije namijenjena za uporabu u svrhe navedene u članku 3. stavku 2. točkama a) do f) uvoznik je obvezan osigurati da je proizvođač ispunio uvjete iz članka 8. stavaka 7., 8. i 9. ovoga Pravilnika.
(4) Uvoznik je obvezan na vagi ili kada to nije moguće na ambalaži ili u dokumentu koji prati vagu navesti svoje ime, registrirani trgovački naziv ili registriranu trgovačku oznaku i adresu na kojoj je dostupan. Adresa i kontakt podaci moraju biti na hrvatskom jeziku.
(5) Uvoznik je obvezan osigurati da su uz vagu namijenjenu za uporabu u svrhe navedene u članku 3. stavku 2. točkama a) do f) priložene upute i podaci na hrvatskom jeziku.
(6) Uvoznik je obvezan, dok je vaga namijenjena za uporabu u svrhe navedene u članku 3. stavku 2. točkama a) do f) pod njegovom odgovornošću, osigurati da uvjeti skladištenja ili prijevoza ne ugrožavaju sukladnost vage s temeljnim zahtjevima iz Dodatka I. ovoga Pravilnika.
(7) Kada to smatra prikladnim s obzirom na rizike koje predstavlja vaga namijenjena za uporabu u svrhe navedene u članku 3. stavku 2. točkama od a) do f), uvoznik ispituje uzorke vaga koje su već stavljene na raspolaganje na tržištu, istražuje i, prema potrebi, vodi knjigu pritužbi i registar nesukladnih i opozvanih vaga te o svakom takvom praćenju mora obavijestiti distributere.
(8) Ako uvoznik smatra ili ima razloga vjerovati da vaga koju je stavio na tržište nije sukladna s propisanim zahtjevima ovoga Pravilnika, mora bez odgode poduzeti popravne radnje kako bi se vaga uskladila ili, prema potrebi povukla s tržišta ili opozvala. Ako vaga predstavlja rizik, uvoznik mora o tome bez odgode obavijestiti središnje tijelo državne uprave nadležno za mjeriteljstvo i nadležna nacionalna tijela država članica u kojima je vagu stavio na raspolaganje na tržištu navodeći podatke, posebno o nesukladnosti vage i o svim poduzetim popravnim radnjama.
(9) Uvoznik je obvezan tijekom deset (10) godina od dana stavljanja vage na tržište čuvati primjerak EU izjave o sukladnosti za vage namijenjene za uporabu u svrhe navedene u članku 3. stavku 2. točkama a) do f) radi njezinog stavljanja na raspolaganje središnjem tijelu državne uprave nadležnom za mjeriteljstvo i osigurati da tehnička dokumentacija bude raspoloživa mjeriteljskim inspektorima središnjeg tijela državne uprave nadležnog za mjeriteljstvo na njihov zahtjev.
(10) Uvoznik je obvezan na opravdan zahtjev središnjeg tijela državne uprave