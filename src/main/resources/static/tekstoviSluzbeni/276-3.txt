ovoga Zakona.«.
Dosadašnji stavak 2. koji postaje stavak 3. mijenja se i glasi:
»(3) Izvanproračunski korisnici iz članka 2. stavka 2. ovoga Zakona obvezni su primjenjivati financijsko izvještavanje u skladu s proračunskim računovodstvom.«.
Članak 23.
U članku 108. iza stavka 2. dodaje se novi stavak 3. koji glasi:
»(3) Godišnji izvještaj o izvršenju državnog proračuna sadrži i izvještaj o provedbi strategije upravljanja javnim dugom.«.
Iza dosadašnjeg stavka 3. koji postaje stavak 4. dodaje se stavak 5. koji glasi:
»(5) Polugodišnji i godišnji izvještaj o izvršenju proračuna jedinica lokalne i područne (regionalne) samouprave sadrži i izvještaj o provedbi plana razvojnih programa.«.
Dosadašnji stavak 4. postaje stavak 6.
Članak 24.
U članku 115. stavku 3. iza riječi: »samouprave« briše se točka i dodaju riječi: »(subjekti nadzora).«.
U stavku 4. iza riječi: »uvjete« dodaju se riječi: »tijela, odnosno odgovorne osobe kojima je inspektor proračunskog nadzora dužan dostaviti zapisnik o obavljenom proračunskom nadzoru«.
Članak 25.
U članku 116. iza stavka 1. dodaje se novi stavak 2. koji glasi:
»(2) Odluku o obavljanju proračunskog nadzora donosi ministar financija.«.
Dosadašnji stavak 2. postaje stavak 3.
Dosadašnji stavak 3. briše se.
Članak 26.
Iza članka 116. dodaje se članak 116.a koji glasi:
»Članak 116.a
(1) O obavljenom proračunskom nadzoru inspektor proračunskog nadzora je dužan sastaviti zapisnik.
(2) Zapisnik iz stavka 1. ovoga članka dostavlja se odgovornoj osobi subjekta nadzora.
(3) Na zapisnik o obavljenom proračunskom nadzoru, odgovorna osoba subjekta nadzora ima pravo uložiti primjedbe u pisanom obliku u roku 15 dana računajući od dana uručenja zapisnika.
(4) Ako su u pisanim primjedbama iznesene nove činjenice i materijalni dokazi zbog kojih bi trebalo promijeniti činjenično stanje utvrđeno u zapisniku, inspektor proračunskog nadzora će o takvim činjenicama i materijalnim dokazima sastaviti dopunski zapisnik.
(5) Na postupak proračunskog nadzora primjenjuju se odredbe Zakona o općem upravnom postupku.«.
Članak 27.
U članku 122. ispred riječi: »Inspektor« dodaje se oznaka stavka koja glasi: »(1)«.
Iza stavka 1. dodaje se stavak 2. koji glasi:
»(2) Zapisnik o obavljenom proračunskom nadzoru iz članka 116.a stavka 1. ovoga Zakona može se dostaviti samo sudovima, tijelima državne uprave i drugim državnim tijelima na njihov obrazloženi pisani zahtjev u sudskim i upravnim postupcima iz njihove nadležnosti.«.
Članak 28.
Članak 124. mijenja se i glasi:
»Novčanom kaznom u iznosu od 500.000,00 do 2.000.000,00 kuna kaznit će se za prekršaj pravna osoba:
1. ako se sredstva proračuna ne koriste za financiranje rashoda, funkcija i programa državnih tijela i tijela jedinica lokalne i područne (regionalne) samouprave i drugih proračunskih i izvanproračunskih korisnika u visini utvrđenoj proračunom (članak 5. stavak 2.)
2. ako jedinica lokalne i područne (regionalne) samouprave, proračunski i izvanproračunski korisnik ne objavi godišnje financijske izvještaje na svojim internetskim stranicama najkasnije u roku od osam dana od dana predaje izvještaja (članak 12. stavak 5.) odnosno ako proračunski i izvanproračunski korisnik koji nema vlastite internetske stranice ne objavi financijske izvještaje na internetskim stranicama nadležnog razdjela organizacijske klasifikacije državnog proračuna, odnosno nadležne jedinice lokalne i područne (regionalne) samouprave, u roku od osam dana od dana njihove predaje (članak 12. stavak 6.)
3. ako ministarstvo i drugo državno tijelo na razini razdjela organizacijske klasifikacije polugodišnje i godišnje ne izvijesti Ministarstvo financija o provedbi strateškog plana u skladu s rokovima za izvještavanje o izvršenju proračuna (članak 23. stavak 4.)
4. ako proračunski korisnik državnog proračuna na traženje Ministarstva financija ne izradi financijski plan po mjesecima, za cijelu godinu u skladu s državnim proračunom koji je usvojio Sabor i planiranim dospijećem obveza (članak 41. stavak 1.)
5. ako