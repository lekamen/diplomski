 Povjerenstvo) ima predsjednika i četiri člana, koje imenuje ministar pomorstva, prometa i infrastrukture (u daljnjem tekstu: ministar) iz Ministarstva, ministarstva nadležnog za unutarnje poslove, ministarstva nadležnog za graditeljstvo i strukovnih organizacija.
(2) Članovi Povjerenstva trebaju ispunjavati uvjete o obrazovanju prema članku 13. ovoga Pravilnika s najmanje 10 godina radnog iskustva vezanog uz područje cestovne infrastrukture, kontrole sigurnosti cesta i nadzora u cestovnom prometu.
(3) Povjerenstvo uređuje način i uvjete rada Poslovnikom.
(4) Organizaciju rada i administrativne poslove Povjerenstva obavlja tajnik Povjerenstva.
(5) Predsjednik i članovi Povjerenstva imenuju se na razdoblje od pet godina, a nakon isteka tog razdoblja mogu biti ponovno imenovani.
(6) Povjerenstvo obavlja sljedeće poslove:
– analizira zahtjeve za ovlaštenog revizora te daje prijedlog za imenovanje ministru,
– priprema konačno mišljenje o reviziji ministru,
– daje prijedlog ministru za izdavanje suglasnosti nositelju osposobljavanja i usavršavanja.
(7) Članovi Povjerenstva i tajnik imaju pravo na naknadu za svoj rad koja se osigurava iz pristojbi iz članka 11. i članka 19. ovoga Pravilnika i posebne naknade za davanje mišljenja iz članka 3. stavka 5. ovoga Pravilnika.
II. OCJENA UTJECAJA NA SIGURNOST U CESTOVNOM PROMETU (RSIA)
Obuhvat ocjene utjecaja na sigurnost u cestovnom prometu
Članak 5.
(1) Izrada ocjene utjecaja na sigurnost cestovnog prometa obuhvaća pregled studije izvodljivosti i prometne studije u kojima su razmatrana varijantna rješenja, a za potrebe izrade strategije razvoja prometa, programa građenja i održavanja javnih cesta te ocjenu stručnih podloga u postupku izrade prostorno planskih dokumenata.
(2) Sadržaj i čimbenici ocjene utjecaja na sigurnost u cestovnom prometu propisani su člankom 3. Pravilnika o aktivnostima poboljšanja sigurnosti TEM cesta (»Narodne novine«, broj 74/13).
Obaveze revizora u ocjeni utjecaja na sigurnost u cestovnom prometu
Članak 6.
(1) Revizor pregledava prometnu studiju i ostale stručne podloge sukladno smjernicama za pregled i izvedbu ocjene utjecaja na sigurnost u cestovnom prometu.
(2) Revizor je dužan izraditi ocjenu utjecaja na sigurnost u cestovnom prometa za sve varijante sadržane u prometnim studijama i stručnim podlogama.
(3) Ako revizor u slučaju iz prethodnog stavka utvrdi da bi se određenim mjerama i tehničkim rješenjima pojedinu varijantu prometno-sigurnosno moglo poboljšati, naručitelju treba dati konkretne prijedloge za poboljšanje predložene prihvatljive varijante.
(4) Zadaća revizora je rangirati varijante cesta prema njihovoj prometno-sigurnosnoj prihvatljivosti.
III. REVIZIJA SIGURNOSTI CESTA (RSA)
Obuhvat revizije sigurnosti cesta
Članak 7.
(1) Revizija sigurnosti cesta obuhvaća sve faze gradnje ceste te uključuje:
– reviziju idejnog projekta koja treba biti provedena prije pokretanja postupka za izdavanje lokacijske dozvole,
– reviziju glavnog i izvedbenog projekta. Revizija glavnog projekta treba biti provedena prije pokretanja postupka za izdavanje građevinske dozvole, a revizija izvedbenog projekta prije početka izvođenja radova,
– reviziju izgrađene ceste u postupku prije puštanja u promet,
– reviziju ceste u početnom razdoblju korištenja.
(2) Revizija sigurnosti cesta u fazi projekta za ishođenje akata o gradnji izvodi se istovremeno s revizijom projekta u skladu s propisima koji uređuju gradnju.
(3) Obuhvat revizije sigurnosti cesta propisan je člankom 4. Pravilnika o aktivnostima poboljšanja sigurnosti TEM cesta.
Obveze revizora u reviziji sigurnosti cesta
Članak 8.
(1) Revizor je dužan u svom radu uvijek provjeriti jesu li i na koji način uvažavane primjedbe revizorskih izvještaja na prethodnu fazu revizije.
(2) Revizor obavlja pregled projektne dokumentacije u skladu sa smjernicama za izvedbu revizije sigurnosti cesta i izrađuje izvješće.
(3) Ako prijedlog sadrži rješenja koja je sa stajališta sigurnosti moguće poboljšati, revizor naručitelju treba dati