 dana više ne vrijede, ali nikako ne bi bilo osnovano tvrditi da su ti aneksi bili neustavni »od samog početka« (odnosno od 30. rujna 2015., kao zakonskog termina), pa da se stoga ima smatrati kao da nisu ni sklopljeni, odnosno da se u tom slučaju među njihovim potpisnicima (kreditorima i kreditnim dužnicima) primjenjuju isključivo pravila obveznog prava, uključujući i ona koja vrijede za stjecanje bez osnove.
Jurisprudencija Ustavnog suda koja bi eventualno mogla biti istaknuta kao argument za drugačije tumačenje (primjerice, odluka broj: U-III-731/1994 od 22. travnja 1997., objavljena u »Narodnim novinama« broj 53/97, ili rješenje broj: U-VIII-1057/1997 od 22. prosinca 1997., objavljeno u »Narodnim novinama« broj 2/98.) nije primjenjiva u predmetima koji se razmatraju u ovom ustavnosudskom postupku.
37. Objava ovog rješenja temelji se na članku 29. Ustavnog zakona (točka II. izreke).
Broj: U-I-2780/2015-PM, U-I-3737/2015-PM, U-I-3738/2015-PM, U-I-3742/2015-PM, U-I-3769/2015-PM, U-I-3770/2015-PM, U-I-3791/2015-PM, U-I-3792/2015-PM, U-I-3856/2015-PM, U-I-3857/2015-PM, U-I-3875/2015-PM, U-I-3877/2015-PM, U-I-3878/2015-PM, U-I-3925/2015-PM, U-I-3926/2015-PM, U-I-3957/2015-PM, U-I-3958/2015-PM, U-I-4064/2015-PM, U-I-4065/2015-PM
Zagreb, 11. studenoga 2015.
Predsjednica dr. sc. Jasna Omejec, v. r.
[1] Ove izmjene i dopune se sastoje od izmjena i dopuna Zakona o potrošačkom kreditiranju usvojenim 23. siječnja 2015., te izmjena i dopuna Zakona o kreditnim institucijama usvojenim 6. veljače 2015. kojim se fiksiraju obroci kredita danih fizičkim osobama koje obavljaju djelatnost slobodnih zanimanja, obrtnicima, trgovcima pojedincima te nositeljima obiteljskih poljoprivrednih gospodarstava. [2] Za daljnje informacije o kreditiranju u stranim valutama u Uniji vidjeti Prilog Preporuci Europskog odbora za sistemske rizike ESRB/2011/1 od 21. rujna 2011. o kreditiranju u stranim valutama (SL C 342, 22. 11. 2011, str. 1). [3] Vidjeti članak 2.2 Mišljenja CON/2014/59, i članak 2.1 Mišljenja CON/2015.26. Sva mišljenja ESB-a su dostupna na web-stranici ESB-a na <www.ecb.europa.eu>. [4]Obračuni se temelje na podacima objavljenim na web-stranici Hrvatske narodne banke (HNB). [5] Kako je zamijetila HNB (vidjeti http://www.hnb.hr/priopc/2015/hrv/hp15092015_CHF.pdf), konverzija stambenih kredita iz kredita denominiranih ili vezanih uz CHF u kredite denominirane ili vezane uz eure sama za sebe ne dovodi do automatskog pada međunarodnih pričuva. Međutim, otpis dijela glavnice konvertiranih kredita u švicarskim francima može dovesti do pada međunarodnih pričuva Republike Hrvatske. Otpisivanje potraživanja u eurima bi svakako doveo do skraćivanja pozicija bankama u toj valuti. Nastojanje banke da u cijelosti nadoknadi skraćivanje svoje valutne pozicije kupnjom deviza na domaćem tržištu dovelo bi do rasta potražnje banaka za devizama, što bi dovelo do slabljenja tečaja kune prema euru. U takvoj situaciji, HNB bi bio primoran intervenirati jer na domaćem tržištu nema dostatnih deviznih sredstava za zadovoljenje te potražnje. Posljedično, HNB bi trebao intervenirati trošenjem međunarodnih pričuva. [6] Direktiva 2014/17/EU Europskog parlamenta i Vijeća od 4. veljače 2014. o ugovorima o potrošačkim kreditima koji se odnose na stambene nekretnine i o izmjeni direktiva 2008/48/EZ i 2013/36/EU i Uredbe (EU) br. 1093/2010 (SL L 60, 28. 2. 2014, str. 34). [7] Vidjeti članak 3.2 Mišljenja CON/2014/59 i članak 2.2 Mišljenja CON/2015/26. [8] Vidjeti http://www.hnb.hr/priopc/2015/hrv/hp15092015_CHF.pdf [9] Posebno vidjeti ECB Financial Stability Review od lipnja 2010. i, u pogledu kredita u stranoj valuti u Madžarskoj, Mišljenja CON/2011/87, CON/2012/27, CON/2014/59, CON/2014/72 i CON/2014/76, te u pogledu kredita u stranoj valuti u Poljskoj, Mišljenje CON/2015/26. [10] Preporuka ESRB/2011/1 od 21. rujna 2011. o kreditiranju u stranim valutama (SL C 342, 22. 11. 2011, str. 1). [11] Vidjeti članak 3.4 Mišljenja CON/2014/59, članak 3.3 Mišljenja CON/2014/87 i članak