tržištu prodaje pogrebne opreme i pogrebnih potrepština na području grada Virovitice, u smislu članka 13. ZZTN-a.
II. Slijedom tih saznanja, Agencija je na temelju odluke Vijeća za zaštitu tržišnog natjecanja sa sjednice 11/2016., održane 4. travnja 2016., zaključkom klase: UP/I 034-03/2015-01/045, urbroja: 580-10/76-2016-008, pokrenula postupak utvrđivanja sprječavanja, ograničavanja ili narušavanja tržišnog natjecanja zlouporabom vladajućeg položaja protiv Flore, u smislu članka 38. stavaka 1. i 3. ZZTN-a te članka 39. ZZTN-a, a primjenom članaka 12. i 13. ZZTN-a.
U sklopu predmetnog upravnog postupka Agencija će prvenstveno analizirati Cjenik pogrebnih usluga – Grad Virovitica od 23. studenoga 2015., u dijelu kojim se odobrava popust od 10% na cijenu usluga ukopa ako se u trgovini pogrebne opreme tog poduzetnika kupi oprema za ukop te praksu poduzetnika Flora glede dodjeljivanja navedenog popusta, a kako bi se utvrdilo je li opisano postupanje Flore protivno članku 13. ZZTN-a koji propisuje da je zabranjena svaka zlouporaba vladajućeg položaja jednog ili više poduzetnika na mjerodavnom tržištu, a osobito:
1. izravno ili neizravno nametanje nepravednih kupovnih ili prodajnih cijena, odnosno drugih nepravednih trgovinskih uvjeta,
2. ograničavanje proizvodnje, tržišta ili tehnološkog razvitka na štetu potrošača,
3. primjena nejednakih uvjeta na istovrsne poslove s drugim poduzetnicima, čime ih se dovodi u nepovoljniji položaj u odnosu na konkurenciju,
4. uvjetovanje sklapanja ugovora pristankom drugih ugovornih strana na dodatne obveze, koje po svojoj prirodi ili običajima u trgovini nisu u izravnoj vezi s predmetom tih ugovora
Navedeni je Cjenik stupio na snagu 23. studenoga 2015. Od navedenog datuma Flora vezuje pružanje usluga ukopa i prodaju pogrebne opreme i pogrebničkih potrepština, što bi moglo predstavljati zlouporabu vladajućeg položaja na tržištu pružanja usluga ukopa na grobljima na području grada Virovitice, u smislu članka 13. ZZTN-a, s posljedicom narušavanja tržišnog natjecanja na tržištu prodaje pogrebne opreme i pogrebnih potrepština na području grada Virovitice.
S obzirom na činjenicu da predmetni Cjenik nije ograničenog trajanja, na opisani se način vrši pritisak na tržišne takmace koji već djeluju na vezanom tržištu odnosno onemogućava ravnopravan pristup konkurentima na tržištu prodaje pogrebne opreme i pogrebnih potrepština. Dakle, razvidno je kako učinci te odredbe nastupaju odmah i mijenjaju stanje na tržištu koje je vrijedilo do njenog stupanja na snagu.
Stoga je opisanim postupanjem Flore, odnosno stupanjem na snagu Cjenika, sa stajališta zaštite tržišnog natjecanja, nastupila opasnost nastanka značajne i nepopravljive štete, kako za takmace na tržištu prodaje pogrebne opreme i pogrebnih potrepština, tako i za opravdane interese krajnjih korisnika.
Sukladno članku 51. stavku 1. ZZTN-a, Agencija može pokrenuti postupak protiv određenog poduzetnika i donijeti rješenje o privremenoj mjeri u hitnim slučajevima kada postoji opasnost od značajne i nepopravljive štete za tržišno natjecanje, osobito u slučajevima pojedinih radnji narušavanja tržišnog natjecanja.
Značajnost štete ogleda se u tome da Flora koristi propisom dobiveno javno ovlaštenje na održavanje groblja i krematorija te upravljanja grobljem na način da vezuje uslugu ukopa za istovremenu uslugu prodaje pogrebne opreme i pogrebnih potrepština – tržišnu djelatnost, čime se konkurentima onemogućava jednak pristup potonjem tržištu.
Takva bi šteta mogla biti nepopravljiva jer se opisanim postupanjem komunalnog društva Flora, kojim se mijenja dotadašnje stanje na tržištu, ograničava konkurencija na način da prvo dolazi do negativnih učinaka za njegove tržišne takmace kojima se zatvara tržište, a posljedica zatvaranja tržišta i izbacivanja konkurenata s tržišta naknadno se negativno odražava na potrošače kroz izbor proizvoda u odnosu na cijenu i kvalitetu.
Osim toga, neprekinuta primjena takve odredbe mogla bi kod potrošača stvoriti uvjerenje da su