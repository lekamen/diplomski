 uputu o izvješćivanju EMSA-e o pokrenutoj sigurnosnoj istrazi sukladno sustavu izvješćivanja i unosa podataka o pomorskim nesrećama i nezgodama u europsku bazu podataka (EMCIP)
12. uputu o izvješćivanju bitno zainteresiranih država o pokrenutoj sigurnosnoj istrazi.
(4) Ukoliko su odluci o pokretanju sigurnosne istrage prethodile radnje i aktivnosti glavnog istražitelja učinjene tijekom procjene nesreće ili nezgode kako je to određeno člankom 6. stavkom 3. ove Uredbe ili tijekom postupka prethodne procjene ozbiljne nesreće na način je to određeno člankom 7. ove Uredbe, tada se takve radnje i aktivnosti te dokumentacija i materijalni dokazi prikupljeni tijekom tih procjena ili postupaka navode u odluci o pokretanju sigurnosne istrage i smatraju dijelom te istrage.
Članak 18.
(1) Agencija je dužna obavijest o pokretanju sigurnosne istrage odmah objaviti na svojim internetskim stranicama.
(2) Obavijest iz stavka 1. ovoga članka sadrži sljedeće podatke:
1. referentni broj sigurnosne istrage
2. datum pokretanja sigurnosne istrage
3. ime broda
4. zastavu broda
5. IMO broj broda
6. datum nesreće ili nezgode
7. vrstu pomorske nesreće ili nezgode
8. kratki opis pomorske nesreće ili nezgode
9. poziciju nesreće ili nezgode, odnosno geografsku širinu i dužinu
10. podatke o ostalim brodovima ako su sudjelovali u nesreći ili nezgodi, kako je navedeno u točkama 3., 4. i 5. ovoga stavka.
ODLUKA O NEPOKRETANJU SIGURNOSNE ISTRAGE
Članak 19.
(1) Ako glavni istražitelj na temelju provedene procjene iz članka 6. stavka 3. ove Uredbe ili postupka prethodne procjene iz članka 7. ove Uredbe, odluči o nepokretanju sigurnosne istrage, tada je dužan donijeti pisanu odluku o nepokretanju sigurnosne istrage kojom će obrazložiti razloge takve odluke.
(2) Odluka o nepokretanju sigurnosne istrage pomorske nesreće ili nezgode sadrži sljedeće podatke:
1. ime broda
2. zastavu broda
3. IMO broj broda
4. datum nesreće ili nezgode
5. vrstu pomorske nesreće ili nezgode
6. kratki opis nesreće ili nezgode
7. poziciju nesreće ili nezgode, odnosno geografsku širinu i dužinu
8. podatke o ostalim brodovima ako su sudjelovali u nesreći ili nezgodi, kako je navedeno u točkama 3., 4. i 5. ovoga stavka
9. podatke o provedenom postupku prethodne procjene (samo za ozbiljne nesreće)
10. razlog i obrazloženje nepokretanja sigurnosne istrage
11. uputu o evidentiranju nesreće ili nezgode sukladno protokolu o obavješćivanju i unosu podataka o pomorskim nesrećama i nezgodama u nacionalnu bazu podataka (CMCIP)
12. uputu o izvješćivanju EMSA-e (samo za nepokretanje ozbiljne nesreće)
13. uputu o evidentiranju nesreće ili nezgode sukladno sustavu izvješćivanja i unosa podataka o pomorskim nesrećama i nezgodama u europsku bazu podataka (EMCIP).
(3) Odluka o nepokretanju sigurnosne istrage stupa na snagu danom donošenja. Protiv odluke o nepokretanju sigurnosne istrage nisu dopušteni pravni lijekovi, ali bitno zainteresirana država ili ministarstvo nadležno za pomorstvo može protiv te odluke pokrenuti upravni spor.
(4) Agencija ne objavljuje obavijesti o nepokretanju sigurnosnih istraga, osim u slučajevima nepokretanja ozbiljne pomorske nesreće, kada uz obavijest o nepokretanju objavljuje i razloge nepokretanja sigurnosne istrage.
(5) Glavni istražitelj uvijek može odlučiti o poništenju odluke o nepokretanju sigurnosne istrage te istu pokrenuti zbog novih saznanja ili okolnosti vezanih uz pomorsku nesreću ili nezgodu.
IZVJEŠĆA I PRIVREMENE IZJAVE O NESREĆAMA
Članak 20.
(1) Svaka sigurnosna istraga pomorske nesreće ili nezgode završava objavom završnog izvješća o rezultatima provedene sigurnosne istrage sukladno Dodatku I. koji je sastavni dio ove Uredbe.
(2) Završna izvješća objavljuju se u obliku koji odgovara vrsti i težini pomorske nesreće ili nezgode te se mogu objavljivati i u svom pojednostavljenom obliku ukoliko rezultati sigurnosne istrage bitno ne utječu na sprječavanje budućih nesreća ili nezgoda, unapređenje sigurnosti plovidbe ili na smanjivanje opasnosti od onečišćenje s