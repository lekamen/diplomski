 djela, kao i djelotvornost pravnih sredstava po ZoSud-u/13, u svakom pojedinom konkretnom slučaju može biti ispitana u postupku pokrenutom ustavnom tužbom podnesenom na temelju članka 62. Ustavnog zakona (u povodu odluke o glavnoj stvari /meritumu/ nakon iscrpljenog dopuštenog pravnog puta) ili u postupku pokrenutom ustavnom tužbom na temelju članka 63. Ustavnog zakona (dok postupak o glavnoj stvari još nije okončan);
– pored općih postupovnih pretpostavki koje mora ispunjavati svaka ustavna tužba, pretpostavka za odlučivanje o ustavnoj tužbi u kojoj je istaknuta povreda ustavnog prava na suđenje u razumnom roku (bilo na temelju članka 62. ili članka 63. Ustavnog zakona), u pravilu jest i ta da je podnositelj prethodno koristio sva dopuštena pravna sredstva protiv nerazumne duljine postupka.«
44. Sukladno citiranom stajalištu Ustavnog suda, jedna od pretpostavki za dopuštenost ustavne tužbe podnesene na temelju članka 63. Ustavnog zakona jest ta da je podnositelj prethodno koristio dopušteno pravno sredstvo protiv nerazumne duljine postupka.
45. U konkretnom slučaju podnositeljica je 5. svibnja 2006. podnijela drugostupanjskom sudu prvi zahtjev za zaštitu prava na suđenje u razumnom roku na temelju ZoSud-a:150/05 (v. točku 27. u vezi s točkom 37. obrazloženja ove odluke). Njezin zahtjev je prihvaćen. Prvostupanjskom sudu je naloženo da u roku od šest (6) mjeseci nakon što nastavi postupak donese meritornu odluku u predmetu broj: P-4675/91, a u korist podnositeljice je određena primjerena naknada od 10.000,00 kuna zbog povrede njezina prava na pravično suđenje u razumnom roku.
46. Podnositeljica je 27. srpnja 2010. podnijela drugostupanjskom sudu drugi zahtjev za zaštitu prava na suđenje u razumnom roku, za koji se zahtjev taj sud – zbog revizijskog postupka pred Vrhovnim sudom koji je u međuvremenu pokrenut – proglasio nenadležnim rješenjem od 29. kolovoza 2011. te je predmet proslijedio Ustavnom sudu (v. točke od 1. do 4. i 28. obrazloženja ove odluke).
U vrijeme podnošenja zahtjeva (27. srpnja 2010.) i donošenja rješenja (29. kolovoza 2011.) na snazi je bio članak 28. ZoSud-a:150/05-153/09 (v. točku 38. obrazloženja ove odluke). Sukladno tome, u to je vrijeme posljednji stupanj instancijske zaštite protiv nerazumne duljine postupaka bilo tročlano sudsko vijeće Vrhovnog suda (v. točku 39.1. obrazloženja ove odluke), a ne Ustavni sud.
47. Unatoč tome, uvažavajući činjenicu da je 14. ožujka 2013. uveden novi mehanizam zaštite protiv nerazumne duljine postupaka (v. točku 40. obrazloženja ove odluke), da je podnositeljica dva puta podnosila zahtjev za suđenje u razumnom roku, a da je parnični postupak do dana zaprimanja predmeta na Ustavnom sudu (28. listopada 2011.) trajao 20 godina, tri (3) mjeseca i četiri (4) dana, i da još traje, Ustavni sud utvrđuje da je ustavna tužba u konkretnom slučaju dopuštena te će razmotriti njezinu osnovanost.
V. OSNOVANOST USTAVNE TUŽBE
48. Ustavni sud ponavlja da se razumnost duljine postupka uvijek mora procjenjivati u svjetlu okolnosti konkretnog slučaja prema sljedećim kriterijima: složenosti predmeta, ponašanju podnositelja i nadležnih tijela te važnosti predmeta postupka za podnositelja.
1) Duljina sudskog postupka
49. Parnični postupak pokrenut je tužbom podnositeljice 25. srpnja 1991.
50. Zbog povrede prava na suđenje u razumnom roku uzrokovane duljinom parničnog postupka podnositeljica je 5. svibnja 2006. podnijela drugostupanjskom sudu zahtjev za zaštitu prava na suđenje u razumnom roku, koji je drugostupanjski sud prihvatio rješenjem broj: Gzp-234/06-9 od 13. studenoga 2006. U navedenom rješenju drugostupanjski sud je kao pravno relevantno razmotrio razdoblje od 5. studenoga 1997. do 5. svibnja 2006. u ukupnom trajanju od osam (8) godina i šest (6) mjeseci.
Ustavni sud je stoga kao pravno relevantno uzeo u razmatranje razdoblje od podnošenja zahtjeva za zaštitu prava na suđenje u razumnom roku drugostupanjskom sudu (5. svibnja 2006.) do donošenja odluke u ovom predmetu, što iznosi 10