 služiti za izradu naprednog elektroničkog potpisa.
(8) Ako osoba iz stavka 7. ovoga članka nakon isteka roka važenja certifikata želi i dalje koristiti osobnu iskaznicu za osiguranje elektroničke potvrde svojeg identiteta te za izradu naprednog elektroničkog potpisa, mora podnijeti zahtjev za izdavanje nove osobne iskaznice.
Članak 5.
(1) Osoba koja posjeduje osobnu iskaznicu mora podnijeti zahtjev za izdavanje nove osobne iskaznice ako:
1. su se promijenili osobni podaci o njezinu osobnom imenu, osobnom identifikacijskom broju, spolu, datumu rođenja ili ako je promijenila prebivalište u Republici Hrvatskoj
2. fotografija na osobnoj iskaznici više ne odgovara izgledu osobe
3. joj je istekao rok važenja
4. je oštećena na način da je otežano ili onemogućeno vizualno ili strojno čitanje podataka u vizualno ili strojno čitljivoj zoni, ako je djelomično ili u potpunosti prelomljena ili zbog bilo kojeg drugog razloga ne služi svrsi.
(2) Dijete i osoba koja nema prijavljeno prebivalište u Republici Hrvatskoj ne mora podnijeti zahtjev za izdavanje nove osobne iskaznice nakon isteka roka važenja osobne iskaznice koja joj je izdana.
(3) Ako su se promijenili podaci o osobnom imenu ili osobnom identifikacijskom broju, osoba je dužna zatražiti opoziv ili suspenziju certifikata u roku od dva dana od dana nastanka promjene.
(4) Nastupanjem okolnosti iz stavka 1. ovoga članka osobna iskaznica postaje nevažećom te je osoba dužna podnijeti zahtjev za izdavanje nove osobne iskaznice u roku od 15 dana od dana nastupanja tih okolnosti.
III. OBRAZAC OSOBNE ISKAZNICE
Članak 6.
(1) Osobna iskaznica izdaje se na propisanom obrascu.
(2) Obrazac osobne iskaznice sadržava: grb Republike Hrvatske, naziv: »Republika Hrvatska«, naziv: »osobna iskaznica« i broj osobne iskaznice, oznaku za elektroničku ispravu te prostor za upis: prezimena, imena, podatka o spolu, podatka o državljanstvu, datuma rođenja, osobnog identifikacijskoga broja (OIB), roka važenja, prebivališta, datuma izdavanja, naziva policijske uprave odnosno policijske postaje koja osobnu iskaznicu izdaje i podataka za strojno čitanje. Obrazac osobne iskaznice sadržava i prostor za fotografiju te prostor za potpis osobe.
(3) Na zahtjev osobe kojoj se izdaje osobna iskaznica izdat će se osobna iskaznica na kojoj se nalazi oznaka za osobnu iskaznicu: »OI« na Brailleevu pismu.
(4) Osobi čije se ime i prezime sastoji od više riječi, koje se zbog broja znakova koje sadržavaju ne mogu ispisati u prostoru za upis imena i prezimena u obrazac osobne iskaznice upisat će se one riječi osobnog imena koje je osoba izjavom pred matičarom odredila za uporabu u pravnom prometu.
Članak 7.
(1) Obrazac osobne iskaznice tiska se na hrvatskom i engleskom jeziku i latiničnom pismu, a popunjava se samo na hrvatskom jeziku i latiničnim pismom.
(2) Kada je to utvrđeno posebnim zakonom ili međunarodnim ugovorima, obrazac osobne iskaznice za osobu – pripadnika nacionalne manjine tiska se i na jeziku nacionalne manjine.
(3) Obrazac iz stavka 2. ovoga članka popunjava se na hrvatskom jeziku latiničnim pismom i na jeziku i pismima pripadnika nacionalnih manjina.
(4) Ministar nadležan za unutarnje poslove pravilnikom će propisati obrazac osobne iskaznice i obrazac zahtjeva za izdavanje osobne iskaznice.
IV. IZDAVANJE OSOBNE ISKAZNICE
Članak 8.
(1) Osobnu iskaznicu izdaje policijska uprava odnosno policijska postaja ministarstva nadležnog za unutarnje poslove (u daljnjem tekstu: Ministarstvo), mjesno nadležna prema prebivalištu odnosno boravištu podnositelja zahtjeva.
(2) Zahtjev za izdavanje osobne iskaznice podnosi se policijskoj upravi odnosno policijskoj postaji mjesno nadležnoj prema prebivalištu podnositelja zahtjeva.
(3) Osoba koja uz prijavljeno prebivalište na području Republike Hrvatske ima i prijavljeno boravište zahtjev za izdavanje osobne iskaznice može podnijeti i policijskoj upravi odnosno policijskoj postaji mjesno nadležnoj prema mjestu svojeg boravišta.
(4) Iznimno od stavaka 2. i 3. ovoga članka, u