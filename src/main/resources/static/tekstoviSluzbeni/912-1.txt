sukladno člancima 5. i 6. ovog Pravilnika.
b) Gospodarska aktivnost u ribarstvu
Članak 5.
(1) Organizacija proizvođača u ribarstvu je dovoljno gospodarski aktivna ukoliko se područje na koje se odnosi Zahtjev za priznavanjem odnosi na područje države, županije ili iskrcajnog mjesta, te ukoliko je unutar navedenih područja s obzirom na ukupni kapacitet aktivnih ribarskih plovila ili vrstu ili skupinu vrsta određenog proizvoda u tom području, ispunjen minimalno jedan od sljedećih uvjeta:
a) broj aktivnih ribarskih plovila kojima članovi organizacije proizvođača obavljaju djelatnost iznosi najmanje 5% ukupnog broja ribarskih plovila na području države ili 10% na području županije za koje se traži priznavanje ili
b) za vrstu ili skupinu vrsta proizvoda ribarstva za koju organizacija proizvođača traži priznavanje, organizacija proizvođača proizvodi odnosno iskrcava najmanje 15% od ukupno proizvedene količine na području države ili na području županije ili 30% na području iskrcajnog mjesta za koje se traži priznavanje a koje je definirano posebnim propisom.
(2) U slučaju promjene strukture tržišta, Ministarstvo može donijeti odluku o promjeni uvjeta iz stavka 1. ovoga članka o čemu je dužno odmah izvijestiti zainteresirane strane.
c) Gospodarska aktivnost u akvakulturi
Članak 6.
(1) Organizacija proizvođača u akvakulturi dovoljno je gospodarski aktivna ukoliko ukupno proizvedena količina određene vrste ili skupine vrsta na području države iznosi najmanje 10% ili na području županije najmanje 20% od ukupno proizvedene količine na području za koje organizacija proizvođača traži priznavanje.
(2) Područje priznavanja u akvakulturi odnosi se na područje na kojem se obavlja djelatnost uzgoja.
(3) U slučaju promjene strukture tržišta, Ministarstvo može donijeti odluku o promjeni uvjeta iz stavka 1. ovoga članka o čemu je dužno odmah izvijestiti zainteresirane strane.
III. PRIZNAVANJE MEĐUSTRUKOVNIH ORGANIZACIJA
a) Uvjeti za priznavanje
Članak 7.
Ministarstvo će priznati međustrukovnu organizaciju koja:
a) je organizacija subjekata osnovanih na temelju članka 11. Uredbe (EU) br. 1379/2013
b) udovoljava odredbama članka 16. Uredbe (EU) br. 1379/2013 i ovog Pravilnika
c) je dovoljno gospodarski aktivna sukladno članku 8. ovog Pravilnika.
b) Gospodarska aktivnost
Članak 8.
(1) Međustrukovne organizacije dovoljno su gospodarski aktivne ukoliko njihovi članovi predstavljaju najmanje 51% od ukupnih:
– proizvodnih i prerađivačkih aktivnosti koje se odnose na proizvode ribarstva i akvakulture ili proizvode dobivene preradom proizvoda ribarstva i akvakulture na području za koje traže priznavanje ili
– proizvodnih i tržišnih aktivnosti koje se odnose na proizvode ribarstva i akvakulture ili proizvode dobivene preradom proizvoda ribarstva i akvakulture na području za koje traže priznavanje ili
– proizvodnih i prerađivačkih i tržišnih aktivnosti koje se odnose na proizvode ribarstva i akvakulture ili proizvode dobivene preradom proizvoda ribarstva i akvakulture na području za koje traže priznavanje.
(2) Područje priznavanja za međustrukovne organizacije može biti područje države ili županije.
IV. PRIZNAVANJE UDRUŽENJA ORGANIZACIJA PROIZVOĐAČA
Uvjeti za priznavanje
Članak 9.
(1) Ministarstvo će priznati udruženje organizacija proizvođača koje je zajednica dvije ili više priznatih organizacija proizvođača koja je u okviru pravne osobe ili jasno definiranog dijela pravne osobe osnovana na njihovu inicijativu s namjerom zajedničkog nastupa na tržištu.
(2) Vrijednost proizvodnje koju proizvodi udruženje organizacija proizvođača mora predstavljati najmanje 30% vrijednosti nacionalne proizvodnje u ribarstvu ili akvakulturi.
(3) Odredbe o organizacijama proizvođača primjenjuju se i na udruženja organizacija proizvođača, osim ukoliko nije drugačije navedeno.
V. ZAHTJEV ZA PRIZNAVANJE
Članak 10.
(1) Zahtjev za priznavanje će se smatrati potpunim uz sljedeću priloženu dokumentaciju:
a) dokaz o osnivanju/postojanju pravne osobe sukladno posebnom propisu koja