19 02.03.2016 Ispravak Zakona o izmjenama i dopunama Zakona o sportu
HRVATSKI SABOR
580
Nakon izvršene usporedbe s izvornim tekstom utvrđena je pogreška u Zakonu o izmjenama i dopunama Zakona o sportu koji je objavljen u »Narodnim novinama« broj 85 od 1. kolovoza 2015., te se daje
ISPRAVAK
ZAKONA O IZMJENAMA I DOPUNAMA ZAKONA O SPORTU
U članku 1. stavak 2. treba glasiti:
»U članku 13. iza stavka 3. dodaje se stavak 4. koji glasi:
»(4) Osoba koja je u posljednje tri godine pravomoćno kažnjena za prekršaj u sportu i na sportskim natjecanjima prema odredbama ovoga Zakona i posebnih propisa kojima se propisuju prekršaji u sportu i na sportskim natjecanjima, ne može organizirati i voditi sportska natjecanja, obavljati stručne poslove u sportu, sudjelovati u radu skupštine ili tijela upravljanja sportske udruge ili trgovačkog društva niti može biti ovlaštena za zastupanje te pravne osobe.««.
Klasa: 620-01/15-01/01
Zagreb, 23. veljače 2016.
Tajnik Hrvatskoga sabora Damir Sesvečan, v. r.
