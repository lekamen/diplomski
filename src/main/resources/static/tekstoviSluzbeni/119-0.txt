6 19.01.2015 Odluka o prirezu porezu na dohodak Općine Šte­fanje
OPĆINA ŠTEFANJE
120
Na temelju članka 30., 30a. i 95. Zakona o financiranju jedinca lokalne i područne (regionalne) samouprave (»Narodne novine« broj 117/93, 69/97., 33/00, 73/00, 127/00, 59/01, 107/01, 117/01, 150/02, 147/03, 132/06, 26/07 Odluka USRH, 73/08 i 25/12) i članka 32. Statuta Općine Štefanje, (»Službeni vjesnik Općine Štefanje« broj 3/13 i 5/13), Općinsko vijeće Općine Štefanje na sjednici održanoj 22. prosinca 2014. godine, donosi
ODLUKU
O PRIREZU POREZU NA DOHODAK
Članak 1.
Ovom Odlukom utvrđuju se obveznici, stopa, te način obračuna i plaćanja prireza porezu na dohodak koji su vlastiti izvori prihoda Proračuna Općine Štefanje.
Članak 2.
Prirez porezu na dohodak plaća se po stopi od 10%.
Članak 3.
Obveznici prireza porezu na dohodak su svi obveznici poreza na dohodak s prebivalištem ili boravištem na području Općine Štefanje, a obveznici su poreza na dohodak prema Zakonu o porezu na dohodak.
Članak 4.
Osnovica prireza porezu na dohodak iz članka 3. ove Odluke je utvrđen porez na dohodak.
Članak 5.
Poslove u vezi s utvrđivanjem i naplatom prireza porezu na dohodak obavlja Ministarstvo financija, Porezna uprava Bjelovar, Ispostava Čazma.
Članak 6.
Ova Odluka stupa na snagu osmog dana od dana objave u »Službenom vjesniku Općine Štefanje« a primjenjuje se od 1. siječnja 2015. godine.
Klasa: 410-01/14-01/05
Urbroj: 2110/03-01-14-1
Štefanje, 22. prosinca 2014.
Predsjednik Vijeća Marijan Markovinović, v. r.
