dana pokretanja postupka rješavanja spora. Rok rješavanja spora može se produljiti samo u iznimnim okolnostima. Prema stavku 3. istog članka Zakona, u postupku rješavanja spora Agencija donosi odluke kojima se ostvaruju regulatorna načela i ciljevi iz članka 5. ovog Zakona, te svaka obveza koju Agencija određuje operatoru u svrhu rješenja spora, mora se temeljiti na odredbama toga Zakona. Prema stavku 5. istog članka Zakona, postupak rješavanja spora iz ovog članka Zakona ne isključuje pravo bilo koje stranke u sporu za pokretanje sudskog postupka pred nadležnim sudom.
Odredbom članka 5. ZEK-a na koju upućuje članak 20. stavak 3. ZEK-a propisana su načela i regulatorni ciljevi za koje je osnovana Agencija, pa među njima i to da se obavljanje regulatornih poslova osigurava kroz poduzimanje mjera, primjenjujući načelo objektivnosti, transparentnosti, nediskriminacije i razmjernosti i to osobito promicanjem regulatorne predvidljivosti, osiguranjem dosljednog regulatornog pristupa kroz odgovarajuća razdoblja provjere, sprječavanje diskriminacije u postupanju prema operatorima elektroničkih komunikacijskih mreža i usluga u sličnim okolnostima i zaštitom tržišnog natjecanja na dobrobit krajnjih korisnika usluga.
Proizlazi da se u predmetnoj stvari radi o sporu između operatora u vezi s regulatornom obvezom pristupa i korištenja posebnih dijelova mreže prema članku 61. ZEK-a, a koja obveza je određena tužitelju na tržištima veleprodajnog širokopojasnog pristupa, tržištu veleprodajnog (fizičkog) pristupa mrežnoj infrastrukturi na fiksnoj lokaciji i tržištu pristupa javnoj komunikacijskoj mreži na fiksnoj lokaciji za privatne i poslovne korisnike. Regulatornom obvezom pristupa tužitelju su propisani rokovi i uvjeti realizacije veleprodajnih usluga te mu je zabranjeno svako postupanje kojim bi mogao uskraćivati, odugovlačiti, otežavati ili neopravdano uvjetovati drugim operatorima realizaciju svojih veleprodajnih usluga. Zakašnjenje u realizaciji veleprodajnih usluga i zakašnjenje u otklanjanju kvarova nastalih na veleprodajnim uslugama, povlači za sobom obvezu plaćanja naknada u iznosima i pod uvjetima koje je tuženik propisao tužitelju.
S obzirom na to da se radi o naknadama za kašnjenje u isporuci regulatornih veleprodajnih usluga odnosno za kašnjenje u otklanjanju smetnji i kvarova kod tih usluga, ne radi se o naknadama, odnosno ugovornoj kazni, koju stranke slobodno ugovaraju, nego te naknade proizlaze iz zakona, odnosno iz regulatornih obveza određenih na temelju ZEK-a, pa je pravilna ocjena tuženika da je prigovor tužitelja glede nadležnosti neosnovan. Slijedom toga sudske odluke na koje se tužitelj poziva nisu mjerodavne kako to osnovano navodi i tuženik. Pored navedenog treba istaknuti da se u konkretnom slučaju vodi spor koji se odnosi na regulatorne obveze tužitelja, kao operatora sa značajnom tržišnom snagom, koje regulatorne obveze su određene sukladno članku 56. ZEK-a, a okvirni sadržaj regulatornih obveza propisan je člankom 58. (regulatorna obveza transparentnosti), člankom 59. (regulatorna obveza nediskriminacije) i člankom 61. (regulatorna obveza pristupa i korištenja posebnih dijelova mreže), a konkretiziran je odlukama o analizama mjerodavnih tržišta.
Analiza mjerodavnih tržišta je ključni dokument u kojem se određuju regulatorne obveze i definira njihov konkretni sadržaj. Tuženik je kašnjenje u realizaciji pružanja reguliranih prodajnih usluga koje se temelji na navedenim regulatornim obvezama, kao i kašnjenje u otklanjanju kvarova i smetnji, u analizama mjerodavnih tržišta prepoznao kao opasnost za djelotvorno tržišno natjecanje. Radi izbjegavanja takvog ponašanja tužitelja, tuženik mu je odredio regulatornu obvezu pristupa i korištenja posebnih dijelova mreže i regulatornu obvezu nediskriminacije, temeljem kojih su tužitelju propisani rokovi pružanja veleprodajnih usluga kao i kazne za slučaj kašnjenja. Naime, u slučaju kašnjenja pri ispunjavanju obveza posljedice trpe krajnji korisnici operatora koji koristi