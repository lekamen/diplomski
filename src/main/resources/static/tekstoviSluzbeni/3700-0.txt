40 30.04.2016 Uredba o izmjenama i dopunama Uredbe o uspostavljanju javnog Registra za koordinaciju projekata izgradnje državne informacijske infrastrukture
VLADA REPUBLIKE HRVATSKE
1049
Na temelju članka 6. stavka 4. Zakona o državnoj informacijskoj infrastrukturi (»Narodne novine«, broj 92/14), Vlada Republike Hrvatske je na sjednici održanoj 28. travnja 2016. godine donijela
UREDBU
O IZMJENAMA I DOPUNAMA UREDBE O USPOSTAVLJANJU JAVNOG REGISTRA ZA KOORDINACIJU PROJEKATA IZGRADNJE DRŽAVNE INFORMACIJSKE INFRASTRUKTURE
Članak 1.
U Uredbi o uspostavljanju javnog Registra za koordinaciju projekata izgradnje državne informacijske infrastrukture (»Narodne novine«, broj 134/14), u članku 2. ispred riječi: »Registar ProDII« dodaje se oznaka stavka: »(1)«, a iza riječi: »projektima« dodaju se zarez i riječi: »prijedlozima projekata i planiranim projektima«.
Iza stavka 1. dodaje se stavak 2., koji glasi:
»(2) Tijela javnog sektora dužna su na zahtjev Vijeća za državnu informacijsku infrastrukturu (u daljnjem tekstu: Vijeće) dostaviti i druge podatke o projektima, prijedlozima projekata i planiranim projektima iz stavka 1. ovog članka.«.
Članak 2.
U članku 3. stavku 1. iza riječi: »projektima« dodaju se zarez i riječi: »prijedlozima projekata i planiranim projektima«.
Stavak 2. mijenja se i glasi:
»(2) Iznimno od stavka 1. ovog članka, neće se omogućiti pristup informacijama o projektima, prijedlozima projekata i planiranim projektima označenima određenim stupnjem tajnosti sukladno posebnom propisu.«.
Članak 3.
U članku 4. stavku 1. riječi: »za državnu informacijsku infrastrukturu (u daljnjem tekstu: Vijeće)« brišu se.
Stavak 3. mijenja se i glasi:
»(3) Vijeće će jednom godišnje o svom radu izvješćivati Vladu Republike Hrvatske, i to do 31. ožujka za proteklu kalendarsku godinu.«.
Članak 4.
U članku 6. stavku 1. iza riječi: »projektima« dodaju se zarez i riječi: »prijedlozima projekata i planiranim projektima«.
Stavak 2. i oznaka stavka: »(1)« brišu se.
Članak 5.
Ova Uredba objavit će se u »Narodnim novinama«, a stupa na snagu 1. svibnja 2016. godine.
Klasa: 022-03/16-03/18
Urbroj: 50301-09/06-16-2
Zagreb, 28. travnja 2016.
Predsjednik Tihomir Orešković, v. r.
