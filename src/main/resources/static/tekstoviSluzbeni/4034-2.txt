 svjedodžbu o sposobnosti broda za plovidbu izdanu sukladno posebnom propisu;
e) ribarsko plovilo za koje je izdana povlastica i za koje se traži potpora mora imati ostvarenih minimalno 60 ribolovnih dana u 2015. godini sukladno službenoj evidenciji ribolovne aktivnosti koja se vodi pri Ministarstvu poljoprivrede, Upravi ribarstva u sklopu Geoinformacijskog sustava ribarstva (u daljnjem tekstu: službena evidencija Ministarstva).
f) iznimno od točke e) ovoga stavka ukoliko je tijekom 2015. godine izvršen prijenos povlastice sa starog ribarskog plovila na novo plovilo uz povlačenje iz ribolova starog ribarskog plovila, i pod uvjetom da se radi o istom vlasniku/ovlašteniku, u obzir se uzimaju i ribolovni dani ostvareni starim ribarskim plovilom;
g) mora uredno ispunjavati obveze propisane Zakonom te podzakonskim propisima donesenim na temelju istih, posebno vezano uz dostavu podataka o ulovu na propisanom obrascu i u propisanom roku tijekom 2015. godine;
h) mora imati podmirene financijske obveze prema državnom proračunu Republike Hrvatske.
(2) Iznimno od odredbe stavka 1. točke e) ovoga članka, ribarsko plovilo za koje je izdana povlastica i za koje se traži potpora može imati i manje ribolovnih dana u sljedećim slučajevima:
a) ako je u povlasticu upisan samo jedan ribolovni alat, a čije je korištenje strogo vremenski ograničeno sukladno posebnim propisima, plovilo upisano u tu povlasticu mora imati ostvarenih prosječno najmanje dva dana mjesečno tijekom razdoblja u kojem je moglo obavljati ribolov tim alatom u 2015. godini;
b) u slučaju havarije plovila ili više sile, što podnositelj mora potkrijepiti odgovarajućom dokumentacijom, ukoliko se takav događaj dogodio u 2015. godini.
Neprihvatljivi troškovi
Članak 11.
Neprihvatljivi troškovi su:
a) porezi, uključujući porez na dodanu vrijednost;
b) carinske i uvozne pristojbe i sve ostale naknade;
c) novčane kazne, financijske kazne i troškovi parničnog postupka;
d) bankovni troškovi, troškovi jamstava i slične naknade;
e) troškovi pretvaranja, naknade i tečajni troškovi vezani uz račune u stranim valutama, kao i drugi isključivo financijski izdaci;
f) plaćanja u naravi i plaćanja putem robne razmjene;
g) plaćanja u gotovini;
h) troškovi kupnje potrošnog materijala (primjerice vijaka, ulja, filtera, akumulatora, žarulja, igala, higijensko − sanitarnog potrošnog materijala − pribora i sredstava za čišćenje);
i) troškovi kupnje mobilnih telefona (mobitela);
j) troškovi vlastitog rada;
k) troškovi vezani uz ugovore o zakupu, kao što je marža najmodavca, režijski troškovi i troškovi osiguranja;
l) operativni troškovi;
m svi troškovi održavanja, amortizacije i najma;
n) troškovi kupnje rabljenih ribolovnih alata, rabljene opreme i rabljenih pogonskih strojeva kao i njihovih rabljenih sastavnih dijelova te kupnja nelicenciranih računalnih programa;
o) troškovi kupnje ribolovnog alata koji nisu navedeni u članku 6. stavku 1. ovoga Pravilnika i opreme koja nije navedena u članku 7. ovoga Pravilnika.
Podnošenje Zahtjeva
Članak 12.
(1) Korisnik podnosi Zahtjev isključivo u tiskanom obliku, u zatvorenoj omotnici s nazivom i adresom podnositelja napisanim na poleđini, isključivo preporučenom poštom s povratnicom, s precizno naznačenim datumom i vremenom (sat, minuta, sekunda) slanja te naznakom »Zahtjev za sufinanciranje investicija u ribarska plovila« na adresu Ministarstva poljoprivrede, Uprave ribarstva.
(2) Zahtjev se nalazi na Obrascu I. ovoga Pravilnika i njegov je sastavni dio.
(3) Zahtjev se može podnijeti zaključno do 15. lipnja 2016. godine.
(4) Ukoliko podnositelj podnosi više Zahtjeva, dužan ih je fizički odvojiti, odnosno, poslati zasebno svaki u svojoj omotnici.
Potrebna dokumentacija za sufinanciranje ulaganja
Članak 13.
(1) Zahtjev podrazumijeva sljedeću dokumentaciju:
a) Obvezna dokumentacija:
i. popunjen Obrazac Zahtjeva (Dodatak I. i II. Pravilnika);
ii. potvrda o izvršenim financijskim obvezama prema državnom proračunu Republike Hrvatske koju izdaje nadležni područni ured