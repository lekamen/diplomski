 glasova »za« i jedan glas »suzdržan«). Dana 23. travnja 2010. Hrvatski sabor donio je Odluku o imenovanju devetero članova Istražnog povjerenstva.
Istražno povjerenstvo podnijelo je Hrvatskom saboru Izvješće o radu, klasa: 021-12/10-14/03, ur. broj: 6523-4-10-51 od 21. listopada 2010. Rasprava o tom izvješću zaključena je 25. studenoga 2010. (video snimka rasprave: http://www.sabor.hr/ Default.aspx?art=36213). Izvješće je prihvaćeno na 20. sjednici Hrvatskog sabora 26. studenoga 2010. (71 glas »za« i 32 glasa »protiv«).
242. Prema zaključcima Istražnog povjerenstva, Dioničarski ugovor iz 2003. sklopljen je protivno Zakonu o privatizaciji INA-e, a pogodovao je MOL-u. Od opsežnih pet točaka kojima se obrazlaže takav zaključak, navodi se samo prva točka (str. 96. i 97. Izvješća Istražnog povjerenstva):
»1. Ugovorom o kupoprodaji dionica koji se odnosi na 25% + jedna dionica od izdanog dioničkog kapitala društva INA Industrija nafte d.d. zaključenim između Republike Hrvatske i MOL Hungarian oil and gas plc. 17. srpnja 2003. g. ugovorne stranke definirane su kao prodavatelj i kupac.
Ugovorom o Međusobnim odnosima dioničara koji se odnosi na INA – Industrija nafte d.d. zaključenim između Republike Hrvatske i MOL HUNGARIAN OIL AND GAS PLC. 17. srpnja 2003.g. ugovorne strane definirane su kao Vlada Republike Hrvatske i strateški ulagatelj.
Time se u dva ugovora zaključena istog dana, između istih ugovornih strana, temeljem iste pravne regulative i istih činjenica, MOL Hungarian oil and gas plc namjerno različito kvalificira. Definirajući ga u drugom Ugovoru kao strateškog ulagatelja /premda u tvrtku nije uložio ništa/, otvara mu se put da odredbama o 14 zadržanih pitanja, protuzakonito i besplatno stekne dodatna i presudna upravljačka prava koja nisu bila predmet kupoprodaje i kojim stječe iznimno veliko pravo u odlučivanju o budućnosti kompanije, a što je posljedično imalo utjecaj i na sve ostale pravne i poslovne odnose Republike Hrvatske i MOL-a koji su zajedničari, a ne strateški partneri kako je to tumačeno u svim dokumentima koji su dostupni Istražnom povjerenstvu od strane bivših državnih dužnosnika zaduženih za privatizaciju iz 2003. godine.
Stoga je nedvojbeno da je Ugovor o međusobnim odnosima dioničara od 17. srpnja 2003.g. zaključen protivno Zakonu o privatizaciji INA-e ..., kao i Osnovnim kriterijima za vrednovanje pristiglih ponuda u postupku prodaje 25% +1 dionice INA-Industrija nafte d.d. usvojenih Zaključkom Vlade Republike Hrvatske od 20. lipnja 2002 godine, kojim se dozvoljavala prodaja isključivo 25% +1 dionice uz koje kupac stječe pripadajuća vlasnička i dioničarska ovlaštenja sukladno ZTD-u /cca 27 odredaba kada je za odlučivanje potrebna ¾ većina/.
Ovako zaključenim Ugovorom kupac /koji postaje na papiru strateški partner/ dobiva niz prava, suprotno uvriježenoj praksi koja se odnosi na strateške partnere, a čime se umanjuju prava odlučivanja vlasnika Republici Hrvatskoj u INA-i. Ovakva odredba suzila je mogućnosti djelovanja vlasnika Republike Hrvatske u INA-i Industriji nafte d.d., a što se pokazalo otežavajućim čimbenikom prilikom provedbe daljnjih koraka koje je poduzimala Vlada Republike Hrvatske nakon 2004. godine.
Prvom privatizacijom INA-e 2003. g. i Ugovorom o kupoprodaji i Ugovorom o međusobnim odnosima dioničara pogodovano je MOL-u i to na način da mu je prepušteno daleko više upravljačkih prava operativnog upravljanja, od onih koja mu proizlaze iz vlasničkog udjela, te je time znatno umanjen vlasnički utjecaj Republike Hrvatske na donošenje strateških i investicijskih odluka, posebice izbor dobavljača, pregovore s drugim investitorima i jačanju regionalnog položaja kompanije, kao i mogućnosti odlučivanja o daljnjem strateškom razvoju nakon 2004. godine.«
243. Kad je riječ o Prvoj izmjeni dioničarskog ugovora INA-MOL od 30. siječnja 2009., Istražno povjerenstvo nije utvrdilo da bi njegove odredbe bile protivne zakonu ili interesima Republike Hrvatske:
»8. ... Ugovornim odredbama u najvećoj mogućoj