Republike Hrvatske u uvjetima kriznih stanja osigurati provedbu mjera potrebnih za osiguranje opskrbe plinom zaštićenih kupaca iz stavaka 2. i 3. ovoga članka.
Članak 5.
Nadležno tijelo zaduženo za provedbu mjera iz Uredbe 994/2010/EZ je Ministarstvo.
Nadležno tijelo iz stavka 1. ovoga članka, sukladno Planu intervencije o mjerama zaštite sigurnosti opskrbe plinom Republike Hrvatske u uvjetima kriznih stanja, utvrđuje količine plina potrebne za opskrbu zaštićenih kupaca iz članka 4. stavaka 2. i 3. ove Uredbe.
Količine plina potrebne za opskrbu kupaca iz članka 4. stavka 2. točaka b) i c) ove Uredbe ne mogu prijeći 20% ukupne godišnje potrošnje plina u Republici Hrvatskoj.
V. PRAVA I OBVEZE ZAŠTIĆENIH KUPACA
Članak 6.
Krajnji kupci plina i toplinske energije proizvedene iz plina iz članka 4. stavaka 2. i 3. ove Uredbe imaju pravo da im se u uvjetima kriznih stanja do proglašenja određenog stupnja smanjenja i obustave isporuke u izvanrednom stanju garantira isporuka energije sukladno Planu intervencije o mjerama zaštite sigurnosti opskrbe plinom Republike Hrvatske.
Članak 7.
Krajnji kupci plina i toplinske energije proizvedene iz plina iz članka 4. stavaka 2. i 3. ove Uredbe imaju obvezu da se u slučaju proglašenja kriznog stanja ponašaju u skladu s preporukama Kriznog tima, a sukladno Planu intervencije o mjerama zaštite sigurnosti opskrbe plinom Republike Hrvatske.
Krajnji kupci koji imaju postrojenja s posebno osjetljivim tehnološkim i/ili proizvodnim procesom dužni su osigurati odgovarajuću količinu zamjenskog goriva, te osigurati u uvjetima kriznih stanja u slučaju smanjenja ili obustave isporuke plina, u roku maksimalno 24 sata siguran prelazak na zamjensko gorivo ili isključenje s distribucijskog, odnosno transportnog sustava.
VI. OBVEZE OPERATORA SUSTAVA
Članak 8.
Operator transportnog, odnosno distribucijskog sustava na koji je priključen krajnji kupac plina dužan je odrediti kategoriju kojoj taj kupac pripada sukladno članku 4. stavcima 2. i 3. ove Uredbe, te ga o tome obavijestiti, ukoliko kupac ne pripada kategoriji kućanstva.
Operator transportnog, odnosno distribucijskog sustava na koji je priključen zaštićeni kupac, utvrđuje potrebne količine plina za sve zaštićene kupce za propisane slučajeve iz standarda opskrbe plinom te ih alocira na pojedine opskrbljivače.
Operator distribucijskog sustava na svom distribucijskom području dužan je sukladno Planu intervencije o mjerama zaštite sigurnosti opskrbe plinom Republike Hrvatske i ovoj Uredbi, iskazati u svom Planu za krizna stanja, prema stupnju smanjenja ili obustave opskrbe plinom, ukupnu mjesečnu ostvarenu i planiranu potrošnju plina po kategorijama kupaca te količine plina potrebne za zadovoljenje standarda opskrbe.
Operator transportnog sustava dužan je na transportnom sustavu, sukladno Planu intervencije o mjerama zaštite sigurnosti opskrbe plinom Republike Hrvatske i ovoj Uredbi, iskazati u svom Planu za krizna stanja potrebe za plinom po kategorijama krajnjih kupaca te količine plina potrebne za zadovoljenje standarda opskrbe kupaca na transportnom sustavu.
Operator transportnog sustava i operatori distribucijskih sustava dužni su prikupiti i čuvati podatke o svim krajnjim kupcima s posebno osjetljivim tehnološkim i/ili proizvodnim procesom te ih navesti u Planovima za krizna stanja.
Operator transportnog sustava i operatori distribucijskih sustava dužni su do 1. kolovoza svake godine novelirati podatke o zaštićenim kupcima u Planovima za krizna stanja.
VII. OBVEZE OPSKRBLJIVAČA
Članak 9.
Opskrbljivač koji je sklopio ugovor o opskrbi plinom sa zaštićenim kupcem iz članka 4. stavaka 2. i 3. ove Uredbe dužan je za svoje zaštićene kupce osigurati potrebne količine plina iz sustava skladišta plina Republike Hrvatske i/ili iz domaće proizvodnje na način da zadovolji standard opskrbe, a kako bi se u uvjetima eventualnih kriznih situacija osigurala neometana opskrba plinom zaštićenih kupaca, te je dužan o navedenome obavijestiti nadležno tijelo najkasnije do 1.