 Zagreb
Područna jedinica Krapina
Područna jedinica Sisak
Područna jedinica Karlovac
Područna jedinica Varaždin
Područna jedinica Koprivnica
Područna jedinica Bjelovar
Područna jedinica Rijeka
Područna jedinica Gospić
Područna jedinica Virovitica
Područna jedinica Požega
Područna jedinica Slavonski Brod
Područna jedinica Zadar
Područna jedinica Osijek
Područna jedinica Šibenik
Područna jedinica Vukovar
Područna jedinica Split
Područna jedinica Pula
Područna jedinica Dubrovnik
Područna jedinica Čakovec
Područna jedinica Grad Zagreb.
Služba obavlja administrativne i tehničke poslove vezane uz rad područnih jedinica i Centara za psihosocijalnu pomoć i druge poslove koji su joj stavljeni u nadležnost te prati i analizira stanje na temelju prikupljenih podataka u cilju poboljšanja statusa hrvatskih branitelja i članova njihovih obitelji.«.
Članak 33.
Članak 24. mijenja se i glasi:
»Uprava za pravne i stambene poslove obavlja upravne i stručne poslove u vezi s priznavanjem statusa i pripadajućih prava hrvatskim braniteljima iz Domovinskog rata i članovima njihovih obitelji, mirnodopskim vojnim invalidima i stradalim pirotehničarima kao i članovima njihovih obitelji; civilnim žrtvama iz Domovinskog rata, sudionicima Drugog svjetskog rata, vojnim i civilnim invalidima Drugog svjetskog rata, osobama stradalim u obavljanju obvezne vojne službe od 15. svibnja 1945. do 17. kolovoza 1990. godine i članovima njihovih obitelji te osobama stradalim pri obavljanju vojnih i redarstvenih dužnosti u stranoj zemlji u okviru mirovnih snaga i mirovnih misija. Obavlja upravne i stručne poslove u vezi s izradom nacrta prijedloga Zakona o pravima hrvatskih branitelja iz Domovinskog rata i članova njihovih obitelji, Zakona o zaštiti vojnih i civilnih invalida rata i drugih zakona. Prati sve propise iz djelokruga drugih ministarstava u kojima su regulirana prava navedenog kruga korisnika i surađuje s drugim ministarstvima dajući mišljenje na nacrt prijedloga zakona. Analizira postojeće stanje u području priznavanja statusa i prava navedenog kruga korisnika prava.
Uprava daje stručno mišljenje o ugovorima i sporazumima dostavljenim ministru na potpis iz svog djelokruga. Koordinira izradu propisa iz nadležnosti Ministarstva i druge aktivnosti u cilju usklađivanja pravnih propisa iz svih područja koja su u nadležnosti Ministarstva, prati zakonodavstvo Europske unije te inicira i predlaže izmjene i donošenje zakona i drugih propisa u skladu s propisima Europske unije. Izrađuje obrasce teza i prethodne procjene prije izrade propisa, te provodi postupak procjene učinaka propisa. Istražuje i prikuplja relevantne podatke i poduzima nenormativne aktivnosti odnosno koordinira svim aktivnostima vezanim za postupak donošenja propisa iz nadležnosti Ministarstva. Priprema propise, koordinira i obavlja druge poslove vezane za postupak savjetovanja s dionicima zainteresirane javnosti u postupcima donošenja zakona i drugih propisa.
Uprava obavlja stručne poslove vezane za davanje preporuka za prijam u hrvatsko državljanstvo hrvatskim braniteljima iz Domovinskog rata i članovima obitelji smrtno stradalog, zatočenog ili nestalog hrvatskog branitelja iz Domovinskog rata.
Uprava provodi kontrolu zakonitosti prvostupanjskih rješenja putem revizije prvostupanjskih rješenja. Vodi evidenciju o broju i načinu rješavanja upravnih stvari priznavanja statusa i prava navedenih korisnika. Analizira i obrađuje prikupljene podatke te izrađuje izvješća za čelnika tijela i Ministarstvo uprave.
Uprava vodi Registar hrvatskih branitelja iz Domovinskog rata te izdaje potvrde o činjenicama o kojima se vodi službena evidencija u Registru hrvatskih branitelja iz Domovinskog rata. Prikuplja podatke i vodi Registar civilnih stradalnika Domovinskog rata.
Uprava surađuje s pravosudnim tijelima Republike Hrvatske, a iz nadležnosti ovoga Ministarstva, obavlja potrebne stručne poslove u građanskim, kaznenim i ovršnim postupcima i zastupa Ministarstvo u upravnim sporovima iz nadležnosti Ministarstva te