 kabela neracionalno, a analizom mogućih rizika zbog primjene takvog oblika napajanja mora se dokazati da uređaj ili neki njegov dio koji koristi navedeni izvor napajanja uvijek zadržava sigurnosnu funkciju odnosno da ne postoji mogućnost nastanka pojava opasnih za sigurnost željezničkog prometa. Primjena solarnog napajanja SSU dopušta se samo na lokalnim prugama.
(14) Napojni dio SSU mora biti izveden s potrebnom redundancijom tako da se kod ispada pojedinog sklopa ili elementa i nadalje osigura napajanje SSU električnom energijom.
(15) Napojni dijelovi SSU moraju udovoljavati odredbama norme HRN EN 50121-5.
1.4 KONTROLA SLOBODNOSTI KOLOSIJEKA
Osnovna podjela sklopova
Članak 62.
(1) Kontrola slobodnosti odnosno zauzetosti dijela kolosijeka izvodi se sklopovima za kontrolu stanja dijela kolosijeka, tzv. kontroliranim odsjecima, koji mogu biti izvedeni:
– kao sklopovi s kontinuiranom kontrolom (tračnički strujni krugovi)
– kao sklopovi s točkastom kontrolom (brojači osovina).
(2) Sklopovi kontrole slobodnosti odsjeka moraju ispunjavati uvjete za sigurnosnu razinu 4 (SIL 4) sukladno HRN EN 50128 i HRN EN 50129.
Izolirani odsjeci
Članak 63.
(1) Kontinuirana kontrola može se ostvariti:
– pomoću tračničkih strujnih krugova (izoliranih odsjeka)
– pomoću audiofrekventnih tonskih tračničkih strujnih krugova bez izoliranih sastava.
(2) Izolirani odsjek je sklop SSU koji javlja slobodnost ili zauzetost dijela kolosijeka koji se kontrolira. Rad izoliranoga odsjeka temelji se na načelu promjene napona, frekvencije ili rasporeda naponskih faza. To se ostvaruje dodirnim djelovanjem osovina vozila, zbog čega dolazi do kratkoga prespoja tračnica. Dok postoji dodir osovina s kolosijekom, izolirani odsjek pokazuje zauzetost dijela kolosijeka koji se kontrolira, a nakon prestanka dodira osovina izolirani odsjek pokazuje slobodnost dijela kolosijeka koji se kontrolira.
(3) Za kontrolu slobodnosti odnosno zauzetosti kratkih dijelova kolosijeka mogu se ugrađivati audiofrekventni tonski tračnički strujni krugovi bez izoliranih sastava (u daljnjem tekstu AFI-sklopovi).
(4) Ovisno o načinu na koji se tračnice iskorištavaju za povratnu vučnu struju, izolirani odsjeci mogu biti jednotračnički i dvotračnički.
(5) Sklopovi za kontrolu zauzetosti kolosijeka moraju jamčiti da kod najmanjega i kod najvećega dopuštenog razmaka između dviju osovina na vozilima koji se rabe ne može doći do privremene slobodnosti.
(6) Kod kontaktne mreže napajane istosmjernom strujom primjenjuju se kolosiječni strujni krugovi napajani izmjeničnom strujom. Kod kontaktne mreže napajane izmjeničnom strujom za napajanje izoliranih odsjeka primjenjuju se kolosiječni strujni krugovi napajani istosmjernom ili izmjeničnom strujom čija je frekvencija različita od frekvencije struje vuče.
(7) Kod sklopova za kontrolu izoliranih odsjeka potrebno je napone, frekvencije i fazne pomake napona jednog prema drugome odabrati tako da utjecaji koji se javljaju u redovitom prometu (struje u povratnim vodovima, u magnetnim tračničkim kočnicama, u lokomotivama s tiristorskom ili višefaznom asinhronom vučom promjenjive frekvencije itd.) ne ometaju ispravan rad izoliranih odsjeka.
(8) Izolirani odsjeci moraju ispunjavati i ostale uvjete iz norme HRN EN 50617-1.
Brojač osovina
Članak 64.
(1) Brojač osovina je sklop SSU koji javlja slobodnost ili zauzetost dijela kolosijeka koji se kontrolira. Rad brojača osovina temelji se na načelu brojanja osovina pri ulasku na dio kolosijeka koji se kontrolira te odbrojavanju osovina pri izlazu iz dijela kolosijeka koji se kontrolira.
(2) Brojač osovina mora imati mogućnost vraćanja u osnovno stanje u slučaju pogreške pri brojanju odnosno kod pojave lažnog zauzeća.
(3) Brojač osovina mora ispunjavati sljedeće uvjete:
– selektivan na smjer kretanja osovina na brojilu,
– brojilo mora reagirati na kotač željezničkog vozila,
– mora omogućiti istovremeno ubrojavanje i izbrojavanje na brojilima,
– svaki impuls ubrojavanja mora se javljati kao stanje »zauzet«
– pojava kvara