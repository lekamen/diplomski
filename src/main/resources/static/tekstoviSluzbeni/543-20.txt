 integracije.
U skladu s načelom supsidijarnosti pacijent će se što je prije moguće premještati ili usmjerivati na manje intenzivne oblike bolničkog liječenja te će se liječiti na osnovi medicine zasnovane na dokazima (eng. evidence based medicine) i uz modalitete potpuno odgovarajuće zdravstvenom stanju pacijenta, povećavajući pritom kvalitetu i dostupnost bolničke zdravstvene zaštite. Drugim riječima, pacijenti čije kliničko stanje ne dopušta otpuštanje u okviru optimalnog trajanja boravka u bolnici za svaku djelatnost bit će što je prije moguće premješteni s radno intenzivnih akutno-stacionarnih kapaciteta na manje radno intenzivne, a time i financijski povoljnije modalitete produljenoga i dugotrajnog liječenja. Plaćanje produljenog i dugotrajnog liječenja bit će definirano od strane HZZO-a do ugovaranja za 2015. godinu. Liječenje pacijenata u dnevnim bolnicama umjesto na akutnim stacionarnim posteljama također će neposredno smanjiti troškove bolničkog liječenja, jertroškovi same intervencije/operacije po danu čine 40% do 60% troškova ukupnoga stacionarnog bolničkog liječenja.
S druge strane, načelo funkcionalne integracije ima svoje uporište u činjenici da Nacionalni plan obuhvaća zdravstvene ustanove koje se u svojim djelatnostima nadopunjuju, no među njima ima i određenih preklapanja. Trenutačno se dijagnostički i terapijski postupci koji se ne mogu provesti u jednoj bolnici provode u drugoj prema načelu suradnje ustanova, pri čemu jedna ustanova plaća drugoj ustanovi obavljenu uslugu. Funkcionalnom integracijom bolnica takva plaćanja pokušat će se eliminirati, a uz preraspodjelu i koncentriranje resursa, povećat će se iskorištenost kapaciteta i produktivnost u pružanju usluga. Omogućit će se bolje planiranje potreba za nabavom novih medicinsko-tehničkih uređaja i ostale medicinske opreme, odnosno izbjeći preklapanje u postupcima obnove. Skupi i sofisticirani uređaji moći će se objediniti i koristiti na jednom umjesto na dva ili više mjesta unutar iste skupine funkcionalno integriranih bolnica, čime će se smanjiti troškovi njihova održavanja i izobrazbe radnika za upotrebu tih uređaja. Konačno, funkcionalnom integracijom bolnica povećat će se mobilnost zdravstvenih i nezdravstvenih radnika, što će omogućiti bolju organizaciju obavljanja poslova i djelotvornije upravljanje ljudskim resursima. Bolja iskorištenost postojećih radnika smanjit će potrebu za novim zapošljavanjem, a kroz definirani Nacionalni registar, funkcionalno integrirane ustanove mogu ili kompletno ili u integriranim djelatnostima predstavljati jedan subjekt ugovaranja HZZO-a. Funkcionalno integrirane djelatnosti dvije ili više bolnica ne mogu se ugovarati sa svakom pojedinačno nego samo s onom bolnicom koja je nositelj funkcionalne integracije u toj djelatnosti.
Reorganizacijom djelatnosti i smanjivanjem prostorno zahtjevnih stacionarnih kapaciteta predviđa se da će se u pojedinim skupinama bolnica pojaviti građevinski objekti ili dijelovi objekata za koje u okviru redovitih djelatnosti bolnica više ne postoji potreba. Time će se inicijalno poboljšati prostorni uvjeti koji su u većini naših bolnica suboptimalni. Neki objekti, odnosno prostori, moći će se iskoristiti i za neku drugu namjenu u zdravstvenom sustavu ili u nekom drugom resoru poput socijalne skrbi ili skrbi o braniteljima i stradalnicima Domovinskog rata, a troškovi održavanja bolnicama smanjit će se.
Zaključno, provedbom Nacionalnog plana rezultirat će izravnom i oportunitetnom racionalizacijom financijskih tokova u sustavu. To ne znači i uštedama jer osnovno načelo jest da se pacijentu pruža zdravstvena zaštita u odgovarajućem kapacitetu, odnosno da se optimizira potrošnja resursa po pacijentu s obzirom na kliničko stanje. Pod pojmom racionalizacija misli se na optimizacije troškova pojedinačne epizode liječenja premještanjem pacijenata iz akutnih postelja u postelje/stolce dnevne bolnice ili u postelje produljenog liječenja. Akutno stacionarno liječenje najskuplja je varijanta liječenja pa 