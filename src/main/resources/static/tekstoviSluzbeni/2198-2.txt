 kontrolu u ustrojstvenim jedinicama Ministarstva obrane i Oružanih snaga Republike Hrvatske nad:
– sredstvima za prijevoz službenih životinja i načinom prijevoza službenih životinja u vezi s udovoljavanjem propisanim uvjetima
– provedbom mjera za sprječavanje, otkrivanje, suzbijanje, iskorjenjivanje zaraznih ili nametničkih bolesti službenih životinja
– provedbom mjera za zaštitu od zoonoza
– provedbom mjera za zaštitu zdravlja službenih životinja
– držanjem, uzgojem i prometom službenih životinja
– označavanjem službenih životinja
– skladištenjem, prometom i preradom hrane životinjskoga podrijetla
– skladištenjem i prometom hrane za životinje
– objektima/prostorom za obradu, preradu i uskladištenje hrane životinjskoga podrijetla i hrane za životinje ustrojstvenih jedinica Ministarstva obrane i Oružanih snaga Republike Hrvatske te davatelja usluga prehrane koji imaju ugovorni odnos s Ministarstvom obrane
– skladištenjem i primjenom veterinarsko-medicinskih proizvoda te uporabom sredstava za dezinfekciju, dezinsekciju i deratizaciju
– ostacima štetnih tvari (reziduama), u životinjama i hrani životinjskoga podrijetla namijenjenoj ljudskoj prehrani
– provedbom mjera zaštite okoliša od negativnih utjecaja vezanih uz zaštitu zdravlja službenih životinja, uzgoj službenih životinja, skladištenje, promet i preradu hrane životinjskog podrijetla
– zbrinjavanjem nusproizvoda životinjskog podrijetla koji nisu za prehranu ljudi
– provedbom dezinfekcije prijevoznih sredstava kojima su otpremane pošiljke službenih životinja, hrane životinjskog podrijetla ili nusproizvoda životinjskog podrijetla koji nisu za prehranu ljudi
– provodi i druge propisane mjere kada je ugroženo zdravlje životinja, dobrobit životinja, zdravstvena ispravnost hrane životinjskog podrijetla i hrane za životinje.
Članak 8.
U provedbi inspekcijskog nadzora/službenoj kontroli vojni veterinarski inspektor u ustrojstvenim jedinicama Ministarstva obrane i Oružanih snaga Republike Hrvatske ima pravo i obvezu:
1. zabraniti premještanje službenih životinja te premještanje i uporabu hrane životinjskoga podrijetla, hrane za životinje i predmeta kojima se mogu prenijeti uzročnici zaraznih ili nametničkih bolesti u slučaju sumnje na zaraznu ili nametničku bolest
2. zabraniti ili ograničiti promet i uporabu hrane životinjskoga podrijetla, hrane za životinje ako se posumnja u njihovu zdravstvenu ispravnost te kakvoću
3. u objektima koje nadzire otvoriti i pregledati pakiranje za koje ima saznanja da sadrži hranu životinjskog podrijetla ili hranu za životinje, utvrditi sadržaj i uzeti uzorke
4. narediti uklanjanje nedostatka u objektima koje nadzire, a koji što se tiče izgradnje, tehničkih uređaja, tehnološke opreme, načina rada, higijene i veterinarske zaštite okoliša ne udovoljavaju propisanim uvjetima
5. zabraniti rad objekata iz točke 4. ovoga članka ako se u određenom roku ne uklone utvrđeni nedostaci
6. zabraniti upotrebu veterinarsko-medicinskih proizvoda ako se upotreba obavlja protivno odredbama posebnih propisa te narediti njihovo neškodljivo uklanjanje u skladu s posebnim propisima
7. zabraniti uporabu hrane za životinje i dodataka hrani za životinje za koje utvrdi da su škodljivi po zdravlje službenih životinja
8. uzimati uzorke dijagnostičkog materijala za laboratorijske pretrage radi utvrđivanja zdravstvenog stanja službenih životinja, zdravstvene ispravnosti i kakvoće hrane životinjskog podrijetla i hrane za životinje
9. izdavati službene akte i druge certifikate određene ovim Pravilnikom
10. narediti uklanjanje hrane životinjskog podrijetla i hrane za životinje, ako su prilikom veterinarskog pregleda proglašeni neupotrebljivim za ljudsku prehranu, odnosno ishranu životinja
11. poduzimati i druge radnje za koje je ovlašten hrvatskim vojnim normama i posebnim propisima.
Članak 9.
(1) Ustrojstvene jedinice Ministarstva obrane i Oružanih snaga Republike Hrvatske i pravne osobe čiji rad podliježe inspekcijskom nadzoru dužne su vojnom veterinarskom inspektoru omogućiti