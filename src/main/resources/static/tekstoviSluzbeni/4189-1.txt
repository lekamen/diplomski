 gospodarstva i Ministarstvo znanosti, obrazovanja i sporta, financijska sredstva osiguravaju u okviru svojih redovnih aktivnosti u okviru Državnog proračuna Republike Hrvatske za 2016. godinu i projekcija za 2017. i 2018. godinu. Ostala tijela osiguravaju vlastita sredstva za provedbu mjera i aktivnosti u svrhu financijskog opismenjavanja potrošača.
Svi dionici provedbe Akcijskog plana za 2016. izvijestit će jednom godišnje Ministarstvo financija o provedenim aktivnostima za proteklo izvještajno razdoblje kao i o projekcijama aktivnosti za naredno izvještajno razdoblje.
Učinkovita provedba Nacionalnog strateškog okvira financijske pismenosti potrošača podrazumijeva različite mjere i aktivnosti usmjerene k unaprjeđenju financijske pismenosti potrošača te je stoga Ministarstvo financija osnovalo Operativnu radnu grupu za praćenje provedbe mjera i aktivnosti (u daljnjem tekstu: Operativna radna grupa). Operativna radna grupa djeluje od početka 2015. godine, a nastavlja s radom i tijekom 2016. godine. Radni sastanci održavaju se svaka tri mjeseca, a na kojima se raspravlja o provedbenim aktivnostima te ostalim pitanjima relevantnim za financijsku pismenost. Također, Ministarstvo financija, kao koordinator aktivnosti u području financijske pismenosti, jednom godišnje izradit će objedinjeno izvješće o provedbi Akcijskog plana za proteklo jednogodišnje razdoblje i projekcijama planiranih aktivnosti za naredno izvještajno razdoblje te izvijestiti Vladu Republike Hrvatske.
Zavisno od aktivnosti, u rad Operativne radne grupe mogu se uključiti i predstavnici drugih institucija relevantnih za unaprjeđenje financijske pismenosti potrošača. Svi dionici u provedbi Akcijskog plana obvezuju se na kvalitetnu međusobnu suradnju, radi stvaranja uvjeta u okviru svoje nadležnosti i djelokruga rada te u skladu sa svojim djelatnostima, za osnaživanje okruženja i administrativne učinkovitosti u poticanju unaprjeđenja financijske pismenosti potrošača.
Akcijski plan za 2016. izrađen kao »živi dokument« podložan je prilagodbama i eventualnim budućim promjenama. Također, praćenje Akcijskog plana za 2016. omogućit će Ministarstvu financija i nositeljima provedbe, identifikaciju onoga što je uspješno u provođenju financijske pismenosti, identifikaciju ciljnih skupina koje imaju koristi od financijske pismenosti, stjecanje saznanja o tome koji su dodatni izvori potrebni te identifikaciju potencijalnih propusta i aktivnosti za njihovo otklanjanje.
SADRŽAJ AKCIJSKOG PLANA
Akcijski plan za 2016. sadrži prikaz identificiranih mjera i aktivnosti u podizanju razine financijske pismenosti građana Republike Hrvatske. Mjere su definirane prema nositeljima, odnosno dionicima u provođenju financijskog obrazovanja definiranim Nacionalnim strateškim okvirom financijske pismenosti potrošača. Uz mjere, navedene su i aktivnosti svih dionika, rok unutar kojeg će se one provoditi, izvori financiranja te pokazatelji uspješnosti.
TABLICA

