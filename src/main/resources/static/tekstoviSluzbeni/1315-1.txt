 životinjskog podrijetla odobrene pod posebnim uvjetima koja podliježe označavanju, označava se identifikacijskom oznakom okruglog oblika, dimenzija koje omogućavaju da oznaka bude čitljiva.
(2) Identifikacijska oznaka iz stavka 1. ovoga članka mora sadržavati sljedeće jasno čitljive podatke:
– u gornjem dijelu, ime države »HRVATSKA« napisano velikim tiskanim slovima ili u obliku dvoslovne šifre »HR«,
– u sredini, odobreni broj objekta koji sadrži oznaku »P-« ispred brojčane oznake.
(3) Označavanje hrane identifikacijskom oznakom iz stavka 1. ovoga članka provodi se u skladu s odredbama Priloga II. Odjeljka I. Dijela A točkama 1., 2. i 4., Dijela B točkama 5. i 7. te Dijela C Uredbe (EZ) br. 853/2004.
(4) Hrana životinjskog podrijetla iz stavka 1. ovoga članka stavlja se samo na tržište Republike Hrvatske, u skladu s posebnim propisima.
(5) Izgled identifikacijske oznake iz stavka 1. ovoga članka prikazan je u točki 2. Priloga I. ovoga Pravilnika.
IV. HRANA ŽIVOTINJSKOG PODRIJETLA IZ OBJEKATA KOJIMA JE NADLEŽNO TIJELO IZDALO PRIVREMENO ODOBRENJE ZA RAD
Članak 6.
(1) Hrana životinjskog podrijetla koja potječe iz odobrenih objekata kojima je nadležno tijelo izdalo privremeno odobrenje za rad označava se, kako je primjenjivo, oznakom zdravstvene ispravnosti ili identifikacijskom oznakom oblika kvadrata.
(2) Oznaka zdravstvene ispravnosti i identifikacijska oznaka iz stavka 1. ovoga članka mora sadržavati sljedeće jasno čitljive podatke:
– u gornjem dijelu, ime države »HRVATSKA« napisano velikim tiskanim slovima ili u obliku dvoslovne šifre »HR«,
– ispod imena/dvoslovne šifre države mora stajati odobreni broj objekta.
(3) Oznaka zdravstvene ispravnosti iz stavka 1. ovoga članka mora biti dimenzije 5 × 5 cm, slova unutar oznake moraju biti visoka najmanje 0,8 cm, a brojevi najmanje 1 cm.
(4) Označavanje hrane identifikacijskom oznakom iz stavka 1. ovoga članka provodi se u skladu s odredbama Priloga II. Odjeljka I. Uredbe (EZ) br. 853/2004, osim Dijela B točke 8. tog Odjeljka.
(5) Označavanje hrane oznakom zdravstvene ispravnosti iz stavka 1. ovoga članka provodi se u skladu s odredbama Priloga I. Odjeljka I. Poglavlja III. točkama 1., 2., i 4. do 9. Uredba (EZ) br. 854/2004.
(6) Hrana životinjskog podrijetla koja potječe iz objekata iz stavka 1. ovoga članka prerađuje se jedino u objektima u Republici Hrvatskoj kojima je nadležno tijelo izdalo privremeno odobrenje za rad te se stavlja na tržište Republike Hrvatske ili trećih zemalja u skladu s odobrenjem izdanim od nadležnog tijela.
(7) Izgled oznake zdravstvene ispravnosti i identifikacijske oznake iz stavka 1. ovoga članka prikazan je u točki 3. Priloga I ovoga Pravilnika.
V. UVJETNO PRIKLADNO MESO
Članak 7.
(1) Meso životinja proglašeno uvjetno prikladnim za prehranu ljudi označava se oznakom zdravstvene ispravnosti oblika pravokutnika, dimenzija 6 × 4 cm.
(2) Oznaka zdravstvene ispravnosti iz stavka 1. ovoga članka mora sadržavati sljedeće jasno čitljive podatke:
– u gornjem dijelu, ime države »HRVATSKA« napisano velikim tiskanim slovima ili u obliku dvoslovne šifre »HR«,
– ispod imena/dvoslovne šifre države mora stajati odobreni broj klaonice.
(3) Slova unutar oznake zdravstvene ispravnosti iz stavka 1. ovoga članka moraju biti visoka najmanje 0,8 cm, a brojevi najmanje 1 cm.
(4) Meso iz stavka 1. ovoga članka osposobljava se za javnu potrošnju u skladu s odredbama posebnih propisa.
(5) Uz propisane podatke o sljedivosti, pošiljku mesa iz stavka 1. ovoga članka, iz odobrenog objekta mora pratiti dokument u kojem se navodi:
a) razlog proglašenja mesa uvjetno prikladnim;
b) da li je i na koji način meso osposobljeno u objektu iz kojega potječe.
(6) Izgled oznake zdravstvene ispravnosti iz stavka 1. ovoga članka prikazan je u točki 4. Priloga I. ovog Pravilnika.
VI. MESO PROGLAŠENO NEPRIKLADNIM ZA PREHRANU LJUDI
Članak 8.
(1) Meso proglašeno neprikladnim za prehranu ljudi označava se oznakom oblika istostraničnog trokuta veličine stranica 5 cm.
(2) U gornjem dijelu trokuta iz