 tijela za nadzor nad tržištem i koji se odnosi na aktivnosti ocjenjivanja sukladnosti;
d) na zahtjev, o aktivnostima ocjenjivanja sukladnosti provedenim u okviru njihove prijave te o svim drugim provedenim aktivnostima, uključujući prekogranične aktivnosti i ugovore s podizvođačima.
(2) Prijavljena tijela, drugim prijavljenim tijelima u skladu s ovim Pravilnikom i tijelima koja provode slične aktivnosti ocjenjivanja sukladnosti kojima se obuhvaćaju isti proizvodi, pružaju relevantne informacije o pitanjima u vezi s negativnim i, na zahtjev, pozitivnim rezultatima ocjenjivanja sukladnosti.
Koordinacija prijavljenih tijela
Članak 33.
Prijavljena tijela, u skladu s odredbama ovog Pravilnika, sudjeluju u radu resorne skupine prijavljenih tijela Europske unije, izravno ili preko imenovanih zastupnika, u skladu i na način kako to odredi Komisija.
V. NADZOR NAD TRŽIŠTEM UNIJE, KONTROLA PROIZVODA KOJI ULAZE NA TRŽIŠTE UNIJE I ZAŠTITNI POSTUPCI UNIJE
Nadzor nad tržištem Europske unije i kontrola proizvoda koji ulaze na tržište Europske unije
Članak 34.
Članak 15. stavak 3. i članci od 16. do 29. Uredbe (EZ) br. 765/2008 primjenjuju se na proizvode obuhvaćene člankom 1. ovoga Pravilnika.
Postupak rukovanja proizvodima koji predstavljaju rizik na nacionalnoj razini
Članak 35.
(1) Ako nadležno inspekcijsko tijelo ima dovoljno razloga vjerovati da proizvod predstavlja rizik za zdravlje ili sigurnost osoba ili za domaće životinje ili imovinu, ocjenjuje ispunjava li navedeni proizvod sve zahtjeve iz ovog Pravilnika. Gospodarski subjekti, po potrebi, surađuju s nadležnim inspektorom u tu svrhu.
(2) Ako tijekom ocjenjivanja iz stavka 1. ovoga članka nadležni inspektor ustanovi da proizvod nije u skladu sa zahtjevima iz ovog Pravilnika, zahtijevat će da gospodarski subjekt bez odgode provede sve odgovarajuće popravne radnje kako bi proizvod uskladio s tim zahtjevima, povukao proizvod s tržišta ili osigurao povrat od korisnika u razumnom roku, o čemu odlučuje s obzirom na vrstu rizika. Nadležno inspekcijsko tijelo o tome obavješćuje prijavljeno tijelo koje je provelo ocjenjivanje sukladnosti.
(3) Na mjere iz stavka 2. ovoga članka primjenjuje se članak 21. Uredbe (EZ) br. 765/2008.
(4) Ako nadležno inspekcijsko tijelo smatra da se nesukladnost ne odnosi samo na područje Republike Hrvatske, o rezultatima ocjenjivanja i mjerama koje zahtijevaju od gospodarskog subjekta obavješćuje Komisiju i druge države članice Europske unije.
(5) Gospodarski subjekt osigurava da su poduzete sve odgovarajuće popravne radnje u vezi sa svim dotičnim proizvodima stavljenim na raspolaganje na tržištu na cijelom području Europske unije.
(6) Ako gospodarski subjekt ne poduzme odgovarajuće popravne radnje u razdoblju iz stavka 2. ovoga članka, nadležni inspektori poduzimaju odgovarajuće privremene mjere kako bi zabranili ili ograničili stavljanje proizvoda na raspolaganje na tržištu Republike Hrvatske, povukli proizvod s tržišta ili osigurali povrat od korisnika.
(7) Nadležna inspekcijska tijela bez odgode obavješćuju Komisiju i druge države članice Europske unije o mjerama iz stavka 6. ovoga članka. Informacije o mjerama uključuju sve dostupne detalje, posebno podatke nužne za identifikaciju proizvoda koji nije u skladu sa zahtjevima, podrijetlo proizvoda, vrstu navodne nesukladnosti i povezanog rizika, vrstu i trajanje poduzetih nacionalnih mjera te argumente određenog gospodarskog subjekta. Nadležna inspekcijska tijela posebno navode je li nesukladnost posljedica sljedećih uzroka:
a) proizvod ne ispunjava zahtjeve u pogledu zdravlja i sigurnosti osoba ili zaštite domaćih životinja ili imovine; ili
b) postoje nedostaci u usklađenim normama iz članka 13. ovoga Pravilnika u vezi s pretpostavkom sukladnosti.
(8) Ako ostale države članice Europske unije ili Komisija u roku od tri mjeseca nakon primitka informacija iz stavka 7. ovoga članka ne podnesu prigovor na privremene mjere koje poduzimaju nadležna inspekcijska tijela, mjera se smatra opravdanom.
(9) Nadležna