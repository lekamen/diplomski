u tijeku izvršenja ugovora; vrstu i količinu industrijskog otpada i istjecanje otpadnih voda te uvjete za sanaciju istražnog prostora i/ili eksploatacijskog polja; obvezu očuvanja prirode i okoliša i mjere sigurnosti za očuvanje istog; pravila i uvjete korištenja javne infrastrukture; obvezu sanacije istražnog prostora i/ili eksploatacijskog polja nakon završetka rudarskih radova; način nadziranja izvršenja ugovora, odnosno prava i obveza koje proizlaze iz ugovora; uvjete napuštanja istražnog prostora i/ili eksploatacijskog polja; obvezu osiguranja radova, opreme i ljudi; obvezu odvajanja na poseban račun novčanog iznosa ili obvezu dostavljanja bankovne garancije za sanaciju istražnog prostora i/ili eksploatacijskog polja; odredbe o višoj sili i postupanje u vezi s tim; odredbe o rješavanju sporova i mjerodavnom pravu za rješavanje istih; pravila za pripremu dokumenata potrebnih za istražne radove; pravila utvrđivanja količine ugljikovodika u ležištu, pravila procjene kvalitete i količine pridobivenih rezervi, ostavljenih u istražnom prostoru i/ili na eksploatacijskom polju i/ili izgubljenih; računovodstvena pravila sukladno posebnim propisima Republike Hrvatske i međunarodnim standardima; uvjete likvidacije bušotine i površinske infrastrukture s razrađenim tehničkim i financijskim uvjetima; kao i obvezu čuvanja tajnosti podataka o kojima Vlada Republike Hrvatske i Ovlaštenik dozvole steknu saznanja prilikom izvođenja rudarskih radova tijekom trajanja dozvole i ugovora.
Ugovor o istraživanju i podjeli eksploatacije ugljikovodika neće se sklopiti do završetka Strateške procjene utjecaja na okoliš Okvirnog plana i programa istraživanja i eksploatacije ugljikovodika na Jadranu, te će se u istom Ugovoru uzeti u obzir zaključci provedene Strateške procjene utjecaja na okoliš Okvirnog plana i programa istraživanja i eksploatacije ugljikovodika na Jadranu.
VIII.
Pri planiranju i izvođenju rudarskih radova, Ovlaštenik dozvole mora uzeti u obzir plovidbene putove, postojeću infrastrukturu, zabranjena i zaštićena područja kao što su turističke zone, arheološke zone, ribarske zone i pravce, Naturu 2000, zaštićena staništa, zaštićene životinjske vrste kao i zaključke Strateške procjene utjecaja na okoliš Okvirnog plana i programa istraživanja i eksploatacije ugljikovodika na Jadranu kao i rezultate postupaka provedenih sukladno propisima iz područja zaštite okoliša i prirode.
Ovlaštenik dozvole ima obvezu usklađivanja sa svim postavljenim uvjetima u vezi zaštite prirode i okoliša, kao i drugim posebnim uvjetima tijekom trajanja dozvole iz točke II. ove Odluke.
Radi postizanja viših standarda od propisanih u svrhu zaštite okoliša i prirode tijekom izvođenja rudarskih radova moraju se:
– primijeniti tehničko-tehnološki postupci u skladu s najboljim dostupnim tehnikama u svrhu postizanja visoke razine zaštite okoliša i prirode
– provesti mjere sprječavanja nezgoda s procjenom rizika nezgode i procjenom opasnih tvari, njihovih količina i svojstava, kao i troškova sanacijskih radova nakon nezgode
– provesti postupci prihvatljivosti zahvata za ekološku mrežu i procjene utjecaja na okoliš, sukladno važećim propisima
– provesti mjere ocjene štetnih učinaka planiranih aktivnosti na pojedine segmente okoliša i prirode (klima, zrak, atmosfera, tlo, buka, izvori iz vode i mora, flora, fauna, bioraznolikost, stanovništvo i slično)
– spriječiti, smanjiti i eliminirati štetni učinci prema pojedinim segmentima okoliša i prirode
– osigurati racionalna korištenja prirodnih resursa
– pružati informacije javnosti tijekom izvođenja rudarskih radova.
IX.
Ovlašćuje se ministar nadležan za rudarstvo da, u ime Vlade Republike Hrvatske, vodi pregovore s Ovlaštenikom dozvole, a na temelju obvezujuće ponude koju je Ovlaštenik dozvole dostavio na Javno nadmetanje za izdavanje dozvola za istraživanje i eksploataciju ugljikovodika na Jadranu.
U svrhu vođenja pregovora Vlada Republike Hrvatske imenovat će pregovarački tim.
Nakon završetka pregovora nacrt ugovora o