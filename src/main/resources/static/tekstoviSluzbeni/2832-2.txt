 snimalicu 8,19 kn (s PDV-om 10,24 kn) te za Full paket 54,00 kn (s PDV-om 67,50 kn). Osim toga, operator je korisniku odobrio popust od 50% za mjesečnu naknadu za O2TV extra za prva tri mjeseca.
Odlučujući o zahtjevu tužitelja za rješavanje spora, tuženik nije prihvatio odluku Povjerenstva za reklamacije operatora o odbacivanju prigovora tužitelj a na iznose zaduženja po računima za svibanj, lipanj, srpanj, kolovoz i rujan 2014. godine sukladno odredbi članka 50. stavka 3. Zakona o elektroničkim komunikacijama zbog nepravovremenosti jer operator u odgovoru na prigovor od 10. prosinca 2014. nije naveo da je dio prigovora podnesen izvan zakonskog roka čime je propustio mogućnost odbacivanja dijela prigovora zbog nepravovremenosti, a uzimajući u obzir da je korisnik zahtjev prema tuženiku podnio u zakonskim rokovima, tuženik je odlučio o cjelokupnom prigovoru tužitelja u odnosu na zaduženja prema računima ispostavljenima od svibnja 2014. godine do studenoga 2014. godine.
Uvidom u ispostavljeni račun za mjesec svibanj 2014. vidljivo je da je korisniku obračunata mjesečna naknada za O2TV extra paket u iznosu od 47,69 kn mjesečno, naknada za snimalicu u iznosu od 0,01 kn te naknada za Full paket u iznosu od 27,00 kn (usluga je aktivirana 10. svibnja 2014.).
Na računima za lipanj i srpanj 2014. obračunata je mjesečna naknada za O2TV extra paket u iznosu od 100,80 kn, naknada za snimalicu u iznosu od 8,19 kn te naknada za Full paket u iznosu od 27,00 kn, što čini 50% od ukupnog iznosa naknade određene cjenikom.
Nadalje, uvidom u ispostavljeni račun za kolovoz 2014. godine vidljivo je da je korisniku obračunata mjesečna naknada za O2TV extra paket u iznosu od 174,72 kn, naknada za snimalicu u iznosu od 8,19 kn te naknada za Full paket u iznosu od 27,00 kn (ostvareni popust od 50% za prva tri mjeseca trajao je do 10. kolovoza 2014.).
Na računima za rujan i listopad 2014. obračunata je mjesečna naknada za O2TV extra paket u iznosu od 201,60 kn, naknada za snimalicu u iznosu od 8,19 kn te naknada za Full paket u iznosu od 27,00 kn obzirom da je istekao odobreni popust od 50% za mjesečnu naknadu za O2TV extra za prva tri mjeseca.
U odnosu na račun za studeni 2014. godine obračunata je mjesečna naknada za O2TV extra paket u iznosu od 167,21 kn, naknada za snimalicu u iznosu od 7,10 kn te naknada za Full paket u iznosu od 27,00 kn budući da je 27. studenoga 2014. izvršeno trajno isključenje usluga nakon privremenog isključenja usluga zbog nepodmirenih računa od strane tužitelja (12. kolovoza 2014.) sukladno odredbi članka 48. Zakona o elektroničkim komunikacijama te članka 15. stavka 2. Općih uvjeta poslovanja za javne komunikacijske usluge Optime telekom d.d.
Dakle, iz navedenog proizlazi da su zaduženja prema računima obračunata u pravilnim iznosima sukladno važećem cjeniku, i to prva tri mjeseca s korištenjem pogodnosti plaćanja 50% iznosa mjesečne naknade ugovorenog tarifnog paketa, dok je od 10. kolovoza 2014. obračunata mjesečna naknada ugovorenog tarifnog paketa bez umanjenja pogodnosti plaćanja pa se ne mogu prihvatiti kao osnovani navodi tužitelja o progresivnom povećavanju iznosa računa.
Tužitelj niti ne spori da je trajno isključenje usluga uslijedilo zbog nepodmirenih računa, već ističe da zaključeni ugovor ne sadrži neformalno dogovoreni dio sa operatorom javnih komunikacijskih usluga Optimom telekom d.d. isključenja usluga mreže drugog operatora i uključenje u mrežu Optime telekom d.d., kao i nemogućnost konzumiranja ugovorene usluge obzirom da je došlo do isključenja usluga.
Iz odredbe članka 3. Općih uvjeta poslovanja za javne komunikacijske usluge Optime telekom d.d. proizlazi da se pretplatnički ugovor zasniva na propisanom obrascu te da pretplatnik svojim potpisom potvrđuje da prihvaća uvjete pružanja OT usluga koje su definirane Općim uvjetima, odnosno propisana forma pretplatničkih ugovora u elektroničkim komunikacijama podrazumijeva pisanu formu ugovora. Stoga se ne mogu prihvatiti kao osnovani navodi tužitelja o