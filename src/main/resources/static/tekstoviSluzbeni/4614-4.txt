 naknade i tečajni troškovi vezani uz račune u stranim valutama, kao i drugi isključivo financijski izdaci
– plaćanja u naturi.
(2) Prihvatljivi troškovi za mjere obuhvaćene Programom navedeni su u Prilogu VI. ovoga Pravilnika.
(3) Ako je dobavljač roba, radova i/ili usluga iz inozemstva, računi moraju biti na hrvatskom ili engleskom jeziku.
(4) Za plaćanja izvršena u stranoj valuti u svrhu odobrenja zahtjeva za isplatu obračunat će se:
– protuvrijednost u kunama prema srednjem tečaju Hrvatske narodne banke (HNB) važećem na dan plaćanja.
IV. PROVEDBA MJERA
Članak 19.
Agencija za plaćanja za mjere iz članka 3. ovoga Pravilnika:
– zaprima, kontrolira i obrađuje zahtjeve pravnih i fizičkih osoba koje sudjeluju u provedbi mjera
– vrši isplate potpora u provedbi mjera.
Članak 20.
(1) Za mjere iz članka 3. ovoga Pravilnika Zahtjev se podnosi Agenciji za plaćanja.
(2) Zahtjev za potporu kroz mjere iz članka 3. ovoga Pravilnika podnosi se na godišnjoj razini za kalendarsko razdoblje od 15. studenoga 2015. godine do 15. studenoga 2016.godine.
(3) Podnositelj zahtjeva mora u Zahtjevu potvrditi da:
– je upoznat s odredbama Programa i ovoga Pravilnika
– je pažljivo pročitao i da će poštivati propisane upute za ispunjavanje obrasca Zahtjev,
– su podaci navedeni u Zahtjevu istiniti
– da će omogućiti kontrolu na terenu i/ili inspekcijski nadzor.
(4) Obrasci zahtjeva za:
– mjeru Poboljšanje učinkovitosti provedbe uzgojnog programa nalaze se u Prilozima IA., IB. i V. ovoga Pravilnika i
– za mjeru Potpora uzgoju Programom predviđenih pasmina i uzgojnih tipova konja u prirodnom pripustu nalaze se u Prilozima IIA., IIB, III., IV. i V. ovoga Pravilnika.
(5) Popunjeni i potpisani Obrasci zahtjeva iz stavka 3. ovoga članka šalju se isključivo u pisanom obliku, zajedno s traženom dokumentacijom, putem pošte ili neposredno Agenciji za plaćanja.
(6) Zahtjev iz stavka 1. ovoga članka podnesen nakon isteka roka navedenog za pojedinu mjeru, smatrat će se nepravovremeno podnesenim i neće se razmatrati te će biti izdana Odluka o odbacivanju zahtjeva.
V. ADMINISTRATIVNA KONTROLA I KONTROLA NA TERENU
Članak 21.
(1) Agencija za plaćanja provodi administrativnu obradu zahtjeva.
(2) Zaprimljeni zahtjevi obrađuju se po redosljedu zaprimanja.
(3) Prilikom administrativne kontrole zahtjeva utvrđuje se pravovremenost, potpunost, udovoljanje uvjetima propisanim ovim Pravilnikom i iznos prihvatljivih troškova.
(4) Agencija za plaćanja donosi:
– Odluku o odobrenju isplata korisnicima zahtjeva koji su udovoljili uvjetima ovoga Pravilnika
– obavijest korisniku da mu je dodijeljena potpora male vrijednosti sukladno članku 6. Uredbi Komisije (EU) br. 1407/2013 ili Uredbi Komisije (EU) br. 1408/2013 i
– Odluku o neudovoljavanju uvjetima za ostvarivanje prava na novčanu potporu podnositeljima koji ne udovoljavaju propisanim uvjetima.
(5) Na temelju Odluka o odobrenju isplate, Agencija za plaćanja isplaćuje novčana sredstva na žiro-račun korisnika.
Članak 22.
(1) Agencija za plaćanja provodi kontrolu podnesenih zahtjeva za mjere iz Programa.
(2) Kontrolom na terenu iz stavka 1. ovoga članka mora biti obuhvaćeno najmanje 5% zahtjeva svake od mjera iz članka 3. stavka 1. ovoga Pravilnika. Uzorak na kojem će biti provedena kontrola na terenu podnesenih zahtjeva odabire se na podlozi analize rizika i elemenata reprezentativnosti koje za svaku godinu donosi Agencija za plaćanja.
(3) Kontrolom na terenu provjerava se sljedeće:
– identitet uzgojnog grla
– poslovne knjige korisnika
– dokazni materijal o obavljanju aktivnosti za koje je podnesen Zahtjev (fotografije, letci, plakati, obavijesti u medijima, itd.)
Članak 23.
(1) Agencija za plaćanja će Odlukom o povratu isplaćenih sredstava od korisnika zahtijevati povrat isplaćenih sredstava ako:
– se utvrdi administrativna pogreška
– kontrola na terenu utvrdi nepravilnosti u korištenju sredstava isplaćenih po osnovi mjere i
– ako je korisnik nezakonito ostvario pravo na isplatu novčanih sredstava.
(2) Korisnik iz stavka 1. ovoga članka