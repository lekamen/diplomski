 Zavoda ili postupa protivno njima,
4) rukovoditelj svojim nesavjesnim ili nepravilnim radom prouzroči Zavodu štetu ili ako zanemaruje ili nesavjesno obavlja svoje dužnosti zbog čega su nastale ili mogu nastati veće smetnje u obavljanju poslova područne ustrojstvene jedinice.
(2) Prije donošenja odluke o razrješenju, rukovoditelju stručne službe Zavoda mora se omogućiti da se očituje o razlozima za razrješenje.
(3) U slučaju razrješenja rukovoditelja stručne službe Zavoda imenovat će se vršitelj dužnosti rukovoditelja i raspisat će se natječaj za rukovoditelja u roku od 30 dana od dana imenovanja vršitelja dužnosti.
Članak 39.
(1) Rukovoditelji Službi Zavoda stavljaju svoj mandat na raspolaganje s danom stupanja na dužnost ravnatelja Zavoda.
(2) Ravnatelj će u roku od 60 dana od stupanja na dužnost donijeti odluku o razrješenju odnosno o potvrdi mandata.
(3) Zatečeni rukovoditelji iz stavka 1. ovoga članka nastavljaju obavljati dužnost do donošenja odluke iz stavka 2. ovoga članka.
(4) Razriješenom rukovoditelju koji ne bude potvrđen na dužnost rukovoditelja ponudit će se obavljanje drugih poslova koji odgovaraju njegovoj stručnoj spremi, znanju i sposobnostima.
(5) Protiv odluke o razrješenju razriješeni rukovoditelj stručne Službe Zavoda ima pravo podnijeti zahtjev za zaštitu prava Upravnom vijeću Zavoda.
Članak 40.
Rukovoditelj stručne Službe vodi poslove iz djelatnosti Službe te obavlja druge poslove utvrđene općim aktom Zavoda i na temelju punomoći ravnatelja.
Stručno vijeće
Članak 41.
(1) Stručno vijeće čine ravnatelj i rukovoditelji stručnih Službi.
(2) Stručnom vijeću predsjeda predsjednik Stručnog vijeća kojeg imenuje ravnatelj.
(3) Mandat predsjednika i članova Stručnog vijeća traje dvije godine, s time da ista osoba može biti ponovno imenovana za predsjednika, odnosno člana stručnog vijeća.
(4) U radu stručnog vijeća mogu sudjelovati i drugi radnici po pozivu predsjednika stručnog vijeća.
(5) Stručno vijeće sastaje se najmanje jednom u mjesec dana.
(6) Način rada Stručnog vijeća uređiti će se Poslovnikom o radu stručnog vijeća.
Članak 42.
Stručno vijeće obavlja slijedeće poslove:
1) raspravlja i odlučuje o stručnim pitanjima iz područja stručnog rada Zavoda,
2) daje mišljenje o unapređenju rada Zavoda,
3) predlaže stručne temelje za program rada i razvoja Zavoda,
4) predlaže mjere za unapređenje kvalitete rada Zavoda,
5) daje mišljenja i prijedloge glede organizacije rada i uvjeta za daljnji razvoj kulture sigurnosti,
6) po potrebi provodi unutarnji nadzor nad stručnim radom radnika i predlaže ravnatelju poduzimanje određenih mjera,
7) predlaže uvođenje novih postupaka i metoda,
8) prati nova svjetska saznanja (literatura, kongresi, stručne edukacije i dr.),
9) obavlja i druge stručne poslove koje mu da u zadatak ravnatelj.
VII. IMOVINA ZAVODA
Članak 43.
Zavod je nositelj prava vlasništva na imovini koju čine:
1) pokretnine (dugotrajna materijalna imovina, sredstva rada, inventar i dr.),
2) potraživanja,
3) ostala imovina.
Članak 44.
Pri osnivanju ustanova, Zavod je dužan utvrditi ograničenje te ustanove u stjecanju, opterećenju ili otuđenju imovine preko određene vrijednosti, isključivo na temelju prethodne suglasnosti Upravnog vijeća Zavoda.
VIII. FINANCIRANJE I FINANCIJSKO POSLOVANJE ZAVODA
Članak 45.
Sredstva za financiranje poslovanja Zavoda i njegovih tijela osigurava se iz državnog proračuna.
Članak 46.
(1) Sredstva potrebna za pojedinu godinu i njihov raspored utvrđuju se financijskim planom Zavoda koji je sastavni dio državnog proračuna Republike Hrvatske.
(2) Financijski plan sadrži plan prihoda i rashoda za obavljanje djelatnosti Zavoda i njegovih tijela, i druge rashode.
(3) Prijedlog financijskog plana dostavlja se radi usklađivanja ministarstvu nadležnom za rad.
Članak 47.
Financijski plan za iduću godinu donosi se do 31. prosinca tekuće godine, a može se tijekom godine mijenjati uz uvjete i na način koji je određen zakonom.
Članak 48.
Zavod podnosi polugodišnje i godišnje izvješće o ostvarenju