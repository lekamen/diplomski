 ostvarena od dodatnog udjela u porezu na dohodak i pomoći izravnanja iz članka 3. stavaka 2. i 3. ove Uredbe (osim za financiranje redovite djelatnosti javne vatrogasne postrojbe) preraspodijeliti po krajnjim korisnicima unutar pojedine djelatnosti, a u skladu s odlukama iz članka 4. ove Uredbe.
(6) Prije izmjene odluka iz stavka 2. ovoga članka kojima se uređuje preraspodjela sredstava, županije, Grad Zagreb, gradovi i općine obvezni su o tome izvijestiti krajnje korisnike mjesec dana prije izmjene odluka.
(7) U slučaju iz članka 6. stavka 3. ove Uredbe, ministarstva nadležna za školstvo, socijalnu skrb i zdravstvo te nadležno tijelo državne uprave za vatrogastvo dostavljaju Ministarstvu financija raspored sredstava po krajnjim korisnicima, a u skladu s odlukama iz članka 4. ove Uredbe.
Članak 8.
(1) Ako županije, Grad Zagreb, gradovi i općine koji financiraju decentralizirane funkcije, na godišnjoj razini, od dodatnog udjela poreza na dohodak i pomoći izravnanja ostvare više sredstava nego što je to utvrđeno minimalnim standardom, odnosno ostvare više sredstava nego što je stvoreno obveza po rashodima koji se financiraju na temelju odluka o minimalnim standardima za 2015. godinu, višak sredstava dužni su najkasnije do 15. veljače 2016. godine doznačiti na račun državnog proračuna Republike Hrvatske.
(2) Povrat viška sredstava iz stavka 1. ovoga članka ne odnosi se na sredstva namijenjena za aktivnosti i projekte koji se sufinanciraju iz sredstava Europske unije te kapitalne projekte koji su planirani, a nisu izvršeni do kraja tekuće godine. Višak tih sredstava može se prenijeti i izvršavati u 2016. godini ako su ispunjeni sljedeći uvjeti:
1. sredstva za projekte koji se prenose u visini bilančnih prava tekuće godine moraju ostati na kraju tekuće godine neizvršena ili izvršena u iznosu manjem od planiranog, bez izvršenih preraspodjela tijekom tekuće godine,
2. preneseni projekti mogu se izvršavati u sljedećoj proračunskoj godini uz suglasnost nadležnog ministarstva i Ministarstva financija.
(3) Zahtjev za prijenos sredstava iz stavka 2. ovoga članka podnosi se najkasnije do 31. ožujka 2016., a županije, Grad Zagreb, gradovi i općine su uz zahtjev dužni dostaviti ugovor za obveze nastale u 2015. godini, s dospijećem plaćanja u 2016. godini.
Članak 9.
(1) Izračun iznosa pomoći izravnanja za decentralizirane funkcije u 2015. godini obavlja Ministarstvo financija u suradnji s resornim ministarstvom ili nadležnim tijelom državne uprave po korisnicima pomoći izravnanja, na način utvrđen u članku 3. stavku 3. ove Uredbe.
(2) Od mjesečnog iznosa bilančnih prava odbija se iznos ostvarenog poreza na dohodak iz dodatnog udjela poreza na dohodak za decentraliziranu funkciju za prethodni mjesec, a nedostajući iznos sredstava do mjesečne obveze podmiruje se iz pomoći izravnanja.
(3) Sredstva iz stavka 1. ovoga članka doznačuju se ovisno o vrsti rashoda (rashodi poslovanja te rashodi za nabavu proizvedene dugotrajne imovine i rashodi za dodatna ulaganja na nefinancijskoj imovini).
(4) Pomoći izravnanja za rashode poslovanja za decentraliziranu funkciju osnovnog i srednjeg školstva te vatrogastva doznačit će se akontativno, temeljem mjesečnog obračuna za prethodni mjesec usklađenog s akontacijom za tekući mjesec.
(5) Pomoći izravnanja za rashode za nabavu proizvedene dugotrajne imovine i dodatna ulaganja na nefinancijskoj imovini izvršavaju se na temelju dokumentacije županije, Grada Zagreba i grada o provedenom postupku u skladu sa zakonom, te na temelju ovjerenih računa o nabavi roba i/ili ovjerenih (privremenih ili okončanih) situacija za izvršene radove koji su dospjeli ili dospijevaju u mjesecu za koji se podnosi zahtjev za doznaku sredstava, a koji se dostavljaju resornom ministarstvu ili nadležnom tijelu državne uprave do 10. u mjesecu za tekući mjesec. Resorno ministarstvo ili nadležno tijelo državne uprave, nakon provedene provjere, objedinjene zahtjeve na razini županija i gradova dostavlja Ministarstvu financija do 20. u mjesecu 