naredit će povrat do tada ostvarenih sredstava osim u slučaju više sile i iznimnih okolnosti iz članka 132. ovoga Pravilnika i prijenosa gospodarstva iz članka 87. ovoga Pravilnika.
(13) U slučaju da korisnik smanji obvezni broj uvjetnih grla iz stavka 4. ovoga članka, Agencija za plaćanja naredit će povrat do tada ostvarenih sredstava osim u slučaju prirodnih okolnosti iz članka 127. ovoga Pravilnika ili više sile i iznimnih okolnosti iz članka 132. ovoga Pravilnika.
Podmjera 10.1. Plaćanje obveza povezanih s poljoprivredom, okolišem i klimatskim promjenama
Članak 62.
Unutar podmjere 10.1. potpora se može ostvariti za sljedeće operacije:
10.1.1. Obrada tla i sjetva na terenu s nagibom za oranične jednogodišnje kulture
10.1.2. Zatravnjivanje trajnih nasada
10.1.3. Očuvanje travnjaka velike prirodne vrijednosti
10.1.4. Pilot mjera za zaštitu kosca (Crex crex)
10.1.5. Pilot mjera za zaštitu leptira
10.1.6. Uspostava poljskih traka
10.1.7. Održavanje ekstenzivnih voćnjaka
10.1.8. Održavanje ekstenzivnih maslinika
10.1.9. Očuvanje ugroženih izvornih i zaštićenih pasmina domaćih životinja.
OPERACIJA 10.1.1. Obrada tla i sjetva na terenu s nagibom za oranične jednogodišnje kulture
Uvjeti za ostvarenje potpore za operaciju 10.1.1.
Članak 63.
(1) Uvjeti za ulazak u sustav potpore za Obradu tla i sjetvu na terenu s nagibom za oranične jednogodišnje kulture (dalje u tekstu: OTSN) su:
1. Poljoprivredno zemljište na kojem se provodi poljoprivredna proizvodnja jednogodišnjih usjeva povrća registrirano je u ARKOD sustavu i označeno je kao oranica s nagibom 9-15%. Prihvatljivi usjevi označeni su u Tablici 1. Priloga 1. ovoga Pravilnika.
2. OTSN korisnik podnosi Agenciji za plaćanja jedinstveni zahtjev na kojem traži ulazak u sustav potpore za Obradu tla i sjetvu na terenu s nagibom za oranične jednogodišnje kulture na listu A i prijavljuju površine na listu B, a u skladu s propisanim rokovima podnošenja jedinstvenog zahtjeva.
3. Prilikom ulaska u sustav potpore korisnik preuzima obvezu petogodišnjeg razdoblja provođenja operacije o čemu potpisuje Izjavu koja je sastavni dio jedinstvenog zahtjeva.
(2) Agencija za plaćanja na temelju podataka iz podnesenog zahtjeva za ulazak u sustav potpore, OTSN korisniku koji udovoljava uvjetima iz stavka 1. ovoga članka donosi Odluku o ulasku u sustav potpore za Obradu tla i sjetvu na terenu s nagibom za oranične jednogodišnje kulture, kojom se utvrđuje obvezna površina za kontrolu.
Godišnje podnošenje zahtjeva za potporu
Članak 64.
Svake godine tijekom trajanja obveznog razdoblja korisnik je dužan na jedinstvenom zahtjevu zatražiti potporu za OTSN na listu A i prijaviti površine na listu B u skladu s propisanim rokovima podnošenja jedinstvenog zahtjeva.
Obveze korisnika
Članak 65.
OTSN korisnik je dužan ispunjavati sljedeće obveze:
1. Tijekom prvih osamnaest mjeseci obaveznog petogodišnjeg razdoblja završiti izobrazbu vezano uz mjeru Poljoprivreda, okoliš i klimatske promjene u trajanju od minimalno 18 sati. Svake sljedeće godine korisnik je dužan završiti izobrazbu ili koristiti individualno savjetovanje ili sudjelovati u demonstracijskoj aktivnosti u trajanju od minimalno 6 sati godišnje vezano uz navedenu mjeru.
2. Korisnik mora izraditi i provoditi petogodišnji plan plodoreda s najmanje pet usjeva.
3. Obrada i sjetva na oraničnim površina s nagibom od 9-15% provode se okomito na nagib terena.
4. Korisnik mora uspostaviti najmanje 3 metra široku brazdu na sredini parcele kako bi se spriječilo otjecanje vode.
5. Korisnik mora voditi evidenciju o provođenju svih radnji iz točki 1-4 koje se odnose na obveze iz ove operacije. Evidencija se vodi sukladno Obrascu 1. iz Priloga 4. koji je sastavni dio ovoga Pravilnika.
6. Korisnik je dužan tijekom obveznog razdoblja provoditi operaciju na istim površinama u skladu s podnesenim zahtjevom za ulazak u sustav potpore i donesenom Odlukom o ulasku u sustav potpore kojom se utvrđuje obvezna površina za kontrolu.
OPERACIJA 10.1.2. Zatravnjivanje trajnih nasada (ZTN)
