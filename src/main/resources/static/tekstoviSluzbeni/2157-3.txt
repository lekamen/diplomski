 Rješenjem broj: Pn-579/93 od 23. rujna 1994. Općinski sud u Zagrebu oglasio se stvarno nenadležnim i spis ustupio Trgovačkom sudu u Zagrebu.
Trgovački sud u Zagrebu je, od radnji relevantnih za meritorno odlučivanje o pravima i obvezama podnositelja, održao šest ročišta, zatražio određene podatke, proveo dokaz saslušanjem stranaka, odredio provođenje dokaza vještačenjem na okolnost duševnih bolova zbog smanjenja životnih aktivnosti, kao i provođenje knjigovodstveno financijskog vještačenja na okolnost izgubljene zarade i rente te je na ročištu održanom 17. siječnja 1996. donio rješenje o zaključenju glavne rasprave i presudu broj: P-12038/94 kojom je usvojen tužbeni zahtjev podnositelja.
U povodu žalbe tuženika, Visoki trgovački sud Republike Hrvatske donio je presudu broj: Pž-1978/96-2 od 9. rujna 1997. te je djelomično odbio žalbu tuženika i potvrdio presudu Trgovačkog suda u Zagrebu, a djelomično preinačio navedenu presudu te odbio tužbeni zahtjev podnositelja u iznosu od 94.540,00 kuna (dio iznosa za duševne boli zbog smanjenja životne aktivnosti). Nadalje, Visoki trgovački sud ukinuo je presudu Trgovačkog suda u Zagrebu u točki I., III. i V. izreke te je u tom dijelu predmet vraćen na ponovno suđenje.
Vrhovni sud Republike Hrvatske je, povodom revizije podnositelja, donio presudu i rješenje broj: Rev-102/1998-2 od 27. studenoga 2001., kojom je djelomično prihvatio reviziju podnositelja i preinačio presudu Visokog trgovačkog suda Republike Hrvatske (u pogledu visine nematerijalne štete s osnova duševnih boli zbog smanjenja životnih aktivnosti), a u ostalom dijelu je odbio reviziju podnositelja.
Općinski građanski sud u Zagrebu (odnosno Općinski sud u Zagrebu, kao nadležni sud, nakon što se Trgovački sud u Zagrebu oglasio stvarno nenadležnim) je u ponovnom postupku održao devet (9) ročišta za glavnu raspravu.
Na ročištu 17. svibnja 2011. Općinski građanski sud u Zagrebu je donio i objavio presudu broj: PN-2198/03-40 kojom je odbijen u cijelosti tužbeni zahtjev podnositelja.
Županijski sud u Zagrebu odbio je žalbu podnositelja i potvrdio presudu Općinskog građanskog suda u Zagrebu.
Podnositelj je 13. lipnja 2012. podnio reviziju Vrhovnom sudu Republike Hrvatske protiv presude Županijskog suda u Zagrebu.
Vrhovni sud Republike Hrvatske je rješenjem broj: Rev-x 926/12-2 od 25. rujna 2013. usvojio reviziju podnositelja te ukinuo presude nižestupanjskih sudova i predmet vratio Općinskom građanskom sudu u Zagrebu na ponovno suđenje. Postupak još nije okončan, već se i dalje vodi pred Općinskim građanskim sudom u Zagrebu.
4.3. PONAŠANJE PODNOSITELJA USTAVNE TUŽBE (TUŽITELJA U PARNIČNOM POSTUPKU)
Ustavni sud ocjenjuje da podnositelj ustavne tužbe, kao tužitelj u parničnom postupku, nije doprinio duljini postupka.
4.4. SLOŽENOST SUDSKOG PREDMETA
Ustavni sud utvrđuje da se u konkretnom slučaju ne radi o osobito složenoj pravnoj stvari.
OCJENA USTAVNOG SUDA
5. Ustavni sud utvrđuje da se postupak u pravno relevantnom razdoblju vodio u trajanju od preko sedamnaest (17) godina te, što ne udovoljava zahtjevu suđenja u razumnom roku.
Imajući u vidu ukupnu duljinu postupka, neučinkovito postupanje sudova te okolnost da podnositelj nije doprinio duljini postupka, kao i da je postupak još uvijek u tijeku, Ustavni sud utvrđuje da je dugim trajanjem sudskog postupka povrijeđeno pravo podnositelja da zakonom ustanovljeni neovisni i nepristrani sud u razumnom roku odluči o njegovim pravima i obvezama, zajamčeno člankom 29. stavkom 1. Ustava.
Stoga je, u smislu odredbe članka 63. stavka 2. Ustavnog zakona, donijeta odluka kao pod točkama I. i II. izreke ove odluke.
6. Visinu naknade, zbog povrede ustavnog prava na donošenje odluke u razumnom roku, Ustavni sud utvrđuje uzimajući u obzir okolnosti svakog pojedinog predmeta, uz istodobno uvažavanje ukupnih gospodarskih i socijalnih prilika u Republici Hrvatskoj.
Sukladno odredbi članka 63. stavka 3. Ustavnog zakona, odlučeno je kao u točkama III. i IV. izreke ove odluke.
7. Odluka o objavi (točka V. 