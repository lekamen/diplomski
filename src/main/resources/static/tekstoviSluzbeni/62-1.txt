 programa Europske unije, sukladno Odluci Vlade Republike Hrvatske o utvrđivanju nadležnih tijela za upravljanje i kontrolu provedbe Operativnog programa za ribarstvo (»Narodne novine«, broj 6/2014);
(10) »Upravljačko tijelo« – Ministarstvo poljoprivrede, Uprava ribarstva, sukladno Odluci Vlade Republike Hrvatske o utvrđivanju nadležnih tijela za upravljanje i kontrolu provedbe Operativnog programa za ribarstvo (»Narodne novine«, broj 6/2014).
Predmet potpore
Članak 3.
(1) Predmet potpore je naknada ovlaštenicima povlastice i članovima posade ribarskog plovila za kojeg je ta povlastica izdana, a obuhvaća jednokratna namjenska bespovratna novčana sredstava za privremenu obustavu ribolovne aktivnosti (u daljnjem tekstu: privremena obustava) sukladno Odluci Vlade Republike Hrvatske o donošenju Plana upravljanja okružujućim mrežama plivaricama – srdelarama (klasa: 022-03/14-04/49, urbroj: 50301-05/25-14-2 od 29. svibnja 2014. godine) i Pravilniku o prostornom i vremenskom ograničenju obavljanja gospodarskog ribolova na moru okružujućom mrežom plivaricom – srdelarom u 2015. godini (»Narodne novine, broj 2/2015).
(2) Privremena obustava provodi se u segmentu ribolova okružujućim mrežama plivaricama – srdelarama (u daljnjem tekstu: plivaričarski ribolov).
(3) Privremena obustava u smislu ovoga Pravilnika i natječaja provodi se od 15. siječnja 2015. godine u 12:00 sati do 31. siječnja 2015. godine 12:00 sati.
(4) U slučaju da je korisniku potrebna pomoć pri popunjavanju dokumenata propisanih ovim Pravilnikom ili natječajem, istu može zatražiti u područnim jedinicama/ispostavama Uprave ribarstva.
(5) Ministarstvo poljoprivrede, Uprava ribarstva će na mrežnim stranicama Ministarstva (www.mps.hr/ribarstvo) objaviti popis područnih jedinica/ispostava iz stavka 4. ovoga članka sa kontaktima.
(6) Odredbe ovoga Pravilnika i natječaja ne dovode u pitanje odredbe zakonskih i podzakonskih propisa iz područja radnih odnosa.
Uvjeti prihvatljivosti
Članak 4.
U trenutku podnošenja zahtjeva za potporu, moraju biti ispunjeni sljedeći uvjeti:
a) ribarsko plovilo mora posjedovati važeću povlasticu;
b) ribarsko plovilo mora posjedovati važeću dozvolu za plovidbu brodice, odnosno važeću svjedodžbu o sposobnosti broda za plovidbu. U tom smislu podrazumijeva se da je plovilo upisano u hrvatski očevidnik brodica sukladno Pravilniku o brodicama i jahtama (»Narodne novine«, broj 27/2005, 57/2006, 80/2007, 3/2008, 18/2009, 56/2010, 97/2012 i 137/2013), odnosno u Upisnik pomorskih ribarskih brodova sukladno Pomorskom zakoniku (»Narodne novine«, broj 181/2004, 76/2007 i 146/2008);
c) ribarsko plovilo mora biti upisano u Registar ribarske flote Republike Hrvatske najmanje dvije godine;
d) ribarsko plovilo mora imati dostatnu minimalnu ribolovnu aktivnost od ukupno 60 ribolovnih dana ostvarenih u plivaričarskom ribolovu u 2013. i 2014. godini;
e) ribarsko plovilo mora biti autorizirano u segmentu plivaričarskog ribolova;
f) ribarskim plovilom mora se ostvariti najmanje 51 posto ribolovne aktivnosti ostvarene u dijelu plivaričarskog ribolova tijekom 2013. i 2014. godine, odnosno u svakoj od navedenih godina;
g) korisnik mora imati uredno ispunjene sve obveze propisane Zakonom o morskom ribarstvu te propisima donesenim na temelju istog;
h) korisnik mora imati podmirene financijske obveze prema državnom proračunu Republike Hrvatske;
i) članovi posade za koje se traži potpora moraju biti zaposleni na ribarskom plovilu koje je predmet privremene obustave u neprekidnom trajanju od najmanje 30 dana prije početka te za vrijeme trajanja privremene obustave, ne dovodeći u pitanje točku j) ovoga stavka;
j) članovi posade za koje se traži potpora, za vrijeme trajanja privremene obustave ne smiju obavljati druge poslove;
k) za rad na ribarskom plovilu većem od 30 GT-a, a koje je predmet potpore, tijekom 2013. i 2014. godine mora biti zaposlen najmanje jedan član posade;
l) privremena obustava ne smije biti financirana nikakvim drugim javnim izdacima;
m) korisnik mora dati