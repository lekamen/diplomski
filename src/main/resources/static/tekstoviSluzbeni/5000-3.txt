njihovi su depozitari dužni sklopiti sporazum o razmjeni svih informacija potrebnih da oba depozitara ispunjavaju zahtjeve i obveze određene Zakonom i na temelju njega donesenim podzakonskim propisima.
(2) Sadržaj sporazuma iz prethodnog stavka uključuje:
1. definiranje dokumentacije i informacija koje depozitari redovito međusobno razmjenjuju i informacije o tome da li takve dokumente dostavlja jedan depozitar drugome ili su dostupni na zahtjev,
2. informacije o načinu i rokovima u kojima se takve informacije i dokumentacija razmjenjuju između depozitara glavnog i depozitara napajajućeg UCITS fonda,
3. informacije vezane uz usklađivanje poslovanja oba depozitara u operativnim pitanjima, s posebnim osvrtom na:
a) postupak izračuna neto vrijednosti imovine svakog fonda, uključujući sve primjerene mjere za sprječavanje zloupotrebe razlika u cijeni u skladu s člankom 309. Zakona,
b) obradu uputa napajajućeg UCITS fonda za izdavanje ili otkup udjela u glavnom UCITS fondu te namiru takvih transakcija, uključujući sve dogovorene uvjete za prijenos imovine,
4. usklađivanje postupaka pri zaključenju poslovne godine,
5. pojedinosti kršenja Zakona i pravila fonda od strane glavnog UCITS fonda koje mora dostaviti depozitar glavnog UCITS fonda depozitaru napajajućeg UCITS fonda te način i rokove njihove dostave,
6. procedure postupanja s ad hoc zahtjevima za pomoć koje jedan depozitar zatraži od drugoga,
7. definiranje o kojim posebnim nepredvidivim događajima se depozitari moraju međusobno obavještavati na ad hoc osnovi te način i rokove obavještavanja (npr. u slučajevima više sile),
8. kada je zaključen sporazum iz članka 2. ovog Pravilnika, odredbu da je za sporazum između depozitara glavnog i napajajućeg UCITS fonda također mjerodavno pravo države članice koje je mjerodavno za sporazum iz članka 2. stavka 2. točke 27. ovog Pravilnika i da su oba depozitara suglasna s isključivom nadležnošću sudova te države članice,
9. kada je sporazum iz članka 2. ovog Pravilnika zamijenjen internim pravilima poslovanja u skladu s člankom 3. ovog Pravilnika, odredbu kojom se definira da je za sporazum između depozitara glavnog i napajajućeg UCITS fonda mjerodavno pravo države članice u kojoj je osnovan napajajući UCITS fond ili pravo države članice u kojoj je osnovan glavni UCITS fond i da su oba depozitara suglasna s isključivom nadležnošću sudova te države članice.
SADRŽAJ SPORAZUMA O RAZMJENI INFORMACIJA IZMEĐU REVIZORA GLAVNOG I NAPAJAJUĆEG UCITS FONDA
Članak 5.
(1) Ako glavni i napajajući fond imaju različite revizore, njihovi su revizori dužni sklopiti sporazum o razmjeni svih informacija potrebnih da oba revizora ispunjavaju zahtjeve i obveze određene Zakonom.
(2) Sadržaj sporazuma iz prethodnog stavka uključuje:
1. definiranje dokumentacije i informacija koje revizori trebaju redovito razmjenjivati,
2. odredbu da li te informacije i dokumentaciju jedan revizor redovno dostavlja drugome ili su dostupni na zahtjev,
3. informacije o načinu i rokovima u kojima informacije i dokumentaciju revizor glavnog dostavlja revizoru napajajućeg UCITS fonda,
4. način usklađivanja djelovanja revizora u postupcima pri zaključenju poslovne godine za svaki pojedini fond,
5. definiranje činjenica koje se smatraju nezakonitostima i nepravilnostima objavljenim u revizorskom izvješću revizora glavnog UCITS fonda, u smislu članka 306. Zakona,
6. način i rok za postupanje s ad hoc zahtjevima za pomoć koje jedan revizor zatraži od drugog, uključujući zahtjeve za dodatnim informacijama o nepravilnostima objavljenim u revizijskom izvješću revizora glavnog UCITS fonda,
7. odredbe o sastavljanju revizijskih izvješća na temelju članaka 306. i 206. stavak 1. Zakona te o načinu i vremenu dostave revizijskog izvješća glavnog UCITS fonda i njegovih nacrta revizoru napajajućeg UCITS fonda,
8. kad napajajući i glavni UCITS fond imaju različite datume zaključenja poslovne godine, ovaj sporazum mora uključivati način i rokove do kojih revizor glavnog UCITS fonda treba izraditi