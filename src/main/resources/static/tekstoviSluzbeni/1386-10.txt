 kategorije A čine predsjednik i dva člana, a za voditelja čamca kategorije B predsjednik i četiri člana koji su ujedno i ispitivači iz pojedinih predmeta te tajnik.
(2) Predsjednik i članovi ispitnog povjerenstva mogu biti državni službenici koji ispunjavaju jedan od sljedećih uvjeta:
– imaju stručno zvanje u unutarnjoj plovidbi ili
– imaju najmanje tri godine službe u lučkoj kapetaniji/ispostavi i najmanje Uvjerenje o osposobljenosti za voditelja čamca kategorije B.
(3) U ispitnom povjerenstvu za voditelja čamca kategorije B predsjednik ili najmanje jedan član moraju imati časničko zvanje u pomorstvu.
(4) Administrativne poslove u svezi održavanja ispita i izdavanja uvjerenja o osposobljenosti za voditelja čamca obavlja lučka kapetanija.
(5) Pristupnik/ca podnosi lučkoj kapetaniji prijavu za polaganje ispita te snosi troškove održavanja ispita.
(6) Troškovi održavanja ispita uključuju materijalne troškove za održavanje ispita (pristojbe, obrasce i dr.) i naknadu za predsjednika, članove i tajnika ispitnog povjerenstva.
(7) Visinu naknade za predsjednika, članove ispitnog povjerenstva i tajnika te materijalne troškove uključujući cijenu obrazaca uvjerenja o osposobljenosti za voditelja čamca utvrđuje ministar.
(8) Troškove održavanja ispita izvan sjedišta lučke kapetanije, a koji uključuju putne troškove i druge materijalne troškove predsjednika, članova i tajnika ispitnog povjerenstva, snosi organizator ispita.
Članak 52.
(1) Ispit se polaže usmeno i praktično.
(2) Usmeni dio ispita pristupnici/ce polažu pojedinačno po pojedinim predmetima.
(3) Praktični dio ispita održava se na čamcu, a obvezno obuhvaća i plovidbu čamcem.
(4) Ocjena uspjeha pristupnika/ce iz svakog predmeta na ispitu je »ZADOVOLJIO-la« ili »NIJE ZADOVOLJIO-la«, a ocjena sveukupnog ispita je »POLOŽIO-la« ili »NIJE POLOŽIO-la«.
(5) Pristupnik/ca koji neopravdano odustane od započetog polaganja ispita, smatra se da nije položio/la ispit.
(6) Pristupniku/ci koji je izostanak opravdao, lučka kapetanija će odrediti novi rok za polaganje ispita.
(7) Tijekom polaganja ispita vodi se zapisnik u kojega se unose svi podaci od važnosti za postupak i ishod na ispitu, a poglavito imena članova ispitnog povjerenstva, nazivi predmeta, uspjeh iz svakog predmeta te konačna ocjena.
(8) Zapisnik vodi tajnik, a potpisuju ga ispitivači, svaki za svoj predmet te predsjednik i tajnik ispitnog povjerenstva.
(9) Neposredno po priopćenju ishoda ispita, a najkasnije tijekom narednog radnog dana po održanom ispitu, pristupnik/ca ima pravo uložiti pisani i obrazloženi prigovor na odluku povjerenstva. O prigovoru predsjednik povjerenstva odmah izvješćuje Ministarstvo, koje u roku od dva dana mora potvrditi odluku ispitnog povjerenstva ili uvažiti prigovor pristupnika/ce.
(10) Pristupniku/ci koji je položio/la ispit lučka kapetanija izdaje Uvjerenje o osposobljenosti za voditelja čamca.
Članak 53.
Gradivo iz pružanja prve pomoći nisu dužni polagati pristupnici/e koji su položili ispit iz pružanja prve pomoći kod nekog drugog tijela i o tome ispitnom povjerenstvu predoče pisani dokaz.
Članak 54.
(1) Evidencija o uvjerenjima o osposobljenosti za voditelja čamca vodi se u Upisniku izdanih uvjerenja.
(2) Upisnik iz stavka 1. ovoga članka u elektronskom obliku vode lučke kapetanije pri kojima su ustanovljena ispitna povjerenstva.
(3) Upisnici su javne knjige, a podaci iz upisnika izdaju se na zahtjev ovlaštenih osoba, sukladno posebnom propisu.
(4) Upisnici sadržavaju najmanje:
– podatke o uvjerenjima o osposobljenosti (broj uvjerenja, kategorija osposobljenosti, datum izdavanja),
– podatke o ovlašteniku (ime i prezime, OIB, datum i mjesto rođenja, adresa prebivališta i državljanstvo).
(5) U slučaju nepodudaranja podataka iz Upisnika izdanih uvjerenja i Uvjerenja o osposobljenosti za voditelja čamca, vrijede podaci iz upisnika.
Članak 55.
Programi ispita o stručnoj osposobljenosti za voditelja čamca kategorije A i B dani su u prilogu 4 i 5 ovoga Pravilnika.
IX. PRIJELAZNE I ZAVRŠNE ODREDBE