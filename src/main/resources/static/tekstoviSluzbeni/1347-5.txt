 REGOS-a.
REGOS podnosi kvartalno, polugodišnje i godišnje izvješće o ostvarenju financijskog plana za proteklo razdoblje koje zajedno s obrazloženjem dostavlja Ministarstvu financija u propisanim rokovima.
REGOS će višak prihoda nad rashodima, ostvaren svojim poslovanjem, na kraju proračunske godine vratiti u državni proračun.
Članak 34.
Ravnatelj je odgovoran za uspostavu i održavanje sveobuhvatnog sustava unutarnjih kontrola kojim se, upravljajući rizicima, osigurava razumna sigurnost da će se, u obavljanju poslova i ostvarivanju ciljeva REGOS-a, proračunska i druga sredstva i imovina koristiti u skladu sa zakonima i drugim propisima, štiteći sredstva od gubitka, zlouporabe i štete.
Članak 35.
Za preuzete obveze prema trećim osobama REGOS odgovara cjelokupnom imovinom.
Osnivač solidarno i neograničeno odgovara za obveze REGOS-a.
VII. JAVNOST RADA
Članak 36.
Rad REGOS-a je javan.
REGOS je dužan pravodobno i istinito obavještavati javnost o svom radu.
REGOS obavještava javnost putem sredstava javnog priopćavanja, davanjem pojedinačnih obavijesti, izdavanjem redovitih i posebnih publikacija i priopćenja te oglašavanjem na svojim oglasnim pločama i mrežnoj stranici.
Radi potpunijeg informiranja javnosti o svom radu REGOS može izdavati posebne publikacije, biltene ili glasila.
Obavijest o radu i poslovanju REGOS-a sredstvima javnog priopćavanja može dati samo ravnatelj REGOS-a te osoba koju ravnatelj za to ovlasti.
Upravno vijeće REGOS-a, najmanje jednom godišnje, podnosi Vladi Republike Hrvatske i Hrvatskoj agenciji za nadzor financijskih usluga izvještaj o radu REGOS-a.
REGOS će uskratiti davanje obavijesti, odnosno uvid u dokumentaciju, sredstvima javnog priopćavanja, ako su u njoj sadržani podaci koji se štite sukladno odredbama ovoga Statuta.
VIII. ZAŠTITA PODATAKA
Članak 37.
Načelo čuvanja povjerljivosti podataka jedno je od temeljnih načela poslovanja REGOS-a.
Svi podaci koje radnici i tijela REGOS-a saznaju u obavljanju poslova smiju se koristiti isključivo na način sukladno odredbama posebnog propisa, ovog Statuta i akata REGOS-a kojim se uređuje tajnost i povjerljivost podataka, zaštita osobnih podataka te sigurnost informacijskog sustava REGOS-a.
Članak 38.
Poslovnom tajnom smatraju se podaci koji su zakonom, drugim propisom ili općim aktom REGOS-a utvrđeni kao poslovna tajna, planovi i mjere fizičko – tehničke zaštite objekta i imovine te mjere informacijske sigurnosti, a naročito:
– koje ravnatelj proglasi poslovnom tajnom, a predstavljaju proizvodnu tajnu, rezultat istraživačkog ili konstrukcijskog rada,
– koje se odnose na mjere i način postupanja u izvanrednim okolnostima,
– koji se odnose na poslove vezane za oružane snage, redarstvene vlasti ili druga javna tijela, ako su zaštićeni odgovarajućem stupnju tajnosti,
– koje sadrže ponude na natječaj ili dražbu – do objavljivanja rezultata natječaja odnosno dražbe te
– koje nadležna tijela proglase povjerljivim.
Članak 39.
Profesionalnom tajnom smatraju se osobni podaci radnika, osiguranika i korisnika prava iz mirovinskoga osiguranja koje radnici REGOS-a saznaju u obavljanju svojih poslova ili saznaju članovi Upravnog vijeća, a čije bi neovlašteno otkrivanje moglo štetiti interesu osobe na koju se podaci odnose ili članovima njene obitelji.
Članak 40.
O čuvanju povjerljivosti i tajnosti podataka brine se ravnatelj REGOS-a.
REGOS je obvezan osigurati odgovarajuće tehničke, kadrovske i organizacijske mjere za zaštitu osobnih podataka od gubitka, uništenja, nedopuštenog pristupa, nedopuštene promjene, nedopuštenog objavljivanja i svake druge zlouporabe.
Obveza iz prethodnog stavka ovoga članka na odgovarajući način provodit će se i na zaštitu drugih podataka utvrđenih ovim Statutom.
Obveza čuvanja tajnosti podataka sukladno odredbama ovoga Statuta odnosi se na sve radnike REGOS-a, predsjednika i članove Upravnog vijeća, ravnatelja te vanjske suradnike i partnere REGOS-a, a dužnost čuvanja tajne traje i nakon prestanka radnog odnosa, odnosno članstva u Upravnom vijeću,