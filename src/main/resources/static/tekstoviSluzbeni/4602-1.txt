 ZZTN) postupak protiv poduzetnika Navela d.o.o., sa sjedištem u Puli, Castropola 54, zastupanog po odvjetnicima iz odvjetničkog društva [...] i odvjetnicima iz odvjetničkog društva [...] (dalje: Navela), radi utvrđivanja predstavljaju li pojedine odredbe ugovora koje taj poduzetnik sklapa s članovima svoje ovlaštene prodajno-servisne mreže za brodske motore marke Yanmar na teritoriju Republike Hrvatske zabranjeni sporazum u smislu članka 8. Zakona o zaštiti tržišnog natjecanja (»Narodne novine«, broj 79/09 i 80/13; dalje: ZZTN).
U konkretnom slučaju postupak je pokrenut protiv poduzetnika Navela u smislu članka 8. ZZTN-a jer su postojale indicije da tipski Ugovori o servisnom održavanju, popravcima brodskih motora i kupoprodaji motora i rezervnih dijelova proizvođača Yanmar Japan (dalje: Ugovor) koje Navela sklapa s članovima svoje mreže sadrže odredbe koje su moguće sporne sa stajališta propisa o zaštiti tržišnog natjecanja.
Riječ je o dijelu odredbe članka 7. Ugovora u kojem je navedeno da su fakturirane cijene i vrijednosti s uključenim rabatom krajnje cijene za potrošače te članku 16. Ugovora prema kojem se servis obvezuje da će ugrađivati samo izvorne rezervne dijelove koje nabavlja isključivo od Navele, a ukoliko servis nabavlja rezervne dijelove od drugih dobavljača, tada je dužan na ime ugovorne kazne platiti Naveli iznos od [...] eura po jednoj izvršenoj narudžbi od drugog dobavljača.
Također, moguće je sporna i odredba članka 23. istog ugovora u dijelu u kojem je navedeno da Navela ima pravo raskinuti Ugovor ako se servis ne pridržava cjenika te ako servis rezervne dijelove nabavlja mimo Navele i protivno odredbama Ugovora.
Naime, u smislu propisa o zaštiti tržišnog natjecanja nije sporna obveza ovlaštenog servisa poduzetnika Navela da prodaje, distribuira i/ili ugrađuje samo izvorne Yanmar rezervne dijelove, ali ono što je sporno je ograničavanje ovlaštenog servisa u pogledu izvora nabave, odnosno obveza servisa da rezervne dijelove nabavlja isključivo od Navele, a što bi bilo u suprotnosti s člankom 10. stavkom 1. i 2. Uredbe o skupnom izuzeću vertikalnih sporazuma između poduzetnika (»Narodne novine« broj 37/11).
Tijekom postupka pred Agencijom, Navela se očitovala podnescima zaprimljenim u razdoblju od 21. rujna 2015. do 29. srpnja 2016.
2. Prijedlog preuzimanja obveza od strane poduzetnika
Podneskom zaprimljenim 29. srpnja 2016., Navela je u smislu članka 49. ZZTN-a dostavila konačni prijedlog preuzimanja obveze izvršenja određenih mjera, uvjeta i rokova u kojima će to učiniti i kojim se obvezuje sa svojim serviserima, odnosno predstavnicima svoje ovlaštene mreže servisa s kojima ima sklopljene Ugovore, sklopiti anekse ugovoru kojim će ugovorne strane izmijeniti Ugovor na način da se isti mijenjaju u člancima 7., 16. i 23.
Tako članak 7. stavak 4. Ugovora u dijelu koji glasi:
»Fakturirane cijene i vrijednosti sa uključenim rabatom jesu krajnje cijene za potrošače.«
Navela predlaže izmijeniti na način da glasi:
»Fakturirane cijene i vrijednosti sa uključenim rabatom jesu maksimalni iznos cijene proizvoda za krajnjeg potrošača.«
Članak 16. Ugovora koji glasi:
»Servis se obvezuje da će ugrađivati samo izvorne rezervne dijelove koje nabavlja isključivo od Navele. Ukoliko servis protivno ovom Ugovoru nabavlja rezervne dijelove od drugih dobavljača tada je dužan na ime ugovorne kazne platiti Naveli iznos od EUR [...] po jednoj izvršenoj narudžbi od drugog dobavljača.«
Navela predlaže izmijeniti na način da glasi:
»Servis se obvezuje da će prodavati, distribuirati i/ili ugrađivati samo izvorne Yanmar rezervne dijelove.«
Članak 23. Ugovora u dijelu koji glasi:
»Navela ima pravo raskinuti ovaj Ugovor posebno u sljedećim slučajevima:
– ako se servis ne pridržava cjenika...
– ako servis rezervne dijelove nabavlja mimo Navele i protivno odredbama ovog Ugovora.«
Navela predlaže izmijeniti na način da glasi:
»Navela ima pravo raskinuti ovaj Ugovor posebno u sljedećim slučajevima:
ako servis prodaje proizvode krajnjim