44 11.05.2016 Uredba o izmjenama i dopunama Uredbe o mjerama i naknadama za prekomjerne i špekulativne zalihe poljoprivrednih i prehrambenih proizvoda i proizvoda iz sektora šećera
VLADA REPUBLIKE HRVATSKE
1141
Na temelju članka 27.a stavka 3. Zakona o uređenju tržišta poljoprivrednih proizvoda (»Narodne novine«, br. 149/09, 22/11 i 120/12), a u vezi s člankom 38. podstavkom 1. Zakona o zajedničkoj organizaciji tržišta poljoprivrednih proizvoda i posebnim mjerama i pravilima vezanim za tržište poljoprivrednih proizvoda (»Narodne novine«, br. 82/13 i 14/14) i članka 30. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 10. svibnja 2016. godine donijela
UREDBU
O IZMJENAMA I DOPUNAMA UREDBE O MJERAMA I NAKNADAMA ZA PREKOMJERNE I ŠPEKULATIVNE ZALIHE POLJOPRIVREDNIH I PREHRAMBENIH PROIZVODA I PROIZVODA IZ SEKTORA ŠEĆERA
Članak 1.
U Uredbi o mjerama i naknadama za prekomjerne i špekulativne zalihe poljoprivrednih i prehrambenih proizvoda i proizvoda iz sektora šećera (»Narodne novine«, br. 77/13 i 17/15) u članku 2. podstavak 1. mijenja se i glasi:
»– Provedbenom uredbom Komisije (EU) br. 170/2013 od 25. veljače 2013. o utvrđivanju prijelaznih mjera u sektoru šećera zbog pristupanja Hrvatske (SL L 55, 27. 2. 2013.), kako je posljednji put izmijenjena Provedbenom uredbom Komisije (EU) 2016/442 od 23. ožujka 2016. o izmjeni Provedbene uredbe (EU) br. 170/2013 o utvrđivanju prijelaznih mjera u sektoru šećera zbog pristupanja Hrvatske (SL L 78, 24. 3. 2016.) (u daljnjem tekstu: Uredba Komisije (EU) br. 170/2013)«.
Na kraju podstavka 2. briše se točka i dodaje se podstavak 3. koji glasi:
»– Provedbenom uredbom Komisije (EU) br. 1345/2014 оd 17. prosinca 2014. o određivanju viška količina šećera, izoglukoze i fruktoze u Hrvatskoj (SL L 363, 18. 12. 2014.) (u daljnjem tekstu: Uredba Komisije (EU) br. 1345/2014).«.
Članak 2.
Članak 3. mijenja se i glasi:
»Nadležno tijelo za provođenje ove Uredbe je Ministarstvo financija (u daljnjem tekstu: nadležno tijelo), osim ako ovom Uredbom nije drugačije određeno.«.
Članak 3.
U članku 12. stavak 6. mijenja se i glasi:
»(6) U slučaju iz stavka 5. ovoga članka količine uvezenog sirovog šećera evidentiraju se i pripisuju pravnoj osobi koja je sirovi šećer preradila u bijeli šećer i stavila ga na tržište, a otpisuju se od uvoza pravnoj osobi koja je šećer uvezla za istu tu količinu.«.
Iza stavka 6. dodaje se stavak 7. koji glasi:
»(7) Uvoz sirovog šećera evidentira se kao umnožak količine sirovog šećera i koeficijenta korekcije koji iznosi 0,946.«.
Članak 4.
Članak 13. briše se.
Članak 5.
U članku 14. stavci 1. i 2. mijenjaju se i glase:
»(1) Količine zaliha iz članka 1. Uredbe Komisije (EU) br. 1345/2014 za koje je Europska komisija utvrdila da prekoračuju razinu normalnih zaliha na dan 1. srpnja 2013. godine smatraju se špekulativnim zalihama.
(2) Vlasnici i pripadajuće količine špekulativnih zaliha iz stavka 1. ovoga članka utvrđuju se sukladno člancima 16., 17. i 18. ove Uredbe.«.
Stavak 5. mijenja se i glasi:
»(5) Ako vlasnik špekulativnih zaliha iz stavka 2. ovoga članka ne provede obvezu uklanjanja špekulativnih zaliha šećera u roku i na način koji je utvrđen člancima 9. i 11. Uredbe Komisije (EU) br. 170/2013, nadležno tijelo će utvrditi rješenjem obvezu plaćanja naknade u iznosu od 500 eura po toni (u ekvivalentu bijelog šećera ili suhe tvari) u korist državnog proračuna Republike Hrvatske. Na količine špekulativnih zaliha koje je utvrđeni vlasnik tih zaliha uklonio do zadanog roka i o tome dostavio dokaz nadležnom tijelu neće se obračunati naknada iz ovoga stavka.«.
Iza stavka 5. dodaje se stavak 6. koji glasi:
»(6) Iznimno od odredbi stavaka 3. i 5. ovoga članka, vlasnik špekulativnih zaliha može zatražiti da mu nadležno tijelo utvrdi obvezu plaćanja naknade u iznosu od 500 eura po toni (u ekvivalentu bijelog šećera ili suhe tvari) u korist državnog proračuna Republike Hrvatske i prije isteka roka za uklanjanje