 lokalnoj razvojnoj agenciji.
VI. BRISANJE IZ UPISNIKA
Članak 7.
Ministarstvo će izbrisati iz Upisnika regionalnog koordinatora odnosno lokalnu razvojnu agenciju u slučaju:
a) donošenja rješenja o dodjeli statusa regionalnog koordinatora drugom regionalnom koordinatoru s područja iste županije odnosno Grada Zagreba, odnosno o dodjeli statusa drugoj lokalnoj razvojnoj agenciji s područja iste jedinice lokalne samouprave;
b) donošenja rješenja o oduzimanju statusa regionalnog koordinatora nakon preispitivanja akreditacije regionalnog koordinatora iz članka 7. Pravilnika o načinu i kriterijima za provedbu postupka akreditacije regionalnih koordinatora.
VII. ZAHTJEV ZA UPIS DRUGOG REGIONALNOG KOORDINATORA ODNOSNO LOKALNE RAZVOJNE AGENCIJE U UPISNIK
Članak 8.
(1) Nadležno tijelo županije odnosno Grada Zagreba te nadležno tijelo jedinice lokalne samouprave može zatražiti upis drugog regionalnog koordinatora odnosno lokalne razvojne agencije u Upisnik umjesto prethodno upisanog.
(2) U slučaju iz stavka 1. ovoga članka ponavlja se postupak upisa sukladno članku 5. ovoga Pravilnika.
VIII. PRIJELAZNE I ZAVRŠNE ODREDBE
Članak 9.
(1) Regionalni koordinatori upisani u Upisnik na temelju Pravilnika o upisniku upravnih tijela jedinica lokalne i područne (regionalne) samouprave, agencija i drugih pravnih osoba osnovanih s ciljem učinkovite koordinacije i poticanja regionalnoga razvoja (»Narodne novine«, broj 53/10) dužni su zatražiti ponovni upis u Upisnik.
(2) Iz Upisnika će se brisati regionalni koordinatori iz stavka 1. ovoga članka koji do 1. rujna 2017. ne zatraže upis u Upisnik.
Članak 10.
Upisnik osnovan na temelju Pravilnika o upisniku upravnih tijela jedinica lokalne i područne (regionalne) samouprave, agencija i drugih pravnih osoba osnovanih s ciljem učinkovite koordinacije i poticanja regionalnoga razvoja, a koji je ustrojen kod Agencije za regionalni razvoj Republike Hrvatske preuzet će Ministarstvo u roku od 30 dana od stupanja na snagu ovog Pravilnika.
Članak 11.
Ovaj Pravilnik stupa na snagu osmog dana od objave u »Narodnim novinama«, a primjenjuje se od 1. siječnja 2016.
Klasa: 011-01/15-02/7
Urbroj: 538-01/0013-15-14
Zagreb, 22. listopada 2015.
Potpredsjednik Vlade Republike Hrvatske i ministar regionalnoga razvoja i fondova Europske unije prof. dr. sc. Branko Grčić, v. r.
PRILOG 1
ZAHTJEV ZA UPIS U UPISNIK REGIONALNIH KOORDINATORA I LOKALNIH AGENCIJA KRITERIJI označiti KOMENTARI (popunjava Tijelo) 1A Oblik ustrojstva regionalnog koordinatora: a) Upravno tijelo županije b) Upravno tijelo Grada Zagreba c) Agencija osnovana kao javna ustanova d) Agencija osnovana kao trgovačko društvo ☐ ☐ ☐ ☐ 1B Oblik ustrojstva lokalne razvojne agencije: a) Agencija osnovana kao javna ustanova b) Agencija osnovana kao trgovačko društvo c) LAG ☐    ☐  ☐ 2. Ukoliko je predloženi regionalni koordinator agencija osnovana kao javna ustanova ili trgovačko društvo, mora udovoljiti sljedećim kriterijima: Osnivač je jedna ili više jedinica područne (regionalne) samouprave ili jedinica lokalne samouprave Da Ne N/p U vlasništvu je jedinica područne (regionalne) samouprave, odnosno jedinica lokalne samouprave Da Ne N/p 3. Uz prijedlog za upis dostavlja se i: – akt kojim je ustrojen regionalni koordinator ili lokalna razvojna agencija – opis svih poslova – organigram cjelokupne organizacijske strukture uz posebno naznačene organizacijske cjeline koje obavljaju poslove od općeg gospodarskog interesa – broj i profil zaposlenih s iskazanim brojem osoba koje obavljaju poslove od općeg gospodarskog interesa – podatke o odgovornoj osobi – podatke o kontakt osobi ☐ ☐  ☐ ☐     ☐ ☐  4. Ostali uvjeti: Dostavljena izjava čelnika županije odnosno jedinice lokalne samouprave (Prilog 2) Da Ne Struktura zaposlenika je odgovarajuća za provođenje poslova iz članka 25. stavak 1. odnosno članka 30. stavka 1. Zakona o regionalnom razvoju Republike Hrvatske Da Ne N/p Predloženo tijelo ima osigurano sufinanciranje operativnih troškova od strane osnivača Da Ne N/p Osiguran