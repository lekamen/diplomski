 nadležnog za poslove inspekcije rada i Hrvatskog zavoda za zaštitu zdravlja i sigurnost na radu mora dati na uvid podatke o radnicima koji rade s karcinogenima i/ili mutagenima, o rezultatima mjerenja koncentracija karcinogena i mutagena kao i o rezultatima drugih mjerenja opterećenja i štetnosti na mjestu rada.
(11) Poslodavac mora inspektoru rada, specijalistu medicine rada odnosno specijalistu medicine rada Hrvatskog zavoda za zaštitu zdravlja i sigurnost na radu omogućiti pregled mjesta rada na kojima radnici koriste karcinogene i/ili mutagene.
(12) Ako specijalist medicine rada ustanovi da postoji neposredna opasnost od nastanka oštećenja zdravlja ili je do oštećenja zdravlja već došlo, mora:
1) u pisanom obliku preporučiti poslodavcu dopunu procjene rizika, ako smatra da je radnik zdravstveno ugrožen zbog okolnosti na mjestu rada,
2) u pisanom obliku dati liječničke savjete radniku,
3) pisanim putem obavijestiti središnje tijelo državne uprave nadležno za poslove inspekcije.
(13) U slučaju da je u tijelu radnika ustanovljena koncentracija određene tvari ili metabolita ili da neki od bioloških indikatora odstupa, specijalist medicine rada o rezultatima pretraga mora u pisanom obliku obavijestiti radnika te njegovog poslodavca.
(14) Ako se utvrde promjene zdravstvenog stanja radnika, koje bi mogle biti posljedica izloženosti karcinogenima i/ili mutagenima, specijalist medicine rada ili tijelo nadležno za poslove inspekcije rada može tražiti od poslodavca da, kod jednake izloženosti, obavi zdravstveni nadzor drugih radnika.
(15) Prilikom obavljanja zdravstvenog nadzora, mora se voditi pojedinačna zdravstvena evidencija, a liječnik ili tijelo nadležno za zdravstveni nadzor može predložiti sve zaštitne ili preventivne mjere za svakog pojedinog radnika.
(16) Radnicima se moraju dati informacije i savjeti u vezi sa svakom vrstom zdravstvenog nadzora kojeg mogu obaviti po završetku izlaganja karcinogenima i/ili mutagenima.
(17) Poslodavci mogu zatražiti reviziju nalaza zdravstvenog nadzora.
(18) Radnici imati pravo na uvid u liječničke nalaze koji se na njih odnose kao i na reviziju nalaza zdravstvenog nadzora.
(19) Praktične preporuke za zdravstveni nadzor radnika navedene su u Prilogu II ovoga Pravilnika.
(20) Sve slučajeve karcinoma koji su moguća posljedica profesionalne izloženosti karcinogenima i/ili mutagenima, specijalist medicine rada mora prijaviti tijelu nadležnom za poslove inspekcije rada, Hrvatskom zavodu za zaštitu zdravlja i sigurnost na radu i Hrvatskom zavodu za javno zdravstvo.
Evidencija
Članak 18.
(1) Poslodavac je dužan voditi evidenciju radnika koji obavljaju poslove za koje nalazi procjene rizika ukazuju na opasnost po zdravlje i sigurnost radnika uz navođenje elemenata izloženosti te istu redovito dopunjavati u skladu s promjenama podataka iz članka 6. ovoga Pravilnika.
(2) Poslodavac mora čuvati rezultate mjerenja koncentracije karcinogena i/ili mutagena na mjestima rada najmanje četrdeset godina nakon prestanka uporabe karcinogena i/ili mutagena.
(3) Ako poslodavac koji je upotrebljavao karcinogene i/ili mutagene prestane sa svojom djelatnošću, rezultate mjerenja koncentracija karcinogena i/ili mutagena na mjestima rada te evidencije radnika iz stavka 1. ovoga članka je dužan predati Hrvatskom zavodu za zaštitu zdravlja i sigurnost na radu i Hrvatskom zavodu za javno zdravstvo.
(4) U vezi s obavljanjem zdravstvenog nadzora mora se voditi osobna evidencija zdravstvenih pregleda radnika u skladu sa zakonom i podzakonskim propisima, koja mora sadržavati sljedeće osobne podatke:
1) ime i prezime,
2) podatke o rođenju,
3) prebivalište,
4) datum zapošljavanja i datum prestanka rada na poslovima na kojima je radnik bio izložen karcinogenima i/ili mutagenima,
5) vrste opasnosti i štetnosti te utvrđeni rizici i njihova veličina na mjestu rada,
6) vrste poslova, s podacima o početku i kraju pojedinog posla,
7) podatke o vremenu provedenom na prethodnom radnom mjestu pri kojem su postojale mogućnosti pojedinih