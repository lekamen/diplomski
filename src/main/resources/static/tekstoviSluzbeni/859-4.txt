 obavljanja sudačke dužnosti,
(...)«
V. OCJENA USTAVNOG SUDA
5. U konkretnom slučaju Ustavni sud je žalbu razmotrio s aspekta eventualne povrede članka 29. stavka 1. Ustava, koji u mjerodavnom dijelu propisuje:
»Članak 29.
Svatko ima pravo da ... sud pravično ... odluči o njegovim pravima i obvezama ...
(...)«
6. Polazeći od obrazloženja osporene odluke DSV-a, Ustavni sud utvrđuje da je žalitelj razriješen sudačke dužnosti s danom 14. studenoga 2013., budući da je pravomoćnom presudom, donesenom u kaznenom postupku, proglašen krivim za počinjenje kaznenog djela protiv službene dužnosti zlouporabom ovlasti iz članka 291. stavka 2., u vezi sa stavkom 1. Kaznenog zakona (»Narodne novine« broj 125/11. i 144/12.; u daljnjem tekstu: KZ/11).
U konkretnom slučaju postupak razrješenja pokrenut je na prijedlog predsjednice Županijskog suda u Dubrovniku (21. listopada 2013.), pozivom na odredbe članka 77. stavka 4. u vezi sa stavkom 2. točkom 3. ZoDSV-a. U provedenom postupku DSV je izvršilo uvid u (tada) pravomoćnu presudu Županijskog suda u Zagrebu broj: K-US-70/09 od 1. lipnja 2012. i presudu Vrhovnog suda broj: Kž-US-114/12-7 od 10. srpnja 2013., te je kao nesporno utvrdilo da je tim presudama žalitelj proglašen krivim i osuđen zbog počinjenja kaznenog djela iz članka 291. KZ-a/11, a koje je počinio u svojstvu zemljišnoknjižnog suca Općinskog suda u Dubrovniku.
Slijedom navedenog utvrđenja, DSV je utvrdilo da osuda žalitelja za kazneno djelo protiv službene dužnosti, zlouporabe položaja i ovlasti, što čini žalitelja nedostojnim za obavljanje sudačke dužnosti u smislu članka 77. stavka 2. točke 3. ZoDSV-a. Stoga je pozivom na članak 77. stavke 1. i 2. točku 3. ZoDSV-a donijelo osporenu odluku o razrješenju žalitelja sudačke dužnosti s danom 14. studenog 2013.
6.1. Odlučujući u ovom žalbenom postupku, Ustavni sud utvrđuje da je istodobno s donošenjem osporene odluke DSV-a (osporena odluka DSV-a donesena 14. studenoga 2013., dostavljena je žalitelju 10. siječnja 2014.), žalitelj pred Ustavnim sudom ustavnom tužbom (podnesenom 15. studenoga 2013.) pokrenuo ustavnosudski postupak (U-III-5614/2013) kojom osporava presude kojima je oglašen krivim da je u obavljanju sudačke dužnosti počinio kazneno djelo protiv službene dužnosti – zlouporabu položaja i ovlasti opisano i kažnjivo po članku 337. stavcima 1. i 4. KZ-a/11.
Žalitelj je činjenicu pokretanja ustavnosudskog postupka isticao i u žalbi koju je 24. siječnja 2014. podnio protiv osporene odluke DSV-a o njegovu razrješenju.
6.2. Ustavni sud je odlukom (vidi točku 2.4. obrazloženja) ukinuo presudu Županijskog suda u Zagrebu broj: K-US-70/09 od 1. lipnja 2012. i presudu Vrhovnog suda broj: Kž-US-114/12-7 od 10. srpnja 2013., a na koje odluke se u svom prijedlogu za pokretanje postupka razrješenja poziva predsjednica Županijskog suda u Dubrovniku, kao i osporena odluka DSV-a. Naime, u obrazloženju osporene odluke DSV-a navodi se:
»Državno sudbeno vijeće je, prvenstveno, imalo u vidu nedvojbenu činjenicu da je Ivo Besjedica pravomoćnom presudom, koju čine presuda Županijskog suda u Zagrebu i presuda Vrhovnog suda Republike Hrvatske, proglašen krivim i osuđen zbog kaznenog djela iz članka 291. KZ/11, koje je počinio u svojstvu zemljišnoknjižnog suca Općinskog suda u Dubrovniku.
Osuda za kazneno djelo protiv službene dužnosti, zlouporaba položaja i ovlasti, čini počinitelja Ivu Besjedicu nedostojnim obavljanja sudačke dužnosti.«
6.3. Slijedom navedenog, razvidno je da u trenutku rješavanja podnositeljeve žalbe pred Ustavnim sudom više ne egzistira pravomoćna presuda kojom je podnositelj oglašen krivim za počinjenje kaznenog djela, a koja ga je osuda prema obrazloženju osporene odluke DSV-a, činila nedostojnim za obavljanje sudačke dužnosti.
Stoga u odnosu na žalitelja više nisu ispunjene pretpostavke propisane člankom 77. stavcima 1. i 2. točkom 3. ZoDSV-a za razrješenje dužnosti suca Županijskog suda u Dubrovniku.
Ustavni sud je, slijedom navedenog, usvojio žalbu žalitelja i ukinuo osporenu