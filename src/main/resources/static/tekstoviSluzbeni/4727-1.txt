 kandidat preda, označiti odgovarajućom zaporkom. Kandidatu se ne priopćuje njegova zaporka.
(3) Nakon provedenog testiranja, testovi svih kandidata koji su pristupili polaganju pisanog dijela ispita označeni isključivo zaporkama zatvaraju se u posebnu omotnicu koju tajnik pohranjuje u odgovarajućem prostoru u Akademiji.
Članak 8.
(1) Pisani test svakog kandidata pregledavaju i zajednički boduju dva člana Povjerenstva koje odredi Predsjednik Povjerenstva.
(2) Svaki član Povjerenstva ocjenjuje uspjeh kandidata na razgovoru, za svako određeno mjerilo, do najviše 60 bodova. Ako članovi Povjerenstva ne postignu suglasnost oko određenog broja bodova primjenjuje se srednji broj bodova (aritmetička sredina).
(3) O pregledu i bodovanju pisanih testova te o tijeku i ocjenjivanju razgovora sastavlja se poseban zapisnik. U zapisniku se navode osobni podaci kandidata, datum i mjesto pisanog dijela ispita te razgovora, podaci o zaporci kandidata, broj bodova koje je kandidat ostvario na pisanom dijelu ispita te pitanja postavljena kandidatu na razgovoru kao i broj bodova ostvaren na razgovoru.
(4) Članovi Povjerenstva i tajnik potpisuju zapisnik. Zapisnik će se nakon toga zatvoriti u posebnu omotnicu i povjeriti na čuvanje tajniku Povjerenstva.
V. TAJNOST PODATAKA
Članak 9.
Sve osobe koje su u obavljanju svojih poslova saznale za sadržaj testa i zaporki kandidata dužne su navedene podatke čuvati kao poslovnu tajnu.
VI. ZAVRŠNA ODREDBA
Članak 10.
Ovaj Pravilnik stupa na snagu po isteku roka od 8 dana od dana objave na oglasnoj ploči i mrežnoj stranici Akademije i objavit će se u »Narodnim novinama«.
Klasa: 023-01/16-01/01
Urbroj: 390-02-01/15-16-44
Zagreb, 30. kolovoza 2016.
Predsjednik Upravnog vijeća Pravosudne akademije Branko Hrvatin, v. r.
Utvrđuje se da je Pravilnik objavljen na oglasnoj ploči i mrežnim stranicama Akademije 9. rujna 2016. godine.
