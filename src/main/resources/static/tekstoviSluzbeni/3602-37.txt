 robama i uslugama u plurilateralnim trgovinskim sporazumima koje EU sklapa s trećim državama; zastupa hrvatske trgovinske interese u okviru savjetodavnih odbora u području trgovine, predlaže i provodi mjere zajedničke trgovinske politike EU uključujući trgovinske i carinske mjere te druge zaštitne mjere; sudjeluje u izradi, provedbi i praćenju Općeg sustava povlastica EU-a (GSP) i u radu Skupine stručnjaka za GSP; sudjeluje u izradi, provedbi i praćenju mjera u dijelu trgovinskih zaštitnih mehanizama te u radu Odbora za trgovinske zaštitne mehanizme; sudjeluje u radu radnih skupina za uklanjanje tehničkih prepreka u trgovini te Odbora za tarifne suspenzije i kvote, Odbora za pristup tržištu a koji se bave pitanjima strategije pristupa tržištima trećih zemalja (MAAC), Radne skupine za Pan-Euro-Mediteranski sustav kumulacije podrijetla (PAN-EURO-MED); priprema stajališta i u koordinaciji s drugim nadležnim tijelima zastupa interese Republike Hrvatske u okviru radnih tijela Vijeća EU; usklađuje, provodi i koordinira s drugim tijelima državne uprave sve aktivnosti u vezi sa članstvom Republike Hrvatske u WTO, odnosno usklađuje svoje aktivnosti u vezi multilateralnih trgovinskih pregovora u okviru WTO-a s drugim državama članicama u Odboru za trgovinsku politiku, predlaže aktivnosti i priprema materijale, priprema stajališta u suradnji sa Stalnom misijom Republike Hrvatske pri UN u Ženevi; upoznaje druga tijela državne uprave i poslovnu zajednicu s promjenama u području međunarodne trgovine kroz aktivna predstavljanja u poslovnoj zajednici i objavom na web stranicama Ministarstva; izrađuje izvješća, mišljenja i preglede iz područja trgovinske trgovinskih odnosa s inozemstvom koji služe kao stručna podloga za strateške dokumente Vlade Republike Hrvatske i prilagodbu postojećega zakonskog okvira; surađuje s poslovnom zajednicom u rješavanju otvorenih pitanja u primjeni trgovinske politike EU te u zastupanju interesa poslovne zajednice u pregovorima bilateralnih i regionalnih trgovinskih ugovora koje EU sklapa s trećim državama; upoznaje poslovnu zajednicu s mogućnostima poslovanja na trećim tržištima; analizira statističke i gospodarske pokazatelje iz područja trgovinske politike; koordinira aktivnosti u poglavljima o pristupu tržištu u bilateralnim i regionalnim trgovinskim ugovorima između EU i trećih zemalja na način da uključuje i prati hrvatske interese, te obavlja i druge poslove iz svog djelokruga.
8.1.1.2. Odjel za dozvole
Članak 77.
Odjel za dozvole obavlja sljedeće upravne i stručne poslove: izrađuje nacrte zakona i podzakonskih propisa i provodi propise vezane uz izvoz robe s dvojnom namjenom, te izvoz i uvoz robe koja bi se mogla koristiti za izvršenje smrtne kazne, mučenje ili drugo okrutno, nečovječno ili ponižavajuće postupanje ili kažnjavanje, koordinira i provodi sustav nadzora izvoza robe s dvojnom namjenom; izdaje dozvole za izvoz robe s dvojnom namjenom, pružanje brokerskih usluga i tehničke pomoći s robom s dvojnom namjenom, te dozvole za poseban provoz za robu s dvojnom namjenom, izdaje međunarodne uvozne certifikate i potvrde o primitku robe s dvojnom namjenom, rukovodi radom Povjerenstva za nadzor robe s dvojnom namjenom; izrađuje godišnja izvješća za Vladu Republike Hrvatske za izdane dozvole za robu s dvojnom namjenom, vodi evidenciju izdanih dozvola i evidenciju obavljenih aktivnosti te prikuplja i obrađuje podatke povezane s provedbom izvoza, provoza, prijenosa i pružanja usluga s robom s dvojnom namjenom, razmjenjuje podatke o odbijenim dozvolama s državama članicama EU unutar elektroničkog sustava o robi s dvojnom namjenom Europske komisije (Dual-Use e-System), dostavlja podatke institucijama EU te surađuje s državama članicama EU radi provedbi aktivnosti propisa EU vezano uz nadzor robe s dvojnom namjenom, provodi propise EU o međunarodnim mjerama ograničavanja za robu i tehnologiju iz djelokruga Odjela, izdaje uvozne dozvole za tekstilne proizvode, čelik, drvo i ostale proizvode za koje EU svojim