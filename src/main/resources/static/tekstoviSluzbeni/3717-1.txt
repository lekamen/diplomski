 informacijske infrastrukture (Registar ProDII)
– ocjenjuje ciljeve i mogućnosti razvitka državne informacijske infrastrukture
– ocjenjuje postignutu kvalitetu i dostupnost informacijskih usluga
– potiče razvitak i istraživanje u području informacijskih tehnologija u javnom sektoru
– daje preporuke za budući razvoj državne informacijske infrastrukture s posebnim naglaskom na sigurnost državne informacijske infrastrukture
– daje preporuke za unaprjeđenje pravnog okvira za razvoj elektroničke uprave
– ostale zadaće koje se odnose na unaprjeđenje primjene informacijske i komunikacijske tehnologije u javnom sektoru.
(2) Vijeće se sastaje po potrebi, a najmanje jednom u šest mjeseci.
(3) Sjednice Vijeća saziva predsjednik Vijeća.
(4) Vijeće odlučuje većinom glasova prisutnih. U slučaju jednakog broja glasova, odlučuje glas predsjednika Vijeća.
(5) Predsjednik i članovi Vijeća te njihovi zamjenici za sudjelovanje u radu Vijeća nemaju pravo na nagradu niti naknadu troškova.
(6) Vijeće će jednom godišnje o svom radu izvješćivati Vladu Republike Hrvatske, i to do 31. ožujka za proteklu kalendarsku godinu.
V.
Stručne i administrativne poslove za Vijeće obavlja Ured predsjednika Vlade Republike Hrvatske u suradnji sa središnjim tijelom državne uprave nadležnim za poslove e-Hrvatske.
VI.
(1) Zadužuje se središnje tijelo državne uprave nadležno za poslove e-Hrvatske o ovoj Odluci obavijestiti tijela i pravne osobe iz točke II. stavka 1. ove Odluke u roku od 15 dana od dana stupanja na snagu ove Odluke.
(2) Zadužuju se tijela i pravne osobe iz točke II. stavka 1. ove Odluke u roku od 15 dana od dana primitka obavijesti iz stavka 1. ove točke imenovati svoje predstavnike za članove Vijeća i njihove zamjenike i o tome obavijestiti Ured predsjednika Vlade Republike Hrvatske i središnje tijelo državne uprave nadležno za poslove e-Hrvatske.
VII.
(1) Danom stupanja na snagu ove Odluke stavljaju se izvan snage Odluka o osnivanju Vijeća za državnu informacijsku infrastrukturu (»Narodne novine«, broj 72/15) i Odluka o osnivanju Povjerenstva za koordinaciju informatizacije javnog sektora, klase: 022-03/12-01/04, urbroja: 5030104-12-1, od 2. veljače 2012. godine i urbroja: 5030112-12-3, od 25. svibnja 2012. godine, klase: 022-03/13-04/312, urbroja: 50301-04/04-13-1, od 4. srpnja 2013. godine, klase: 022-03/14-04/169, urbroja: 50302-04/04-14-1, od 15. svibnja 2014. godine, klase: 022-03/14-04/01, urbroja: 5030115/1-14-01, od 18. lipnja 2014. godine, klase: 022-03/14-04/15, urbroja: 5030115/1-14-02, od 17. prosinca 2014. godine i klase: 022-03/15-04/16, urbroja: 5030115/1-15-02, od 22. siječnja 2015. godine.
(2) Danom stupanja na snagu ove Odluke Povjerenstvo za koordinaciju informatizacije javnog sektora i radne skupine osnovane na temelju Odluke o osnivanju Povjerenstva za koordinaciju informatizacije javnog sektora iz stavka 1. ove točke prestaju s radom, a njihove poslove preuzima Vijeće.
(3) Povjerenstvo za koordinaciju informatizacije javnog sektora i radne skupine iz stavka 2. ove točke predat će Vijeću svu dokumentaciju u svezi s obavljanjem preuzetih poslova u roku od 30 dana od dana stupanja na snagu ove Odluke.
VIII.
Ova Odluka stupa na snagu prvoga dana od dana objave u »Narodnim novinama«.
Klasa: 022-03/16-04/83
Urbroj: 50301-09/06-16-2
Zagreb, 28. travnja 2016.
Predsjednik Tihomir Orešković, v. r.
