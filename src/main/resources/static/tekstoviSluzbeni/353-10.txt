 pokrenuti ponovnu procjenu plana oporavka grupe u skladu s člankom 43.c ovoga Zakona;
2. Agencija će za pojedinu članicu grupe za koju je nadležno tijelo, a koja je dužna izrađivati plan oporavka na pojedinačnoj osnovi, naložiti dostavu revidiranog plana oporavka.
(11) Ako Agencija nije konsolidirajuće nadzorno tijelo, a zahtjev za potporu investicijskom društvu u Republici Hrvatskoj je odbijen ili je djelomično usvojen a plan oporavka grupe uključuje takvu potporu, Agencija može od konsolidirajućeg nadzornog tijela zatražiti ponovnu procjenu plana oporavka grupe u skladu s člankom 43.d ovoga Zakona.
(12) Kada Agencija kao konsolidirajuće nadzorno tijelo primi od drugog nadležnog tijela obavijest o odobrenju, ograničenju ili zabrani pružanja financijske potpore, dužna je o tome bez odgađanja obavijestiti ostale članice kolegija nadzornih tijela i ostale članice kolegija sanacijskih tijela u smislu zakona kojim se uređuje sanacija investicijskih društava.
Objava informacija
Članak 43.m
(1) Nakon dobivanja suglasnosti Agencije iz članka 43.l ovoga Zakona investicijsko društvo je dužno odluku o davanju financijske potpore dostaviti:
1. Agenciji,
2. konsolidirajućem nadzornom tijelu,
3. nadležnom tijelu korisnika potpore i
4. EBA-i.
(2) Kada Agencija kao konsolidirajuće nadzorno tijelo primi od investicijskog društva odluku o davanju financijske potpore, dužna je o tome bez odgađanja obavijestiti ostale članice kolegija nadzornih tijela i ostale članice kolegija sanacijskih tijela.
(3) Investicijsko društvo u Republici Hrvatskoj koje je dio grupe dužno je javno objaviti i najmanje jednom godišnje ažurirati informacije:
1. o tome je li sklopilo sporazum o potpori,
2. o općim uvjetima sklopljenog sporazuma o potpori i
3. o nazivima drugih potpisnica sporazuma o potpori.
(4) Javna objava iz stavka 3. ovoga članka provodi se u skladu s člankom 431. do 434. Uredbe (EU) br. 575/2013.«.
Članak 6.
U članku 173. stavci 2. i 3. mijenjaju se i glase:
»(2) Investicijsko društvo dužno je usvojiti plan za slučaj nepredviđenih okolnosti kojim se osigurava kontinuitet poslovanja i ograničavanje gubitaka u slučajevima značajnijeg narušavanja ili prekida poslovanja.
(3) Plan iz stavka 2. ovoga članka mora biti primjeren značaju društva, pri čemu će Agencija uzimati u obzir, među ostalim, veličinu društva, poslovni model, povezanost s drugim investicijskim društvima i utjecaj na financijski sustav u cjelini.«.
Članak 7.
U članku 256. stavak 3. mijenja se i glasi:
»(3) Osim mjera iz stavka 1. ovoga članka, Agencija investicijskom društvu može izreći i posebne nadzorne mjere iz članka 262. ovoga Zakona i/ili dodatne nadzorne mjere za upravljanje rizicima iz članka 264. ovoga Zakona te mjere rane intervencije iz članka 264.h ovoga Zakona, pod uvjetima propisanim ovim Zakonom.«.
Iza stavka 3. dodaje se stavak 4. koji glasi:
»(4) Nadzorne mjere Agencije moraju biti učinkovite i razmjerne.«.
Članak 8.
Iza članka 264.f dodaju se naslovi iznad članaka i članci 264.g, 264.h, 264.i, 264.j, 264.k i 264.l koji glase:
»Rana intervencija
Uvjeti za ranu intervenciju
Članak 264.g
(1) Ovaj članak, kao i članci 264.h do 264.l ovoga Zakona odnose se na investicijsko društvo koje je dužno imati iznos temeljnog kapitala sukladno članku 35. ovoga Zakona.
(2) Agencija može investicijskom društvu, ne dovodeći u pitanje mjere propisane člancima 256., 262. i 264. ovoga Zakona, naložiti mjere rane intervencije iz članka 264.h ovoga Zakona ako je ispunjen bilo koji od sljedećih uvjeta:
1. ako je investicijsko društvo svojim radnjama ili propuštanjem postupilo protivno ovom Zakonu, Uredbi (EU) br. 575/2013 ili drugim relevantnim propisima kojima se uređuje poslovanje investicijskog društva,
2. ako je, prema podacima kojima raspolaže, opravdano očekivati da će u bliskoj budućnosti doći do kršenja odredbi ovoga Zakona, Uredbe (EU) br. 575/2013 ili drugih relevantnih propisa kojima se uređuje poslovanje investicijskog društva.
(3) Agencija će utvrditi nastupanje okolnosti iz