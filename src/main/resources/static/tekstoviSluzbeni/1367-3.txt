 za izračun ušteda energije metodom odozdo prema gore na način utvrđen u Prilogu II. ovoga Pravilnika.
(2) Mjerenje ušteda energije u sustavu za praćenje, mjerenje i verifikaciju ušteda koje se utvrđuju mjerenjem u skladu sa Zakonom, provodi se unosom uštede u fizičkim jedinicama kroz nacionalni informacijski sustav za gospodarenje energijom (ISGE) na način utvrđen Pravilnikom o sustavnom gospodarenju energijom ili na drugi način kojim se osigurava dostava objektivnih i nezavisnih podataka o referentnoj i stvarnoj potrošnji energije i/ili vode.
(3) Uštede energije mjerene u Sustavu iz članka 7. stavka 1. ovoga Pravilnika, pripisuju se nositelju ušteda.
Trajanje mjerenja ušteda u sustavu za praćenje, mjerenje i verifikaciju ušteda
Članak 11.
(1) Uštede energije mjere se za vrijeme trajanja životnog vijeka mjere koji je utvrđen u metodologiji iz Priloga II. ovoga Pravilnika, odnosno do prestanka mjerenja ušteda u skladu s odredbama ovoga Pravilnika.
(2) Uštede energije koje se utvrđuju procjenom mjere se od dana unosa dokaza uštede u skladu sa odredbama iz Priloga II. ovoga Pravilnika.
(3) Uštede energije koje se utvrđuju mjerenjem pripisuju se nositelju ušteda od dana početka mjerenja ušteda u skladu s odredbama Pravilnika o sustavnom gospodarenju energijom.
Prestanak mjerenja ušteda u sustavu za praćenje, mjerenje i verifikaciju ušteda
Članak 12.
(1) Uštede se prestaju mjeriti istekom vijeka trajanja mjera ili od trenutka dostave dokaza da se uštede ne ostvaruju.
(2) Prestanak ostvarivanja uštede dokazuje se jednakovrijednim dokazom kao za dokazivanje uštede kojeg dostavlja zainteresirana strana.
(3) Dokaz iz stavka 1. ovoga članka u Sustav iz članka 7. stavka 1. ovoga Pravilnika dostavlja zainteresirana strana koja uštedu osporava.
(4) Ako se mjera energetske učinkovitosti subvencionira, a korisnici subvencija nisu obveznici unosa podataka sustava za mjerenje i verifikaciju ušteda, ulazne podatke i dokaze o ostvarenim uštedama u Sustav iz članka 7. stavka 1. ovoga Pravilnika, unosi davatelj subvencija.
Verifikacija ušteda energije
Članak 13.
(1) Nacionalno koordinacijsko tijelo verificira ostvarene uštede energije, provedbom mjera energetske učinkovitosti utvrđene u skladu s odredbama Zakona i odredbama ovoga Pravilnika u fizikalnim jedinicama (kWh i/ili J) za koje su priloženi dokazi u skladu s člankom 9. ovoga Pravilnika. Pri unosu dokaza za izračun ušteda energije u skladu s ovim člankom ne mogu se koristiti referentne vrijednosti.
(2) Nacionalno koordinacijsko tijelo izdaje potvrdu o ostvarenim uštedama energije nositelju ušteda, suvlasniku zgrade koja ima važeći ugovor o energetskom učinku ili drugoj fizičkoj ili pravnoj osobi koja koristi subvencije za energetsku učinkovitost na zahtjev.
(3) Kada se potvrda iz stavka 2. ovoga članka izdaje suvlasniku zgrade koja ima važeći ugovor o energetskom učinku potvrda sadrži podatke o uštedi energije koja se ostvaruje na godišnjoj razini, podatke o ukupnim uštedama za vrijeme životnog vijeka provedenih mjera, podatke o dokazima i izdavateljima dokaza na kojima se izračun uštede temelji te ulazne podatke uvedene u Sustav iz stavka 8. ovoga Pravilnika, a u skladu s odredbama ovoga Pravilnika.
(4) Kada se potvrda o ostvarenim uštedama izdaje nositelju uštede, takva potvrda osim podataka iz stavka 3. ovoga članka sadrži podatke o uštedama ostvarenim od trenutka dostave dokaza o provedenoj mjeri ili od trenutka zadnje izdane potvrde do datuma zaprimanja zahtjeva.
(5) Potvrda iz stavka 4. ovoga članka evidentira se u Sustavu iz članka 7. stavka 1. ovoga Pravilnika i dodjeljuje jedinstveni broj izdane potvrde.
(6) Potvrda iz stavka 4. ovoga članka je prenosiva.
(7) Prijenos potvrde o ostvarenju ušteda evidentira se u Sustavu iz članka 7. stavka 1. ovoga Pravilnika prema sporazumu potpisanom od strane nositelja uštede i osobe na čije se ime ušteda prenosi.
IV. PLANOVI ENERGETSKE UČINKOVITOSTI
Planovi energetske učinkovitosti
Članak 14.
(1) Planovi energetske učinkovitosti su sustavni