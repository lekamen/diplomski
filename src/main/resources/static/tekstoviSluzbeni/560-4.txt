 administrativnih funkcija,
d) svih postojećih sporazuma o financijskoj potpori grupe, pri čemu valja navesti pojedinosti takvih sporazuma poput naziva članica grupe potpisnica sporazuma te oblika i uvjeta u kojima se financijska potpora pruža,
4. opis vanjskih povezanosti uključujući:
a) opis značajnih izloženosti i obveza prema značajnim drugim ugovornim stranama,
b) opis važnih financijskih proizvoda i usluga koje investicijsko društvo ili članica grupe obuhvaćenih planom oporavka pružaju ostalim sudionicima na financijskim tržištima i
c) opis važnih usluga koje druge ugovorne strane pružaju investicijskom društvu ili članici grupe obuhvaćenih planom oporavka.
Opcije oporavka
Članak 10.
(1) Plan oporavka mora sadržavati širok izbor opcija oporavka koje će biti odgovor na situacije ozbiljnog financijskog poremećaja. Opcije oporavka trebaju biti takve da se može očekivati da će njihova primjena pomoći investicijskom društvu ili grupi za koju se plan izrađuje u očuvanju ili ponovnoj uspostavi održivosti njihova poslovanja i financijskog položaja.
(2) Opcije oporavka trebaju biti opisane tako da je moguće procijeniti učinak i provedivost svake opcije oporavka.
(3) Opcije oporavka trebaju uključivati redovne mjere, uobičajene u poslovanju investicijskog društva ili članice grupe obuhvaćene planom oporavka te izvanredne mjere. Određena mjera iz opcija oporavka može predvidjeti promjene u poslovanju investicijskog društva ili članice grupe, i u tom slučaju takva činjenica ne može biti razlog za njezino isključenje iz opcija oporavka.
(4) Plan oporavka također uključuje mjere koje bi investicijsko društvo moglo poduzeti ako su ispunjeni uvjeti za ranu intervenciju iz Zakona.
Sadržaj opcija oporavka
Članak 11.
(1) Investicijsko društvo dužno je u dijelu koji se odnosi na opcije oporavka navesti popis svih opcija oporavka s njihovim detaljnim opisom i analizom svake opcije.
(2) Opcije oporavka moraju sadržavati prikaz sljedećih predviđenih aktivnosti, sporazuma, mjera ili strategija:
a) aktivnosti u području kapitala i likvidnosti potrebnih za očuvanje ili ponovnu uspostavu održivosti poslovanja i financijske situacije investicijskog društva ili članica grupe obuhvaćenih planom oporavka, a čiji je glavni cilj osigurati održivost ključnih funkcija i temeljnih poslovnih aktivnosti;
b) sporazuma i mjera čiji je glavni cilj očuvati ili ponovno osigurati potreban regulatorni kapital investicijskog društva ili regulatorni kapital na konsolidiranoj razini grupe putem povećanja regulatornog kapitala i drugih mjera, a kako bi se poboljšala situacija s kapitalom investicijskog društva ili grupe za koju se izrađuje plan;
c) sporazuma i mjera za osiguravanje pristupa izvorima financiranja u izvanrednim i nepredviđenim situacijama radi osiguranja nastavka pružanja usluga i ispunjavanja obveza po dospijeću. Navedene mjere mogu biti vanjske mjere ili mjere reorganizacije dostupne likvidnosti unutar grupe. Nepredviđeni izvori financiranja trebaju uključivati potencijalne izvore likvidnosti, procjenu raspoloživih instrumenata osiguranja i procjenu mogućnosti prijenosa likvidnosti unutar grupe i između pojedinih poslovnih aktivnosti, uključujući prema potrebi, analizu mogućnosti kako i kada institucija može, pod uvjetima koje postavlja plan, zatražiti uporabu instrumenata središnje banke uz navođenje one imovine koja bi se mogla koristiti kao instrument osiguranja;
d) sporazuma i mjera usmjerenih prema smanjivanju rizika i razine financijske poluge, odnosno restrukturiranju poslovnih aktivnosti, uključujući, prema potrebi, analizu moguće značajne prodaje imovine, pravnih subjekata ili poslovnih aktivnosti;
e) sporazuma i mjera s ciljem postizanja dobrovoljnog restrukturiranja obveza, pod uvjetom da to ne dovede do događaja poput neispunjenja ugovornih obveza, raskida ugovora, smanjenja vrijednosti imovine investicijskog društva ili članica grupe obuhvaćenih planom oporavka ili slično i
f) drugih mjera i strategija kojima se osigurava i ponovno