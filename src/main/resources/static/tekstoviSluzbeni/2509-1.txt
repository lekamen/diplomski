 mora biti upoznat s načinom obračuna odnosno s eventualno novim pogodnostima koje je navodno dobio sklapanjem ugovora na daljinu. Navodi kao je tužitelj dostavio presliku obavijesti, ali ne i dokaza iz kojeg bi bilo razvidno da je korisnik istu zaista i zaprimio (presliku potvrde o preporučenoj pošiljci), odnosno da je sklopio ugovor na daljinu uz ugovornu obvezu. Ističe kako izjava dana preko telefona ne može predstavljati nikakav vjerodostojan dokaz o postojanju ugovorne obveze. Napominje kako, s obzirom na to da tužitelj nije dokazao okolnost sklapanja spornog ugovora, kao niti okolnost postojanja ugovorne obveze, ne može se dokazati niti osnovanost naplate eventualne naknade.
Predlaže da Sud odbije tužbeni zahtjev.
Zainteresirana osoba u ovom upravnom sporu Mirko Čikić, očitovao se na navode tužitelja i tuženika podneskom od 25. svibnja 2015. U bitnome iskazuje svoje nezadovoljstvo s uslugama koje pruža tužitelj te navodi kako nije nikada primio potvrdu prethodne obavijesti kojom ga se upoznaje s pravima i obvezama iz produljenog ugovora.
Sud je uzeo u obzir provedene dokaze i činjenice utvrđene u postupku donošenja osporene odluke. Izvršen je uvid u spis tuženika i dokumentaciju priloženu uz tužbu te je 21. kolovoza 2015. održana usmena i javna rasprava u prisutnosti opunomoćenika tuženika. Tužitelj i zainteresirana osoba, iako uredno pozvani, nisu pristupili zakazanom ročištu.
U odnosu na navod tuženika tužitelj se očitovao podneskom od 17. kolovoza 2015. U bitnome ponavlja navode iz tužbe.
Na temelju razmatranja svih činjeničnih i pravnih pitanja (članak 55. stavak 3. Zakon o upravnim sporovima – Narodne novine, broj 20/10., 143/12. i 152/14. – dalje ZUS) Sud je utvrdio da tužbeni zahtjev nije osnovan.
Prema podacima spisa proizlazi da je osporavano rješenje doneseno povodom prigovora u ovom upravnom sporu zainteresirane osobe Mirka Čikića, na nastanak obveza iz pretplatničkog ugovora koji su prema navodima tužitelja sklopljeni na daljinu (telefonskim putem).
Odredbom članka 41. stavak 1. Zakona o elektroničkim komunikacijama (»Narodne novine«, broj broj 73/08., 90/11., 133/12.i 80/13.) propisano je da se prava i obveze iz pretplatničkog odnosa između operatora javnih komunikacijskih usluga i pretplatnika tih usluga uređuju njihovim međusobnim ugovorom (u daljnjem tekstu: pretplatnički ugovor). Operatori javnih komunikacijskih usluga moraju temeljiti pretplatničke ugovore na općim uvjetima poslovanja i cjeniku usluga, u skladu s odredbama članka 42. i 42.a ovoga Zakona. Svaki krajnji korisnik usluga ima pravo sklopiti pretplatnički ugovor na temelju objavljenih općih uvjeta poslovanja iz članka 42. i cjenika usluga iz članka 42.a ovoga Zakona (stavak 3.). Prema stavku 4. istog članka Zakona, sastavni dio pretplatničkog ugovora čine opći uvjeti poslovanja, uvjeti korištenja usluga i cjenik usluga za koje se taj ugovor sklapa. Pretplatnički ugovor mora sadržavati odredbe koje su utvrđene posebnim zakonom kojim je uređena zaštita potrošača, te drugim posebnim propisima. Obvezno trajanje pretplatničkog ugovora ne može biti dulje od dvije godine, pri čemu operatori javnih komunikacijskih usluga moraju nuditi i pretplatničke ugovore u trajanju od jedne godine. Ugovori sklopljeni putem sredstava daljinske komunikacije ili elektroničke trgovine, kao i ugovori sklopljeni izvan poslovnih prostora operatora, moraju sadržavati odredbe u skladu s posebnim propisima.
Sklapanje ugovora na daljinu (telefonskim putem) regulirano je glavom VII. Zakona o zaštiti potrošača (»Narodne novine«, broj 79/07., 125/07., 75/09., 89/09., 133/09. i 78/12.). Odredbom članka 44. i 45. Zakona o zaštiti potrošača propisano je da su trgovci u konkretnom slučaju tuženik kao operater obvezni poslati potrošaču obavijest o aktivaciji usluge zajedno s naznakom o pravu na raskid pretplatničkog ugovora bez ikakvih sankcija, u roku 7 radnih dana od dana primitka obavijesti. Isto se odnosi i na pretplatničke ugovore (članak 41. stavak 4. Zakona o elektroničkim