 provjeri, podaci o ispitivanju i kalibraciji, izvješća o stručnoj osposobljenosti uključenih zaposlenika.
4.3. Prijavljeno tijelo mora provoditi periodične revizije kako bi osiguralo da ugraditelj održava i primjenjuje sustav kvalitete te ugraditelju dostavlja izvješće o reviziji.
4.4. Prijavljeno tijelo može k tomu nenajavljeno obići ugraditelja dizala. Prilikom takvih obilazaka prijavljeno tijelo prema potrebi može provesti ili dati provesti ispitivanja, s ciljem provjere propisnog funkcioniranja sustava kvalitete. Prijavljeno tijelo ugraditelju mora dostaviti izvješće o posjetu, a ako su provedena ispitivanja i izvješće o ispitivanjima.
5. Ugraditelj tijekom razdoblja koje istječe 10 godina nakon što je dizalo stavljeno na tržište, na raspolaganju nacionalnim tijelima mora čuvati :
– dokumentaciju iz točke 3.1. alineja 3. ;
– tehničku dokumentaciju iz točke 3.1. alineja 4. ;
– podatke o promjenama iz točke 3.4.1.;
– odluke i izvješća prijavljenih tijela navedene u točki 3.4.2. drugom stavku i u točkama 4.3. i 4.4.
6. Svako prijavljeno tijelo mora obavještavati ministarstvo nadležno za gospodarstvo o izdanim ili povučenim odobrenjima sustava kvalitete proizvodnje te povremeno ili na zahtjev ministarstvu nadležnom za gospodarstvo mora dostavljati popis odbijenih, suspendiranih ili na neki drugi način ograničenih odluka o odobrenju.
Svako prijavljeno tijelo mora obavještavati druga prijavljena tijela o odlukama o odobrenju sustava kvalitete koje je odbilo, suspendiralo ili povuklo te, na zahtjev, o odlukama o odobrenju koje je izdalo.
Prijavljeno tijelo Komisiji i državama članicama na zahtjev mora dostaviti primjerak izdane odluke (izdanih odluka) o odobrenju sustava kvalitete.
7. Oznaka CE i EU izjava o sukladnosti
7.1. Ugraditelj mora staviti oznaku CE u kabinu svakog dizala koje zadovoljava bitne zdravstvene i sigurnosne zahtjeve iz ovoga Pravilnika te, pod odgovornošću prijavljenog tijela iz točke 3.1., njegov identifikacijski broj uz oznaku CE u kabini svakog dizala.
7.2. Ugraditelj mora sastaviti pisanu EU izjavu o sukladnosti za svako dizalo i čuva primjerak EU izjave o sukladnosti na raspolaganju nacionalnim tijelima 10 godina nakon stavljanja dizala na tržište. Primjerak EU izjave o sukladnosti mora se na zahtjev staviti na raspolaganje relevantnim tijelima.
8. Ovlašteni zastupnik
Obveze ugraditelja navedene u točkama 3.1., 3.4.1., 5. i 7. može u njegovo ime i na njegovu odgovornost ispuniti njegov ovlašteni zastupnik ako su navedene u ovlaštenju.
