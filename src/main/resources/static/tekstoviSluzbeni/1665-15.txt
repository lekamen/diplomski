 baze mjernih podataka, pravo slobodnog raspolaganja svojim mjernim podacima, uključujući i pravo prosljeđivanja svojih mjernih podataka korisniku mjernih podataka.
(2) Korisnik mjernih podataka ima pravo na pristup mjernim podacima i/ili na dostavu mjernih podataka iz baze mjernih podataka samo onog korisnika mreže s kojim je sklopio ugovor o opskrbi krajnjeg kupca ili ugovor o otkupu električne energije.
(3) Javnopravno tijelo ima pravo na pristup mjernim podacima i/ili na dostavu mjernih podataka korisnika mreže iz baze mjernih podataka na temelju posebnih propisa.
(4) Iznimno od stavka 2. ovoga članka, opskrbljivač i otkupljivač ima pravo na pristup mjernim podacima i/ili na dostavu mjernih podataka iz baze mjernih podataka korisnika mreže s kojim nema sklopljen ugovor o opskrbi krajnjeg kupca odnosno ugovor o otkupu električne energije samo na temelju pisanog ovlaštenja korisnika mreže.
(5) Pristup mjernim podacima se ne naplaćuje.
(6) Operator sustava, korisnik mjernih podataka te javnopravno tijelo dužni su osigurati tajnost mjernih podataka iz baze mjernih podataka.
Članak 51.
Opskrbljivač je dužan dostaviti Agenciji na njezin zahtjev mjerne podatke te podatke o ostvarenim cijenama zbirno na razini obračunskih mjernih mjesta po kategorijama kupaca i tarifnim modelima iz metodologije za određivanje iznosa tarifnih stavki za prijenos električne energije i metodologije za određivanje iznosa tarifnih stavki za distribuciju električne energije.
X. UVJETI MJERENJA, NAČINI OBRAČUNA I NAPLATA POTROŠNJE ELEKTRIČNE ENERGIJE
Članak 52.
Očitanje stanja brojila dijeli se prema postupku očitanja na redovno, izvanredno i samoočitanje te prema načinu očitanja na izravno i daljinsko.
Članak 53.
(1) Ovlaštena osoba operatora distribucijskog sustava izravno očitava stanje brojila u razdoblju od 8:00 do 20:00 sati, pri čemu je dužna imati vidljivo istaknutu iskaznicu s podacima koji omogućuju identifikaciju te je korisniku mreže dužna na njegov zahtjev dati dodatne informacije o načinu provjere identiteta.
(2) Operator distribucijskog sustava dužan je krajnjem kupcu omogućiti dostavu podataka o stanju brojila putem telefona, sms poruke, internetske aplikacije, itd., bez naknade.
Članak 54.
(1) Redovno očitanje stanja brojila provodi se ovisno o obračunskom razdoblju.
(2) Obračunsko razdoblje može biti mjesečno ili polugodišnje.
(3) Iznimno od stavka 1. ovoga članka, u slučaju promjene iznosa tarifnih stavki za opskrbu električnom energijom i/ili tarifnih stavki za korištenje mreže, očitanje stanja brojila provodi se i na zahtjev korisnika mjernih podataka i operatora sustava.
Članak 55.
Korisnik mreže može zatražiti izvanredno očitanje stanja brojila, u skladu s pravilima i cjenikom nestandardnih usluga operatora sustava.
Članak 56.
(1) Korisnik mreže dužan je omogućiti ovlaštenoj osobi operatora sustava izravno očitanje stanja brojila i/ili daljinsko očitanje stanja brojila.
(2) Ukoliko ovlaštena osoba operatora sustava nije mogla očitati stanje brojila zbog nemogućnosti pristupa obračunskom mjernom mjestu, korisnik mreže dužan je u roku navedenom u obavijesti ovlaštene osobe operatora sustava, dostaviti operatoru sustava podatke o stanju brojila osobno ili putem telefona, sms poruke, internetske aplikacije, itd.
(3) Korisnik mreže može sam dostaviti podatke o stanju brojila operatoru sustava na način opisan u stavku 2. ovoga članka najviše za dva uzastopna redovna očitanja.
(4) Ukoliko operatoru sustava nije bilo omogućeno očitanje stanja brojila ili korisnik mreže nije dostavio podatke o stanju brojila na način opisan u stavku 2. ovoga članka, operator sustava će od korisnika mreže zatražiti termin za očitanje stanja brojila.
(5) U slučaju nemogućnosti očitanja stanja brojila na način iz stavka 4. ovoga članka, operator sustava će procijeniti potrošnju krajnjeg kupca.
(6) Ukoliko operatoru sustava nije bilo omogućeno očitanje stanja brojila u dva uzastopna redovna očitanja, kao i u slučaju neovlaštene ponovne uspostave napajanja,