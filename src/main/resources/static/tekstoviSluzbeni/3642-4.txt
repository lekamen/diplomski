 nadzora mora biti troškovno orijentirana.
(2) Pregled izvršenih radova obavljaju imenovani predstavnici infrastrukturnog operatora i operatora korisnika. Pregledom treba utvrditi stvarne količine izvršenih radova, utrošenog materijala, visinu refundiranja i duljinu zajedničkog korištenja kabelske kanalizacije. Pregled izvršenih radova ne smije se naplaćivati.
Troškovi izrade i realizacije tehničkog rješenja te refundiranje
Članak 13.
(1) Operator korisnik obvezan je u cijelosti snositi troškove izrade tehničkog rješenja, troškove druge potrebne dokumentacije, suglasnosti, materijala, radova, stručnog nadzora i ostalog nužnog za polaganje kabela operatora korisnika.
(2) Operator korisnik inicijalno snosi troškove materijala i radova za realizaciju tehničkog rješenja (izvlačenje nekorištenog kabela, uvlačenje cijevi do pune popunjenosti slobodnog prostora, popravak kabelske kanalizacije, proširenje i/ili dopuna dijela kabelske kanalizacije). Sve uvučene cijevi postaju vlasništvo infrastrukturnog operatora.
(3) Troškove iz stavka 2. ovoga članka infrastrukturni operator obvezan je refundirati operatoru korisniku osim onog dijela troškova proširenja i/ili dopune kabelske kanalizacije koji je dogovoren kao sufinanciranje od strane operatora korisnika. U slučaju da infrastrukturni operator ima objavljenu standardnu/minimalnu ponudu u kojoj su navedene jedinične cijene troškova radova i materijala, iznos troškova koji se refundiraju operatoru korisniku ne može biti obračunat po cijenama višim od onih u standardnoj/minimalnoj ponudi.
(4) Troškovi iz stavka 2. ovoga članka refundiraju se jednokratnim umanjenjem računa za najam po drugim ugovorima za zajedničko korištenje kabelske kanalizacije. U slučaju da se cjelokupni iznos ne može refundirati u tekućoj godinu, preostali iznos će se refundirati od sljedećeg računa i tako sve do konačnog refundiranja ukupnog troška.
(5) Troškove iz stavka 2. ovoga članka koji su predmet refundiranja operator korisnik ne može financirati sredstvima iz programa državnih potpora.
Sklapanje ugovora
Članak 14.
(1) Ugovor o pristupu i zajedničkom korištenju kabelske kanalizacije, uz podatke iz članka 4. stavka 2. ovoga pravilnika, mora sadržavati visinu i dinamiku troškova refundiranja, a smatra se sklopljenim danom davanja suglasnosti na tehničko rješenje za pristup i zajedničko korištenje kabelske kanalizacije i visinu iznosa troškova za refundiranje.
(2) Ako se infrastrukturni operator ili operator korisnik nije očitovao o davanju suglasnosti na tehničko rješenje za pristup i zajedničko korištenje kabelske kanalizacije u roku iz članka 11. stavka 2., ugovor o pristupu i zajedničkom korištenju kabelske kanalizacije smatra se sklopljenim istekom tog roka.
(3) Ako ugovorom nije određen početak naplate smatra se da naplata započinje danom sklapanja ugovora.
(4) U slučaju odstupanja izvedenih radova i visine troškova u odnosu na odobreno tehničko rješenje i visinu troškova, ugovor mora sadržavati i usuglašeno realizirano tehničko rješenje te nove troškove koji su predmet refundiranja.
Odbijanje sklapanja ugovora
Članak 15.
(1) Ako infrastrukturni operator odbije sklopiti ugovor o pristupu i zajedničkom korištenju kabelske kanalizacije ili ne omogući operatoru korisniku pristup i zajedničko korištenje svoje kabelske kanalizacije, HAKOM će u roku 30 dana od dana podnošenja zahtjeva operatora korisnika, utvrditi postoje li odgovarajući uvjeti i u slučaju postojanja tih uvjeta donijeti odluku koja u cijelosti zamjenjuje ugovor.
(2) U svrhu utvrđivanja odgovarajućih uvjeta iz stavka 1. ovoga članka, HAKOM može tražiti izradu tehničkih rješenja, glavnih i izvedbenih projekata za određene zahvate u kabelskoj kanalizaciji kojima se može ostvariti pristup i zajedničko korištenje kabelske kanalizacije.
Sređivanje postojećeg stanja kabela uvučenih bez prethodnog zaključenja ugovora o pristupu i zajedničkom korištenju kabelske kanalizacije
Članak 16.
(1) Postupak ozakonjenja je postupak sređivanja postojećeg stanja