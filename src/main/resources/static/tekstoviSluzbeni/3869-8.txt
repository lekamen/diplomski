 Zahtjev za potporu ne učita usvojenu LRS, Agencija za plaćanja će donijeti Odluku o odbijanju.
(5) Ukoliko je Zahtjev za potporu nepotpun ili ukoliko je potrebno tražiti dodatna obrazloženja/ispravke vezane uz dostavljenu dokumentaciju, Agencija za plaćanja će LAG-u izdati Zahtjev za dopunu/obrazloženje/ispravak (u daljnjem tekstu: Zahtjev za dopunu) preporučenom poštom s povratnicom.
(6) Agencija za plaćanje će poslati Zahtjev za dopunu preporučenom poštom sa povratnicom. LAG je dužan dostaviti traženu dokumentaciju preporučenom poštom s povratnicom ili neposredno u Agenciju za plaćanja u roku od sedam dana od dana zaprimanja Zahtjeva za dopunu.
(7) Ukoliko LAG nije preuzeo Zahtjev za dopunu prilikom prve dostave, Zahtjev za dopunu će se objaviti na oglasnoj ploči u sjedištu Agencije za plaćanja te će se dostava smatrati obavljenom istekom petog dana od dana stavljanja Zahtjeva za dopunu na oglasnu ploču.
(8) Za nepravovremeno i nepotpuno dopunjene Zahtjeve za potporu Agencija za plaćanja će LAG-u donijeti Odluku o odbijanju.
(9) Potpuni i pravovremeno dopunjeni Zahtjevi za potporu ulaze u daljnju obradu u skladu sa procedurama Agencije za plaćanja.
Rangiranje Zahtjeva za potporu
Članak 18.
(1) Nakon zaprimanja i administrativne kontrole Zahtjeva za potporu svakom pojedinom Zahtjevu za potporu se dodjeljuju bodovi temeljem kriterija odabira Zahtjeva za potporu iz Priloga I. ovoga Pravilnika i iznos javne potpore sukladno prilogu II. ovoga Pravilnika.
(2) Nakon administrativne kontrole pristiglih Zahtjeva za potporu, za sve potpune pravovremene i prihvatljive Zahtjeve za potporu formira se rang-lista sukladno kriterijima odabira Zahtjeva za potporu koji su navedeni u Prilogu I. ovoga Pravilnika.
(3) U slučaju da dva ili više Zahtjeva za potporu imaju isti broj bodova, prednost na rang-listi iz stavka 2. ovoga članka imaju Zahtjevi za potporu koji su ostvarili veći broj bodova za LRS.
(4) U slučaju da dva ili više Zahtjeva za potporu nakon rangiranja sukladno stavku 3. ovoga članka imaju isti broj bodova i isti broj bodova za kvalitetu LRS-a, izvršit će se rangiranje Zahtjeva za potporu na temelju ranijeg vremena podnošenja Zahtjeva za potporu na način da prioritet ide sljedećim redoslijedom:
a) Zahtjevi za potporu zaprimljeni potpuni (za koje nije bilo potrebe za izdavanjem Zahtjeva za dopunu) do roka za podnošenje Zahtjeva za potporu propisanoga Natječajem
b) Zahtjevi za potporu zaprimljeni nepotpuni (za koje je izdan Zahtjev za dopunu).
(5) Vremenom podnošenja potpunog Zahtjeva za potporu sukladno stavku 4. točki a) ovoga članka smatra se trenutak slanja (datum, sat, minuta, sekunda) potpunog Zahtjeva za potporu u slučaju slanja preporučenom poštom s povratnicom ili trenutak zaprimanja (datum, sat, minuta, sekunda) u Agenciju za plaćanja ukoliko se dostavlja neposredno.
(6) Vremenskim rokom potrebnim za podnošenje potpunog Zahtjeva za potporu sukladno stavku 4. točki b) ovoga članka smatra se vrijeme proteklo od dana zaprimanja Zahtjeva za dopunu od strane korisnika do trenutka podnošenja dopune/obrazloženja/ispravka (datum, sat, minuta, sekunda).
(7) Ukoliko Zahtjevi za potporu iz stavka 4. točki b) ovoga članka imaju jednaki broj bodova, jednaki broj bodova za kvalitetu LRS-a i jednako vrijeme podnošenja dopune, prednost imaju Zahtjevi za potporu s ranijim vremenom podnošenja Zahtjeva za potporu na Natječaj (datum, sat, minuta, sekunda).
(8) Ukoliko dva ili više Zahtjeva za potporu imaju jednaki broj ukupnih bodova i bodova za kvalitetu LRS-a, jednako vrijeme podnošenja dopune/obrazloženja/ispravka odnosno Zahtjeva za potporu provest će se postupak izvlačenja slučajnim odabirom.
(9) Rangiranje Zahtjeva za potporu se provodi neovisno o tome postoji li dovoljno raspoloživih sredstava ili ne za sve LAG-ove koji udovoljavaju uvjete i kriterije propisane Pravilnikom i Natječajem.
Donošenje odluka
Članak 19.
(1) Agencija za plaćanja će donijeti odluke nakon završetka administrativne kontrole zaprimljenih Zahtjeva za potporu.