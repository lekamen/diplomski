pretragama na inhibitorne tvari.
(3) U slučajevima pozitivnih rezultata na prisutnost inhibitornih tvari u sirovom mlijeku, veterinarski inspektor će, bez odlaganja, organizirati uzimanje i slanje službenog uzorka (kod proizvođača navedenog u izvješću SLKM-a), na pretragu u Hrvatski veterinarski institut (u daljnjem tekstu: HVI). Uzorak mora pratiti popunjen obrazac iz Priloga 2. ovoga Pravilnika i preslika nalaza SLKM-a.
(4) HVI obvezan je nadležnom veterinarskom uredu, odmah po završenoj analizi, dostaviti rezultate pretrage na inhibitorne tvari.
(5) U slučaju pozitivnog nalaza zaprimljenog od HVI-a veterinarski inspektor rješenjem zabranjuje proizvođaču isporuku mlijeka te isto ostaje na snazi sve dok proizvođač ne dokaže da sirovo mlijeko ne sadrži inhibitorne tvari. Jedan primjerak rješenja o zabrani isporuke mlijeka dostavlja se otkupljivaču. Kako bi dokazao ispravnost sirovog mlijeka, proizvođač je obvezan obratiti se nadležnoj ovlaštenoj veterinarskoj organizaciji koja obavlja uzorkovanje i dostavu uzoraka u ovlašteni laboratorij.
(6) U slučaju kada je utvrđena prisutnost inhibitornih tvari u sirovom mlijeku, troškove uzorkovanja, slanja i pretrage uzorka snosi proizvođač.
Sirovo mlijeko namijenjeno prodaji putem automata (mljekomati)
Članak 10.
(1) Proizvođač sirovog mlijeka namijenjenog prodaji putem automata mora osigurati da mlijeko ispunjava kriterije propisane u Prilogu III., Odjeljku IX. Poglavlju I. Uredbe (EZ) br. 853/2004.
(2) Sirovo mlijeko mora potjecati od vlastitih životinja s gospodarstva koje ima status stada krava, ovaca i koza službeno slobodnih od bruceloze i tuberkuloze ili za druge vrste životinja izvršene mjere vezane za brucelozu i tuberkulozu sukladno posebnim propisima
(3) Na jednom mljekomatu može se prodavati sirovo mlijeko jednog proizvođača, i to od životinja iz njegovog vlastitog uzgoja, odnosno s jedne farme.
(4) Proizvođač sirovog mlijeka namijenjenog prodaji putem automata mora biti u sustavu kontrole sirovog mlijeka od strane SLKM-a.
Proizvodi dobiveni od sirovog mlijeka
Članak 11.
Ukoliko se mliječni proizvodi proizvode od sirovog mlijeka, što uključuje termičku obradu mlijeka postupcima različitim od pasterizacije i sterilizacije, ono mora ispunjavati kriterije propisane u Prilogu III., odjeljku IX. poglavlju I. Uredbe (EZ) br. 853/2004 te potjecati od životinja s gospodarstva koje ima status stada krava, ovaca i koza službeno slobodnih od bruceloze i tuberkuloze ili za druge vrste životinja izvršene mjere vezane za brucelozu i tuberkulozu sukladno posebnim propisima.
Proizvodnja sira u odobrenim objektima na područjima s posebnim zemljopisnim ograničenjima
Članak 12.
Ukoliko proizvođač mlijeka, u objektima iz članka 4. Pravilnika o mjerama prilagodbe zahtjevima propisa o hrani životinjskog podrijetla (»Narodne novine«, broj 51/15 i 106/15), pregledom uoči vidljive promjene na mlijeku ili pretragom mlijeka mastitis testom utvrdi pozitivan rezultat, mora bez odgađanja poduzeti korektivne mjere, odnosno pozvati ovlaštenog veterinara koji će postupiti kako je navedeno u članku 4. stavku 4. ovoga Pravilnika.
Dokumentacija/evidencije
Članak 13.
(1) Proizvođači mlijeka namijenjenog javnoj potrošnji moraju voditi sve propisane evidencije.
(2) Proizvođači mlijeka i mliječnih proizvoda koji su namijenjeni javnoj potrošnji, a nisu u sustavu kontrole sirovog mlijeka od strane SLKM-a, dužni su posjedovati ovjereni evidencijski obrazac iz Priloga 4. ovoga Pravilnika. Obrazac ovjerava ovlašteni veterinar nakon svakog primitka nalaza pretrage mlijeka u skladu s člankom 4. stavkom 7. te člankom 5. stavkom 8. ovoga Pravilnika.
(3) Prilozi 1., 2., 3. i 4., tiskani su u dodatku ovoga Pravilnika i njegov su sastavni dio.
III. ZAVRŠNE ODREDBE
Članak 14.
Danom stupanja na snagu ovoga Pravilnika prestaje važiti Pravilnik o pregledu sirovog mlijeka namijenjenog javnoj potrošnji (»Narodne novine«, broj 110/10).
Članak 15.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 