 stavku 9. riječ: »poslovne« briše se.
Članak 8.
U članku 66. stavak 4. mijenja se i glasi:
»(4) Iznimno od stavka 3. ovoga članka, ispravak prijave može se izvršiti na poziv poreznog tijela u roku koji odredi porezno tijelo.«.
Stavak 5. mijenja se i glasi:
»(5) Iznimno od stavka 3. ovoga članka, ispravak prijave može se izvršiti zbog primjene propisa Europske unije, a najdulje do zastarnih rokova propisanih odredbama propisa Europske unije.«.
Iza stavka 5. dodaju se stavci 6., 7. i 8. koji glase:
»(6) Iznimno od stavka 3. ovoga članka, porezni obveznik dužan je izvršiti ispravak prijave u roku od 15 dana od dana izvršnosti odluke kada je temeljem činjenica utvrđenih rješenjem poreznog nadzora ili drugog tijela nužno izvršiti ispravak prijave.
(7) Iznimno od stavka 3. ovoga članka, porezni obveznik dužan je izvršiti ispravak prijave u roku od 15 dana od dana pravomoćnosti sudske odluke.
(8) Ministar financija pravilnikom će propisati uvjete, način i rokove za ispravak prijave na poziv poreznog tijela.«.
Članak 9.
U članku 69. iza stavka 8. dodaje se stavak 9. koji glasi:
»(9) Ministar financija pravilnikom će propisati obvezu podnošenja statističkih izvješća Poreznoj upravi za potrebe utvrđivanja činjenica bitnih za oporezivanje.«.
Članak 10.
U članku 77. točki 2. iza riječi: »raspolaže« dodaju se riječi: »ili ih je pribavilo od drugih nadležnih tijela«.
Članak 11.
U članku 84. stavku 1. riječ: »zahtjev« zamjenjuje se riječju: »prijedlog«.
U stavku 2. riječ: »zahtjev« zamjenjuje se riječju: »prijedlog«.
Stavak 3. mijenja se i glasi:
»(3) O prijedlogu za povrat u prijašnje stanje porezno tijelo odlučuje rješenjem.«.
Stavak 4. briše se.
U dosadašnjem stavku 5., koji postaje stavak 4., riječ: »zahtjev« zamjenjuje se riječju: »prijedlog«.
U dosadašnjem stavku 6., koji postaje stavak 5., riječ: »zahtjev« zamjenjuje se riječju: »prijedlog«.
Članak 12.
Članak 91.a briše se.
Članak 13.
Iza članka 91.a dodaju se naslovi iznad članaka i članci 91.b, 91.c, 91.d, 91.e i 91.f koji glase:
»Upravni ugovor
Članak 91.b
(1) Porezno tijelo i porezni obveznik mogu radi namirenja dospjelog poreznog duga sklopiti upravni ugovor.
(2) Upravni ugovor s poreznim obveznikom sklapa čelnik poreznog tijela.
(3) Upravni ugovor može se odnositi na namirenje poreznog duga u cijelosti ili djelomično.
(4) Upravni ugovor sklapa se u pisanom obliku najdulje na rok od 24 mjeseca.
(5) Upravni ugovor sklapa se slobodnom voljom sudionika porezno-dužničkog odnosa, a ne smije biti protivan prinudnim propisima, javnom interesu, ne smije biti sklopljen na štetu trećih osoba niti smije biti protivan izreci rješenja kojim je utvrđena porezna obveza.
(6) Sklopljeni upravni ugovor ima učinak izvršnog rješenja donesenog u poreznom postupku.
(7) Sklapanjem upravnog ugovora ovrha će se obustaviti samo za iznos poreznog duga obuhvaćenog upravnim ugovorom.
(8) Upravni ugovor ne može se sklopiti s poreznim obveznikom čiji je račun blokiran od strane drugih vjerovnika i/ili protiv kojega se provodi postupak utvrđivanja zlouporabe prava u porezno-dužničkom odnosu.
(9) Upravni ugovor ne može se sklopiti za porezni dug koji je već bio predmetom raskinutog upravnog ugovora, za dug za koji je sklopljen upravni ugovor ili za dug koji je obuhvaćen reprogramom.
(10) Upravni ugovor neće se sklopiti ako porezno tijelo razmatranjem prijedloga i dostavljene dokumentacije ocijeni kako porezni obveznik nije učinio vjerojatnim ispunjenje svrhe i predmeta upravnog ugovora.
(11) Upravni ugovor koji ima pravni učinak na prava trećih osoba pravno je valjan samo uz pisani pristanak tih osoba.
(12) Za vrijeme trajanja upravnog ugovora zastara ne teče.
(13) U slučaju nepoštivanja odredaba upravnog ugovora porezno tijelo će jednostrano raskinuti upravni ugovor rješenjem protiv kojega se može pokrenuti upravni spor, a naplata obveze iz upravnog ugovora nastavit će se prema odredbama Općega poreznog zakona i Stečajnog zakona.
Prijedlog za sklapanje upravnog ugovora
Članak 91.c
(1) Prijedlog za sklapanje