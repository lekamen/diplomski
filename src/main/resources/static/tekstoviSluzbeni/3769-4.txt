 roka za očitovanje Radna skupina upućuje prijedlog objedinjenog stajališta, uključujući zaprimljene primjedbe, Koordinaciji za vanjsku i europsku politiku.
(4) Koordinacija za vanjsku i europsku politiku raspravlja prijedlog objedinjenog stajališta po svim točkama dnevnog reda, uključujući zaprimljene primjedbe, te ga podnosi na usvajanje Vladi Republike Hrvatske.
(5) Stajališta usvojena od strane Vlade Republike Hrvatske, Ministarstvo vanjskih i europskih poslova dostavlja nadležnom središnjem tijelu državne uprave čiji predstavnici sudjeluju u odgovarajućim sastavima Vijeća ministara.
Članak 10.
Postupak izrade i usvajanja stajališta za sastanke Europskog vijeća
(1) Ministarstvo vanjskih i europskih poslova putem elektroničke pošte dostavlja dnevni red i druge prateće pripremne dokumente, te ako postoji, i nacrt zaključaka Europskoga vijeća tijelima državne uprave te određuje nositelje i rok za pripremu stajališta Republike Hrvatske po pojedinim točkama dnevnog reda i nacrta zaključaka, vodeći pritom računa o dinamici i rokovima za pripremu sastanka Europskoga vijeća.
(2) Nositelji iz stavka 1. ovoga članka putem elektroničke pošte dostavljaju prijedlog stajališta Republike Hrvatske za Europsko vijeće za pitanja iz svog djelokruga Uredu predsjednika Vlade Republike Hrvatske i Ministarstvu vanjskih i europskih poslova.
(3) Ured predsjednika Vlade Republike Hrvatske putem elektroničke pošte dostavlja objedinjeni prijedlog stajališta za Europsko vijeće svim nadležnim središnjim tijelima državne uprave, kao i Stalnom predstavništvu te određuje rok za očitovanje.
(4) Nadležna središnja tijela državne uprave dostavljaju dopune na prijedlog stajališta za Europsko vijeće putem elektroničke pošte Uredu predsjednika Vlade Republike Hrvatske te, na znanje, i Ministarstvu vanjskih i europskih poslova. U slučaju da se središnja tijela državne uprave ne očituju u roku iz stavka 3. ovog članka, smatra se da nemaju primjedbi.
(5) Stajalište za Europsko vijeće, na prijedlog predsjednika Vlade Republike Hrvatske, usvaja Vlada Republike Hrvatske.
Članak 11.
Izmjene i/ili dopune stajališta, odstupanje od stajališta
(1) U slučajevima kada prije ili tijekom samog sastanka COREPER-a ili Vijeća ministara, uslijed izmjene ili dopune akata Europske unije koji su predmetom rasprave, dodatno provedenih konzultacija i/ili drugih okolnosti, dođe do potrebe značajnih izmjena i/ili dopuna ranije utvrđenog, odnosno usvojenog stajališta Republike Hrvatske, nositelj izrade stajališta Republike Hrvatske dužan je o istom obavijestiti Ministarstvo vanjskih i europskih poslova te Stalno predstavništvo. U slučaju izmjena i/ili dopuna usvojenog stajališta Republike Hrvatske za sastanak Vijeća ministara, nositelj izrade stajališta Republike Hrvatske je dužan, u roku od najviše sedam dana od održavanja sastanka Vijeća, o tome izvijestiti Vladu Republike Hrvatske.
(2) U iznimnim slučajevima, kada se u tijeku rasprave na sastanku COREPER-a ili Vijeća ministara za to ukaže opravdana potreba, predstavnik Republike Hrvatske može odstupiti od ranije utvrđenog, odnosno usvojenog stajališta Republike Hrvatske u onoj mjeri u kojoj se to smatra opravdanim. U slučaju odstupanja od ranije utvrđenog stajališta Republike Hrvatske za sastanak COREPER-a, predstavnik Republike Hrvatske mora bez odgode o tome izvijestiti Ministarstvo vanjskih i europskih poslova te nositelja izrade stajališta Republike Hrvatske. U slučaju odstupanja od ranije usvojenog stajališta Republike Hrvatske za sastanak Vijeća ministara, predstavnik Republike Hrvatske mora bez odgode o tome izvijestiti Ministarstvo vanjskih i europskih poslova i nositelja izrade stajališta Republike Hrvatske, dok je nositelj izrade stajališta Republike Hrvatske dužan, u roku od sedam dana od održavanja sastanka Vijeća ministara, o tome izvijestiti Vladu Republike Hrvatske.
(3) U slučaju kada ne postoji utvrđeno stajalište Republike Hrvatske, predstavnik Republike Hrvatske može u raspravi u radnim tijelima Vijeća, odnosno na