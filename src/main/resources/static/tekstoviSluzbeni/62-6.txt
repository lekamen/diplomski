 natječaja,
– kad korisnik nije ispunio obveze određene Odlukom o dodjeli sredstava,
– ukoliko korisnik ne dostavi zahtjev za isplatu.
V. ZAHTJEV ZA ISPLATU, POSTUPAK OBRADE I DONOŠENJE ODLUKE
Članak 16.
(1) Potpora se korisniku dodjeljuje temeljem zahtjeva za isplatu.
(2) Krajnji rok za dostavu zahtjeva za isplatu je 30. rujna 2015. godine.
(3) Zahtjev za isplatu podnosi se u elektronskom obliku putem AGRONET-a.
(4) Prilikom podnošenja zahtjeva za isplatu korisnici su obvezni učitati u AGRONET svu dokumentaciju propisanu natječajem i/ili Odlukom o dodjeli sredstava. Dokumentacija koju je obvezno dostaviti i u fizičkom obliku, biti će naznačena u natječaju i/ili Odluci o dodjeli sredstava.
(5) Po završetku popunjavanja zahtjeva za isplatu, korisnik je obvezan iz AGRONET-a ispisati potvrdu o podnošenju zahtjeva za isplatu. Ispisanu potvrdu korisnik je obvezan ovjeriti te s ostalom propisanom dokumentacijom u fizičkom obliku dostaviti preporučenom poštom s povratnicom ili osobno na adresu Agencije za plaćanja koja je propisana natječajem.
(6) Zahtjev za isplatu podrazumijeva potvrdu o podnošenju zahtjeva za isplatu te svu dokumentaciju propisanu natječajem i/ili Odlukom o dodjeli sredstava.
Članak 17.
(1) Korisniku se ne može isplatiti potpora u iznosu višem od iznosa navedenoga u odluci o dodjeli sredstava.
(2) Za nepotpun zahtjev za isplatu Agencija za plaćanja će izdati zahtjev za dopunu/obrazloženje/ispravak (u daljnjem tekstu: zahtjev za dopunu) kojim će od korisnika tražiti dostavljanje dokumentacije koja nedostaje. Korisnik je dužan dostaviti dopunu/obrazloženje/ispravak preporučenom poštom s povratnicom ili osobno u roku od četrnaest dana od dana zaprimanja zahtjeva za dopunu.
(3) Vremenom zaprimanja zahtjeva za dopunu smatra se datum kada korisnik zaprimi preporučenu pošiljku s povratnicom.
(4) Ukoliko korisnik nije preuzeo zahtjev za dopunu prilikom prve dostave, dostava preporučene pošiljke s povratnicom biti će ponovljena još jednom. Ukoliko korisnik ne preuzme zahtjev za dopunu niti nakon ponovljene dostave, zahtjev za dopunu će se objaviti na oglasnoj ploči u sjedištu Agencije za plaćanja, a krajnji rok za dostavu dopune/obrazloženja/ispravka ističe četrnaest dana nakon stavljanja zahtjeva za dopunu na oglasnu ploču.
(5) Ukoliko korisnik ne dostavi zahtjev za isplatu izdat će mu se Izjava o poništenju obveze.
(6) Ukoliko korisnik dostavi zahtjev za isplatu nakon 30. rujna 2015. godine, Agencija za plaćanja će izdati odluku o odbijanju zahtjeva za isplatu.
Članak 18.
(1) Nakon provjere zahtjeva za isplatu s pripadajućom dokumentacijom Agencija za plaćanja će korisniku izdati:
a) Odluku o isplati ili
b) Odluku o odbijanju zahtjeva za isplatu.
(2) Odluka o odbijanju zahtjeva za isplatu izdaje se zbog:
a) neispunjavanja uvjeta propisanih Pravilnikom i natječajem;
b) onemogućavanja obavljanja kontrole na terenu;
c) negativnog nalaza kontrole na terenu;
d) nedostavljanja dopune/obrazloženja/ispravka kako je propisano člankom 17. stavkom 3. ovoga Pravilnika;
e) utvrđene nepravilnosti ukoliko je odlukom o utvrđenoj nepravilnosti određeno odbijanje zahtjeva za isplatu uzimajući u obzir težinu utvrđene nepravilnosti ili u slučaju ne poduzimanja korektivnih mjera određenih radi ispravljanja utvrđene nepravilnosti u zadanom roku. Ukoliko je utvrđena nepravilnost ujedno i sumnja na prijevaru, Upravljačko tijelo će o tome izvijestiti Državno odvjetništvo Republike Hrvatske kako bi se pokrenuo postupak pred nadležnim sudom.
VI. KONTROLA NA TERENU I ČUVANJE DOKUMENTACIJE
Članak 19.
(1) Kontrolu na terenu provode djelatnici upravljačkog tijela.
(2) Osim djelatnika upravljačkog tijela iz stavka 1. ovoga članka, kontrolu na terenu mogu obavljati i djelatnici tijela za potvrđivanje, Tijela za reviziju, Posredničkog tijela, predstavnici Europske komisije, predstavnici Europskog ureda za borbu protiv prijevara (OLAF), Europski revizorski sud i druga nadležna revizorska/nadzorna tijela.
(3) Kontrola na terenu obuhvaća kontrolu putem VMS 