 koje trebaju zadovoljavati medicinska vozila izvanbolničke hitne medicinske službe u Republici Hrvatskog u pogledu vanjskog identiteta vozila.
Članak 21.
Osnovna boja karoserije vozila mora biti žuta RAL 1016.
Vozilo na karoseriji mora imate slijedeće oznake i natpise: zvijezde života, znak za telefonski broj 194 hitne medicinske službe, natpis koji identificira županijski zavod za hitnu medicinu, natpis HITNA i trake za bolju vidljivost vozila.
Oznake i natpisi na vozilu moraju biti od reflektivnog materijala s mikro-svjetlucavim česticama zbog bolje vidljivosti noću.
Članak 22.
Zvijezda života koja simbolizira izvanbolničku hitnu medicinsku službu u Republici Hrvatskoj je plava zvijezda sa šest krakova. Zvijezda života ima jedan uspravni krak i četiri kraka ravnomjerno raspoređena po dva na lijevu stranu i dva na desnu stranu. Svi su kraci jednake dužine i širine u odnosu na sredinu zvijezde. Na vertikalnom kraku za nijansu svjetlijom plavom bojom je iscrtana bijela igla sa obavijenom bijelom zmijom. Na znaku se iza zmije s iglom nalazi znak sa dvije crvene kocke obrubljene bijelim rubom spojene vrhovima unutarnjih kutova. Svi krakovi zvijezde su obrubljeni sivom bojom s unutrašnje strane i plavom bojom s vanjske strane.
Zvijezda život je zaštićeni znak za izvanbolničku hitnu medicinsku službu u Republici Hrvatskoj i ne smije se koristiti u druge svrhe.
Zvijezda života se postavlja:
– na prednji dio lijeve (vozačeve) bočne strane karoserije vozila – minimalna veličina A
– na prednji dio desne bočne strane karoserije vozila (ostakljeni dio) – minimalna veličina A ako ostakljeni dio to omogućava. Samo ukoliko nije moguće postaviti znak minimalne veličine A može se postaviti i znak minimalne veličine B
– na stražnje lijevo staklo zadnjih vrata (gledano u smjeru prema stražnjem dijelu vozila) – minimalna veličina A
– krov vozila/opcionalno – minimalna veličina C
– na sredinu prednjeg dijela vozila iznad stakla prostora za vozača – veličina u proporcionalnim mjerama originalne zvijezde sukladno dostupnom prostoru prednjeg dijela vozila.
Izgled i tehničke karakteristike zvijezde života koja simbolizira izvanbolničku hitnu medicinsku službu u Republici Hrvatskoj nalaze se u Prilogu 1.
Članak 23.
Znak za telefonski broj hitne medicinske službe sastoji se od simbola telefonske slušalice ispod koje je znak HMS (hitna medicinska služba) i broja 194.
Znak se postavlja obostrano na stražnji dio bočnih strana karoserije vozila minimalne veličine A i na stražnje desno staklo zadnjih vrata (gledano u smjeru prema stražnjem dijelu vozila) – minimalna veličina B.
Izgled i tehničke karakteristike znaka za telefonski broj 194 hitne medicinske službe nalaze se u Prilogu 2.
Članak 24.
Natpis koji identificira županijski zavod za hitnu medicinu mora biti napisan na donjoj polovici vrata odjeljka za vozača.
Izgled i tehničke karakteristike natpisa koji identificira županijski zavod za hitnu medicinu nalaze se u Prilogu 3.
Članak 25.
Natpis HITNA je zrcalna slika natpisa HITNA. Znak se postavlja na poklopac motora vozila.
Izgled i tehničke karakteristike natpisa HITNA nalaze se u Prilogu 4.
Članak 26.
Trake za bolju vidljivost vozila se postavljaju na karoseriju vozila i reflektirajuće su narančasto – crvene boje (RAL 3024 – Luminous red).
Trake se postavljaju:
– na donjoj polovini visine karoserije vozila na obje bočne strane cijelom dužinom vozila položene horizontalno slijedeći donji rub vozačeva i suvozačeva stakla te nastavljajući se u istoj visini na stražnjoj strani vozila koliko to dopušta konfiguracija stražnjih vrata vozila – minimalne širine 200 mm
– na gornjem dijelu karoserije vozila na obje bočne strane i straga u istoj visini, paralelno s krovom vozila – minimalne širine 100 mm.
ZAVRŠNE ODREDBE
Članak 27.
Hrvatski zavod za hitnu medicinu provodi nadzor nad primjenom Standarda vozila i vanjskog izgleda vozila za obavljanje djelatnosti izvanbolničke hitne medicine.
Članak 28.
Hrvatski zavod za hitnu medicinu vodi Registar vozila hitne 