 tužitelj ju je aktivirao 7. prosinca 2012., a da je prvo isključenje tarife tužitelja uslijedilo 20. ožujka 2013. slijedom čega da je tužitelj bio i morao biti upoznat s Uvjetima korištenja tarife, budući da je sporni članak 12. Uvjeta korištenja promotivne Zimske opcije za Tele2 korisnike bonova već bio propisan, te se nije mijenjao od trenutka kada je tužitelj aktivirao tarifu do trenutka kada je trajno isključen, zbog čega da se tvrdnje tužitelja na navedenu okolnost neobaviještenosti o izmjeni Uvjeta korištenja tarife Smart sa Zimskom opcijom za Tele 2 korisnike bonove ukazuju paušalnim i neutemeljenim.
U podnesku zaprimljenim kod ovog Suda 30. listopada 2014. tužitelj je istaknuo vezano za prigovor kojeg je naveo u svom zahtjevu za rješavanje spora između korisnika i operatera glede izmjena Uvjeta korištenja Zimske opcije za korisnike Tele 2 bonova da je on prilikom aktiviranja navedene Smart tarife s Zimskom opcijom, dobio Uvjete korištenja promotivne Zimske opcije za Tele 2 korisnike bonove koji se sastoje od 14 točaka u kojima se ne spominje članak 14. na onaj način na kojeg se tuženik poziva u osporavanoj Odluci i citira ga, odnosno ne spominje se »neuobičajen velik promet«, a da se članak 14. Uvjeta korištenja na kojeg se tuženik poziva u osporavanoj Odluci odnosi na Uvjete korištenja za »čistu« Smart tarifu te da se ista ne može ni na koji način povezati s tarifom Smart s Zimskom opcijom., uz obrazloženje da je Zimska opcija dio Smart tarife, ali one iz 2012., a ne ožujka 2013., na koju se je tuženik pozvao u osporavanoj Odluci, slijedom čega da nije bilo osnove da ga se isključi.
U podnesku zaprimljenom kod ovog Suda 25. studenoga 2014. tužitelj je u bitnome naveo da o njegovom prigovoru glede izmjene Uvjeta korištenja Zimske opcije za korisnike Tele2 bonova (izmjene tarife) istaknutom u podnesenom zahtjevu tuženiku za rješavanje spora između korisnika i operatera, (a o kojoj činjenici da uopće nije bio obaviješten od strane ovdje zainteresirane osobe), ističe da tuženik uopće nije odlučio u osporavanoj Odluci, niti je naknadno donio bilo kakvo dopunsko rješenje kojim bi odlučio o tom njegovom prigovoru, dok je vezano za prigovor glede ograničenja korištenja mu usluge od strane zainteresirane osobe istaknuo da je nedopustivo diskriminiranje korisnika zbog pozivanja određene mreže, te da je njegovo pravo odlučiti na koga će i na koji način potrošiti unaprijed kupljenih 1000 minuta razgovora. U svezi zahtjeva za povrat preostalog uplaćenog elektroničkog novca istaknuo je, da je on pravo na povrat novca od zainteresirane osobe stekao po Zakonu o elektroničkom novcu, a ne temeljem bona kako to tuženik pogrešno tvrdi u tijeku upravnog spora, a da je sukladno očitovanju Hrvatske narodne banke kojeg da je dostavio u spis predmeta upravnog spora uz navedeni podnesak, kao i na ročištu održanom kod ovog Suda 18. rujna 2014., tuženik jedini nadležan procijeniti razliku između novca kojeg je uplatio i promotivnog novca kojeg mu je dodijelila zainteresirana osoba, te da unatoč činjenici što je tuženik o njegovom zahtjevu za povrat novca odlučio osporavanom Odlukom na način da je isti zahtjev odbio, u obrazloženju osporavane Odluke da tuženik uopće nije obrazložio niti naveo jedan jedini razlog zbog čega je njegov zahtjev za povratom preostalog neisplaćenog mu iznosa od 99,00 kuna odbijen.
U podnesku zaprimljenim kod ovo Suda 14. siječnja 2015. zainteresirana osoba je u bitnome navela da je 7. prosinca 2012. tužitelj aktivirao promotivnu Zimsku opciju za Tele2 korisnike bonova koja je bila dostupna za aktivaciju u razdoblju od 6. do 31. prosinca 2012., da je tada zainteresiran osoba prvi put uvela tarifu koja ima vrlo velik paket minuta razgovora koje korisnik može koristiti, pa je procijenjeno i da je mogućnost zloupotrebe veća zbog čega je u Uvjete korištenja spomenute tarife implementirana takozvana FRAUD klauzula, odnosno klauzula koja definira korisnička ponašanja koja će operater smatrati zlouporabom korištenja usluge.