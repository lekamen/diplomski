 Pravilnika vodit će tabličnu evidenciju u elektroničkom obliku s podacima o:
– nazivu i adresi škole u kojoj je provedeno praćenje i ocjenjivanje odnosno aktivnost u vezi s promocijom ili pratećim mjerama i
– provedenim aktivnostima.
(4) Podnositelj Zahtjeva za potporu za isporuku voća i povrća vodit će evidenciju o isporuci voća i povrća na način da iznos prava na potporu po pojedinoj školi s kojom je dobavljač sklopio Ugovor bude raspoređen na sve tjedne školske godine.
Zahtjev za potporu
Članak 17.
(1) Zahtjev za potporu u skladu s člankom 4. Provedbene Uredbe Komisije (EU) 2016/248 može podnijeti samo odobreni podnositelj Zahtjeva za potporu u okviru Sheme školskog voća i povrća.
(2) Potpora za isporuku voća i povrća može se odobriti samo za voće i povrće koje se nalazi na Listi prihvatljivih proizvoda iz Priloga I ovoga Pravilnika.
(3) Zahtjev za potporu za isporuku voća i povrća mora biti ispravno popunjen i potpun i mora ga pratiti dokumentacija u skladu s Prilogom IV ovoga Pravilnika.
(4) Zahtjev za potporu za isporuku voća i povrća pokrit će obračunsko razdoblje od kalendarskih mjesec dana, a može se podnijeti Agenciji za plaćanja prvog dana nakon isteka obračunskog razdoblja za koje se podnosi.
(5) Zahtjev za potporu za praćenje i ocjenjivanje, promociju ili prateće mjere mora biti ispravno popunjen i potpun, a može se podnijeti Agenciji za plaćanja tijekom njihove provedbe.
(6) Zahtjevi za potporu moraju biti podneseni najkasnije posljednjeg dana trećeg mjeseca nakon isteka razdoblja na koje se odnose, osim u slučajevima više sile.
(7) Zahtjev za potporu za izvješće o ocjenjivanju izvršeno u skladu s člankom 8. Delegirane Uredbe Komisije (EU) 2016/247 podnosi se najkasnije posljednjeg dana prvog mjeseca nakon isteka roka predviđenog za ocjenjivanje.
(8) Neispravno popunjen i nepotpun Zahtjev za potporu neće se obrađivati niti se temeljem njega može isplatiti potpora. Agencija za plaćanja obavijestit će podnositelja Zahtjeva za potporu o potrebi njegove izmjene ili dopune.
(9) Zajedno sa Zahtjevom za potporu u okviru Sheme školskog voća i povrća:
– podnositelj Zahtjeva za potporu za isporuku voća i povrća dostavit će Agenciji za plaćanja tablične evidencije iz članka 16. stavka 2. ovoga Pravilnika zajedno sa dokazom o isporuci voća i povrća i
– podnositelji Zahtjeva za potporu za promociju i podnositelj Zahtjeva za potporu za prateće mjere dostavit će Agenciji za plaćanja tablične evidencije iz članka 16. stavka 3. ovoga Pravilnika.
Podnošenje Zahtjeva za potporu
Članak 18.
(1) Zahtjev za potporu za isporuku voća i povrća podnosi se u elektronskom obliku putem AGRONET-a.
(2) Način podnošenja Zahtjeva za potporu za isporuku voća i povrća pojašnjen je u Korisničkim uputama za Shemu školskog voća i povrća – AGRONET II (u daljnjem tekstu: Korisničke upute) koje se nalaze na mrežnoj stranici Agencije za plaćanja www.apprrr.hr.
(3) AGRONET je zaštićena mrežna aplikacija namijenjena korisnicima potpora u poljoprivredi, ribarstvu i ruralnom razvoju.
(4) Korisnici AGRONET-a imaju mogućnost elektronskog popunjavanja Zahtjeva za odobrenje podnositelja, Zahtjeva za potporu, Zahtjeva za promjenu, Zahtjeva za isplatu i Zahtjeva za odustajanje.
(5) Korisnici AGRONET-a imaju mogućnost preuzimanja:
a) Odluke o odobrenju/Obavijesti o nepotpunosti
b) Odluke o odbijanju Zahtjeva i
c) Odluke o isplati.
(6) Korisnici AGRONET-a imaju mogućnost slanja:
a) Zahtjeva za odobravanje podnositelja
b) Ugovora
c) Aneksa Ugovora
d) Zahtjeva za potporu za isporuku voća i povrća i
e) pratećih dokumenata.
(7) Korisnik se upisuje u Registar korisnika potpora tržišnih mjera (u daljnjem tekstu: ZOT registar) kako bi mu se na AGRONET-u omogućilo podnošenje zahtjeva, slanje dokumenata i preuzimanje odluka. Svaki korisnik AGRONET-a prilikom upisa na AGRONET dobiva jedinstveno korisničko ime i šifru s kojom se registrira na AGRONET-u.
(8) Po elektronskom popunjavanju i učitavanju Zahtjeva za potporu za isporuku voća i povrća u AGRONET-u, potpisan i ovjeren