 909/2014, kada odlučuju, u skladu sa svojim ovlastima:
– o izdavanju, proširenju ili ukidanju odobrenja za rad središnjem depozitoriju vrijednosnih papira, u smislu članka 5. točaka 10. i 22. ovoga Zakona i
– o izdavanju, proširenju ili ukidanju odobrenja za imenovanje kreditne institucije ili za pružanje bilo koje pomoćne usluge bankovnog tipa središnjem depozitoriju vrijednosnih papira, u smislu članka 6. stavka 1. točaka 1. i 3. ovoga Zakona.
(3) U smislu stavka 2. ovoga članka, o proširenju odobrenja za rad odlučuje se izdavanjem novog rješenja na zahtjev središnjeg depozitorija vrijednosnih papira ili imenovane kreditne institucije.
Podjela nadležnosti Hrvatske agencije za nadzor financijskih usluga i Hrvatske narodne banke
Članak 4.
(1) Nadležnosti Hrvatske agencije za nadzor financijskih usluga za potrebe provedbe Uredbe (EU) br. 909/2014 i ovoga Zakona odnose se na:
1. koordinaciju i izvještavanje ESMA-e i drugih tijela u skladu s člankom 11. stavkom 1. Uredbe (EU) br. 909/2014
2. provođenje nadzora u smislu pridržavanja odredbi Uredbe (EU) br. 909/2014 i ovoga Zakona nad subjektima nadzora Hrvatske agencije za nadzor financijskih usluga koji su određeni zakonima koji uređuju područje rada i nadležnost Hrvatske agencije za nadzor financijskih usluga, kao i nad subjektima nadzora Hrvatske narodne banke koji su određeni zakonom koji uređuje osnivanje i poslovanje kreditnih institucija u smislu članka 5. točaka 2. do 6. ovoga Zakona
3. izdavanje odobrenja za rad i nadzor poslovanja središnjeg depozitorija vrijednosnih papira u skladu s člankom 11. stavkom 1. Uredbe (EU) br. 909/2014
4. izricanje nadzornih mjera subjektima nadzora iz točaka 2. i 3. ovoga stavka i
5. podnošenje optužnog prijedloga i izdavanje prekršajnog naloga kod utvrđenih povreda odredbi Uredbe (EU) br. 909/2014 i ovoga Zakona od strane subjekata nadzora iz točaka 2. i 3. ovoga stavka.
(2) Nadležnosti Hrvatske narodne banke za potrebe provedbe Uredbe (EU) br. 909/2014 i ovoga Zakona odnose se na:
1. provođenje nadzora nad subjektima nadzora Hrvatske narodne banke koji su uređeni zakonom koji uređuje osnivanje i poslovanje kreditnih institucija kao i središnjih depozitorija vrijednosnih papira koji imaju odobrenje za pružanje pomoćnih usluga bankovnog tipa, u pogledu usklađenosti s bonitetnim zahtjevima iz članka 59. Uredbe (EU) br. 909/2014, u skladu s člankom 60. stavkom 1. Uredbe (EU) br. 909/2014
2. izricanje nadzornih mjera subjektima nadzora iz točke 1. ovoga stavka i
3. podnošenje optužnih prijedloga kod utvrđenih povreda odredbi Uredbe (EU) br. 909/2014 i ovoga Zakona od strane subjekata nadzora iz točke 1. ovoga stavka.
Područje rada Hrvatske agencije za nadzor financijskih usluga
Članak 5.
Hrvatska agencija za nadzor financijskih usluga za potrebe provedbe Uredbe (EU) br. 909/2014 i ovoga Zakona obavlja sljedeće poslove:
1. izvještava ESMA-u i druga tijela u skladu s odredbama Uredbe (EU) br. 909/2014
2. osigurava primjenu obveza iz članka 3. Uredbe (EU) br. 909/2014, sukladno članku 4. Uredbe (EU) br. 909/2014
3. osigurava primjenu obveza iz članka 5. Uredbe (EU) br. 909/2014
4. nadzire primjenu članka 6. Uredbe (EU) br. 909/2014 o mjerama za sprječavanje neuspjelih namira
5. nadzire primjenu članka 7. Uredbe (EU) br. 909/2014 o mjerama za rješavanje neuspjelih namira
6. sukladno članku 9. stavku 1. Uredbe (EU) br. 909/2014 zaprima od internalizatora namire, podatke o zbirnom volumenu i vrijednosti svih transakcija vrijednosnim papirima koje internalizatori namire namiruju izvan sustava za namiru vrijednosnih papira
7. sukladno članku 9. stavku 1. podstavku 2. Uredbe (EU) br. 909/2014 prosljeđuje ESMA-i podatke o zbirnom volumenu i vrijednosti svih transakcija vrijednosnim papirima koje internalizatori namire namiruju izvan sustava za namiru vrijednosnih papira te izvješćuje ESMA-u o svim potencijalnim rizicima koji proizlaze iz takve djelatnosti namire
8. razmjenjuje informacije i surađuje s nadležnim i ostalim relevantnim tijelima drugih