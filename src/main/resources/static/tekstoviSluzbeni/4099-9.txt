 inspektor u obavljanju inspekcijskog nadzora utvrdi da brodar obavlja prijevoz bez ugovora o javnoj usluzi, zabranit će obavljanje toga prijevoza.
Zbog učinjenog prekršaja iz stavka 1. ovoga članka sud će brodaru izreći i zaštitnu mjeru zabrane potpunog ili djelomičnog stjecanja prava na dobivanje koncesije odnosno sklapanje ugovora o obavljanju javnog prijevoza, sukladno zakonu kojim se uređuju prekršaji.
Ako brodar obavlja javni prijevoz suprotno odredbama ugovora o javnoj usluzi, inspektor je dužan sastaviti zapisnik o uočenim nepravilnostima i o tome u roku od tri dana obavijestiti davatelja koncesije, odnosno javnog naručitelja.
Ako brod kojim se obavlja javni prijevoz ne ispunjava propisane tehničko-sigurnosne uvjete, inspektor će odrediti rok za uklanjanje nedostatka i o tome obavijestiti davatelja koncesije odnosno javnog naručitelja, a ovisno o prirodi nedostatka može i privremeno zabraniti obavljanje toga prijevoza.«.
Članak 41.
U članku 61. stavku 1. točka 2. mijenja se i glasi:
»2. obavlja javni prijevoz bez ugovora o koncesiji odnosno ugovora o obavljanju javnog prijevoza odnosno suprotno odredbama toga ugovora na liniji za koju je propisana obveza javne usluge, kako je propisano člankom 26. stavkom 4. i člankom 28. stavkom 5. ovoga Zakona,«.
U točki 3. riječi: »ugovora o koncesiji« zamjenjuju se riječima: »ugovora o javnoj usluzi«.
Točka 6. mijenja se i glasi:
»6. obavlja javni linijski prijevoz bez obveze javne usluge bez ugovora i suglasnosti Agencije, kako je propisano člankom 55.a stavkom 2. ovoga Zakona,«.
Iza točke 6. dodaje se točka 7. koja glasi:
»7. ne obavlja povremeni prijevoz kako je propisano u članku 56. stavcima 2., 5., 6. i 7. ovoga Zakona.«.
Članak 42.
U članku 61.a stavku 1. riječi: »članka 47.a stavka 2.« zamjenjuju se riječima: »članka 47. stavka 8.«.
U stavku 2. riječi: »članka 47.a stavka 2.« zamjenjuju se riječima: »članka 47. stavka 5.«.
PRIJELAZNE I ZAVRŠNE ODREDBE
Članak 43.
Ministar će pravilnik iz članka 31. ovoga Zakona donijeti u roku od devet mjeseci od dana stupanja na snagu ovoga Zakona.
Ministar će pravilnik iz članka 30. ovoga Zakona, uskladiti s odredbama ovoga Zakona u roku od devet mjeseci od dana stupanja na snagu ovoga Zakona.
Vlada Republike Hrvatske će uredbu iz članka 23. ovoga Zakona, uskladiti s odredbama ovoga Zakona u roku od devet mjeseci od dana stupanja na snagu ovoga Zakona.
Članak 44.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/16-01/47 Zagreb, 3. lipnja 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
