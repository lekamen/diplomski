 onečišćenju mora, održanoj u Londonu od 8. listopada do 2. studenog 1973. godine, kako je izmijenjena Protokolom iz 1978. godine (»Narodne novine«, Međunarodni ugovori, broj 1/1992).
5. Osumnjičenik je osoba pod sumnjom da je počinila pomorski prekršaj u svezi nesreće koja je predmet upravne istrage.
6. Oštećenik je osoba kojoj je pomorskim prekršajem, koji je u svezi s nesrećom koja je predmet upravne istrage, povrijeđeno ili ugroženo kakvo osobno ili imovinsko pravo.
7. Pomorska nesreća je događaj ili slijed događaja na moru koji je u svezi s plovidbom, eksploatacijom, izvedbom ili radom plovnog ili drugog pomorskog objekta, a koji za posljedicu ima:
– smrt ili tešku tjelesnu ozljedu osobe, i/ili
– gubitak osobe, i/ili
– pretpostavljeni gubitak ili gubitak plovnog ili drugog pomorskog objekta ili njegovo napuštanje, i/ili
– nasukavanje ili nesposobnost za daljnju plovidbu, eksploataciju, izvedbu ili rad, i/ili
– sudjelovanje u sudaru, i/ili
– veće oštećenje na plovnom ili drugom pomorskom objektu, i/ili
– veće oštećenje objekata pomorske infrastrukture, i/ili
– onečišćenje mora
8. Pomorski prekršaj je povreda propisa kojima se uređuju odnosi u morskim i podmorskim prostorima Republike Hrvatske ili nad kojima Republika Hrvatska ima suverena prava, njihovim obalama i lukama, pomorskim objektima hrvatske državne pripadnosti, te svim pomorskim objektima koji plove ili se nalaze u morskim i podmorskim prostorima Republike Hrvatske, u vezi sa sigurnošću plovidbe i zaštite ljudskih života i okoliša, te s prometom na moru.
9. Sigurnosna istraga pomorske nesreće je istraga koju provodi neovisno istražno tijelo sukladno posebnim propisima, a čiji cilj je utvrđivanje uzroka pomorske nesreće radi njihovog sprječavanja u budućnosti.
10. Službena osoba je državni službenik kojem je u opisu poslova inspekcijski nadzor sigurnosti plovidbe, sukladno propisu o unutarnjem redu Ministarstva.
11. Veći gubitak ili veće oštećenje imovine, u smislu ovoga Pravilnika, smatra se svaka šteta uzrokovana pomorskom nesrećom koja prelazi 60.000,00 kuna.
12. Voditelj upravne istrage je službena osoba koja vodi upravnu istragu povodom pomorske nesreće temeljem odluke lučkog kapetana nadležne lučke kapetanije, odnosno temeljem odluke Ministarstva, a iznimno – ako takva osoba nije određena –službena osoba koja je prva poduzela službenu radnju sa svrhom vođenja upravne istrage po službenoj dužnosti.
13. Zapovjednik plovnog ili drugog pomorskog objekta je svaki zapovjednik broda, jahte, plutajućeg ili nepomičnog odobalnog objekta, voditelj brodice i slično.
Obveza obavješćivanja o pomorskoj nesreći
Članak 6.
Sudionici pomorske nesreće te sve druge osobe koje imaju saznanje da se dogodila pomorska nesreća iz područja primjene ovoga Pravilnika, dužne su o tome, odmah i bez odgađanja, obavijestiti MRCC, koji će bez odgode zaprimljene informacije proslijediti mjesno nadležnoj lučkoj kapetaniji i Ministarstvu.
Obveza prijave pomorske nesreće
Članak 7.
(1) Zapovjednik, odnosno upravitelj pomorskog objekta uključenog u pomorsku nesreću, osim osoba iz stavka 2. ovoga članka, dužan je odmah i bez odgađanja, čim to okolnosti nesreće dopuste, prijaviti pomorsku nesreću, a ako je zbog okolnosti nesreće opravdano očekivati da to neće moći ili ne može učiniti, prijavu je dužan, odmah po saznanju za događaj pomorske nesreće, podnijeti vlasnik, brodar, agent ili drugi ovlašteni predstavnik vlasnika plovnog ili drugog pomorskog objekta, odnosno brodara.
(2) Osoba koja upravlja brodicom ili zapovjednik jahte koja je uključena u pomorsku nesreću, dužan je pomorsku nesreću prijaviti najkasnije u roku 3 dana, računajući od dana događaja nesreće.
(3) Prijava pomorske nesreće podnosi se nadležnoj lučkoj kapetaniji na čijem području se nesreća dogodila ili lučkoj kapetaniji na čijem području se nalazi prva luka u koju je plovni ili drugi pomorski objekt uplovio ili je dotegljen nakon nesreće, a ako su u nesreću uključeni umjetni otoci, uređaji i naprave unutar epikontinentalnog i