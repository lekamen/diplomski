 cijene pristupnih kapaciteta za pristupne vodove za koje je odgovoran operator korisnik, a operatorima korisnicima je nastavio pružati uslugu pristupa svakoj pristupnoj točci preko vlastitih pristupnih vodova za koje je odgovoran operator korisnik bez naknade, i to kapacitete koji su nužni za pružanje regulirane usluge veleprodajnog širokopojasnog pristupa, a za preostale kapacitete koji nisu nužni za pružanje regulirane usluge veleprodajnog širokopojasnog pristupa tužitelj je operatorima korisnicima nastavio pružati navedenu uslugu temeljem posebnih ugovora sklopljenih po komercijalnim uvjetima. Osporenim rješenjem od 22. travnja 2013. tuženik je utvrdio da je tužitelj prekršio regulatornu obvezu transparentnosti na tržištu veleprodajnog širokopojasnog pristupa internetu, jer je od operatera korisnika usluge veleprodajnog širokopojasnog pristupa internetu tražio plaćanje naknade za pristupne vodove za koje je odgovoran operator korisnik. Tužitelj ističe da je pobijanim rješenjem tuženik nepravilno primijenio Zakon, te mimo i izvan okvira propisanih tuženikom odlukom o analizi BSA tržišta zabranio tužitelju naplaćivanje traženje plaćanje naknada ili ugovaranje naknada za pristupne vodove za koje je odgovoran operater, te zabranjuje tužitelju isključivanje realiziranih pristupa kapaciteta bilo kojeg operatera korisnika usluge veleprodajnog širokopojasnog pristupa zbog neplaćanja navedenih naknada. Ovim rješenjem tuženik mijenja odluku o analizi BSA tržišta u dijelu koji se odnosi na regulatornu obvezu transparentnosti. Naime, člankom 5. stavak 1. te člankom 7. stavak 1. ZEK-a propisano je da je tuženik nacionalna regulatorna agencija za obavljanje regulatornih i drugih poslova u okviru djelokruga i nadležnosti propisanih ovim Zakonom. Tuženik je u utvrđenju nedostatne djelotvornosti tržišnog natjecanja na određenom mjerodavnom tržištu elektroničkih komunikacija a u skladu sa člankom 56. ZEK-a, ovlašten odlukom o određivanju operatera sa značajnom tržišnom snagom odrediti istom između ostalog i regulatornu obvezu transparentnosti. Sadržaj obveze transparentnosti propisan je člankom 58. ZEK-a koji tuženiku daje ovlast da naloži operateru sa značajnom tržišnom snagom da učini javno dostupne određene podatke, objavi standardnu ponudu na temelju koje operateri neće biti obvezni plaćati dodatne troškove koji nisu nužni za pružanje usluga te daje ovlast tuženiku da provodi postupak izmjene standardne ponude u svrhu provedbe regulatornih obveza koje se određuju u skladu sa ZEK-om. Tuženik je prekoračio svoje ovlasti kao pravne osobe sa javnim ovlastima koja je sukladno članku 7. stavku 1. ZEK-a dužna djelovati u okviru djelokruga i nadležnosti pripisanih ZEK-om, te izravno ulazi u područje obvezno pravnih odnosa između tužitelja kao prodavatelja usluga, i operatera korisnika kao kupca, te na taj način utvrđuje sadržaj uvjeta pod kojim je tužitelj ovlašten pružati usluge, iako navedeno nije dio njegovih ovlasti i ne može biti sadržaj obveze transparentnosti iz članka 58. ZEK-a. Obveze koje tuženik nalaže tužitelju ne spadaju u područje regulacije te predstavljaju ograničenje njegove poduzetničke slobode. Kako je tuženik pobijanim rješenjem odredio tužitelju zabranu naplaćivanja traženja plaćanja naknade ili ugovaranja za rezervne pristupne vodove, te odredio zabranu isključivanja realiziranih pristupnih kapaciteta bilo kojeg operatera korisnika usluge veleprodajnog širokopojasnog pristupa zbog neplaćanja spornih naknada, time je prekoračio svoje ovlasti kao pravne osobe sa javnim ovlastima sukladno članku 7. stavak 1. ZEK, prema kojem je dužan djelovati u okviru djelokruga i nadležnosti propisanih ZEK-om.
Tužitelj dalje navodi da je tuženik povrijedio odredbe Zakona o općem upravnom postupku, budući da je iz obrazloženja rješenja vidljivo kako nije utvrđeno činjenično stanje, a ni razlozi koji su bili odlučujući pri ocjeni pojedinih dokaza, a niti razlozi donošenja zaključka koji su tijekom postupka doveli do utvrđenja regulatorne