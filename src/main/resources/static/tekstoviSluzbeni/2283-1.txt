 odlučivanje, Odbor može tijekom postupka pregleda i procjenjivanja zaprimljenih prijava na raspisani javni poziv iz članka 5. stavka 1. ovoga Pravilnika, od podnositelja prijedloga zatražiti objašnjenje ili dopunu prijedloga u određenom roku.
Ako podnositelj prijedloga u roku iz stavka 1. ovoga članka ne dostavi traženo objašnjenje ili ne dopuni prijedlog, Odbor neće prijedlog uzeti u razmatranje.
Članak 11.
Odluku o dodjeli Nagrade donosi Odbor na sjednici, javnim glasovanjem.
Odbor može pravovaljano odlučivati ako sjednici prisustvuje više od polovine članova Odbora.
Članak 12.
Nagrada iz članka 1. ovoga Pravilnika dodjeljuje se na svečanoj sjednici Odbora koja se održava na dan ljudskih prava, 10. prosinca.
Članak 13.
Nagrada se dodjeljuje u obliku povelje i u novcu.
Izgled povelje odredit će Odbor prema idejnom rješenju pribavljenom na temelju javnog natječaja.
Sredstva za pripremu postupka i dodjelu Nagrade svake godine utvrđuje Odbor, uz prethodnu suglasnost ministra nadležnog za socijalnu skrb.
Članak 14.
Stručnu i administrativnu podršku Odboru pruža ministarstvo nadležno za socijalnu skrb.
Članak 15.
Stupanjem na snagu ovoga Pravilnika, prestaje važiti Pravilnik o državnoj nagradi za humanitarni rad (»Narodne novine« broj 144/11).
Članak 16.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-02/15-04/28
Urbroj: 519-03-2-3/2-15-1
Zagreb, 2. studenoga 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
