59 29.05.2015 Statut Akcije bjelovarsko-bilogorske
POLITIČKE STRANKE
1159
Na temelju odredbe članka 10. Zakona o političkim strankama (»Narodne novine« broj 76/93., 111/96., 164/98., 36/01 i 28/06.) Osnivačka skupština »AKCIJE BJELOVARSKO-BILOGORSKE« 2. ožujka 2013. godine donosi
STATUT
AKCIJE BJELOVARSKO-BILOGORSKE
OPĆE ODREDBE
Sadržaj Statuta
Članak 1.
Ovim Statutom utvrđuje se naziv, pravni status, sjedište, predstavljanje i zastupanje, područje na kojem djeluje, ciljevi i načela djelovanja, unutarnji ustroj stranke, upravna tijela stranke, kao i način njihova izbora i opoziva, trajanje mandata i način odlučivanja, sredstva za rad i postupanje s imovinom, kao i sva druga pitanja od značaja za rad ABB – AKCIJA BJELOVARSKO-BILOGORSKA (u daljnjem tekstu ABB).
Pravni status Akcije bjelovarsko-bilogorske
Članak 2.
Akcija bjelovarsko-bilogorska (u daljnjem tekstu: ABB) je politička stranka čiji su ciljevi i politika izraženi njezinim Programom te ovim Statutom prihvaćenim na Osnivačkoj skupštini.
ABB je pravna osoba upisana u registar političkih stranaka pri nadležnom tijelu državne uprave.
ABB djeluje u pravilu na području Bjelovarsko-bilogorske županije, a organizirana je po županijskom, gradskom, općinskom i mjesnom principu.
Njezin je rad javan.
Naziv i sjedište ABB-a
Članak 3.
Stranka djeluje pod nazivom AKCIJA BJELOVARSKO-BILOGORSKA.
U svom radu Stranka rabi i skraćenicu naziva ABB.
Sjedište ABB-a je u Bjelovaru.
Odluku o promjeni naziva stranke donosi Sabor ABB-a, a odluku o promjeni adrese sjedišta Središnji odbor ABB-a.
Predstavljanje i zastupanje ABB-a
Članak 4.
ABB predstavlja i zastupa predsjednik ABB-a.
U slučaju njegove spriječenosti predsjednika zamjenjuje dopredsjednik ABB-a kojega ovlasti predsjednik ABB-a posebnom odlukom i to u granicama danih ovlasti.
Iznimno, u slučaju da je predsjednik ABB-a spriječen ili odsutan, a ni na koga nije prenio ovlasti predstavljanja i zastupanja ABB-a, sukladno stavku 2. ovoga članka, ABB predstavlja i zastupa dopredsjednik ABB-a kojega ovlasti Središnji odbor ABB-a.
Područje djelovanja
Članak 5.
ABB djeluje na području Bjelovarsko-bilogorske županije.
ABB surađuje sa svojim članovima i simpatizerima i izvan područja Bjelovarsko-bilogorske županije te s organizacijama osnovanima u inozemstvu sukladno pravnom poretku pojedine strane zemlje.
ABB se može povezivati s političkim i nepolitičkim organizacijama u Republici Hrvatskoj i u inozemstvu.
ABB se može učlaniti u međunarodne političke i nepolitičke organizacije.
Odluke iz stavaka 3. i. 4. ovog članka donosi Središnji odbor ABB-a.
Pečat i znakovlje
Članak 6.
Pečat ABB-a je okruglog oblika promjera veličine 30 mm s upisanim tekstom na vrhu koji glasi: »AKCIJA BJELOVARSKO-BILOGORSKA«, a donjem dijelu piše BJELOVAR. U sredini je stilizirani znak ABB.
Pravovaljanost rada i odlučivanja
Članak 7.
Tijela ABB-a valjano odlučuju ako je nazočno više od polovine ukupnog broja članova.
Tijela ABB-a donose odluke natpolovičnom većinom glasova nazočnih članova, osim u slučajevima za koje je ovim Statutom drukčije određeno.
CILJEVI I NAČELA POLITIČKOG DJELOVANJA
Ciljevi političkog djelovanja
Članak 8.
Ciljevi utvrđeni Programom u pravilu služe ostvarivanju uvjeta za:
Provođenje politike lokalnog – regionalnog razvoja,
Promicanje pravednosti i demokracije društva,
Praćenje događanja u politici, gospodarstvu, zdravstvu, obrazovanju, socijalnoj skrbi i svim drugim područjima državne djelatnosti kako na lokalnoj i područnoj, tako i na državnoj razini, Podupiranje novih ideja i akcija koje doprinose boljitku i demokratizaciji društva, Promicanje različitosti, uključivosti i ravnopravnosti spolova u strukturi Donošenja odluka na svim razinama.
Načelo statutarnosti akata
Članak 9.
Svi akti ABB-a moraju biti u suglasju sa Statutom ABB-a, a akti nižih tijela i dužnosnika ABB-a i sa Statutom i s aktima viših tijela i dužnosnika ABB-a.
Svaki član ABB-a dužan je držati se Statuta ABB-a i poštivati odluke nadležnih tijela i dužnosnika ABB-a.
Sve odluke i