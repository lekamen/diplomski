 internetskim stranicama HURE www.hura.hr, te su obvezivale članice HURE da upozoravaju oglašivače i agencije nečlanice HURE na odstupanja od navedenih uputa i načela, te da pokrenu postupak za utvrđivanje kršenja odredbi istih. S primarnim ciljem osiguranja regularnosti natječajnog procesa, agencije članice jednoglasnom odlukom obvezale su se pridržavati definiranih uputa i načela, primarno broja agencija pozvanih na natječaj (3+1) i adekvatnih rokova za dostavu traženih rješenja. Iz tog razloga, prilikom svakog poziva na natječaj u roku 48 sati od poziva, trebaju ga evidentirati u sustav pravodobne razmjene informacija (hura.hr/natjecaji) čiji su podaci dostupni isključivo središnjem uredu HURE.
U Uputama se navodi kako su iste obvezujuće za sve članice HURA-e, te se članice pozivaju da obavijeste oglašivače i druge uključene u natječajni proces na odstupanja od Uputa i načela te pokretanje postupaka za utvrđivanje kršenja njihovih odredaba.
Članice HURA-e dužne su se povući s natječaja koji nije u skladu s preporukom HURA-e, pod prijetnjom primjene sankcija opisanih u točki 7.2. Uputa, ispod podnaslova »Koraci koje provodi HURA nakon raspisivanja natječaja«, i to prva opomena (za jedno neprijavljivanje u zadnjih godinu dana), druga opomena (za drugo neprijavljivanje u periodu od jedne godine od prvog prekršaja), javna opomena na web stranicama HURE (za treće neprijavljivanje u periodu od jedne godine od prvog prekršaja), zabrana sudjelovanja na festivalima i drugim događanjima u organizaciji HURE (za četvrto neprijavljivanje u periodu od jedne godine od prvog prekršaja), te suspenzija članstva (za peto neprijavljivanje u periodu od jedne godine od prvog prekršaja).
Navedene odredbe Uputa predstavljale su dostatne indicije za pokretanje postupka utvrđivanja narušavanja tržišnog natjecanja u smislu članka 39. ZZTN-a, a primjenom članka 8. ZZTN-a.
2. Prijedlog HURE za preuzimanje obveze izvršenja određenih mjera i uvjeta, te rokova u kojima će to učiniti, u smislu članka 49. ZZTN
HURA je samoinicijativno, u podnesku od 14. kolovoza 2014., iskazala namjeru za preuzimanjem mjera i uvjeta iz članka 49. ZZTN-a, a dana 7. srpnja 2015., podnijela je Agenciji konačan i konkretan prijedlog za preuzimanje obveze izvršenja određenih mjera i uvjeta kako bi se otklonili mogući negativni učinci njenog postupanja ili propuštanja postupanja na tržišno natjecanje.
HURA je predložila da Agencija prihvati njezino preuzimanje obveze izmjene pojedinih odredbi Uputa kao u točki 1. izreke ovog rješenja, a koje će izvršiti i objaviti na svojim internetskim stranicama u roku od 30 dana od dana dostave rješenja Agencije kojim se mjere i uvjeti usvajaju.
Vezano uz navedeni prijedlog HURE od 7. srpnja 2015. Agencija je utvrdila kako prijedlog namjere preuzimanja obveze izvršenja mjera i uvjeta te rokovi u kojima će to HURA učiniti udovoljava formalnim uvjetima iz članka 49. stavka 1. ZZTN-a, odnosno da je isti podnesen nakon pokretanja postupka sukladno članku 39. ZZTN-a, a prije dostave Obavijesti o preliminarno utvrđenim činjenicama u postupku iz članka 48. ZZTN-a.
Agencija u smislu članka 49. stavka 4. ZZTN-a može prihvatiti preuzimanje određenih mjera i uvjeta iz članka 49. stavka 1. ZZTN-a u slučaju kratkog trajanja povrede, suradnje poduzetnika u postupku i predlaganja mjera i uvjeta u prvih šest mjeseci vođenja postupka, te u drugim slučajevima kada ocijeni da je prihvaćanje preuzimanja mjera i uvjeta iz članka 49. stavka 1. ZZTN-a svrsishodno radi bržeg uspostavljanja tržišnog natjecanja na određenom tržištu, a bez dugotrajnog vođenja postupka.
Prijedlog HURE predstavlja dobrovoljnu mjeru i razmjeran je mogućim negativnim učincima koje bi prethodno navedene odredbe ugovora mogle imati na tržišno natjecanje, te dovodi do bržeg uspostavljanja tržišnog natjecanja na mjerodavnom tržištu, bez dugotrajnog vođenja postupka.
Ispunjenjem predloženih obveza od strane HURE, uklonile bi se odredbe Uputa koje je Agencija ocijenila spornim, te koje su