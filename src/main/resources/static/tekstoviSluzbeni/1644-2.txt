 stavak 5. ZEK-a, prema kojem postupak rješavanja sporova iz ovog članka ne isključuje pravo bilo koje stranke u sporu na pokretanje sudskog postupka pred nadležnim sudom, a iz ove odredbe proizlazi da se čak i za sporove koji se odnose na primjenu obveza iz ZEK-a svaka stranka ima pravo obratiti nadležnom sudu. Time zapravo zakonodavac ukazuje na to da citirana odredba predstavlja alternativni način rješavanja spora i to samo u onim predmetima u kojima je dopušteno rješavati na alternativni način. Slijedom navedenog time što je donio rješenje o predmetu koji nije upravna stvar već je stvar sudske nadležnosti tuženik je postupio izvan okvira svoje nadležnosti koja mu je dodijeljena Zakonom o elektroničkim komunikacijama. Tužitelj nadalje navodi da je tuženik pogrešno primijenio materijalno pravo, naime na novčane naknade za zakašnjenje u pružanju tužiteljevih usluga primjenjuju se odredbe članka 350. do 356. Zakona o obveznim odnosima jer iste imaju sva zakonska obilježja ugovorne kazne. Tužitelj i H1 Telekom su ugovorile da će tužitelj platiti H1 određeni novčani iznos ako zakasni s ispunjenjem obveze odnosno pružanja pojedine usluge. Uz to u članku 2. točka 3. standardne ponude Hrvatskog telekoma d.d. za uslugu izvornog pristupa lokalnoj petlji naknada sa zakašnjenjem se izrijekom i naziva ugovornom kaznom. Dana 18. siječnja 2013. H1 je zatražio plaćanje ugovorne kazne za usluge koje mu je tužitelj pružio u razdoblju od 1. srpnja 2011. do 31. prosinca 2012. godine, a dostavljanje računa 18 mjeseci do 18 dana nakon primitka usluge ne može se sukladno članku 353. stavak 5. ZOO-a smatrati priopćenjem bez odgađanja. Članak 355. stavak 5. propisuje da vjerovnik ne može zahtijevati ugovornu kaznu zbog zakašnjenja odnosno neurednog ispunjenja obveze ako je primio ispunjenje obveze ako nije bez odgađanja priopćio dužniku da sadržava svoje pravo na ugovornu kaznu. Budući da H1 nije bez odgađanja priopćio tužitelju da zadržava svoje pravo na ugovornu kaznu za pružene usluge tuženik je sadržajem točke 1. i 2. izreke rješenje postupio protivno članku 353. stavak 5. Zakona o obveznim odnosima. Glede točke 3. citiranog i pobijanog rješenja tužitelj navodi da je isto nezakonito budući da je 21. siječnja 2013. aktivirao instrumente osiguranja plaćanja u odnosu na H1 budući da su u tom trenutku postojala dospjela i nesporna dugovanja H1 prema tužitelju izvan regulatornih okvira. Navedena točka 3. rješenja u stvari predstavlja rješenje o obustavi ovrhe. Sve kada bi tuženik po Zakonu imao ovlast donijeti takvo rješenje ostaje činjenica da za takvo rješenje odnosno za obustavu ovrhe nije ispunjena niti jedna zakonska pretpostavka.
Tužitelj u tužbi predlaže da Sud sukladno članku 26. stavak 2. ZUS-a donese rješenje o odgodnom učinku ove tužbe budući da bi se izvršenjem djelomičnog i privremenog rješenja tužitelju nanijela šteta koja bi se teško mogla popraviti, a odgoda nije protivna javnom interesu, podredno tužitelj predlaže da Sud donese rješenje o osiguranju radi osiguranja novčane tražbine društva Hrvatski telekom prema društvu H1 Telekom Split u iznosu od 17.205.767,52 kuna, te se određuje privremena mjera kojom se nalaže FINA-i isplatu novčanog iznosa u visini novčane tražbine Hrvatski telekom d.d., podredno predlaže da Sud osporeno rješenje oglasi ništavim odnosno ukoliko naslovni Sud nađe da je stvar o kojoj je tuženik riješio upravna stvar da donese presudu kojom će poništiti djelomično i privremeno rješenje Vijeća Hrvatske agencije za poštu i elektroničke komunikacije.
U odgovoru na tužbu tuženik prvenstveno ističe da je privremeno rješenje sadržano u točki 3. izreke osporavane odluke ukinuto rješenjem od 8. svibnja 2013., te osporavana odluka u tom dijelu više ne proizvodi pravne učinke, pa su stoga u smislu članka 88. stavak 2. Zakona o upravnim sporovima prestale postojati pretpostavke za vođenje ovog upravnog spora u odnosu na taj dio zahtjeva. Glede osporavanja nadležnosti tuženika za donošenje odluke, tuženik navodi kako je u