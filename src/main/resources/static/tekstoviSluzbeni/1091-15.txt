 drugih uređaja za uplatu/isplatu i pohranu gotovog novca
– propisivanjem obveze objave uspostave sustava tehničke zaštite u poslovnici koja mora biti postavljena na vidljivom mjestu u i izvan poslovnice (naljepnica i sl.)
– programom edukacije zaposlenika za postupke pri manipulaciji novcem, korištenju sustava tehničke zaštite i ponašanju u slučajevima izvanrednih okolnosti koji se mora provesti najmanje jednom godišnje uz provjeru i procjenu osposobljenosti zaposlenika.
(3) Mjere tehničke zaštite definiraju se:
– propisivanjem oblika i kvantitete tehničke zaštite
– propisivanjem potreba za održavanjem, popravcima, doradom i zamjenom uređaja i sustava
– propisivanjem odgovarajuće pohrane i čuvanja tehničke dokumentacije
– propisivanjem odgovarajuće pohrane i čuvanja video-zapisa.
(4) Mjere tjelesne zaštite definiraju se:
– propisivanjem broja i smještaja zaštitara u poslovnici
– propisivanjem procedure obavljanja poslova tjelesne zaštite u poslovnici
– propisivanjem ovlasti i odgovornosti zaštitara u poslovnici
– propisivanjem vođenja, pohrane i čuvanja evidencija
– propisivanjem načina pohrane oružja i streljiva, njihove provjere i primopredaje.
Članak 27.
(1) Sigurnosni plan zaštite mora se uzeti u obzir pri izradi prosudbi ugroženosti, sigurnosnih elaborata i projektnih zadataka objekata novčarskih institucija koje izrađuju ovlaštene zaštitarske tvrtke ili obrti za tehničku zaštitu, a na temelju kojih se izrađuju sigurnosne procedure svake poslovnice.
(2) Sigurnosne planove zaštite i sigurnosne procedure svake pojedine poslovnice mogu izrađivati i ovlaštene zaštitarske tvrtke ili obrti za tehničku zaštitu, na zahtjev korisnika.
(3) Plan zaštite i procjena ugroženosti za objekte Hrvatske narodne banke donosi se na temelju posebnih propisa.
Članak 28.
Na temelju uvida u postojeću tehničku dokumentaciju, sigurnosni plan zaštite i sigurnosne procedure kojima se definiraju uvjeti zaštite, Ministarstvo može, tijekom provedbe upravnog postupka iz članka 19. stavka 1. ovoga Zakona, provedbe inspekcijskih nadzora novčarskih institucija te u slučaju počinjenja kaznenih djela u poslovnici i na uređajima za uplatu, isplatu i pohranu gotovog novca i vrijednosti, kao i u postupku distribucije novca i vrijednosti, u slučaju da nije osigurana potrebna razina sigurnosti, rješenjem naložiti razmjerno povećanje, dopunu ili izmjenu postojećih mjera zaštite radi povećanja sigurnosti u poslovanju gotovim novcem i vrijednostima.
VI. MJERE ZAŠTITE PRILIKOM DISTRIBUCIJE NOVCA I VRIJEDNOSTI
Prijevoz
Članak 29.
(1) Zaštitu gotovog novca i vrijednosti pri distribuciji prijevozom novčarske institucije provode putem trgovačkog društva s odobrenjem za djelatnost privatne zaštite ili vlastite unutarnje čuvarske službe, koji imaju posebno odobrenje za obavljanje poslova osiguranja i pratnje novca i vrijednosti sukladno posebnom propisu. Unošenje i iznošenje pošiljaka u/iz vozila su faze u procesu distribucije prijevozom i ne smatraju se prijenosom novca i vrijednosti.
(2) Zaštita gotovog novca – novčanica pri prijevozu provodi se na način da se novčanice smještaju u specijalne sigurnosne spremnike s elektrokemijskom zaštitom čijom aktivacijom se trajno označavaju i uništavaju novčanice. Sigurnosni spremnici prevoze se u teretnom odjeljku specijalnog vozila (u daljnjem tekstu: vozilo), koje mora zadovoljavati sigurnosne uvjete:
1. vozilo mora imati oklopljenu kabinu u kojoj je smještena posada, minimalne razine protubalističke zaštite FB3/BR3 »NS« ili može biti cjelovito oklopljeno pri čemu kabina mora imati minimalnu razinu protubalističke zaštite FB3/BR3 »NS«, a ostali dijelovi vozila mogu biti manje razine protubalističke zaštite
2. razina protubalističke zaštite stakla i drugih materijala u vozilu dokazuje se na način propisan člancima 14. do 16. ovoga Zakona za protubalističke elemente ugrađene u objekte novčarskih institucija
3. vozilo mora imati minimalno dva prostorno odvojena odjeljka – kabinu, odnosno prostor za posadu, i teretni prostor
4.