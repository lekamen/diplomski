 pojedinog predmeta, uz istodobno uvažavanje ukupnih gospodarskih i socijalnih prilika u Republici Hrvatskoj kao i primjerenu naknadu u iznosu od 21.000,00 kuna koja je rješenjem Županijskog suda u Slavonskom Brodu broj: Gzp-69/10 od 22. prosinca 2011. isplaćena podnositelju radi povrede prava na suđenje u razumnom roku.
24. Odluka o objavi temelji se na članku 29. Ustavnog zakona (točka V. izreke).
Obrazloženje rješenja
25. Podnositelj je 11. prosinca 2014. podnio ustavnu tužbu na temelju članka 63. Ustavnog zakona zbog povrede prava na suđenje u razumnom roku zajamčenog člankom 29. stavkom 1. Ustava u predmetu koji se vodi pred Općinskim sudom u Slavonskom Brodu povodom njegovog zahtjeva za suđenje u razumnom roku od 27. siječnja 2014. i pred Županijskim sudom u Slavonskom Brodu povodom njegovog zahtjeva za isplatom primjerene naknade zbog povrede prava na suđenje u razumnom roku od 29. svibnja 2014.
Ustavni sud nije nadležan za odlučivanje.
26. Članak 63. stavak 1. Ustavnog zakona glasi:
»Članak 63.
(1) Ustavni sud će pokrenuti postupak po ustavnoj tužbi i prije no što je iscrpljen pravni put, u slučaju kad o pravima i obvezama stranke ili o sumnji ili optužbi zbog kažnjivog djela nije u razumnom roku odlučio sud ...
(...)«
26.1. Sukladno citiranom članku Ustavnog zakona, Ustavni sud nadležan je pružati ustavnosudsku zaštitu u slučaju nedonošenja akta u postupku u kojemu se odlučuje o pravima i obvezama stranaka, ali ne i u slučaju nedonošenja akta u postupku u kojemu se odlučuje o zahtjevu za zaštitu prava na suđenje u razumnom roku.
Provjerom u pisarnici Županijskog suda u Slavonskom Brodu, Ustavni sud je utvrdio da u trenutku odlučivanja o ustavnoj tužbi, o zahtjevu podnositelja za zaštitu prava na suđenje u razumnom roku koji se vodi pod brojem: Gzp II-2/14 još nije donesena odluka.
27. Članak 72. Ustavnog zakona glasi:
»Članak 72.
Ustavni sud će rješenjem odbaciti ustavnu tužbu: ako nije nadležan; (...)«
28. S obzirom da podnositelj od Ustavnog suda traži da odluči o dugotrajnosti postupka, koji se pred Županijskim sudom u Slavonskom Brodu vodi u povodu zahtjeva podnositelja radi zaštite prava na suđenje u razumnom roku, za što Ustavni sud nije nadležan na temelju članka 63. stavka 1. Ustavnog zakona, Ustavni sud je na temelju članka 72., u vezi s člankom 63. Ustavnog zakona, riješio kao u izreci.
Broj: U-IIIA-7830/2014 Zagreb, 13. srpnja 2016.
USTAVNI SUD REPUBLIKE HRVATSKE
Predsjednik Vijeća Antun Palarić, v. r.
