 nasljednike koji su imenovani pravomoćnim rješenjem o nasljeđivanju, isplatna kreditna institucija treba uputiti na podnošenje zahtjeva za isplatu obeštećenja, na obrascu Zahtjev za isplatu obeštećenja sukladno Prilogu 5. koji je sastavni dio ovoga Pravilnika, koji mogu preuzeti u isplatnoj kreditnoj instituciji, s mrežne stranice Agencije ili u prostorijama Agencije.
Članak 26.
(1) U slučaju povjereničkih računa obeštećenje se isplaćuje povjereniku, koji može biti fizička ili pravna osoba te identifikaciju treba provesti sukladno ovom Pravilniku i Zakonu.
(2) Obeštećenje za povjereničke depozite isplaćuje se samo bezgotovinski, na račun povjerenika.
Članak 27.
(1) Fizičke osobe koje su suvlasnici odnosno zajednički obavljaju samostalnu djelatnost isplatna kreditna institucija upućuje da popune obrazac Zahtjeva za isplatu obeštećenja iz članka 25. ovoga Pravilnika, koji mogu preuzeti u isplatnoj kreditnoj instituciji, s mrežne stranice Agencije ili u prostorijama Agencije.
(2) Popunjeni obrazac iz stavka 1. ovoga članka i dokumentacija iz članka 19. stavka 3. ovoga Pravilnika dostavlja se Agenciji osobno ili preporučenom pošiljkom.
VIII. PRIJELAZNE I ZAVRŠNE ODREDBE
Članak 28.
(1) Agencija će uputu iz članka 10. stavka 4. ovoga Pravilnika objaviti na svojoj mrežnoj stranici u roku od 30 dana od dana stupanja na snagu ovoga Pravilnika.
(2) Kreditna institucija dostavlja Agenciji Izvješće o stanju ukupnih i osiguranih depozita za obračun premije sukladno člancima od 10. do 14. ovoga Pravilnika počevši od Izvješća o stanju ukupnih i osiguranih depozita za obračun premije za mjesec travanj 2016. godine.
(3) Za mjesec ožujak 2016. godine kreditna institucija dužna je dostaviti Izvješće o stanju ukupnih i osiguranih depozita za obračun premije sukladno roku i u obliku propisanim Uputom za sastavljanje izvješća o stanju ukupnih i osiguranih depozita izdanom od strane Agencije od 26. siječnja 2010. godine i Izmjenama i dopunama Upute za sastavljanje izvješća o stanju ukupnih i osiguranih depozita od 23. veljače 2010. godine.
Članak 29.
Ovaj Pravilnik stupa na snagu osmog dana od dana objave u »Narodnim novinama«, osim članaka od 10. do 14. ovoga Pravilnika koji stupaju na snagu 1. travnja 2016. godine.
Klasa: 011-01/15-01/472
Urbroj: 513-06-03-16-7
Zagreb, 14. ožujka 2016.
Ministar financija dr. sc. Zdravko Marić, v. r.
PRILOZI 1. – 5.
