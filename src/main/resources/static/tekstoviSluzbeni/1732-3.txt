 fizička osoba odustane od svojeg zahtjeva, Agencija će donijeti rješenje kojim se postupak obustavlja.
(3) Pravna ili fizička osoba odustaje od svojeg zahtjeva izjavom koju daje Agenciji.
(4) Pravna ili fizička osoba koja je odustala od zahtjeva ima pravo na povrat uplaćenog iznosa naknade za izdavanje dozvole.
Članak 15.
(1) Energetski subjekt kojem je izdana dozvola za obavljanje energetske djelatnosti dužan je kontinuirano održavati potreban stupanj tehničke kvalificiranosti, stručne osposobljenosti i financijske kvalificiranosti te druge uvjete na temelju kojih je izdana dozvola za obavljanje energetske djelatnosti, obavljati energetsku djelatnosti za koju je ishodio dozvolu na način propisan zakonom i podzakonskim propisima te pravodobno ispunjavati svoje obveze prema drugim energetskim subjektima, koji obavljaju svoju djelatnost kao javnu uslugu.
(2) Agencija je ovlaštena obavljati nadzor i provjeru uvjeta iz stavka 1. ovoga članka kroz razdoblje važenja dozvole za obavljanje energetske djelatnosti.
Izdavanje dozvole trgovcu električnom energijom, trgovcu plinom, trgovcu na veliko biogorivom, trgovcu na veliko naftnim derivatima i trgovcu na veliko ukapljenim naftnim plinom iz države članice Europske unije ili ugovorne strane Energetske zajednice
Članak 16.
(1) Iznimno od odredbi ovoga Pravilnika, Agencija može po pojednostavnjenim uvjetima izdati dozvolu za obavljanje energetske djelatnosti trgovine i opskrbe električnom energijom, trgovine plinom, trgovine na veliko biogorivom, trgovine na veliko naftnim derivatima odnosno trgovine na veliko ukapljenim naftnim plinom aktivnom trgovcu električnom energijom, opskrbljivaču električnom energijom, trgovcu plinom, trgovcu na veliko biogorivom, trgovcu na veliko naftnim derivatima odnosno ‘trgovcu na veliko ukapljenim naftnim plinom iz države članice Europske unije ili ugovorne strane Energetske zajednice.
(2) Agencija može izdati dozvolu podnositelju zahtjeva iz stavka 1. ovoga članka koji uz ispunjen i potpisan Obrazac ZDOED priloži:
– izvadak iz odgovarajućeg registra kojim dokazuje da je pravna ili fizička osoba registrirana za obavljanje energetske djelatnosti u odgovarajućem javnom registru države njezinog sjedišta,
– ovjereni prijevod dokaza da je u državi članici Europske unije ili ugovornoj strani Energetske zajednice u kojoj je sjedište podnositelja zahtjeva registriran za obavljanje energetske djelatnosti,
– izjavu odgovorne osobe o prihvaćanju obveza propisanih zakonom kojim se uređuje energetski sektor, zakonima kojima se uređuju pojedina tržišta energije i zakonom kojim se uređuje obavljanje energetskih djelatnosti u Republici Hrvatskoj i podzakonskim propisima donesenim na temelju tih zakona,
– dokaz o uplati naknade za izdavanje dozvole propisane Odlukom o visini naknada za obavljanje poslova regulacije energetskih djelatnosti.
(3) Agencija će od regulatornog tijela države članice Europske unije odnosno ugovorne strane Energetske zajednice u kojoj je njegovo sjedište, za podnositelja zahtjeva iz države članice Europske unije i ugovornih strana Energetske zajednice kao dokaz kvalificiranosti zatražiti podatak o ispunjavanju uvjeta za obavljanje energetske djelatnosti.
Produženje dozvole za obavljanje energetske djelatnosti
Članak 17.
(1) Energetski subjekt kojem prestaje važiti dozvola za obavljanje energetske djelatnosti radi isteka roka na koji je izdana, dužan je tri mjeseca prije isteka roka važenja dozvole podnijeti Agenciji zahtjev za produženje dozvole za obavljanje energetske djelatnosti.
(2) Agencija neće produžiti dozvolu za obavljanje energetske djelatnosti energetskom subjektu ako je zahtjev za produženje dozvole podnijet nakon isteka roka važenja dozvole.
(3) Zahtjev za produženje dozvole iz stavka 1. ovoga članka podnosi se Agenciji na obrascu ZPDOED – PRODUŽENJE koji se nalazi u Prilogu VI. ovoga Pravilnika i njegov je sastavni dio.
(4) Energetski subjekt dužan je uz zahtjev za produženje dozvole iz stavka 1. ovoga članka dostaviti Agenciji