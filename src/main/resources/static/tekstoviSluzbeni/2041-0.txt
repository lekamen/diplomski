105 02.10.2015 Odluka o sudjelovanju pripadnika Oružanih snaga Republike Hrvatske u operacijama potpore miru Ujedinjenih naroda
HRVATSKI SABOR
2042
Na temelju članka 54. stavka 2. Zakona o obrani (»Narodne novine«, br. 73/13. i 75/15.), na prijedlog Vlade Republike Hrvatske i uz prethodnu suglasnost Predsjednice Republike Hrvatske, Hrvatski sabor na sjednici 25. rujna 2015. donio je
ODLUKU
O SUDJELOVANJU PRIPADNIKA ORUŽANIH SNAGA REPUBLIKE HRVATSKE U OPERACIJAMA POTPORE MIRU UJEDINJENIH NARODA
I.
Pripadnici Oružanih snaga Republike Hrvatske u 2016. godini upućuju se, uz mogućnost rotacije, u sljedeće operacije potpore miru Ujedinjenih naroda:
– Libanon (UNIFIL) – do pet pripadnika
– u Zapadnu Saharu (MINURSO) – do osam pripadnika
– u Indiju i Pakistan (UNMOGIP) – do deset pripadnika.
II.
Obvezuje se Vlada Republike Hrvatske da do 31. ožujka 2017. izvijesti Hrvatski sabor o sudjelovanju pripadnika Oružanih snaga Republike Hrvatske u operacijama potpore miru iz točke I. ove Odluke.
III.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-01/146
Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
