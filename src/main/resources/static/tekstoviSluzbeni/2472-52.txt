 vrijednosti robe i svih javnih davanja.
(8) U postupanju s oduzetom robom provodi se žurni postupak.
Članak 144.
(1) Mjere radi osiguranja naplate trošarine iz članka 91. Zakona se ne primjenjuju na motorna vozila, plovne objekte, plovila, druge motore ili strojeve koji istovremeno podliježu primjeni carinskih propisa i koja se stavljaju pod carinski nadzor.
(2) Mjere radi osiguranja naplate trošarine iz članka 91. Zakona se primjenjuju ako motorna vozila, plovne objekte, plovila, druge motore ili strojeve primjenom carinskih propisa treba vratiti u posjed osobi koja ga je nezakonito postupala, a trošarinska obveza nije podmirena.
(3) Prodajom oduzete robe iz stavka 1. ovoga članka, primjenom carinskih propisa uz naplatu carinskog duga i drugih uvoznih javnih davanja naplatit će se i trošarina i pripadajuće kamate.
Članak 145.
(1) U postupku prodaje oduzete robe iz člana 143. ovoga Pravilnika kao ponuditelji mogu sudjelovati pravne osobe i fizičke osobe koje obavljaju registriranu djelatnost, a fizičke osobe koje ne obavljaju registriranu djelatnost samo ako je predmet prodaje nekomercijalne naravi, koji je po svojoj vrsti i količini pogodan za pojedinačnu osobnu upotrebu ili upotrebu u kućanstvu.
(2) Fizička osoba koja sudjeluje u postupku prodaje kao zastupnik ili punomoćnik osobe iz stavka 1. ovoga članka, mora uz identifikacijsku ispravu priložiti ovlaštenje za zastupanje.
Javna prodaja
Članak 146.
Javna prodaja se provodi kao:
1. usmena javna dražba ili
2. javni poziv za prikupljanje pisanih ponuda.
Članak 147.
(1) Javnu prodaju oduzete robe provodi povjerenstvo za provedbu javne prodaje kojeg imenuje pročelnik područnog carinskog ureda. Povjerenstvo se sastoji od predsjednika i dva člana te zamjenika predsjednika i zamjenika članova.
(2) Povjerenstvo za provedbu javne prodaje odluke donosi većinom glasova i o svom radu sastavlja zapisnik.
Članak 148.
(1) Povjerenstvo za provedbu javne prodaje utvrđuje vrijednost oduzete robe za svrhu javne prodaje, odnosno početnu otkupnu cijenu.
(2) Povjerenstvo utvrđuje vrijednost oduzete robe za svrhu javne prodaje prema tržišnoj vrijednosti oduzete robe na tržištu Republike Hrvatske obvezno i osobito uzimajući u obzir svrhu provedbe javne prodaje, pri čemu se uzima u obzir i:
1. stvarno stanje predmeta
2. usporedba s istim ili sličnim predmetima na domaćem tržištu
3. moguća tehnološka, modna ili druga zastarjelost
4. okolnost da se predmet prodaje bez garancije proizvođača ili mogućnosti njene upotrebe i
5. ostale okolnosti koje su od utjecaja na procjenu vrijednosti i utvrđenje cijene oduzetih predmeta.
(3) O procjeni vrijednosti oduzetih predmeta povjerenstvo sastavlja zapisnik.
Usmena javna dražba
Članak 149.
(1) Javna prodaja usmenom javnom dražbom se objavljuje najkasnije osam dana prije dana određenog za javnu prodaju na internetskim stranicama Carinske uprave te po procjeni i u dnevnom tisku.
(2) Oglas o javnoj prodaji usmenom javnom dražbom obvezno sadrži podatke o mjestu i vremenu javne prodaje, vrsti i stanju oduzete robe, početnoj otkupnoj cijeni, visini jamčevine za sudjelovanje u javnoj prodaji, mjestu i vremenu predviđenom za razgledavanje oduzete robe, uputu o tome gdje se mogu dobiti svi ostali potrebni podaci o predmetnoj javnoj prodaji te drugim podacima bitnim za uspješnu provedbu javne prodaje.
(3) Razgledavanje oduzete robe namijenjene javnoj prodaji usmenom javnom dražbom vrši se unutar razdoblja od pet dana prije javne prodaje ili istog dana kada se održava javna prodaja. Vrijeme razgledavanja je ograničeno ovisno o broju ponuđene oduzete robe za javnu prodaju i može iznositi od minimalno jednog do maksimalno tri sata.
(4) Na javnoj prodaji usmenom javnom dražbom mogu sudjelovati sve pravne i fizičke osobe pod uvjetom da uplate oglasom određenu visinu jamčevine koja iznosi 10% početne otkupne cijene oduzete robe. Uplata jamčevine vrši se isključivo uplatom gotovine o čemu područni carinski ured izdaje potvrdu o uplaćenoj jamčevini u tri primjerka, od kojih dva