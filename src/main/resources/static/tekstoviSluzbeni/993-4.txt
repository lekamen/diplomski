 posjeda i slično), odlučuju komasacijska tijela, ako im stranke povjere rješavanje tih sporova.
Članak 27.
Komasacijska tijela dužna su brinuti se o izvođenju stručnih geodetskih poslova, radova na izgradnji vodnih građevina za melioracije i drugih radova u skladu sa sklopljenim ugovorima i o dovršenju radova u određenim rokovima.
III. POSTUPAK ZA PROVOĐENJE KOMASACIJE
Pokretanje postupka komasacije
Članak 28.
(1) U skladu s programima iz članka 4. ovoga Zakona Agencija izrađuje idejne projekte komasacije za pojedinu katastarsku općinu (u daljnjem tekstu: idejni projekt).
(2) Ministar nadležan za poljoprivredu ovlašćuje se za donošenje naputka za primjenu odredbi ovoga Zakona o pokretanju postupka komasacije.
Članak 29.
(1) Idejni projekt sadržava:
− obrazloženje gospodarske opravdanosti komasacije
− podatke za komasacijsko područje: ime i matični broj katastarske općine, površinu, ukupan broj katastarskih čestica i njihovu prosječnu veličinu – posebno za zemljište u vlasništvu Republike Hrvatske, a posebno za ostalo zemljište, broj kućanstava grupiranih po veličini posjeda i prosječan broj čestica po tako grupiranim kućanstvima
− prijedlog predviđenih radova koji će se provesti usporedno s komasacijom
− tehnički opis predviđenih radova na vodnim građevinama za melioracije
− rezultate postupka procjene utjecaja na okoliš ili ocjene o potrebi procjene utjecaja na okoliš dobivene u postupku koji je provelo nadležno tijelo sukladno posebnim propisima kojima se uređuje zaštita okoliša, odnosno rezultate postupka ocjene prihvatljivosti komasacije za ekološku mrežu koji je provelo nadležno tijelo sukladno posebnim propisima kojima se uređuje zaštita prirode
− podatke o procijenjenim troškovima komasacije i troškovima za radove na vodnim građevinama za melioracije, druge građevine i uređaje te dokaz da su osigurana sredstva za podmirenje navedenih troškova u skladu s dinamikom izvođenja radova
− preglednu kartu s granicom komasacijskoga područja na kojoj je prikazano postojeće stanje putne i kanalske mreže, položaj zemljišta u vlasništvu Republike Hrvatske te položaj ostaloga zemljišta.
(2) Ako se komasacija provodi za dio katastarske općine ili više katastarskih općina, odnosno njihovih dijelova, taj dio mora biti točno prostorno opisan i podržan odgovarajućim grafičkim prikazom u preglednoj karti iz stavka 1. podstavka 7. ovoga članka.
Članak 30.
(1) Prije pokretanja postupka komasacije Agencija saziva skup vlasnika i posjednika zemljišta (u daljnjem tekstu: Skup) na koji, osim vlasnika i posjednika zemljišta, poziva predstavnike jedinice lokalne i područne (regionalne) samouprave i druge zainteresirane osobe.
(2) Sudionike Skupa upoznat će se sa svrhom i uvjetima pod kojima se namjerava provesti komasacija, radi davanja njihovih primjedaba i prijedloga te radi osiguranja njihove suradnje i koordinacije radova u provođenju komasacije.
Članak 31.
(1) Za donošenje rješenja o pokretanju postupka komasacije potrebna je prethodna suglasnost središnjega tijela državne uprave nadležnog za poljoprivredu.
(2) Agencija dostavlja središnjem tijelu državne uprave nadležnom za poljoprivredu prijedlog za provođenje postupka komasacije zajedno s idejnim projektom te mišljenjima središnjih tijela državne uprave nadležnih za geodetske poslove, vodno gospodarstvo, prostorno uređenje, zaštitu kulturne baštine i imovinskopravne poslove na idejni projekt.
(3) Središnje tijelo državne uprave nadležno za poljoprivredu dužno je izdati prethodnu suglasnost ili odbiti izdavanje u roku od 30 dana od dana dostave prijedloga za provođenje postupka komasacije s potpunom dokumentacijom.
Članak 32.
(1) Rješenje o pokretanju postupka komasacije donosi Agencija.
(2) Protiv rješenja o pokretanju postupka komasacije žalba nije dopuštena, ali se može pokrenuti upravni spor.
(3) Rješenjem o pokretanju postupka komasacije mogu se pojedina zemljišta isključiti iz komasacijske gromade.
(4) Rješenje o pokretanju postupka komasacije Agencija objavljuje na javni uvid, u