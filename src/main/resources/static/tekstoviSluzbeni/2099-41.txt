 dom«. Izgradnja novog planinarskog doma moguća je prema uvjetima iz stavka (4) ovoga članka.
(6) Unutar ove zone planira se izgradnja »makadam-bijele ceste« od završetka odvojka Biokovske ceste – pristupne ceste za Vošac do zadnje postaje žičare, koja osigurava pristup vozila tehničko-sigurnosne i protupožarne namjene s ograničenim pristupom i posebnim režimom korištenja za potrebe servisa, hitne službe i HGSS-a te Javne ustanove Parka, prema sljedećim uvjetima:
– širina ceste je 3 m s jednim do dva proširenja za mimoilaženje, cesta se polaže što je moguće prirodnije uz teren da što manje narušava prirodne i krajobrazne vrijednosti
– minimalne korekcije trase su moguće u skladu s tehničkim uvjetima
– na završetku odvojka Biokovske ceste prema ovoj zoni posjetiteljske infrastrukture, kod planinarskog doma Vošac, planira se izgradnja okretišta te parkirališta s 30 PM.
(7) Unutar ove zone planira se izgradnja zvjezdarnice s planetarijem kao samostalne građevine u neposrednoj blizini postojećeg planinarskog doma »Pod Vošcem« prema sljedećim uvjetima:
– za planetarij i zvjezdarnicu potrebno je osigurati površinu zemljišta za redovnu upotrebu (parcela) od 300 m2
– površina građevine je maks. 150 m2
– građevina može imati dvije etaže Pr+1, maksimalne visine 7 m, s tim da visina može biti i viša ako to zahtijevaju tehnički uvjeti
– u prizemlju je planiran planetarij, a na katu zvjezdarnica s kupolom
– od završetka odvojka Biokovske ceste za Vošac, do zvjezdarnice planirana je »makadam-bijela cesta« u dužini oko 60 m, širine 3 m koja osigurava pristup vozila tehničko-sigurnosne i protupožarne namjene s ograničenim pristupom i posebnim režimom korištenja.
(8) Postojeći mali sklopovi planinskih stočarskih stanova unutar zone Vošac mogu se rekonstruirati prema posebnim uvjetima tijela nadležnog za zaštitu prirode i kulture, te prenamijeniti u građevine za pružanje ugostiteljskih usluga agroturizma. Dozvoljeno je uređenje pristupnih pješačkih staza do planinskih stočarskih stanova maksimalne širine 1,6 m.
(9) Unutar ove zone (u neposrednoj blizini završetka odvojka biokovske-pristupne ceste za Vošac) planira se građevina za potrebe službe čuvara prirode i infotočka. Planira se kao jedna građevina čija građevinska (bruto) površina ne može biti veća od 60 m2, maksimalne visine 3,5 metra do vijenca, kosine krova 27° – 35°. Dozvoljen je samo tradicionalni način građenja, s uklapanjem u prirodnu cjelinu. Dozvoljeni vanjski materijali izrade su kamen i drvo, dok se beton koristi isključivo kao vezivno sredstvo. Pokrivanje krovišta dozvoljeno je isključivo tradicionalnom kamenom pločom. Dozvoljeno je okolno, tradicionalno uređenje, popločavanje kamenom, izgradnja nužne uslužno-posjetiteljske infrastrukture – klupa, sjedala od kamena ili drva te postavljanje informacijskih oglasnih ploča.
(10) U neposrednoj blizini ili u sklopu građevine iz stavka (9) planira se izgradnja WC-a prilagođenog upotrebi i za osobe s posebnim potrebama, s nepropusnom sabirnom jamom i mogućnošću priključka vode na postojeću čatrnju izgrađenu u sklopu planinarskog doma Pod Vošcem.
(11) Planira se uređenje prostora za slobodno vrijeme i prostora za zabavu i rekreaciju te škole u prirodi s mogućnošću postavljanja urbane opreme (npr. dječjeg igrališta i dječjeg adrenalin parka, sjenica, interpretacijskih ploča).
(12) Postojeća planinarska kuća (»planinarski dom«) »Toni Roso« – Vošac, sagrađena na vrhu Vošac na 1442 m nm zadržava se u prostoru, u svojoj osnovnoj namjeni. Potrebno je redovito održavanje, a rekonstrukcija je moguća samo u postojećim gabaritima.
(13) Ovim Planom dozvoljena je rekonstrukcija postojećeg i izgradnja visokonaponskog 10 kV dalekovoda (od postojećeg do gornje postaje žičare) izgradnja niskonaponske trafostanice snage do 3 MW te niskonaponskog razvoda za napajanje planiranih i postojećih građevina unutar zone. Rekonstrukcija dalekovoda i izgradnja nove trafostanice i niskonaponske mreže dozvoljena je isključivo ukapanjem i podziđivanjem na teren, te