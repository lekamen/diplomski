 navedenog u stavku 1. ovoga članka, u obvezi su primjenjivati metodologiju rada koju utvrđuje ministar financija.
Članak 32.
Načela i pravila kojih su se unutarnji revizori dužni pridržavati u obavljanju poslova unutarnje revizije uređuju se Kodeksom strukovne etike unutarnjih revizora u javnom sektoru koji donosi ministar financija.
Planiranje i obavljanje poslova unutarnje revizije
Članak 33.
(1) Poslovi unutarnje revizije planiraju se i obavljaju prema:
a) strateškom planu unutarnje revizije za trogodišnje razdoblje
b) godišnjem planu unutarnje revizije
c) planu pojedinačne revizije.
(2) Strateški i godišnji plan unutarnje revizije, kao i njihove izmjene i dopune, na temelju procjene rizika, predlaže rukovoditelj unutarnje revizije, a donosi odgovorna osoba institucije, uz suglasnost odbora, gdje je primjenjivo.
(3) Strateški plan unutarnje revizije donosi se do konca tekuće godine za sljedeće trogodišnje razdoblje, a godišnji plan unutarnje revizije donosi se do konca tekuće godine za sljedeću godinu.
(4) Rukovoditelji koji su odgovorni za sustav unutarnjih kontrola trebaju dati podatke za procjenu rizika koji utječu na poslovanje kako bi se planovima unutarnje revizije iz stavka 2. ovoga članka obuhvatila područja s potencijalno značajnim rizikom.
(5) Za svaku pojedinačnu reviziju izrađuje se plan koji odobrava rukovoditelj unutarnje revizije.
Odgovornost za provedbu i praćenje provedbe preporuka unutarnje revizije
Članak 34.
(1) Odgovorna osoba revidirane jedinice odgovorna je za provedbu preporuka iz plana djelovanja.
(2) O statusu provedbe preporuka odgovorna osoba revidirane jedinice obvezna je izvijestiti rukovoditelja unutarnje revizije koji prati njihovu provedbu i izvještava o provedbi preporuka odgovornu osobu institucije, odnosno odbor, gdje je primjenjivo.
Mjere u slučaju neprovođenja preporuka unutarnje revizije korisnika proračuna
Članak 35.
(1) Ako preporuke nisu provedene prema planu djelovanja, odgovorna osoba revidirane jedinice obvezna je u izvješću iz članka 34. stavka 2. ovoga Zakona obrazložiti zašto preporuke nisu provedene te uz suglasnost odgovorne osobe institucije utvrditi novi rok provedbe i aktivnosti.
(2) Rok provedbe preporuka iz stavka 1. ovoga članka može se produžiti samo jednom, za najviše šest mjeseci.
(3) Ako odgovorna osoba revidirane jedinice utvrdi da određene preporuke nisu provedive, obvezna je u izvješću iz članka 34. stavka 2. ovoga Zakona to izričito navesti te detaljno obrazložiti zašto preporuke nisu provedive.
(4) Rukovoditelj unutarnje revizije na temelju izvješća iz članka 34. stavka 2. ovoga Zakona obavještava odgovornu osobu institucije o provedbi preporuka.
(5) Odgovorna osoba institucije u vezi s preporukama iz stavka 3. ovoga članka, a na prijedlog rukovoditelja unutarnje revizije, donosi odluku o:
a) neprovedivosti preporuke ili
b) ponovnom obavljanju revizije u roku ne dužem od godine dana od podnošenja izvješća iz stavka 4. ovoga članka.
ODGOVORNOST I OBVEZE RUKOVODITELJA UNUTARNJE REVIZIJE
Članak 36.
(1) Rukovoditelj unutarnje revizije ima odgovornost i obvezu:
a) izrade strateškog i godišnjeg plana unutarnje revizije na temelju procjene rizika, a u suradnji s rukovoditeljima
b) osiguranja obavljanja poslova unutarnje revizije u skladu s Međunarodnim okvirom profesionalnog djelovanja te propisima kojima se uređuje unutarnja revizija u javnom sektoru Republike Hrvatske, uključujući sudjelovanje u njihovu obavljanju
c) osiguranja praćenja provedbe preporuka, odnosno provode li se preporuke sukladno planu djelovanja
d) izrade pojedinačnih, periodičnih ili godišnjih izvješća o radu unutarnje revizije
e) ispunjenja drugih obveza koje proizlaze iz Međunarodnog okvira profesionalnog djelovanja te propisa kojima se uređuje unutarnja revizija u javnom sektoru Republike Hrvatske.
(2) Za obavljanje revizije posebnih područja odgovorna osoba institucije može na prijedlog rukovoditelja unutarnje revizije angažirati stručnjake sa specijalističkim znanjima radi pružanja stručne 