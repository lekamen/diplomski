 se zahtijevati podnošenje instrumenta osiguranja plaćanja trošarine u dvostrukoj visini one jamstvene svote koja je u svakom trenutku dostatna za namirenje dospjelog i mogućeg trošarinskog duga
2. u slučaju da je izdano zahtijevano odobrenje (ovlaštenje) za rad u odgovarajućem trošarinskom statusu, obvezno se provode kontinuirane pojačane mjere nadzora.«.
Članak 18.
Članak 48. mijenja se i glasi:
»(1) Trošarinskim obveznicima i svim drugim pravnim i fizičkim osobama dozvoljena je prodaja trošarinskih proizvoda na mjestima koja su određena kao tržnice i mjesta gdje se može prigodno trgovati (sajmovi, izložbe, priredbe, manifestacije i slično) te na drugim mjestima, samo ako su ispunjeni uvjeti propisani posebnim propisima u odnosu na obavljanje djelatnosti trgovine, izdavanje računa, kao i uvjeti propisani posebnim propisima koji se na bilo koji način odnose na trošarinske proizvode.
(2) Fizičke i pravne osobe koje upravljaju poslovanjem tržnica, trgovačkih centara te koje organiziraju prigodno trgovanje, kao i nadležna tijela jedinica lokalne samouprave obvezni su osigurati da se na tržnicama, prostoru trgovačkih centara i mjestima prigodne prodaje u svemu poštuju odredbe ovoga Zakona te su obvezni onemogućiti njegovo kršenje.
(3) Ministar financija pravilnikom propisuje posebnosti provedbe ovoga članka.«.
Članak 19.
Članak 49. mijenja se i glasi:
»(1) Nadzor nad provedbom odredaba ovoga Zakona i propisa donesenih na temelju njega obavlja Carinska uprava te druga tijela ovlaštena za obavljanje nadzora sukladno posebnim propisima. Nadzor se osobito provodi nad proizvodnjom trošarinskih proizvoda, obračunavanjem i plaćanjem trošarine, popisom zaliha, namjenskim korištenjem, otpremama, primitcima, raspolaganjem i kretanjem trošarinskih proizvoda te vođenjem evidencija. Carinska uprava može provjeravati trgovačke, knjigovodstvene, tehnološke i druge evidencije, isprave i podatke koji se odnose na poslovanje trošarinskih obveznika, osoba koje posjeduju ili obavljaju promet s trošarinskim proizvodima i svake druge osobe koja je izravno ili neizravno poslovno ili na drugi način uključena u radnje s trošarinskim proizvodima.
(2) Carinska uprava nadzor iz stavka 1. ovoga članka provodi primjenom odredbi ovoga Zakona, Općeg poreznog zakona te primjenom odredbi o nadzoru sukladno propisima kojima se uređuju poslovi i ovlasti carinske službe.
(3) Ako se u tijeku nadzora utvrdi da trošarinski obveznik ne vodi evidencije propisane ovim Zakonom ili ih neuredno vodi i da zbog toga nije moguće utvrditi trošarinsku obvezu, Carinska uprava će naložiti trošarinskom obvezniku popis svih zatečenih trošarinskih proizvoda.
(4) Carinska uprava može rješenjem trošarinskom obvezniku privremeno zabraniti daljnje obavljanje djelatnosti ako:
1. ne obračunava, netočno obračunava ili ne uplaćuje trošarinu
2. ne posjeduje dokumentaciju o proizvedenim, primljenim, otpremljenim, isporučenim i prodanim trošarinskim proizvodima
3. ne vodi propisane evidencije ili evidencije vodi nepotpuno ili ne dostavlja propisana izvješća
4. ne posjeduje ili ne da na uvid dokumentaciju o trošarinskoj obvezi za uplatu te o uplaćenoj trošarini, kao i drugu porezno-pravno relevantnu poslovnu i financijsku dokumentaciju.
(5) Žalba izjavljena protiv rješenja iz stavka 4. ovoga članka ne odgađa izvršenje rješenja.
(6) Rješenje iz stavka 4. ovoga članka izvršava se pečaćenjem poslovnih prostorija, skladišta, pogona, dijela pogona, postrojenja, opreme ili drugih prostorija trošarinskog obveznika te onemogućavanjem korištenja postrojenja, uređaja i druge opreme za rad, odnosno na drugi pogodan način.
(7) Zabrana iz stavka 4. ovoga članka traje do uklanjanja razloga zbog kojih je zabrana izrečena.
(8) Ako i nakon šest mjeseci od dana izvršnosti rješenja iz stavka 4. ovoga članka trošarinski obveznik ne ukloni razloge zbog kojih mu je izrečena privremena zabrana daljnjeg obavljanja djelatnosti, Carinska uprava može poduzeti sve mjere, uključujući oduzimanje i prodaju trošarinskih