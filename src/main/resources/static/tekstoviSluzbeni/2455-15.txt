 Sudište objavljuje na svojoj WEB stranici elektroničku adresu na koju prima podneske iz stavka 1. ovog članka te ostala pismena u ovom postupku.
Odgovor na tužbu
Članak 65.
(1) Tuženik može na tužbu odgovoriti u roku od petnaest dana. Nepravovremeno podneseni odgovor neće se uzeti u obzir pri donošenju konačne odluke.
(2) Ako tuženik ne podnese odgovor na tužbu u roku iz stavka 1. ovog članka, arbitar pojedinac ovlašten je donijeti pravorijek na temelju navoda u tužbi i dokaza priloženih uz tužbu.
(3) Ako iz navoda u tužbi i dokaza priloženih tužbi ne proizlazi da je tužbeni zahtjev osnovan, arbitar pojedinac donijet će pravorijek kojim se taj zahtjev odbija kao neosnovan.
(4) Ako tuženik pravovremeno podnese odgovor na tužbu, odgovor s možebitnim prilozima dostavit će se tužitelju da se očituje u roku od petnaest dana. Tužitelj je dužan uz to očitovanje priložiti sve isprave za koje smatra da su važne za rješenje spora.
(5) Očitovanje tužitelja iz stavka 4. ovoga članka dostavit će se tuženiku, koji se o njemu može očitovati u roku od petnaest dana. Tuženik je dužan uz to očitovanje priložiti sve isprave za koje smatra da su važne za rješenje spora.
(6) Nakon isteka rokova iz stavaka 4. i 5. ovoga članka stranke mogu iznositi nove činjenice i predlagati nove dokaze samo ako se s time suglase protivna stranka i arbitar pojedinac.
(7) Arbitar pojedinac može iznimno, ako ocijeni da je to potrebno radi osiguranja poštenog suđenja, dopustiti iznošenje novih činjenica i predlaganje novih dokaza i ako se protivna stranka tome protivi.
Protutužba i prigovor radi prebijanja
Članak 66.
(1) Protutužbu i prigovor radi prebijanja tuženik može podnijeti samo u odgovoru na tužbu.
(2) Nakon podnošenja odgovora na tužbu tuženik može podnijeti protutužbu i prigovor radi prebijanja samo ako se s time suglase protivna stranka i arbitar pojedinac. Arbitar pojedinac može iznimno, ako ocijeni da je to potrebno radi osiguranja poštenog suđenja, dopustiti iznošenje novih činjenica i predlaganje novih dokaza i ako se protivna stranka tome protivi.
Pravorijek bez održavanja ročišta
Članak 67.
(1) Ako tužitelj drukčije ne predloži u tužbi odnosno tuženik u odgovoru na tužbu, arbitar pojedinac može donijeti pravorijek bez održavanja ročišta na temelju navoda stranaka iz tužbe i odgovora na tužbu odnosno podnesaka stranaka iz članka 65. stavaka 4. i 5. ovog Pravilnika, te dokaza priloženih uz tužbu i odgovoru na tužbu kao i drugih navedenih podnesaka.
(2) Ako ocijeni da su ispunjeni uvjeti za donošenje pravorijeka bez održavanja ročišta, arbitar pojedinac će u roku od osam dana o svojem stajalištu obavijestiti stranke, koje su ovlaštene u roku od osam dana zatražiti održavanje ročišta radi raspravljanja o stajalištu arbitra pojedinca da su ispunjeni uvjeti za donošenje pravorijeka bez održavanja ročišta i o osnovama za donošenje odluke o biti spora.
(3) Arbitar pojedinac može iznimno, na vlastiti poticaj, ako ocijeni da to zahtijevaju okolnosti slučaja i načelo poštenog suđenja, odlučiti da se slučaju iz stavka 1. ovoga članka održi ročište na kojem će strankama iznijeti svoje stavove o bitnim odrednicama spora u skladu s člankom 17. stavkom 3. Zakona o arbitraži (»Narodne novine« br. 88/01).
(4) Ročište iz stavaka 2. i 3. ovoga članka arbitar pojedinac dužan je održati u roku od 30 dana od dana podnošenja zahtjeva stranke iz stavka 2. ovog članka, odnosno od dana primitka podnesaka iz članka 65. stavaka 4. i 5. ovog Pravilnika koji je zadnji primio.
Pribavljanje iskaza svjedoka i stranaka
Članak 68.
(1) Ako je radi utvrđivanja bitnih činjenica potrebno provesti saslušanje svjedoka ili saslušanje stranaka, arbitar pojedinac će odlučiti hoće li radi izvođenja tih dokaza odrediti ročište ili će od navedenih osoba zatražiti da u pismenom obliku podnesu svoje iskaze.
(2) Ako odluči da od navedenih osoba zatraži da u pisanom obliku podnesu svoje iskaze, arbitar pojedinac pozvat će stranke da u roku od osam dana naznače listu pitanja na koja će svjedok odnosno