i 81/02. – ispravak; u daljnjem tekstu: ZID ZoNak/02), koji je stupio na snagu 5. srpnja 2002.
U članku 7. stavku 1. ZID-a ZoNak-a/02 bio je propisan novi rok za podnošenje zahtjeva za priznavanje prava na naknadu za oduzetu imovinu. Rok se računao od dana stupanja na snagu tog zakona, to jest od 5. srpnja 2002. Članak 7. stavak 1. ZID-a ZoNak-a/02 u mjerodavnom dijelu je glasio (za cjelovite odredbe v. točku 21. obrazloženja ove odluke):
»Članak 7.
Zahtjev za naknadu oduzete imovine mogu u roku od šest mjeseci od dana stupanja na snagu ovoga Zakona podnijeti ...«
2) Promjene u pogledu stranaka tijekom upravnog postupka
8. Tijekom upravnog postupka preminuli su (kronološkim redom):
– podnositelj prvog zahtjeva Žarko Turičanin 7. veljače 2008. (postupak je u tom dijelu preuzeo Nenad Turičanin, hrvatski državljanin, sin ostavitelja u svojstvu zakonskog nasljednika prvog nasljednog reda),
– podnositelj drugog zahtjeva Veljko Turičanin 27. studenoga 2003. (postupak je u tom dijelu preuzeo Grujica Turičanin, hrvatski državljanin, sin ostavitelja u svojstvu zakonskog nasljednika prvog nasljednog reda), i
– podnositelj drugog zahtjeva Ranko Turičanin 23. siječnja 2009. (postupak je u tom dijelu preuzela podnositeljica ustavne tužbe, izvanbračna supruga ostavitelja u svojstvu zakonske nasljednice prvog nasljednog reda – u dokumentaciji koja je dostavljena Ustavnom sudu nije priložena domovnica).
3) Osporena rješenja upravnih tijela
a) Osporeno prvostupanjsko rješenje
9. Prvostupanjskim rješenjem od 25. studenoga 2011.:
– pod točkom 1. izreke odbačen je kao nepravodoban dio zahtjeva koji su 7. siječnja 2003. podnijeli Branka Turičanin, Veljko Turičanin (sada Grujica Turičanin) i Ranko Turičanin (sada podnositeljica ustavne tužbe),
– pod točkom 2. izreke određeno je da će se postupak nastaviti u dijelu zahtjeva Žarka Turičanina (sada Nenada Turičanina) koji je podnesen 30. lipnja 1997.,
– pod točkom 3. izreke određeno je da svaka stranka snosi svoje troškove.
10. Odbacivanje zahtjeva zbog nepravodobnosti u osporenom prvostupanjskom rješenju obrazloženo je ovako:
»Žarko Turičanin iz Gaboša, B. Radičevića 15, podnio je dana 30. lipnja 1997. god., zahtjev za naknadu oduzete imovine pod klasa: UP/I-943-01/97-01/1325 sukladno Zakonu o naknadi za imovinu oduzetu za vrijeme jugoslavenske komunističke vladavine (NN br. 92/96), dok su Branka Turičanin iz Gaboša, B. Radičevića 22, Veljko Turičanin iz Gaboša, V. S. Karadžića 4 i Ranko Turičanin iz Gaboša, B. Radičevića 22, podnijeli zahtjev za naknadu oduzete imovine pod klasa: UP/I-943-01/03-01/53 dana 7. siječnja 2003. god.
(...)
Ministarstvo pravosuđa u svom rješenju KLASA: UP/II-942-01/08-01/1022 URBROJ: 514– 03-10-2 od 17. lipnja 2010. god., zauzima stav da je drugi rok za podnošenje zahtjeva za naknadu tekao od 05. srpnja 2002. god., do 05. siječnja 2003. god.
Iz spisa predmeta broj gornji utvrđeno je da su Branka Turičanin, Ranko Turičanin i Veljko Turičanin podnijeli zahtjev za naknadu oduzete imovine dana 07. siječnja 2011. god.,« (pravilno: 7. siječnja 2003. – op. Ustavnog suda) »dakle van drugog roka za podnošenje zahtjeva odnosno nepravovremeno.
Slijedom iznijetog, a sukladno stavu Ministarstva pravosuđa izraženom u prethodno navedenom rješenju Ministarstva pravosuđa od 17. lipnja 2010. god., odbacuje se dio zahtjeva koji je podnijet dana 07. siječnja 2003. god., od strane dijela podnositelja zahtjeva dok će ovo tijelo u dijelu zahtjeva koji je pravodobno podnesen nastaviti sa postupkom.«
b) Žalba stranaka i osporeno drugostupanjsko rješenje
11. Protiv prvostupanjskog rješenja žalbu su izjavile sve tri stranke povezane sa zahtjevom za naknadu podnesenim 7. siječnja 2003. (Branka Turičanin, Grujica Turičanin i podnositeljica ustavne tužbe).
12. Drugostupanjskim rješenjem odbijena je njihova žalba, sa sljedećim obrazloženjem:
»Zahtjev se po navedenom drugom roku za podnošenje zahtjeva za naknadu mogao podnijeti od 5. srpnja 2002. do 5. siječnja 2003. Nema mogućnosti da se taj rok prenese