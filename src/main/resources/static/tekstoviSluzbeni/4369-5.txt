druge poslove ili prestanka radnog odnosa, odgovorna osoba za rad pismohrane, odnosno službenik u pismohrani, dužni su izvršiti primopredaju arhivskog i registraturnog gradiva s osobom koja preuzima pismohranu.
VIII. PROSTOR PISMOHRANE
Članak 35.
Prostor i oprema za smještaj i zaštitu arhivskoga i registraturnog gradiva moraju biti primjereni potrebi sigurnog čuvanja, sukladno propisima.
Materijalna (fizičko-tehnička) zaštita arhivskoga i registraturnog gradiva obuhvaća fizičko-tehničku zaštitu od oštećenja, uništenja ili nestanka.
Materijalna zaštita osigurava se:
– obaveznim zaključavanjem prostorija pismohrane, zatvaranjem prozora i isključivanjem strujnoga toka kada se u spremištu ne radi,
– redovitim čišćenjem i oprašivanjem spremišta i odloženoga gradiva, te prozračivanjem prostorija,
– održavanjem odgovarajuće temperature (16 – 20 °C) i vlažnosti (45 – 55%),
– redovitim uklanjanjem nedostataka koji bi mogli dovesti do oštećenja gradiva.
Članak 36.
(1) Odgovarajućim prostorom za pohranu arhivskoga i registraturnog gradiva DSV-a, smatraju se prostorije koje su suhe, prozračne, osigurane od požara i krađe, udaljene od mjesta otvorenog plamena i od prostorija u kojima se čuvaju lako zapaljive tvari, bez vodovodnih, kanalizacijskih, plinskih i električnih instalacija te razvodnih vodova i uređaja centralnog grijanja bez odgovarajuće zaštite, uključujući i zaštitu od nadolaska nadzemnih i podzemnih voda.
(2) Instalacije moraju uvijek biti ispravne i pod nadzorom. U prostorijama pismohrane strogo je zabranjeno pušenje.
Članak 37.
(1) Prostorije pismohrane moraju imati odgovarajući inventar kao što su police, ormari, ljestve, stol, dobro osvjetljenje i dr.
(2) Prostorije moraju biti osigurane valjanim uređajima za sigurno zatvaranje vrata, te opremljene odgovarajućim brojem protupožarnih aparata na prah.
Članak 38.
Pristup u pismohranu dopušten je samo odgovornoj osobi za rad pismohrane, odnosno osobi zaduženoj za rad u pismohrani.
Brigu o uređenju pismohrane, te nadzor nad radom u pismohrani provodi predsjednik DSV-a.
IX. ZAVRŠNE ODREDBE
Članak 39.
Odgovorne osobe za cjelokupno arhivsko i registraturno gradivo nastalo tijekom poslovanja DSV-a, i njegovih prednika obvezne su postupati u skladu s odredbama Zakona o arhivskom gradivu i arhivima, te odredbama ovoga Pravilnika.
Članak 40.
Na pitanja koja nisu navedena ovim Pravilnikom primjenjuje se Zakon o arhivskom gradivu i arhivima, njegovi podzakonski akti, kao i drugi zakonski propisi kojima se pobliže utvrđuje rukovanje i rokovi čuvanja arhivskoga i registraturnog gradiva.
Članak 41.
Ovaj Pravilnik podliježe suglasnosti HDA, sukladno članku 17. Pravilnika o zaštiti i čuvanju arhivskog i registraturnog gradiva izvan arhiva.
Članak 42.
(1) Po pribavljenoj suglasnosti HDA, ovaj Pravilnik objavit će se u »Narodnim novinama«.
(2) Ovaj Pravilnik stupa na snagu osmog dana od dana objave u »Narodnim novinama«.
(3) Stupanjem na snagu ovog Pravilnika prestaje važiti Pravilnik o zaštiti i korištenju arhivskog i registraturnog gradiva Državnog sudbenog vijeća, te poseban popis gradiva s rokovima čuvanja Državnog sudbenog vijeća na koji je suglasnost izdana rješenjem Hrvatskog državnog arhiva, klasa: UPI/I-612-06/11-03/25, urbroj: 565-09/5-11-4, od 9. rujna 2011.
(4) Poseban popis gradiva DSV-a s rokovima čuvanja primjenjuje se po zaprimanju odobrenja HDA.
Broj: OU-53/16-1
Zagreb, 13. svibnja 2016.
Predsjednik Državnog sudbenog vijeća Željko Šarić, v. r.
