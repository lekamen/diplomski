 pult za upravljanje sustavom prozračivanja mora se nalaziti u odjeljku za vozača i u odjeljku za pacijenta s neovisnom mogućnošću upravljanja. Sustav za prozračivanje mora omogućiti otklanjanje neugodnih mirisa iz odjeljka za pacijenta.
Sustav za grijanje mora ispunjavati zahtjeve HRN EN 1789:2011. – 4.5.5.1, odnosno slijednice iste norme. Sustav za grijanje mora imati dodatni grijač samo za odjeljak za pacijente. Sustav grijanja mora osigurati temperaturu pacijentova odjeljka od 22 °C za 30 minuta. U slučaju niskih vanjskih temperatura (-10 °C) i ekstremno niskih vanjskih temperatura (-20 °C), sustav mora postići temperaturu pacijentova odjeljka od najmanje 5 °C kroz 15 minuta. U oba slučaja sustav za prozračivanje mora biti isključen, dok je u sustavu grijanja uključena tipka za re-cirkuliranje toplog zraka.
Sustav za klimatizaciju mora ispunjavati normu HRN EN 1789:2011. – 4.5.5.2, odnosno slijednice iste norme. Klima uređaj mora imati dva isparivača i dva kondenzatora. Klima uređaj u odjeljku za pacijenta ne smije dodatno zauzimati prostor u odjeljku za pacijenta. Krovni dvosmjerni ventilator s automatskim preklopnikom omogućava strujanje zraka u mirovanju i izmjenu zraka min. 700 m³/h sa stropnim zračenjem.
l) Osvjetljenje odjeljka za pacijente
Osvjetljenje odjeljka za pacijente mora osigurati dobru vidljivost u svim dijelovima odjeljka kao i dobru osvijetljenost pacijenta kako bi medicinsko osoblje moglo provoditi postupke procjene stanja, zbrinjavanja i nadzora nad pacijentom tijekom transporta.
Osvjetljenje odjeljka za pacijente mora ispunjavati zahtjeve HRN EN 1789:2011 – 4.5.6, odnosno slijednice iste norme, imati najmanje tri dodatna izvora svjetla koja omogućavaju osvjetljavanje pacijenta duž cijelih nosila, mora se automatski upaliti i ugasiti prilikom otvaranja ili zatvaranja svih vrata na odjeljku za pacijente te imati mogućnost nezavisnog uključivanja prekidačem u prostoru za pacijenta.
m) Sustavi za učvršćivanje/nosači
Sustavi za pričvršćivanje medicinskih uređaja i opreme moraju ispunjavati zahtjeve HRN EN 1789:2011. – 4.5.9, odnosno slijednice iste norme. Sustavi za učvršćivanje medicinskih uređaja moraju ispunjavati zahtjeve iz EN 12218. Svi ormarići, pregrade, police,stalci i nosači moraju imati oznake na kojima piše maksimalno dopušteno opterećenje. Sva oprema, uređaji i ljudi moraju biti učvršćeni, ugrađeni ili spremljeni tako da pri ubrzanju/usporenju od najmanje 10g u svim smjerovima ne postanu projektili. Dopušteno pomicanje nosila i opreme te pacijenta, kada se testira pri navedenom ubrzanju/usporenju ne smije biti veće od 150 mm. Testiranje ubrzanja mora zadovoljavati uvjete iz točke 5.2. HRN EN 1789:2011., odnosno slijednice iste norme. Sustavi za učvršćivanje i ugradnju opreme u odjeljku za pacijenta moraju biti testirani sukladno zahtjevima iz točke 5.3 HRN EN 1789:2011., odnosno slijednice iste norme koja definira način provođenja dinamičkih testova i testa na sudar (engl. crash test). Tijelo koje izdaje potvrdu da su sustavi za učvršćivanje i ugrađena oprema testirani sukladno zahtjevima iz točke 4.5.9 HRN EN 1789:2011., odnosno slijednice iste norme mora zadovoljavati uvjete iz pasusa pod a) i b) točke 5.3. HRN EN 1789:2011., odnosno slijednice iste norme.
Odjeljak za vozača
Članak 17.
U odjeljku za vozača se tijekom preuređenja osnovnog vozila u medicinsko vozilo ne smije smanjivati ergonomski prostor niti vršiti prilagodba sjedala koje je odobrio proizvođač osnovnog vozila.
Oprema koja se ugrađuje u odjeljak vozača ne smije biti ugrađena na način da ometa preglednost ceste vozaču za vrijeme vožnje. Oprema se ne smije ugrađivati na instrument ploču na ona mjesta koja zaklanjaju pogled kroz bočna i prednje (vozačevo) staklo medicinskog vozila.
Stakla vozačeva odjeljka moraju biti zatamnjena 75% kako bi se osigurala zaštita od prekomjerne svjetlosti koja bi mogla utjecati na sigurnost vožnje i vidljivost svjetlosne signalizacije i indikatora na upravljačkim pločama ugrađenim u odjeljak za