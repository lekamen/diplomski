iz članka 25. ovoga Pravilnika.
(5) Tijelo za ocjenjivanje sukladnosti se smatra prijavljenim tijelom u smislu ovoga Pravilnika i može započeti obavljanje poslova prijavljenog tijela samo ako Europska komisija ili države članice ne ulože prigovor u roku od dva tjedna od prijave, ako je potvrda o akreditaciji bila priložena uz prijavu, odnosno u roku od dva mjeseca ako potvrda o akreditaciji nije bila priložena.
(6) Središnje tijelo državne uprave nadležno za mjeriteljstvo obavješćuje Europsku komisiju i druge države članice o svim naknadnim bitnim izmjenama prijave.
Identifikacijski brojevi i popisi prijavljenih tijela
Članak 30.
(1) Europska komisija prijavljenom tijelu dodjeljuje samo jedan identifikacijski broj, bez obzira je li to tijelo prijavljeno prema jednom ili više pravnih akata Unije.
(2) Europska komisija objavljuje i ažurira popis prijavljenih tijela koja su prijavljena u skladu s ovim Pravilnikom, uključujući njihove identifikacijske brojeve i aktivnosti za koje su prijavljena.
Izmjene u prijavi
Članak 31.
(1) U slučaju da središnje tijelo državne uprave nadležno za mjeriteljstvo utvrdi ili bude obaviješteno da prijavljeno tijelo više ne zadovoljava zahtjeve iz članka 25. ovoga Pravilnika ili da ne izvršava svoje obveze, središnje tijelo državne uprave nadležno za mjeriteljstvo će ograničiti, ukinuti ili povući prijavu, ovisno o stupnju neispunjenja zahtjeva ili neizvršenja obveza i o tome odmah obavijestiti Europsku komisiju i druge države članice.
(2) U slučaju ograničenja, ukidanja ili povlačenja prijave ili u slučaju da prijavljeno tijelo prestane s poslovanjem, središnje tijelo državne uprave nadležno za mjeriteljstvo će poduzeti odgovarajuće mjere kojima će osigurati da predmete toga tijela obradi drugo prijavljeno tijelo ili će predmete na zahtjev staviti na raspolaganje mjeriteljskoj inspekciji središnjeg tijela državne uprave nadležnog za mjeriteljstvo.
Slučaj osporavanja stručnosti prijavljenog tijela
Članak 32.
U slučaju osporavanja stručnosti prijavljenog tijela središnje tijelo državne uprave nadležno za mjeriteljstvo na zahtjev Europske komisije dostavlja sve podatke koji su bili temelj za prijavljivanje ili one podatke temeljem kojih i nadalje može obavljati poslove prijavljenog tijela.
Operativne obveze prijavljenih tijela
Članak 33.
(1) Prijavljena tijela su obvezna provoditi ocjenjivanje sukladnosti u skladu s Dodatkom II. ovoga Pravilnika.
(2) Ocjenjivanje sukladnosti treba se provoditi na optimalan način izbjegavajući nepotrebna opterećenja gospodarskih subjekata. Tijelo za ocjenjivanje sukladnosti pri obavljanju svoje djelatnosti mora uzeti u obzir veličinu poduzeća, sektor u kojem djeluje, njegovo ustrojstvo, stupanj složenosti tehnologije određene vage te vrstu serije proizvodnog procesa, poštujući pri tom stupanj prinudnosti propisa i razinu zaštite potrebne za postizanje sukladnosti vage sa zahtjevima ovoga Pravilnika.
(3) Ako prijavljeno tijelo utvrdi da proizvođač ne zadovoljava temeljne zahtjeve iz Dodatka I. ovoga Pravilnika odnosno iz odgovarajuće usklađene norme ili druge tehničke specifikacije, od navedenog proizvođača će zahtijevati poduzimanje popravnih radnji te ne smije izdati potvrdu o sukladnosti.
(4) Ako prijavljeno tijelo tijekom nadzora sukladnosti nakon izdavanja potvrde utvrdi da vaga više nije sukladna, mora zahtijevati od proizvođača poduzimanje popravnih radnji i prema potrebi ukinuti ili povući potvrdu o sukladnosti.
(5) Prijavljeno tijelo prema potrebi ograničava, ukida ili povlači izdane potvrde u slučaju da nisu poduzete popravne radnje ili nemaju zahtijevani učinak.
Postupak žalbe na odluke prijavljenih tijela
Članak 34.
Prijavljeno tijelo i podnositelj zahtjeva uredit će ugovorom, sklopljenim u pisanom obliku, međusobna prava i obveze u vezi s provedbom postupka ocjenjivanja sukladnosti, uključujući žalbeni postupak.
Obveza prijavljenog tijela koje se odnose na obavješćivanje
Članak 35.
(1) Prijavljena tijela obvezno je obavješćivati središnje tijelo državne