
(2) Agencija za plaćanja će nakon završetka administrativne kontrole Zahtjeva za potporu donijeti:
1. Odluku o privremenom odabiru LAG-a, u slučaju ispunjavanja uvjeta i kriterija propisanih ovim Pravilnikom i Natječajem ili
2. Odluku o odbijanju u slučaju:
– neispunjavanja uvjeta i kriterija propisanih Pravilnikom i Natječajem
– nepravovremeno podnesenih Zahtjeva za potporu
– nedostavljanja usvojene LRS prilikom podnošenja Zahtjeva za potporu
– nepravovremeno dostavljenih i/ili nepotpunih Zahtjeva za dopunu
– utvrđene nepravilnosti
– ometanja nesmetanog pristupa predstavnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF).
(3) Odlukom o privremenom odabiru LAG-a iz stavka 2. točke 1. ovoga članka definira se privremena raspodjela ukupno raspoloživih sredstava po korisnicima za sve korisnike koji udovoljavaju uvjetima i kriterijima ovoga Pravilnika i Natječaja, neovisno o ostvarenom broju bodova i poziciji na rang-listi.
(4) Rang-lista iz stavka 3. ovoga članka je privremena i podložna je promjenama nakon rješavanja prigovora po povjerenstvu, te će ista biti objavljena na službenoj mrežnoj stranici Agencije za plaćanja.
(5) Pravomoćnošću svih odluka iz stavka 2. ovoga članka i prema potrebi ponovne administrativne kontrole Zahtjeva za potporu, Agencija za plaćanje će utvrditi postoji li višak raspoloživih sredstava za provedbu Podmjera 19.2., 19.3. i 19.4.
(6) Ukoliko se utvrdi da postoji višak raspoloživih sredstava, Agencija za plaćanja će provesti uvećanje sukladno članku 5. stavku 9. ovoga Pravilnika.
(7) Nakon postupka uvećanja iz stavka 6. ovoga članka formirat će se konačna rang-lista temeljem koje će Agencija za plaćanja donijeti sljedeće konačne odluke:
1. Odluke o odabiru LAG-a u slučaju ispunjavanja uvjeta i kriterija propisanih ovim Pravilnikom i Natječajem
2. Odluke o odbijanju sukladno razlozima navedenim u stavku 2. točki 2. ovoga članka.
(8) Ukoliko se utvrdi da ne postoji višak raspoloživih sredstva, formirat će se končana rang lista temeljem koje će Agencija za plaćanja donijeti sljedeće konačne odluke:
1. Odluke o odabiru LAG-a u slučaju ispunjavanja uvjeta i kriterija propisanih ovim Pravilnikom i Natječajem za one koji se nalaze iznad praga raspoloživih sredstava,
2. Odluke o odbijanju radi:
– nedostatnosti raspoloživih sredstava, odnosno za one koje se nalaze ispod praga raspoloživih sredstava
– razloga navedenih u stavku 2. točki 2. ovoga članka.
(9) Rang-lista iz stavaka 7. i 8. ovoga članka je konačna, te će ista biti objavljena na službenoj mrežnoj stranici Agencije za plaćanja.
(10) U slučaju da LAG podnese Zahtjev za odustajanjem tijekom administrativne kontrole Zahtjeva za potporu, Agencija za plaćanje će donijeti Potvrdu o odustajanju.
(11) Zahtjev za odustajanje iz stavka 10. ovoga članka LAG popunjava u AGRONET-u, a po popunjavanju dužan je u Agenciju za plaćanja dostaviti ovjerenu i potpisanu potvrdu o podnošenju Zahtjeva za odustajanje u papirnatom obliku preporučenom poštom s povratnicom ili neposredno.
Postupak ugovaranja
Članak 20.
(1) Nakon donošenje Odluke o odabiru LAG-a iz članka 19. ovoga Pravilnika, Agencija za plaćanja i odabrani LAG sklopit će Ugovor kojim uređuju međusobna prava i obveze.
(2) Agencija za plaćanja će predmetni Ugovor potpisan od stane ovlaštene osobe Agencije za plaćanja dostaviti LAG-u u dva primjerka preporučenom pošiljkom s povratnicom.
(3) Odabrani LAG je dužan u roku od pet dana od dana zaprimanja Ugovora dostaviti Agenciji za plaćanja jedan potpisani primjerak Ugovora s javnobilježničkom ovjerom potpisa ovlaštene osobe za zastupanje LAG-a, preporučenom pošiljkom s povratnicom ili neposredno u Agenciju za plaćanja.
(4) Ako odabrani LAG ne postupi sukladno stavku 3. ovoga članka, smatrat će se da je odustao od sklapanja Ugovora te će Agencija za plaćanja donijeti Odluku