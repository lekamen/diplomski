ostati suha, polusuha i jače oštećena dubeća stabla, osim ako je to predviđeno šumskogospodarskim planovima radi zaštite biološke raznolikosti, odnosno očuvanja ekosustava.
Članak 29.
(1) Na oštećenom pomlatku nakon pridobivanja drvnih sortimenata, obavezno se iste godine obavlja čepiranje stabalaca.
(2) Čepiranje stabalaca obavlja se za vrijeme mirovanja vegetacije.
Članak 30.
Prosjeke, izvozni putovi, mostovi, propusti, šumske ceste, odvodni kanali, izvori pitke vode i zaštitne ograde za sprečavanje šteta od divljači moraju se sanirati najkasnije u roku šest mjeseci od obavljene sječe, izrade odnosno izvoza drvnih sortimenata.
Članak 31.
(1) Radi sprječavanja razvoja potkornjaka kod četinjača, izrađeni drvni sortimenti poslije obavljene sječe, koji se nalaze u sječini odnosno pomoćnom stovarištu u razdoblju od 25. veljače do 1. rujna, mogu se okorati ili tretirati dozvoljenim zaštitnim sredstvima. Tretiranje zaštitnim sredstvima obavlja se prije razvoja potkornjaka.
(2) Grane, neiskorišteni dijelovi posječenih stabala i oguljena kora od izrađenih drvnih sortimenata i panjeva moraju se složiti tako da ne smetaju razvoju pomlatka.
VI. PRIJELAZNE I ZAVRŠNE ODREDBE
Članak 32.
(1) Žigove propisane Pravilnikom o doznaci stabala, obilježavanju drvnih sortimenata, popratnici i šumskom redu (»Narodne novine«, broj 116/2006., 74/2007., 55/2009. i 25/2011.) Trgovačko društvo može koristiti najduže 6 mjeseci od dana stupanja na snagu ovoga Pravilnika.
(2) Postupak izrade, označavanja i zaduživanja žigova Komora će urediti internim aktom u roku od 3 mjeseca od dana stupanja na snagu ovoga Pravilnika.
Članak 33.
Obrasce Popratnica za drvo i Popratnica za ostale šumske proizvode propisane Pravilnikom o doznaci stabala, obilježavanju drvnih sortimenata, popratnici i šumskom redu (»Narodne novine«, broj 116/2006., 74/2007., 55/2009. i 25/2011.) Trgovačko društvo može koristiti najduže 6 mjeseci od dana stupanja na snagu ovoga Pravilnika.
Članak 34.
Stupanjem na snagu ovoga Pravilnika prestaje važiti Pravilnik o doznaci stabala, žigosanju drvnih sortimenata, popratnici i šumskom redu (»Narodne novine«, broj 116/2006., 74/2007, 55/2009. i 25/2011.).
Članak 35.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 321-01/13-01/397
Urbroj: 525-11/1056-15-8
Zagreb, 15. siječnja 2015.
Ministar Tihomir Jakovina, v. r.
PRILOG 1. – PRILOG 6.

