 prevladavajući utjecaj u trgovačkom društvu INA d.d., kao i Glavni ugovor o plinskom poslovanju, temeljem kojeg se iz trgovačkog društva INA d.d. izdvaja onaj dio plinskog poslovanja koji stvara gubitak trgovačkom društvu INA d.d., kojeg se u cijelosti obvezala preuzeti Republika Hrvatska, čime su u potpunosti prihvaćeni svi zahtjevi MOL Hungarian Oil and Gas Plc., pa su za zaključenje takvih ugovora, u dogovoru sa Zsoltom Tamasom Hernadijem, radi isplate dogovorenog iznosa od 10,000.000,00 eura, zaključeni fiktivni ugovori o savjetodavnim uslugama između društava sa Cipra i društva Xenoplast & Shipping AG iz Švicarske u suvlasništvu Roberta Ježića, te je tako 3. lipnja 2009. zaključen Ugovor o savjetodavnim uslugama između društava Ceroma Holdings Limited, Cipar i Xenoplast & Shipping AG, Švicarska, a 4. lipnja 2009. Ugovor o savjetodavnim i drugim uslugama između društava Hangarn Oil Products Trading Ltd, Cipar i Xenoplast & Shipping AG iz Švicarske, koji novac mu je prema njegovoj uputi Robert Ježić trebao isplatiti na njegov zahtjev, nakon čega je 17. lipnja 2009. društvo Hangarn Oil Products Trading Ltd, Cipar na račun društva Xenoplast & Shipping AG iz Švicarske uplatilo iznos od 2.600.000 eura, a društvo Ceroma Holiding Limited, Cipar, na račun društva Xenoplast & Shipping AG iz Švicarske iznos od 2,400.000,00 eura, dok preostali dogovoreni iznos od 5.0000.00 eura nije isplaćen na račun društva Xenoplast & Shipping AG, jer je u međuvremenu, na zahtjev Roberta Ježića, došlo do raskida ugovora o savjetodavnim i drugim uslugama,
dakle, kao službena osoba primio dar da u granicama svoje ovlasti obavi službenu radnju koju ne bi smio obaviti,
čime je počinio kaznena djela protiv službene dužnosti i to djelom ... pod točkom 2. – primanjem mita – opisano i kažnjivo po članku 347. stavak 1. Kaznenog zakona, sve uz primjenu članka 60. Kaznenog zakona pa se optuženom Ivi Sanaderu ...
temeljem odredbe članka 347. stavak 1. KZ-a za djelo opisano pod točkom 2. utvrđuje kazna zatvora u trajanju od 7 (sedam) godina i 6 (šest) mjeseci ...
(...)
Također u odnosu na točku 2. izreke presude, temeljem odredbe članka 4. stavak 1. Zakona o postupku oduzimanja imovinske koristi ostvarene kaznenim djelom:
I. Utvrđuje se da novčani iznos od 5,000.000,00 eura u kunskoj protuvrijednosti predstavlja imovinsku korist koju je optuženi Ivo Sanader ostvario kaznenim djelom iz članka 347. stavak 1. Kaznenog zakona.
II. Utvrđuje se da je novčani iznos od 5,000.000,00 eura u kunskoj protuvrijednosti imovina Republike Hrvatske.
III. Nalaže se trgovačkom društvu Dioki Holding AG, Bahnhofstrasse 10, CH-63 Zug, Švicarska, kao pravnom slijedniku trgovačkog društva Xenoplast & Shipping AG, Švicarska, da Republici Hrvatskoj isplati novčani iznos od 5,000.000,00 eura u kunskoj protuvrijednosti u korist državnog proračuna Republike Hrvatske u roku od 15 dana od dana pravomoćnosti presude, pod prijetnjom ovrhe.«
214. Podnositelj je 22. srpnja 2013. protiv navedene presude Županijskog suda u Zagrebu osobno podnio žalbu Vrhovnom sudu (listovi 5.877 – 5.889 spisa), a istoga dana žalbu su podnijeli i njegovi branitelji (listovi 5.891 – 5.940 spisa).
Protiv prvostupanjske presude USKOK je 15. srpnja 2013. podnio žalbu Vrhovnom sudu zbog odluke o kazni (listovi 5.873 – 5.875 spisa).
4) Izreka presude Vrhovnog suda
215. Vrhovni sud donio je 3. travnja 2014. osporenu presudu pod brojem I Kž-Us 94/13-10, kojom je preinačio prvostupanjsku presudu Županijskog suda u Zagrebu u odluci o kazni, a u ostalom dijelu žalbe odbio. Mjerodavni dio izreke presude Vrhovnog suda (u odnosu na djelo opisano u točki 2. izreke prvostupanjske presude) glasi:
»II. ... djelomičnim prihvaćanjem žalbe optuženog Ive Sanadera, preinačuje se prvostupanjska presuda u odluci o kazni pa se optuženom Ivi Sanaderu ... za kazneno djelo pod točkom 2. izreke prvostupanjske presude, na temelju članka 347. stavka 1. KZ/97-2, utvrđuje kazna zatvora u trajanju 6 (šest) godina i 6 (šest) mjeseci ...
III. Žalba