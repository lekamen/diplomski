posebnih dijelova mreže, a radi utvrđivanja postupanja HT-a prema spomenutom rješenju Vijeća HAKOM-a od 1. lipnja 2011. Iz zapisnika o obavljenom inspekcijskom nadzoru od 27. rujna 2011. i od 4. listopada 2011. proizlazi da je predmet nadzora postupanje HT-a prema spomenutom rješenju Vijeća HAKOM-a od 1. lipnja 2011., a u vezi odbijanja zahtjeva operatora korisnika za uslugu izdvojenog pristupa lokalnoj petlji iz razloga »neodgovarajuća kakvoća parice«. Prileži također inspekcijski nadzor od 19. listopada 2011. kojim je naloženo postupiti sukladno naprijed navedenom privremenom rješenju od 19. listopada 2011. te rezultate mjerenja na ADSL linijama korisnika dostaviti inspektoru u elektroničkom obliku na formatu CD. Iz daljnjeg kronološkog slijeda podataka spisa proizlazi da je HT izvršio mjerenja i dostavio na tri CD-a, a da je tako postupio i OT – Optima telekom d.d., jer je bio obvezan provesti mjerenja i dostaviti CD prema rečenom inspekcijskom nadzoru od 19. listopada 2011.
Sud u prvom redu ima u vidu da je u konkretnom predmetu obavljen inspekcijski nadzor sukladno ovlaštenjima iz članaka 111., 112. i 115. ZEK-a.
Nakon raščlambe podataka predmetnoga spisa, te podataka u ovosudnom spisu broj Us-7664/11 i citirane presude od 19. srpnja 2012. kao i nakon provedene javne i usmene rasprave, Sud je ustvrdio da nema dokaza koji bi govorio u prilog zaključku da su obavljena mjerenja u konkretnom slučaju bila nepravilna i da je uključenjem navedenih petero krajnjih korisnika iz I. točke izreke rješenja došlo do pogoršanja integriteta mreže tužitelja odnosno da je narušena kvaliteta usluge. Prema spomenutim zapisnicima i zabilježenim mjerenjima na četiri CD-a Sud je stekao uvjerenje da su potrebna mjerenja izvršena po objektivnim kriterijima, a rezultate mjerenja iskazane u pobijanom aktu tužitelj nije osporio.
Stoga je Sud mišljenja da su činjenice na temelju kojih je tuženik donio osporeno rješenje u potpunosti pravilno utvrđene. Nadalje, Sud smatra da osporenim aktom nisu povrijeđene ni druge odredbe ZEK-a, poglavito članci 5., 12. i 23., pa stoga gledajući u cjelini predmetnu stvar ne može prihvatiti navod iz tužbe da je u ovom predmetu povrijeđeno načelo zakonitosti iz članka 5. Zakona o općem upravnom postupku (»Narodne novine« 47/09.).
Slijedom iznijetog, utvrdivši da je osporeni upravni akt zakonit, Sud je na temelju članka 57. stavka 1. ZUS-a odlučio kao u izreci.
Odluka o objavi presude (točka II. izreke) temelji se na članku 14. stavku 8. ZEK-a.
Broj: UsII-11/12-15
Zagreb, 16. ožujka 2015.
Predsjednica vijeća Fedora Lovričević-Stojanović, v. r.
