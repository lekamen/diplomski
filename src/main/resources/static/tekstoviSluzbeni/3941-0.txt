49 30.05.2016 Rješenje o razrješenju predsjednika, članova i tajnika Komisije za provedbu postupaka javnih natječaja za davanje državnih lovišta u zakup
VLADA REPUBLIKE HRVATSKE
1290
Na temelju članka 31. stavka 4. Zakona o Vladi Republike Hrvatske (»Narodne novine«, br. 150/11 i 119/14) i članka 38. stavka 2. Zakona o lovstvu (»Narodne novine«, br. 140/05, 75/09, 14/14, 21/16 – Odluka Ustavnog suda Republike Hrvatske i 41/16 – Odluka Ustavnog suda Republike Hrvatske), Vlada Republike Hrvatske je na sjednici održanoj 4. svibnja 2016. godine donijela
RJEŠENJE
O RAZRJEŠENJU PREDSJEDNIKA, ČLANOVA I TAJNIKA KOMISIJE ZA PROVEDBU POSTUPAKA JAVNIH NATJEČAJA ZA DAVANJE DRŽAVNIH LOVIŠTA U ZAKUP
1. Razrješuje se prof. dr. sc. MARIJAN GRUBEŠIĆ dužnosti predsjednika Komisije za provedbu postupaka javnih natječaja za davanje državnih lovišta u zakup.
2. Razrješuju se dužnosti članovi Komisije za provedbu postupaka javnih natječaja za davanje državnih lovišta u zakup:
– IVAN IŠTOK
– doc. dr. sc. DEAN KONJEVIĆ
– ZDRAVKA MILETIĆ
– LJUBOMIR SALAK.
3. Razrješuje se IVAN GLIGORA dužnosti tajnika Komisije za provedbu postupaka javnih natječaja za davanje državnih lovišta u zakup.
Klasa: 080-02/16-02/274 Urbroj: 5030115/1-16-02 Zagreb, 4. svibnja 2016.
Predsjednik Tihomir Orešković, v. r.
