unutar kruga objekta.
(5) Proizvodima proizvedenima u objektima iz stavka 4. ovoga članka mogu se opskrbljivati i drugi subjekti u poslovanju s hranom, a koji opskrbljuju krajnjeg potrošača u količini do 25% od ukupne sirovine.
(6) Ukupnom sirovinom iz stavka 5. ovoga članka smatra se količina mesa dopremljena za potrebe objekta tijekom jedne godine.
Mljekomati
Članak 21.
(1) Mljekomati moraju ispunjavati zahtjeve propisane odredbama Priloga II. Poglavlja III. Uredbe (EZ) br. 852/2004 i sljedećim zahtjevima:
1. temperatura mlijeka u mljekomatu mora biti vidljivo istaknuta na ekranu (engl. display)
2. ako je primjenjivo, materijal za pakiranje mora biti u skladu s propisanim uvjetima za tu vrstu hrane.
(2) Sirovo mlijeko koje se stavlja na tržište putem mljekomata mora udovoljavati odgovarajućim zahtjevima propisanim u Pravilniku o pregledu sirovog mlijeka namijenjenog javnoj potrošnji, Prilogu III. Odjeljku IX. Poglavlju I. Dijelovima I. i III. Uredbe (EZ) br. 853/2004: te sljedećim zahtjevima:
1. sirovo mlijeko u mljekomatu ne smije biti starije od 24 sata od mužnje
2. sirovo mlijeko prije otpreme s gospodarstva podrijetla mora biti ohlađeno na temperaturu od 6-8°C
3. sirovo mlijeko u mljekomatu mora se održavati na temperaturi od 0 – 4°C
4. sirovo mlijeko mora potjecati od vlastitih životinja s gospodarstva koje ima status stada krava, ovaca i koza službeno slobodnih od bruceloze i tuberkuloze ili za druge vrste životinja izvršene mjere vezane za brucelozu i tuberkulozu sukladno posebnim propisima
5. sirovo mlijeko koje nije prodano putem mljekomata može se koristiti za proizvodnju mliječnih proizvoda ili za hranu za životinje, na istom gospodarstvu sukladno posebnim propisima.
(3) Spremnik koji se koristi za prijevoz sirovoga mlijeka, potrebno je nakon svake upotrebe očistiti i dezinficirati.
(4) Prostori i oprema na gospodarstvu podrijetla moraju udovoljavati odgovarajućim zahtjevima propisa o pregledu sirovog mlijeka namijenjenog javnoj potrošnji te zahtjevima iz članka 15. stavaka 2. do 6. ovoga Pravilnika.
(5) Na mljekomatu moraju biti dostupne najmanje sljedeće informacije:
1. opis proizvoda (»sirovo mlijeko«) i upozorenje o mogućem štetnom utjecaju na određene kategorije ljudi s preporukom o toplinskoj obradi prije konzumacije
2. ime, adresa i kontakt podaci proizvođača i evidencijski broj mljekomata s Izvoda iz Upisnika registriranih objekata u poslovanju s hranom životinjskog podrijetla
3. datum mužnje
4. datum i sat punjenja mljekomata.
(6) Prodaju sirovog mlijeka na jednom automatu može obavljati samo jedan proizvođač mlijeka.
Ostali automati za prodaju primarnih proizvoda životinjskog podrijetla, pokretne mesnice i pokretne ribarnice
Članak 22.
(1) Automati za prodaju primarnih proizvoda životinjskog podrijetla, pokretne mesnice i pokretne ribarnice moraju udovoljavati odredbama Priloga II. Poglavlja III. Uredbe (EZ) br. 852/2004.
(2) U pokretnim mesnicama se:
1. obavlja djelatnost rasijecanja mesa, a na zahtjev kupca i mljevenje mesa
2. ne smiju proizvoditi mesni pripravci i mesni proizvodi.
(3) U pokretnoj ribarnici može se na zahtjev kupca obavljati priprema proizvoda ribarstva ukoliko pokretna ribarnica udovoljava odgovarajućim odredbama Priloga II. Poglavlja II. Uredbe (EZ) br. 852/2004 i osigurano je da se nusproizvodi zbrinjavaju sukladno posebnim propisima.
Sabiralište odstrijeljene divljači
Članak 23.
(1) Sabiralište odstrijeljene divljači mora udovoljavati odredbama Priloga I. Uredbe (EZ) br. 852/2004 i imati:
1. rashladnu komoru za uskladištenje trupova
2. umivaonik s toplom i hladnom vodom
3. ako obavlja djelatnost obrade, mora imati i:
– prostor namijenjen za skidanje kože
– opremu za skidanje kože u visećem položaju
– sterilizator za dezinfekciju alata i opreme
– odvojene rashladne komore za otkožene trupove i neotkožene trupove, opremu za rasijecanje trupa u najviše šest dijelova ako se ta djelatnost obavlja u objektu
– hlađeni spremnik za nusproizvode životinjskog podrijetla kategorije 1. i 2.