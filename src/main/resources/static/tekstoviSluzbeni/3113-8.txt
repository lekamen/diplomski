 Izvršnog odbora, odnosno Vijeća Komore.
Prvi dopredsjednik Komore neposredno surađuje u radu s predsjednikom Komore, zamjenjuje predsjednika Komore u slučaju njegovog izbivanja ili spriječenosti te obavlja i druge poslove koje mu povjeri predsjednik.
Drugi dopredsjednik zamjenjuje predsjednika ili prvog dopredsjednika Komore te obavlja druge poslove koje mu predsjednik Komore povjeri.
Mandat predsjednika i dopredsjednika traje četiri godine i istječe na dan imenovanja novog predsjednika i dopredsjednika.
Ako predsjednik ne može više obavljati svoju funkciju, obavlja je prvi dopredsjednik sve do izvanredne skupštine za izbor predsjednika Komore, a najdulje do sljedeće redovne sjednice Skupštine.
Ako prvi dopredsjednik ne može obavljati funkciju iz prethodnog stavka, funkciju predsjednika Komore obavlja predsjednik Skupštine Komore, a najdulje do sljedeće izvanredne sjednice Skupštine.
U slučaju iz stavaka 7. i 8. ovoga članka, predsjednik Skupštine Komore će izvijestiti Vijeće te zatražiti da ono donese odluku o raspisivanju izvanrednih izbora za predsjednika Komore. Izbore treba provesti do sljedeće redovne Skupštine.
Članak 35.
Predsjednik, dopredsjednici te članovi Izvršnog odbora Komore mogu obavljati svoje poslove zasnivanjem radnog odnosa na puno ili nepuno radno vrijeme ili ih mogu obavljati bez zasnivanja radnog odnosa.
Članak 36.
Predsjednik Komore obavlja sljedeće poslove:
1. izvršava zaključke i odluke Skupštine i Vijeća Komore,
2. saziva i vodi sjednice Izvršnog odbora te provodi njihove zaključke i odluke,
3. potpisuje ugovore koje sklapa Komora do iznosa od 75.000,00 kn neto, a preko tog iznosa po odluci Izvršnog odbora odnosno Vijeća Komore,
4. donosi rješenja o izdavanju i obnavljanju odobrenja za samostalan rad sukladno posebnom aktu Komore,
5. donosi odluku o prestanku prava na obavljanje liječničke djelatnosti u slučajevima u kojima je prestanak prava na obavljanje liječničke djelatnosti propisan zakonom,
6. donosi rješenja o brisanju iz Imenika liječnika, osim ako nije drugačije određeno posebnim aktima Komore,
7. predlaže Izvršnom odboru poduzimanje određenih aktivnosti koje su u skladu s politikom Komore,
8. predlaže Izvršnom odboru kandidate za savjetnike i drugog dopredsjednika Komore,
9. imenuje, između članova Izvršnog odbora, člana zaduženog za koordinaciju rada pojedine stručne službe Komore; za koordinaciju rada Službe financijsko-ekonomskih poslova, predsjednik uvijek imenuje rizničara Komore,
10. održava redovite kontakte s predstavnicima odgovarajućih državno-političkih tijela, radi ostvarivanja ciljeva Komore,
11. podnosi zahtjeve za pokretanje disciplinskog postupka odnosno postupka za utvrđivanje nedostojnosti liječnika, Časnom sudu Komore,
12. daje priopćenja za javnost ili za to ovlašćuje određenog člana Izvršnog odbora Komore,
13. imenuje i razrješuje članove Ispitne komisije Komore za provođenje ispita u slučajevima neispunjavanja uvjeta za izdavanje ili obnavljanje odobrenja za samostalan rad (licence),
14. obavlja i druge poslove određene ovim Statutom ili posebnim aktima Komore.
Članak 37.
Za obavljanje svog posla predsjednik odgovara Skupštini Komore.
Predsjednik je dužan o svome radu i o radu Izvršnog odbora izvješćivati Vijeće i Skupštinu Komore na svakoj sjednici.
Predsjednik može biti razriješen dužnosti prije isteka mandata u skladu s odredbama Pravilnika o izboru tijela Komore.
6. Rizničar
Članak 38.
Rizničara Komore bira Skupština Komore na konstituirajućoj sjednici sukladno odredbama Pravilnika o izboru tijela Komore.
Rizničar Komore obavlja sljedeće poslove:
1. predlaže godišnji plan i program financijskog i materijalnog poslovanja Komore,
2. sudjeluje u izradi propisa iz područja financiranja zdravstva,
3. sudjeluje u pripremi periodičnih i godišnjeg financijskog izvješća,
4. sudjeluje u izradi prijedloga cijena usluga Komore,
5. koordinira rad Službe financijsko-ekonomskih poslova Komore,
6. koordinira rad s povjerenstvima izbornih jedinica u financijskim pitanjima,
7.