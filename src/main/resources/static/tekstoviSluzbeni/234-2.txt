
3. Nakon što je zaprimio odgovor na zahtjev za izvanredno preispitivanje ili nakon što istekne rok za davanje odgovora, tajnik VSA će poziv za sjednicu te presliku spisa sa svim prilozima dostaviti predsjedniku i članovima stalnog vijeća sukladno čl. 5. st. 4. ovog Pravilnika. Sjednica se mora održati najkasnije u roku od 30 dana od dana zaprimanja odgovora ili isteka roka za davanje odgovora na zahtjev za izvanredno preispitivanje.
Članak 16.
1. Tijekom postupka podnositelj može odustati od svog zahtjeva sve do donošenja odluke o istome, a može ga i izmijeniti ili dopuniti, osim kad VSA smatra da nije svrsishodno dopustiti takve promjene s obzirom na okolnosti slučaja.
2. Ako podnositelj odustane od zahtjeva ili vođenje postupka iz bilo kojeg razloga postane nemoguće ili nepotrebno, VSA će rješenjem obustaviti postupak.
Članak 17.
1. Postupak izvanrednog preispitivanja vodi se u pravilu bez održavanja glavne rasprave, na temelju podnesaka stranaka i raspoloživih isprava. Iznimno, na zahtjev podnositelja, VSA može u posebno opravdanim slučajevima odrediti da se u postupku održi ročište radi saslušanja stranaka ili svjedoka.
2. VSA može od podnositelja zahtjeva i sportske udruge tijekom postupka zatražiti dodatna pojašnjenja, te ih pozvati da podnesu isprave ili poduzme drugu radnju u postupku. VSA može također po službenoj dužnosti preko HOO-a zatražiti da se pribave isprave i drugi dokumenti potrebni za dokazivanje spornih činjenica.
3. Za poduzimanje radnji iz stavka 2. ovoga članka VSA neće određivati rokove duže od 15 dana. Ti se rokovi mogu produžiti samo ako za to postoje posebno opravdani razlozi.
4. Ako podnositelj zahtjeva ili sportska udruga u određenom roku ne poduzmu radnju na koju su bili pozvani, postupak će se nastaviti, a odluka donijeti na temelju raspoloživih dokaza i drugog procesnog materijala.
Članak 18.
1. Zahtjev za izvanredno preispitivanje, pozivi i druge odluke dostavljaju se preko pošte, preporučenom pošiljkom uz povratnicu.
2. U hitnim slučajevima VSA može sa strankama općiti telefonom ili drugim telekomunikacijskim sredstvima. Tajnik VSA stavit će u spisu bilješku o sadržaju takvog razgovora.
Članak 19.
Ako VSA drukčije ne odredi, postupak se provodi bez nazočnosti javnosti.
Članak 20.
1. VSA odluke donosi u obliku rješenja i zaključaka. O pitanjima procesne naravi odlučuje se zaključkom. O osnovanosti zahtjeva za izvanredno preispitivanje VSA odlučuje rješenjem.
2. Odluke VSA moraju imati uvod, izreku i obrazloženje.
3. Uvod odluke sadrži: naziv VSA i oznaku je li VSA odlučivalo u punom sastavu ili posredstvom stalnog vijeća, ime i prezime predsjednika VSA i članova koji su sudjelovali u odlučivanju, kratku oznaku predmeta odlučivanja i odluke koja se preispitivala te dan kada je odluka donijeta.
4. Izreka sadrži odluku VSA o zahtjevu za izvanredno preispitivanje.
5. Obrazloženje sadrži: sadržaj zahtjeva za izvanredno preispitivanje, razloge zbog kojih je odlučeno kao u izreci te pravni temelj odlučivanja.
6. Odluke koje se dostavljaju strankama u izvorniku ili u prijepisu potpisuju tajnik i predsjednik VSA.
Članak 21.
1. Ako utvrdi da je zahtjev za izvanredno preispitivanje osnovan, VSA ga može djelomično ili u cijelosti usvojiti.
2. Ako VSA usvoji zahtjev, ono će djelomično ili u cijelosti ukinuti preispitivanu odluku.
VSA može i preinačiti preispitivanu odluku, ali samo u pogledu izrečene kazne ili druge mjere.
3. Prijepis rješenja dostavit će se podnositelju i sportskoj udruzi.
4. Sportska udruga obvezna je izvršiti rješenje VSA. Ako postupak povodom kojeg je donijeta odluka koja je djelomično ili u cijelosti ukinuta bude ponovljen, sportska udruga dužna je voditi računa o utvrđenjima iz rješenja VSA.
IV. POSTUPAK IZDAVANJA PRAVNIH MIŠLJENJA
Članak 22.
VSA je ovlaštena davati pravna mišljenja o pravnim pitanjima vezanim uz sport i sportske djelatnosti, te o drugim pitanjima vezanim uz primjenu Zakona o sportu i drugih akata donesenih temeljem njega.
Članak 23.
1. VSA će dati pravno mišljenje 