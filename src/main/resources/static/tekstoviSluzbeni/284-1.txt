 Republike Hrvatske, klase: 510-07/03-02/03, urbroja: 5030108-04-1, od 2. prosinca 2004. godine, koji se odnosi na Izvješće o provedbi Zaključka Vlade Republike Hrvatske, klase: 510-07/03-02/03, urbroja: 5030104-03-9, od 22. svibnja 2003. godine i urbroja: 5030108-03-18, od 18. prosinca 2003. godine, vezano uz Plan razvoja bolničkih ustanova u Republici Hrvatskoj do 2010. godine;
– odlukama Vlade Republike Hrvatske, te odlukama županijskih skupština, o preuzimanju obveza za decentralizirane funkcije za zdravstvene ustanove u sljedećim godinama.
II.
Potrebno je ishođenje suglasnosti ministra nadležnog za zdravlje za korištenje sredstava navedenih u kolonama 1 i 2 Tablice 1. iz točke I. ove Odluke, za projekte od značaja za cjelokupni zdravstveni sustav kojim se vrši podizanje standarda u cilju poboljšanja učinkovitosti, dostupnosti i ostalih načela zdravstvene zaštite, a u svrhu sagledavanja obveza koje bi mogle proizaći kao neizravna buduća obveza za državni proračun.
Ukoliko se za financiranje projekata po modelu javno-privatnog partnerstva ugovorne prirode planira koristiti sredstva decentraliziranih funkcija, prije sklapanja ugovora o javno-privatnom partnerstvu potrebno je ishoditi prethodnu suglasnost ministra nadležnog za zdravlje, a strukturu decentraliziranih sredstava uskladiti na način da se ne dovodi u pitanje ostvarivanje postojećih minimalnih standarda koji su utvrđeni temeljem kriterija iz točke III. ove Odluke, a raspoređeni županijama i Gradu Zagrebu u Tablici 1. u točki I. ove Odluke.
III.
Minimalni financijski standardi utvrđeni u stavku 2. točke I. ove Odluke, u ukupnoj visini od 373.000.346 kuna, čine osnovicu za izračun pomoći izravnanja za decentralizirane funkcije jedinicama područne (regionalne) samouprave u skladu s člankom 45.a stavkom 2. Zakona o financiranju jedinica lokalne i područne (regionalne) samouprave.
Visina sredstava dodijeljenih pojedinoj županiji, odnosno Gradu Zagrebu utvrđena je primjenom sljedećih kriterija:
– 70% ukupnog iznosa iz točke I. ove Odluke raspodijeljen je na temelju udjela postotka broja osiguranih osoba u pojedinoj županiji, odnosno Gradu Zagrebu, u odnosu na ukupan broj osiguranih osoba pri Hrvatskom zavodu za zdravstveno osiguranje,
– 10% ukupnog iznosa iz točke I. ove Odluke raspodijeljen je na temelju udjela postotka broja lokaliteta na kojima se odvija zdravstvena djelatnost u pojedinoj županiji, odnosno Gradu Zagrebu, u odnosu na ukupan broj lokaliteta u Republici Hrvatskoj,
– 5% ukupnog iznosa iz točke I. ove Odluke raspodijeljen je na temelju udjela postotka broja zdravstvenih ustanova u pojedinoj županiji, odnosno Gradu Zagrebu, u odnosu na ukupan broj zdravstvenih ustanova koje imaju sklopljen ugovor s Hrvatskim zavodom za zdravstveno osiguranje,
– 5% ukupnog iznosa iz točke I. ove Odluke raspodijeljen je na temelju udjela postotka broja ugovorenih kreveta u pojedinoj županiji, odnosno Gradu Zagrebu, u odnosu na ukupan broj ugovorenih kreveta s Hrvatskim zavodom za zdravstveno osiguranje u Republici Hrvatskoj,
– 5% udio ulaganja u zdravstvene ustanove (prostor, medicinsku i nemedicinsku opremu i prijevozna sredstva) na području pojedinih županija iz svih izvora financiranja u prethodnim godinama,
– 5% uključivanje projekata od prioritetne važnosti za podizanje dostupnosti zdravstvene zaštite.
Korektivni kriterij:
– završetak započetih investicija.
IV.
Županije i Grad Zagreb dužni su donijeti svoje odluke o kriterijima i mjerilima i načinu financiranja decentraliziranih funkcija za investicijsko ulaganje, investicijsko i tekuće održavanje zdravstvenih ustanova, te za informatizaciju zdravstvene djelatnosti u okvirima bilanciranih sredstava iz točke I. ove Odluke, a u skladu sa stvarnim stanjem i potrebama zdravstvenih ustanova, u cilju ispunjavanja zakonom propisanih uvjeta odnosno normativa i standarda iz osnovnog zdravstvenog osiguranja, koje utvrđuje ministar nadležan za zdravlje.
V.
Investicijsko ulaganje obuhvaća rashode za nabavu proizvedene dugotrajne