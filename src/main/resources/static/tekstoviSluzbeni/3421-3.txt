imenovati jednog radnika za obavljanje poslova zaštite i sprečavanje opasnosti na radu, a u slučaju nedostataka dovoljno osposobljenog osoblja za ustrojstvo zaštitnih mjera i obavljanja poslova na njihovom provođenju, koristiti će usluge vanjskih službi ili osoba.
Radnik koji će obavljati poslove iz stavka 1. ovog članka mora imati potrebnu sposobnost i moraju mu se staviti na raspolaganje potrebna sredstva za provođenje zaštite na radu.
Poslodavac će organizirati provedbu mjera zaštite od požara, pružanja prve pomoći za evakuaciju u slučajevima ozbiljne i moguće opasnosti.
Radnik koji u slučaju ozbiljne i neizbježne opasnosti napusti svoje radno mjesto ili opasno područje, ne smije biti u nepovoljnijem položaju zbog svog postupka i mora biti zaštićen od bilo kakvih neopravdanih posljedica.
Članak 26.
Obveze poslodavca su:
– procijeniti rizike za sigurnost i zdravlje radnika na radu, uključujući i one kojima su izvrgnute skupine radnika,
– odlučiti o zaštitnim mjerama koje će primijeniti i ako je potrebno o zaštitnoj opremi koja će se upotrebljavati,
– voditi popis radnika koji su doživjeli nezgodu na radu, a koje su uzrokovale nesposobnost za rad u trajanju duljem od pet (5) radnih dana,
– sastavljati za odgovorna tijela izvješća o nesrećama na radu.
Poslodavac će primijeniti odgovarajuće mjere da radnici i njihovi predstavnici (radničko vijeće i sindikalni povjerenik) budu obaviješteni o opasnostima za sigurnost zdravlja radnika, o zaštitnim mjerama općenito i na radnom mjestu, te o mjerama koje poslodavac poduzima da bi radnici bili pravodobno obaviješteni o ozbiljnim i neizbježivim opasnostima i potrebi hitnog napuštanja radnog mjesta u takvim slučajevima.
Članak 27.
Poslodavac će se savjetovati s predstavnicima radnika (radničko vijeće i sindikalni povjerenik) o mjerama koje negativno utječu na sigurnost i zdravlje radnika, o izboru odgovornih radnika za poslove zaštite i prevencije, o pitanjima u svezi s obvezom obavješćivanja predstavnika radnika, o radu odgovornih radnika za zaštitu i prevenciju, te o planiranju i organiziranju izobrazbe iz područja zaštite.
Predstavnici radnika imaju pravo tražiti od poslodavca primjenu odgovarajućih mjera i predlagati mu takve mjere koje će ublažiti opasnosti za radnike i ukloniti izvor opasnosti.
Članak 28.
Poslodavac ima obvezu osigurati svakom radniku adekvatnu zaštitnu opremu i odgovarajuće osposobljavanje za zaštitu zdravlja i sigurnosti na radu, posebno u obliku obavijesti i naputaka koji se odnose na njegovo radno mjesto i posao, i to:
– kad radnika prima na posao,
– ako se radnika premješta na drugi posao,
– ako se uvodi nova radna oprema ili mijenja postojeća,
– ako se uvodi nova tehnologija.
Osposobljavanje se obavlja u radno vrijeme i na teret poslodavca.
Članak 29.
Radnik je obvezan:
– raditi s nužnom pozornošću i na način kojim ne ugrožava život ili zdravlje sebe i drugih radnika, te sigurnost opreme i uređaja,
– na radnom mjestu poznavati uvjete i opasnosti rada, pridržavati se propisanih i priznatih mjera zaštite na radu i uputa proizvođača sredstva za rad,
– održavati i upotrebljavati u ispravnom stanju sigurnosne uređaje i obavezno koristiti osobna zaštitna sredstva koja su mu povjerena na uporabu i rukovanje,
– upozoriti neposrednog rukovoditelja na sve kvarove i nedostatke na uređajima, opremi, sigurnosnim uređajima, osobnim i zaštitnim sredstvima kao i na pojave pri radu i postupke drugih osoba koje mogu ošteti, uništiti određenu opremu li ugroziti život i zdravlje radnika,
– upoznati poslodavca ili nadležnog liječnika pri zasnivanju radnog odnosa i u tijeku rada na tjelesne nedostatke ili bolesti koje mogu kod obavljanja određenih poslova uzrokovati posljedice po život ili zdravlje radnika ili njegov okoliš,
– ovladati znanjima iz zaštite na radu u mjeri potrebnoj za rad na siguran način,
– na zahtjev neposrednog rukovoditelja podvrći se provjeri da li je pod utjecajem alkohola ili drugih sredstava ovisnosti,
– pridržavati se odredbi o zabrani pušenja i propisa u