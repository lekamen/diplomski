 poslova obavlja sljedeće poslove: analizira stanje pravne uređenosti unutarnje plovidbe, priprema i izrađuje nacrte prijedloga zakonskih i podzakonskih akata. Daje pravna mišljenja i tumačenja u vezi s primjenom pozitivnih propisa iz nadležnosti unutarnje plovidbe te vodi prvostupanjski i drugostupanjski upravni postupak iz nadležnosti unutarnje plovidbe, poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga, izrađuje odgovore na tužbe za potrebe vođenja upravnih sporova. Daje mišljenja na zakone i podzakonske akte drugih tijela državne uprave. Obavlja upravni nadzor nad primjenom propisa unutarnje plovidbe. Priprema izvješća o stanju pravne uređenosti unutarnje plovidbe za potrebe Ministarstva, Vlade Republike Hrvatske, Hrvatskoga sabora i drugih državnih tijela, te na upite građana, sukladno pravu na pristup informacijama. Obavlja poslove pripreme nacrta prijedloga zakonskih i podzakonskih akata iz područja unutarnje plovidbe s međunarodnim elementom, provodi postupke prilagodbe pozitivnih propisa s pravnom stečevinom Europske unije. Priprema nacrte prijedloga međunarodnih i međudržavnih ugovora, sporazuma, konvencija, rezolucija i drugih akata, sudjeluje u vođenju pregovora, sklapanja i usvajanja istih, te prati način njihova provođenja. Sudjeluje u radu i prati rad međunarodnih organizacija, i drugih međunarodnih subjekata iz područja unutarnje plovidbe, te sudjeluje u radu radnih grupa međunarodnih organizacija na ekspertnoj razini: UN/Ekonomske komisije za Europu, Odbora za kopneni promet, radne grupe za promet unutarnjim vodama, radne grupe za ujednačavanje tehničkih i sigurnosnih pravila u unutarnjoj plovidbi sa sjedištem u Genevi, Dunavske komisije sa sjedištem u Budimpešti, Centralne komisije za plovidbu Rajnom sa sjedištem u Strasbourgu, Savske komisije sa sjedištem u Zagrebu. Obavlja i druge poslove u okviru svog djelokruga.
3.3.2. Služba sigurnosti, riječnog prometa i luka
Članak 38.
Služba sigurnosti, riječnog prometa i luka obavlja inspekcijske poslove i nadzor svih aktivnosti u unutarnjoj plovidbi, prati stanje sustava sigurnosti unutarnje plovidbe te predlaže mjere za njegovo unaprjeđenje. Koordinira rad inspektora i ovlaštenika inspekcijskih poslova te planira i organizira sustavno osposobljavanje inspektora u lučkim kapetanijama unutarnjih voda. Služba surađuje i prati rad međunarodnih tijela iz područja sigurnosti riječnog prometa, surađuje s Tehničkim nadzornim tijelom u svezi poslova vezanih za certifikaciju plovila. Predlaže prometnu i gospodarsku politiku riječnog prometa, programe razvitka luka, brodarstva i vodnih putova. Koordinira i obavlja poslove nadzora rada lučkih uprava i Agencije za vodne putove, koordinira poslove održavanja, obilježavanja i izgradnje plovnih putova, luka i pristaništa unutarnjih voda, analizira poslovanje brodarstva i plovidbenih poslova te predlaže regulativne mjere u sektoru riječnog prometa a sve u skladu s provođenjem mjera zaštite okoliša i sigurnosti plovidbe. Služba obavlja poslove stručne procjene utjecaja na okoliš na razini strateških dokumenata, sudjeluje u pripremi podloga za izradu državnog proračuna i načina korištenja financijskih sredstava iz državnog proračuna iz područja riječnog prometa i luka. Sudjeluje u radu stručnih međunarodnih organizacija te izradi stručnih prijedloga zakona, podzakonskih akata, rezolucija i sl. iz područja sigurnosti riječnog prometa i luka na unutarnjim vodama.
Za obavljanje poslova Službe sigurnosti, riječnog prometa i luka, ustrojavaju se sljedeći odjeli:
3.3.2.1. Odjel sigurnosti riječnog prometa i brodarstva
3.3.2.2. Odjel lučkog sustava.
3.3.2.1. Odjel sigurnosti riječnog prometa i brodarstva
Članak 39.
Odjel sigurnosti riječnog prometa i brodarstva osigurava, koordinira i nadzire provedbu nacionalnih i međunarodnih propisa iz područja sigurnosti plovidbe te nadzire i koordinira rad inspekcijskih poslova koje obavljaju djelatnici lučkih kapetanija unutarnjih voda.