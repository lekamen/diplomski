 zakonodavstvo Unije kojim se usklađuju uvjeti za stavljanje proizvoda na tržište;
17. »oznaka CE« je oznaka kojom proizvođač označuje da je posuda sukladna s važećim zahtjevima utvrđenim zakonodavstvom Unije o usklađivanju koje propisuje njezino stavljanje.
Članak 3.
Stavljanje na raspolaganje na tržištu i stavljanje u uporabu
(1) Posude obuhvaćene ovim Pravilnikom mogu se staviti na raspolaganje na tržištu i u uporabu samo ako zadovoljavaju zahtjeve ovoga Pravilnika kada su ispravno ugrađene i održavane te korištene u predviđene svrhe.
(2) Drugim propisima mogu se propisati i drugi zahtjevi koji se smatraju nužnima za zaštitu radnika pri korištenju posuda, pod uvjetom da se odredbe tih propisa ne protive odredbama ovoga Pravilnika.
Članak 4.
Bitni zahtjevi
(1) Posude kod kojih je umnožak PS×V veći od 50 barxL moraju zadovoljiti bitne sigurnosne zahtjeve utvrđene u Dodatku I. ovoga Pravilnika.
(2) Posude kod kojih je umnožak PS×V 50 barxL ili manji moraju biti konstruirane i proizvedene u skladu s dobrom inženjerskom praksom u jednoj od država članica.
Članak 5.
Slobodno kretanje
Ne smije se spriječiti stavljanje na raspolaganje na tržištu i u uporabu posuda koje zadovoljavaju zahtjeve ovoga Pravilnika.
POGLAVLJE II. OBVEZE GOSPODARSKIH SUBJEKATA
Članak 6.
Obveze proizvođača
(1) Kod stavljanja na tržište svojih posuda kod kojih umnožak PS×V prelazi 50 barxL, proizvođači moraju osigurati da su konstruirane i proizvedene u skladu s bitnim sigurnosnim zahtjevima iz Dodatka I. ovoga Pravilnika. Kod stavljanja na tržište posuda kod kojih je umnožak PS×V 50 barxL ili manji, proizvođači moraju osigurati da su one konstruirane i proizvedene u skladu s dobrom inženjerskom praksom u jednoj od država članica.
(2) Za posude kod kojih umnožak PS×V prelazi 50 barxL proizvođači moraju izraditi tehničku dokumentaciju prema Dodatku II. ovoga Pravilnika te provesti ili dati provesti postupak ocjenjivanja sukladnosti iz članka 13. ovoga Pravilnika.
Ako se tim postupkom dokaže sukladnost posude kod koje umnožak PS×V prelazi 50 barxL s važećim zahtjevima, proizvođač sastavlja EU izjavu o sukladnosti i stavlja oznaku CE i natpise navedene u točki 1. Dodatka III. ovoga Pravilnika.
Proizvođači moraju osigurati da posude kod kojih je umnožak PS×V 50 barxL ili manji nose natpis utvrđen u točki 1. Dodatka III. ovoga Pravilnika.
(3) Proizvođači moraju čuvati tehničku dokumentaciju, EU izjavu o sukladnosti deset godina nakon što je posuda stavljena na tržište.
(4) Proizvođači moraju osigurati da se provode postupci serijske proizvodnje koji osiguravaju sukladnost s ovim Pravilnikom. Na odgovarajući način moraju se uzeti u obzir promjene u konstrukciji ili značajkama posuda te promjene u usklađenim normama ili drugim tehničkim specifikacijama koje su navedene u izjavi o sukladnosti posude.
(5) Kad to smatraju prikladnim s obzirom na rizike koje predstavlja posuda, proizvođači, kako bi zaštitili zdravlje i sigurnost krajnjih korisnika, ispituju uzorke posuda koje su stavljene na raspolaganje na tržištu, istražuju i, ako je to potrebno, vode knjigu pritužbi nesukladnih i popis opozvanih posuda te o svakom takvom nadzoru obavješćuju distributere.
(6) Proizvođači moraju osigurati da je na posudama koje su stavili na tržište označen tip i serija ili šarža koji omogućavaju njihovu identifikaciju.
(7) Proizvođači na posudi moraju navesti svoje ime, registrirano trgovačko ime ili registrirani trgovački znak i poštansku adresu na kojoj su dostupni i koja mora jednoznačno označavati mjesto na kojem je proizvođač dostupan. Kontaktni podaci moraju biti na hrvatskom jeziku.
(8) Proizvođači moraju osigurati da uz posudu dolaze upute i podaci o sigurnosti iz Dodatka III. točke 2. ovoga Pravilnika, na hrvatskom jeziku. One kao i sve oznake moraju biti jasne, razumljive i shvatljive.
(9) Proizvođači koji smatraju ili imaju razloga vjerovati da posuda koju su stavili na tržište nije sukladna s ovim Pravilnikom, bez odgode moraju poduzeti potrebne korektivne mjere kako bi