odbor:
– nadzire provedbu Statuta Komore i drugih općih akata Komore, te ostvarivanje prava i izvršavanje obveza članova Komore
– nadzire materijalno i financijsko poslovanje Komore i raspolaganje sredstvima Komore
– nadzire ostvarivanje prava i izvršavanje obveza Tajništva u skladu sa Statutom Komore i drugim općim aktima Komore
– podnosi Skupštini pisani izvještaj o obavljenom nadzoru nad radom i financijskim poslovanjem Komore.
Nadzorni odbor izvršava i druge poslove za koje ga zaduži Skupština.
Članak 25.
Sjednicu Nadzornog odbora saziva i sjednicom predsjedava predsjednik Nadzornog odbora, osim prve konstituirajuće sjednice koju saziva predsjednik Komore.
U slučaju spriječenosti ili odsutnosti predsjednika Nadzornog odbora, zamjenjuje ga najstariji član Nadzornog odbora.
Članak 26.
Nadzorni odbor jednom godišnje podnosi Skupštini izvještaj o radu Nadzornog odbora.
Predsjednik komore
Članak 27.
Predsjednika Komore bira i razrješava Skupština iz redova članova Komore.
Za predsjednika Komore iz redova članova Skupštine može se kandidirati osoba koja:
– ima visoku stručnu spremu, odnosno završen preddiplomski i diplomski sveučilišni studij ili integrirani preddiplomski i diplomski sveučilišni studij, ili specijalistički diplomski stručni studij građevinske struke
– obavlja inženjersku djelatnost najmanje 15 godina
– je aktivna u tijelima Komore najmanje četiri (4) godine
– ima uredno podmirene financijske obveze
– dokaže da se protiv nje ne vodi kazneni postupak.
Mandat predsjednika Komore traje četiri (4) godine, i može biti ponovno biran na još jedan mandat.
Predsjednik Komore obavlja svoju funkciju na temelju ugovora o radu ili bez zasnivanja radnog odnosa uz posebnu naknadu za rad.
Predsjednik Komore za svoj rad odgovara Skupštini.
Članak 28.
Predsjednik Komore:
1. predstavlja i zastupa Komoru, odgovora za zakonitost njezina rada te obavlja druge poslove određene Zakonom i ovim Statutom
2. predsjedava sjednicama Skupštine i Upravnog odbora
3. saziva prvu konstituirajuću sjednicu Skupštine, Upravnog odbora, Nadzornog odbora i radnih tijela Komore
4. usklađuje aktivnosti tijela i oblike organiziranja rada Komore
5. brine da rad tijela Komore bude u skladu sa Zakonom, ovim Statutom i drugim općim aktima i interesima članova Komore
6. ovlašten je zatražiti kontrolu materijalno-financijskog poslovanja, kao i raspolaganja sredstvima Komore
7. u slučaju nefunkcioniranja pojedinog područnog odbora saziva izvanrednu sjednicu Vijeća područnog odbora, te predlaže mjere
8. predstavlja Komoru kada Komora surađuje s tijelima vlasti, državne uprave, drugim komorama, organizacijama i institucijama u zemlji i inozemstvu
9. raspoređuje financijska sredstva unutar godišnjeg proračuna prihoda i rashoda Komore, i naredbodavac je za njegovo izvršenje
10. predlaže Upravnom odboru imenovanje i razrješenje glavnog tajnika Komore
11. odlučuje o potrebi službenih putovanja članova Komore
12. odlučuje o sklapanju pravnih poslova čija pojedinačna vrijednost ne prelazi iznos od 400.000,00 kuna (riječima: četiri stotine tisuća kuna), i to na godišnjoj razini do visine koja je za pojedine namjene osigurana na odgovarajućoj poziciji financijskog plana
13. donosi odluke o sklapanju ugovora o radu, te pravima i obvezama iz radnog odnosa
14. ima diskreciono pravo samostalno donijeti akte u provedbi javnih ovlasti, kada to u utvrđenim rokovima ne donesu tijela Komore, te o korištenju istoga prava redovito izvještavati Skupštinu
15. donosi pravilnik o radu i druge opće akte koji uređuju sistematizaciju radnih mjesta, te organizacijske oblike za izvršenje zadaća Tajništva, i druga pitanja vezana za rad Tajništva
16. donosi odluku o imenovanju i razrješenju savjetnika predsjednika Komore
17. obavlja i druge poslove određene ovim Statutom, zakonom ili drugim općim aktima Komore.
Predsjednik Komore može svoje pojedine ovlasti prenijeti na druge osobe.
Članak 29.
Predsjednik Komore potpisuje akte i druge odluke koje donose tijela Komore, osim odluka Nadzornog