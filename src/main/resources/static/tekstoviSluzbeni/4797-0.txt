100 02.11.2016 Rješenje o imenovanju povjerenika Vlade Republike Hrvatske za obavljanje poslova iz nadležnosti općinskog načelnika Općine Jelenje
VLADA REPUBLIKE HRVATSKE
2146
Na temelju članka 31. stavka 4. Zakona o Vladi Republike Hrvatske (»Narodne novine«, br. 150/11, 119/14 i 93/16) i članka 86. stavka 1. točke 4. Zakona o lokalnoj i područnoj (regionalnoj) samoupravi (»Narodne novine«, br. 33/01, 60/01, 129/05, 109/07, 125/08, 36/09, 150/11, 144/12, 19/13 – pročišćeni tekst i 137/15 – ispravak), Vlada Republike Hrvatske je na sjednici održanoj 27. listopada 2016. godine donijela
RJEŠENJE
O IMENOVANJU POVJERENIKA VLADE REPUBLIKE HRVATSKE ZA OBAVLJANJE POSLOVA IZ NADLEŽNOSTI OPĆINSKOG NAČELNIKA OPĆINE JELENJE
1. Imenuje se ZDENKO HOLENKO povjerenikom Vlade Republike Hrvatske za obavljanje poslova iz nadležnosti općinskog načelnika Općine Jelenje.
2. Povjerenik Vlade Republike Hrvatske za svoj rad odgovara Vladi Republike Hrvatske.
3. Povjerenik Vlade Republike Hrvatske podnosi izvješće o svom radu Vladi Republike Hrvatske putem Ministarstva uprave.
4. Povjerenik Vlade Republike Hrvatske počet će obnašati dužnost danom objave ovoga Rješenja.
5. Ovo Rješenje stupa na snagu danom objave u Narodnim novinama.
Klasa: 015-01/16-01/15
Urbroj: 5030115/1-16-02
Zagreb, 27. listopada 2016.
Predsjednik mr. sc. Andrej Plenković, v. r.
