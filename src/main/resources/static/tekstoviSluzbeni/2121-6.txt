 voditelja radilišta, najmanje dva pirotehničara i medicinskog tima.
Članak 16.
Ministarstvo po službenoj dužnosti pribavlja dokaze o ispunjenju uvjeta da:
– odgovorna osoba u pravnoj osobi, odnosno obrtnik nije pravomoćno osuđivan ili se protiv njega ne vodi kazneni postupak za kazneno djelo za koje se postupak pokreće po službenoj dužnosti, osim za kazneno djelo izazivanja prometne nesreće iz nehaja, koja za posljedicu ima tjelesnu ozljedu ili materijalnu štetu
– odgovorna osoba u pravnoj osobi, odnosno obrtnik nije u posljednje tri godine pravomoćno osuđivan za prekršajno djelo s elementima nasilja
– odgovorna osoba u pravnoj osobi, odnosno obrtnik nije pravomoćno kažnjavan za djelo koje se odnosi na isplatu plaće
– je pravna osoba upisana u sudski registar, odnosno da je fizička osoba upisana u Obrtni registar.
Članak 17.
(1) Poslove razminiranja ručnom detekcijom mina, strojne pripreme površine i pregleda površine psima za detekciju mina na području Republike Hrvatske mogu obavljati pravne osobe i/ili obrtnici sa sjedištem u državi članici Europske unije ili državi članici Europskog gospodarskog prostora na temelju odobrenja koje izdaje Ministarstvo, koje imaju odobrenje za obavljanje navedenih poslova izdano od matične države, ako imaju registriranu podružnicu i/ili izdvojeni pogon te ako ispunjavaju uvjete iz članka 11. i/ili 12. i/ili 13. ovoga Zakona, osim uvjeta iz stavka 1. podstavka 6. članka 11., 12. i 13. ovoga Zakona te osim prijave na tijela mirovinskog i zdravstvenog osiguranja.
(2) Dokazi iz stavka 1. ovoga članka moraju biti izdani od strane nadležnih tijela, u ovjerenom prijevodu na hrvatski jezik ako su izdani na stranom jeziku te ovjereni sukladno posebnim propisima.
(3) Ministarstvo po službenoj dužnosti pribavlja dokaze o ispunjenju uvjeta da:
– odgovorna osoba podružnice i/ili izdvojenog pogona nije pravomoćno osuđena ili se protiv nje ne vodi kazneni postupak za kazneno djelo za koje se postupak pokreće po službenoj dužnosti, osim za kazneno djelo izazivanja prometne nesreće iz nehaja, koja za posljedicu ima tjelesnu ozljedu ili materijalnu štetu
– odgovorna osoba podružnice i/ili izdvojenog pogona nije u posljednje tri godine pravomoćno osuđivana za prekršajno djelo s elementima nasilja.
Članak 18.
(1) Državljani država članica Europske unije i Europskog gospodarskog prostora mogu obavljati poslove razminiranja ručnom detekcijom mina, strojne pripreme površine i pregleda površine pomoću pasa za detekciju mina, sukladno propisima kojima se uređuje rad stranih državljana u Republici Hrvatskoj i propisima o privremenoj primjeni pravila o radu državljana država članica Europske unije i članova njihovih obitelji te ako ne postoje sigurnosne zapreke koje se utvrđuju na temelju sigurnosne provjere koju obavlja nadležna sigurnosno-obavještajna agencija.
(2) Odgovorna osoba podružnice i/ili izdvojenog pogona prilikom podnošenja zahtjeva za odobrenje za obavljanje poslova iz članka 17. stavka 1. ovoga Zakona dužna je podnijeti i zahtjeve za izdavanje iskaznica protuminskog djelovanja za svoje zaposlenike, sukladno odredbi članka 101. ovoga Zakona osim stavka 2. podstavaka 1., 2. i 3., te priložiti dokaze da:
– zaposlenik nije pravomoćno osuđivan ili se protiv njega ne vodi kazneni postupak za kazneno djelo za koje se postupak pokreće po službenoj dužnosti, osim za kazneno djelo izazivanja prometne nesreće iz nehaja, koja za posljedicu ima tjelesnu ozljedu ili materijalnu štetu
– zaposlenik nije u posljednje tri godine pravomoćno osuđivan za prekršajno djelo s elementima nasilja
– je zaposlenik duševno, tjelesno i zdravstveno sposoban za obavljanje svojih poslova, što dokazuje uvjerenjem ovlaštene zdravstvene ustanove.
(3) Odgovorna osoba pravne osobe i/ili obrtnik, podružnice i/ili izdvojenog pogona i voditelj radilišta moraju poznavati hrvatski jezik i latinično pismo što dokazuju uvjerenjem o položenom ispitu iz poznavanja hrvatskog jezika i latiničnog pisma ili svjedodžbom odnosno diplomom o završenom