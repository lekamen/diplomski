 korisnik prilikom podnošenja Zahtjeva za potporu ne učita dokumentaciju na temelju koje se dodjeljuju bodovi sukladno kriterijima odabira, Zahtjevu se neće dodijeliti bodovi za određeni kriterij odabira što će rezultirati manjim ukupnim brojem bodova.
(13) Prednost na Rang-listi ima korisnik s ostvarenim većim brojem bodova.
(14) U slučaju da dva ili više Zahtjeva za potporu imaju isti broj bodova prednost na Rang-listi imaju Zahtjevi s:
a) većim brojem bodova prema pojedinom kriteriju odabira, počevši od prvog do zadnjeg kriterija odabira
b) ranijim vremenom podnošenja Zahtjeva za potporu na Natječaj (datum, sat, minuta, sekunda) kada dva ili više Zahtjeva za potporu imaju isti broj bodova prema svakom pojedinom kriteriju odabira.
(15) Ukoliko dva ili više Zahtjeva za potporu imaju jednaki broj bodova prema svakom pojedinom kriteriju odabira i jednako vrijeme podnošenja Zahtjeva za potporu, a navedeno uvjetuje dodjelu potpore, provest će se postupak izvlačenja slučajnim odabirom u prisutnosti javnog bilježnika.
(16) Kada se administrativnom kontrolom utvrdi da je Zahtjev za potporu prihvatljiv i da su za predmetni Zahtjev za potporu raspoloživa sredstva, Agencija za plaćanja će donijeti Odluku o prihvatljivosti kako je navedeno u člancima 30. i 31. ovoga Pravilnika.
(17) Nakon zaprimanja Odluke o prihvatljivosti od strane korisnika, Agencija za plaćanja će s korisnikom sklopiti ugovor o financiranju (u daljnjem tekstu: Ugovor o financiranju).
(18) Najviši iznos javne potpore koji se utvrđuje Odlukom o prihvatljivosti i Ugovorom o financiranju ne može biti veći od iznosa potpore za dodjelu traženog u Zahtjevu za potporu.
(19) Nakon sklapanja Ugovora o financiranju korisnik je obvezan dostaviti Agenciji za plaćanja odabrane ponude uključujući ponude/račune za opće troškove, a u skladu s člancima 28. i 29. ovoga Pravilnika.
(20) Troškovi iz ponuda i računa iz stavka 19. ovoga članka moraju biti prihvatljivi sukladno ovome Pravilniku i Listi prihvatljivih troškova kako bi bili predmet sufinanciranja iz EPFRR-a.
(21) Agencija za plaćanja temeljem ponuda i računa iz stavka 19. ovoga članka u administrativnoj obradi utvrđuje iznose prihvatljivih troškova i iznos potpore za dodjelu nakon čega donosi odluku o dodjeli sredstava ili odluku o odbijanju sukladno članku 32. ovoga Pravilnika.
Prikupljanje ponuda
Članak 28.
(1) Obveze iz ovoga članka ne primjenjuju se na korisnike koji su obveznici provedbe postupka javne nabave prema propisima koji uređuju postupak javne nabave, osim u slučaju kada provode bagatelnu nabavu.
(2) Korisnik je obvezan prikupiti ponude za prihvatljive troškove putem poziva za prikupljanje ponuda koji će se objaviti na mrežnim stranicama Agencije za plaćanja.
(3) Za opće troškove i nabave vrijednosti manje od 35.000,00 kn bez PDV-a nije potrebno objaviti poziv za prikupljanje ponuda na mrežnim stranicama Agencije za plaćanja.
(4) Korisnici mogu započeti postupak objave poziva za prikupljanje ponuda danom stupanja na snagu ovoga Pravilnika.
(5) Postupak objave poziva za prikupljanje ponuda provodi se sukladno uputi za prikupljanje ponuda koja se objavljuje na mrežnim stranicama Agencije za plaćanja prije objave natječaja.
(6) Korisnik u pozivu za prikupljanje ponuda definira rok za dostavu ponuda, a koji iznosi najmanje 14 dana od dana objave poziva za prikupljanje ponuda.
(7) Korisnik je obvezan izvršiti odabir ponude sukladno kriterijima odabira ponude koje je obvezan navesti u Pozivu za prikupljanje ponuda.
(8) Kriterij odabira ponuda može biti najniža cijena ili ekonomski najpovoljnija ponuda (u daljnjem tekstu: ENP).
(9) Kriteriji za odabir ponuda ne smiju biti diskriminirajući i ne smiju narušavati slobodu tržišnog natjecanja.
(10) Način odabira ponuda i primjene kriterija najniže cijene ili ENP-a detaljnije se propisuje u uputi za prikupljanje ponuda.
(11) Nakon isteka roka za dostavu ponude i nakon donošenja Odluke o prihvatljivosti, a najkasnije u roku od osam mjeseci od dana sklapanja Ugovora o