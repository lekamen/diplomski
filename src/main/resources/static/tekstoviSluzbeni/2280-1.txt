podnositelj izvješća, a drugi se dostavlja nadležnom uredu.
III. ORGANIZIRANJE HUMANITARNE AKCIJE OD STRANE NEPROFITNIH I PROFITNIH PRAVNIH, TE FIZIČKIH OSOBA
Članak 6.
Zahtjev za izdavanje rješenja o odobrenju provođenje humanitarne akcije (u daljnjem tekstu: Zahtjev za humanitarnu akciju) podnosi se na Obrascu broj 5. koji čini sastavni dio ovoga Pravilnika.
Obrazac broj 5. sadrži opće podatke o podnositelju Zahtjeva za humanitarnu akciju, podatke o razvrstavanju planirane humanitarne akcije te podatke o očekivanom trajanju humanitarne akcije te ciljanoj skupini korisnika.
Obrazac broj 5. popunjava se u jednom primjerku.
Članak 7.
Organizator humanitarne akcije dužan je uz Zahtjev za humanitarnu akciju dostaviti i Plan provođenja humanitarne akcije (u daljnjem tekstu: Plan), na Obrascu broj 6. koji čini sastavni dio ovoga Pravilnika.
Obrazac broj 6. sadrži podatke o nazivu i cilju organiziranja humanitarne akcije, planiranim aktivnostima, zemljopisnom području na kojem će se provoditi humanitarna akcija, načinu prikupljanja humanitarne pomoći i planiranim troškovima organiziranja humanitarne akcije.
Obrazac broj 6. popunjava se u dva primjerka, od kojih jedan zadržava pravna osoba, a drugi se dostavlja nadležnom uredu.
Članak 8.
Organizator humanitarne akcije dužan je uz Zahtjev za humanitarnu akciju dostaviti i Plan korištenja prikupljene humanitarne pomoći (u daljnjem tekstu: Plan korištenja), na Obrascu broj 7. koji čini sastavni dio ovoga Pravilnika.
Plan iz stavka 1. ovoga članka sadrži podatke o nazivu humanitarne akcije, planu korištenja prikupljene humanitarne pomoći i kriterijima raspodjele humanitarne pomoći.
Obrazac broj 7. popunjava se u dva primjerka, od kojih jedan zadržava pravna osoba, a drugi se dostavlja nadležnom uredu.
Članak 9.
Pravne i fizičke osobe kojima je izdano rješenje o odobrenju provođenja humanitarne akcije dužne su nadležnom uredu dostavljati izvješće o provedenoj humanitarnoj akciji na Obrascu broj 8. koji čini sastavni dio ovoga Pravilnika.
Obrazac broj 8. sadrži opće podatke o podnositelju izvješća, podatke o provedenoj humanitarnoj akciji, podatke o upravljanju humanitarnom pomoći nakon završetka humanitarne akcije, te navodi obvezne priloge koji se dostavljaju uz Izvješće.
Obrazac broj 8. popunjava se u dva primjerka od kojih jedan zadržava pravna, odnosno fizička osoba, a drugi se dostavlja nadležnom uredu.
IV. PRIJELAZNE I ZAVRŠNE ODREDBE
Članak 10.
Stupanjem na snagu ovoga Pravilnika prestaje važiti Pravilnik o obrascima i načinu vođenja evidencije o humanitarnoj pomoći (»Narodne novine«, broj 144/11).
Članak 11.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-02/15-04/25
Urbroj: 519-03-2-3/2-15-1
Zagreb, 2. studenoga 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
Obrazac broj 1. – Obrazac broj 8.
