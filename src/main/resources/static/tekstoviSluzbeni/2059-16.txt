 informacije, izvadci iz prostornih planova, građevinske i lokacijske dozvole, uvjerenja, potvrde, izjave i druge isprave) te pomoćne izračune za utvrđivanje nužnih podataka ako su isti izvedeni za potrebe procjenjivane nekretnine.
(2) Popis izvora primijenjenih propisa te stručne i znanstvene literature u procjembenom elaboratu iz stavka 1. podstavka 3. ovoga članka može se navesti u podnožju teksta ili na kraju poglavlja, sa ciljem moguće provjere.
(3) Radi preglednosti navođenja izvora iz stručne i znanstvene literature potrebno je koristiti jednoobrazni format:
(r. br.) prezime i prvo slovo imena autora (godina izdavanja knjige) naslov knjige, redni broj izdanja, izdavač, mjesto izdavanja knjige, stranica na koju se poziva.
(4) Format iz stavka 3. ovoga članka treba prilagoditi korištenom izvoru: časopis i pojedinačni članak, zbornik radova sa seminara i pojedinačni rad ili internetska stranica uz navođenje adrese u cijelosti i datuma pristupa.
(5) Iskazivanje procijenjenih vrijednosti provodi se zaokruživanjem:
a) vrijednosti do 100.000,00 kn na cijele stotice,
b) vrijednosti od 100.000,00 kn do 1.000.000,00 kn na cijele tisućice,
c) vrijednosti veće od 1.000.000,00 kn na cijele deset tisućice.
(6) Procjembeni elaborat mora biti uvezan s numeriranim stranicama.
Izrada procjembenog elaborata za ponovnu procjenu vrijednosti nekretnine
Članak 69.
(1) Procjembeni elaborat koji se izrađuje za ponovnu procjenu vrijednosti nekretnine koju periodično provode kreditne institucije sukladno posebnim propisima koji reguliraju rad kreditnih institucija, može biti izrađen bez primjene odredbe članka 68. stavak 1. podstavak 5. ovoga Pravilnika ako je unatrag devet godina izrađen procjembeni elaborat koji prema svom obliku i sadržaju ispunjava odredbe članka 68. ovoga Pravilnika.
(2) Procjenitelj je dužan u procjembenom elaboratu iz stavka 1. ovoga članka jasno istaknuti na naslovnici, u opisu zadatka i pozivom na poseban propis, kako se u istome radi o ponovnoj procjeni vrijednosti nekretnine za potrebe periodičnog vrednovanja nekretnina te navesti datum, oznaku i procjenitelja posljednjeg procjembenog elaborata koji je prema svom obliku i sadržaju ispunjavao odredbe članka 68. ovoga Pravilnika.
X. ZAVRŠNA ODREDBA
Članak 70.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 371-01/15-04/1
Urbroj: 531-01-15-92
Zagreb, 28. rujna 2015.
Ministrica Anka Mrak-Taritaš, dipl. ing. arh., v. r.
PRILOG 1. – PRILOG 15.
