 razvoda braka, već sud smatra da se radilo o nedopuštenoj pobudi I tuženika da daruje II tuženoj svoj suvlasnički dio nekretnine, a da bi izbjegao naplatu duga.
Sud nije poklonio vjeru I tuženiku da je darovao nekretninu II tuženoj isključivo radi sređivanja imovinsko pravnih odnosa između njega i njegove tadašnje supruge tj. da joj vrati ono što joj je otac darovao za kupnju stana, jer su stranke tada još uvijek bile u braku, I tuženik je znao da se tužiteljica ne može naplatiti po Presudi na temelju priznanja, a činjenica da su predmetni Ugovor i Aneks Ugovora ovjereni naknadno kod javnog bilježnika tj. 17. studenog 1999. godine, ukazuje na činjenicu da je pobuda I tuženika da II tuženoj daruje nekretninu bila nedopuštena koja je bitno utjecala na tu njegovu odluku, i na taj način tužiteljicu stavi u nepovoljan položaj.«
d) Žalbe protiv prvostupanjske presude
13. Protiv prvostupanjske presude Martin Krpan i podnositeljica su podnijeli žalbe. U svojoj žalbi podnositeljica je istaknula:
»Sankcija za postupanje dužnika na štetu vjerovnika, pa i sklapanje besplatnih pravnih poslova znajući da nanosi štetu vjerovniku sankcionirano je zakonom, i to odredbama članaka 66. do 70. (prije člancima 280. do 285.) Zakona o obveznim odnosima i za predmetno ponašanje je predviđena mogućnost pobijanja predmetnih ugovora pod uvjetima i u rokovima određenim predmetnim odredbama, te za isto postupanje nije predviđena mogućnost utvrđivanja ništavosti.
(...)
Drugim riječima, to bi značilo da svaki vjerovnik koji propusti rok za podnošenje tužbe radi pobijanja pravne radnje dužnika na štetu vjerovnika, u slučajevima kada smatra da je takva radnja poduzeta, uvijek može iz istih tih razloga zatražiti od suda utvrđenje ništavosti ugovora tvrdeći da su isti sklopljeni uz nedopuštenu ponudu, što je apsolutno nedopustivo, a i protivno važećoj sudskoj praksi, uključujući praksu Vrhovnog suda RH.
Dokaz: presuda Vrhovnog suda Rev 611/04-2 od 30.05.2005., presuda Vrhovnog suda broj Rev-2620/94 od 16.02.1995. ... presuda VS RH Rev 3110/95 od 13.12.1995. ...«
e) Osporena drugostupanjska presuda
14. Drugostupanjskom presudom odbijene su žalbe Martina Krpana i podnositeljice i potvrđena je prvostupanjska presuda.
U obrazloženju drugostupanjske presude je istaknuto:
»Naime, i po ocjeni ovoga drugostupanjskog suda, ne može se prihvatiti tvrdnja I-tuženika, da je pobuda za predmetno darovanje bila sređivanje imovinsko-pravnih odnosa sa II-tuženicom, vezano uz postupak razvoda braka, te činjenicu da je nekretnina kupljena novcem oca II-tuženice, u okolnostima da I-tuženik, u vrijeme darovanja, nesporno duguje tužiteljici iznos od 178.322,25 kn s pripadajućom zakonskom zateznom kamatom, nema izvora prihoda, niti druge imovine (osim darovane), iz kojih bi to dugovanje mogao podmiriti.
Žalbeni navodi I-tuženika svode se, u bitnome, na tvrdnju da nisu ispunjene zakonske pretpostavke za utvrđenje ništavosti predmetnoga darovnog ugovora i aneksa tome ugovoru, obzirom da se upravo radilo o moralnom činu I-tuženika u odnosu na II-tuženicu, pa je osnovna pobuda za sklapanja bila sređivanje njihovih imovinsko-pravnih pitanja.
Na ovakove žalbene navode treba odgovoriti da je sud svoju odluku utemeljio na odredbama čl. 53. st. 2. i 3. ZOO-a, a ne na odredbi čl. 103. st. 1. ZOO-a, dakle na ništavosti zbog protivnosti Ustavu Republike Hrvatske, prisilnim propisima, te moralu društva.
Žalbeni navodi II-tuženice svode se, u bitnome, na slijedeće prigovore:
– prigovor pogrešne primjene materijalnog prava, uz tvrdnju da bi se na sporni odnos stranaka isključivo mogao primijeniti institut pobijanja dužnikovih pravnih radnji, u smislu odredaba čl. 280.-285. ZOO-a;
– prigovor pogrešne ocjene provedenih dokaza.
Na prvi žalbeni prigovor treba odgovoriti da je prvostupanjski sud pravilno o osnovanosti tužbenog zahtjev odlučio primjenom odredaba čl. 53. st. 2. i 3. ZOO-a, a neodlučno je da li bi, za razrješenje spornog odnosa stranaka, postojale zakonske pretpostavke za primjenu odredaba 