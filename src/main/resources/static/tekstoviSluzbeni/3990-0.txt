50 01.06.2016 Pravilnik o izmjenama i dopunama Pravilnika o športskom ribolovu u slatkovodnom ribarstvu
MINISTARSTVO POLJOPRIVREDE
1339
Na temelju članka 20. stavka 1., članka 21., članka 43., članka 44. i članka 64. Zakona o slatkovodnom ribarstvu (»Narodne novine«, br. 106/2001, 7/2003, 174/2004, 10/2005 – ispravak, 49/2005 – pročišćeni tekst i 14/2014), ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O ŠPORTSKOM RIBOLOVU U SLATKOVODNOM RIBARSTVU
Članak 1.
U članku 19. iza stavka 3. Pravilnika o športskom ribolovu u slatkovodnom ribarstvu (»Narodne novine«, br. 82/2005, 1/2006, 139/2006, 52/2010, 4/2015 i 34/2015) dodaje se novi stavak 4. koji glasi:
»(4) Ukoliko je organizirano pismeno polaganje ispita, organizator ispita obvezan je čuvati riješene testove godinu dana od dana polaganja ispita.«
Članak 2.
U članku 20. stavak 2. mijenja se i glasi:
»(2) Ispite organizira i održava Savez putem svojih članica županijskih saveza športsko ribolovnih udruga (u daljnjem tekstu: županijskih saveza ŠRU).«
Članak 3.
U članku 21. stavak 1. mijenja se i glasi:
»(1) Kandidat za polaganje ispita podnosi pismenu prijavu županijskom savezu ŠRU ili susjednom županijskom savezu ŠRU ako u toj županiji ne postoji imenovano Povjerenstvo temeljem ovlaštenju Saveza.«
Članak 4.
U članku 22. stavku 2. broj »100,00« zamjenjuje se brojem »150,00«, a stavci 3., 4. i 5. mijenjaju se i glase:
»(3) Iznos iz stavka 2. ovoga članka uplaćuje se na račun županijskog saveza ŠRU koji organizira i održava ribički ispit ili na račun županijskog saveza ŠRU nadležnog za tu županiju temeljem ovlaštenja Saveza.
(4) Županijski Savez ŠRU isplaćuje naknade nadležnom povjerenstvu za ribičke ispite te nadoknađuje druge troškove vezane uz održavanje ribičkih ispita.
(5) Naknade iz stavka 4. isplaćuju se od namjenskih sredstava prikupljenih od kandidata.«
Članak 5.
U članku 25. stavku 1. u točki 6. riječ »MBG« briše se i zamjenjuje rječju »OIB«.
Članak 6.
U članku 28. stavku 1. u točki 3. riječ »MBG« briše se i zamjenjuje rječju »OIB«.
Članak 7.
U članku 29. iza stavka 3. dodaje se novi stavak 4. koji glasi:
»(4) Ukoliko je organizirano pismeno polaganje ispita, organizator ispita obvezan je čuvati riješene testove godinu dana od dana polaganja ispita.«
Članak 8.
U članku 30. stavak 2. mijenja se i glasi:
»(2) Priručnik iz stavka 1. Savez je obvezan objaviti na svojoj internetskoj stranici.«
Članak 9.
U članku 31. riječ »Savezu« mijenja se riječima »županijskom savezu ŠRU«.
Članak 10.
U članku 32. stavci 3., 4. i 5. mijenjaju se i glase:
»(3) Iznos iz stavka 2. ovoga članka uplaćuje se na račun županijskog saveza ŠRU koji organizira i održava ribočuvarski ispit ili na račun županijskog saveza ŠRU nadležnog za tu županiju temeljem ovlaštenja Saveza.
(4) Županijski Savez ŠRU isplaćuje naknade Povjerenstvu te nadoknađuje druge troškove vezane uz održavanje ribočuvarskih ispita.
(5) Naknade iz stavka 4. isplaćuju se iz namjenskih sredstava prikupljenih od kandidata.«
Članak 11.
U članku 38. stavku 1. u točki 2. riječ »MBG« briše se i zamjenjuje rječju »OIB«.
Članak 12.
Članak 46. mijenja se i glasi:
»Članak 46.
»(1) Savez vodi evidenciju izdanih ribočuvarskih iskaznica i ribočuvarskih značaka.
(2) Savez dostavlja ovlašteniku ribolovnog prava potreban broj ribočuvarskih iskaznica i ribočuvarskih značaka na temelju zahtjeva ovlaštenika ribolovnog prava, a sukladno evidenciji o položenim ribočuvarskim ispitima.«
Članak 13.
Članak 65. mijenja se i glasi:
»Članak 65.
(1) Obrasci svih godišnjih dozvola za hrvatske i strane državljane od 19 i više godina, hrvatske i strane državljanke od 15 i više godina života, hrvatske i strane državljane od 15 do 18 godina života, te hrvatske državljane invalide Domovinskog rata Republike Hrvatske, koje/koji nisu članovi ovlaštenika ribolovnog prava udruženih u Savez, tiskaju se u smeđoj boji.
(2) Iznimno od odredbe stavka 1. ovoga članka, obrazac godišnje dozvole za hrvatske i strane državljanke od 15 i više godine života