 ocjenu kvalitete Planova informiranja i promoviranja na temelju Poslovnika o radu Ocjenjivačkog odbora.
(10) Nakon završenog postupka ocjene kvalitete Planova informiranja i promoviranja, Ocjenjivački odbor dostavlja Agenciji za plaćanja rang ljestvicu svih ocijenjenih Planova informiranja i promoviranja kao i popis negativno ocijenjenih planova informiranja i promoviranja.
(11) Nakon završene administrativne kontrole Zahtjeva za potporu, izradit će se Rang-lista kako je navedeno u članku 19. (Rangiranje Zahtjeva za potporu) ovoga Pravilnika.
Rangiranje Zahtjeva za potporu
Članak 19.
(1) Nakon zaprimanja Zahtjeva za potporu, zahtjevima se dodjeljuju bodovi temeljem Kriterija odabira iz Priloga I. i II. ovoga Pravilnika.
(2) Ako korisnik prilikom podnošenja Zahtjeva za potporu ne učita dokumentaciju na temelju koje se dodjeljuju bodovi sukladno kriterijima odabira, zahtjevu se neće dodijeliti bodovi za određeni kriterij odabira što će rezultirati manjim ukupnim brojem bodova.
(3) Nakon administrativne kontrole pristiglih Zahtjeva za potporu, za sve potpune, pravovremene i prihvatljive zahtjeve za potporu formira se Rang-lista sukladno kriterijima odabira koji su navedeni u Prilogu I. ovoga Pravilnika.
(4) U slučaju da dva ili više Zahtjeva za potporu imaju isti broj bodova prednost na Rang-listi imaju zahtjevi s ranijim vremenom podnošenja Zahtjeva za potporu na natječaj (datum, sat, minuta, sekunda).
(5) Ako dva ili više Zahtjeva za potporu imaju jednaki broj bodova i jednako vrijeme podnošenja Zahtjeva za potporu, a navedeno uvjetuje dodjelu javne potpore provest će se postupak izvlačenja slučajnim odabirom, u prisutnosti javnog bilježnika.
Izdavanje Odluka u slučaju dovoljno raspoloživih sredstava
Članak 20.
(1) U slučaju kada se nakon zaprimanja svih Zahtjeva za potporu i provjere ukupnog traženog iznosa javne potpore utvrdi da ima dovoljno raspoloživih sredstava, Agencija za plaćanja će donijeti Odluke nakon završetka administrativne kontrole svakog pojedinačnog Zahtjeva za potporu.
(2) Agencija za plaćanja će nakon obrade Zahtjeva za potporu donijeti:
1. Odluku o dodjeli sredstava, u slučaju:
– ispunjavanja uvjeta i kriterija propisanih ovim Pravilnikom i Natječajem.
2. Odluku o odbijanju, u slučaju:
– neispunjavanja uvjeta i kriterija propisanih Pravilnikom i Natječajem
– nepravovremeno podnesenih Zahtjeva za potporu
– nepotpunih Zahtjeva za potporu
– nepravovremeno dostavljenih i/ili nepotpunih odgovora na Zahtjev za obrazloženje/ispravak
– utvrđene nepravilnosti
– da se utvrdi da su informacije dostavljene od strane korisnika ili ponuditelja lažne ili pogrešne
– sprječavanja posjeta i kontrole provedbe aktivnosti predstavnicima Agencije za plaćanja od strane korisnika
– da se utvrdi da su uvjeti za stjecanje pogodnosti stvoreni umjetno i suprotno ciljevima sektorskog poljoprivrednog gospodarstva sukladno članku 60. Uredbe (EU) br. 1306/2013 Europskog parlamenta i Vijeća od 17. prosinca 2013. o financiranju, upravljanju i nadzoru zajedničke poljoprivredne politike i o stavljanju izvan snage uredbi Vijeća (EEZ) br. 352/78, (EZ) br. 165/94, (EZ) br. 2799/98, (EZ) br. 814/2000, (EZ) br. 1290/2005 i (EZ) br. 485/2008 (SL L 347, 20. 12. 2013)
– da se utvrdi da je aktivnost za koju je podnesen Zahtjev za potporu za financiranje unutar EPFRR-a, financirana drugim sredstvima proračuna EU ili
– podnošenja više Zahtjeva za potporu za jedan tip operacije tijekom jednog Natječaja.
(3) U slučaju donošenja odluka kako je navedeno u stavku 2. ovoga članka, Rang-lista će se izraditi nakon provedenog postupka odlučivanja o prigovoru.
Izdavanje Odluka u slučaju da nema dovoljno raspoloživih sredstava
Članak 21.
(1) U slučaju kada se nakon zaprimanja svih Zahtjeva za potporu i provjere ukupnog traženog iznosa javne potpore utvrdi da nema dovoljno raspoloživih sredstava za sve korisnike, Agencija za plaćanja će donijeti odluke nakon završetka administrativne kontrole svih zaprimljenih Zahtjeva za potporu.
(2) Agencija za plaćanja će nakon