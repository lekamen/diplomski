 na društvo Vegafruit d.o.o. Bosna i Hercegovina i u razdoblju dok je, prije prijenosa poslovnog udjela, bio uprava tužitelja nije poduzeo radnje da od S.H. Trgovine d.o.o. naplati dužni iznos. Prvostupanjski sud je podnositeljeve tvrdnje da je osoba koja je vodila knjigovodstvene poslove u tužitelju i u S.H. Trgovini d.o.o. prenijela na žiro-račun svojeg obrta financijska sredstva u iznosu od 1.109.506,36 kn, a za koje činjenice podnositelj nije znao dok nije prestao biti član tužitelja i njegova uprava, ocijenio neosnovanim, uz obrazloženje da uprava društva odgovora za uredno vođenje poslovnih knjiga i vođenje poslova unutarnjeg nadzora. U presudi Trgovački sud u Zagrebu navodi:
»Kao što je utvrđeno društvo S.H. Trgovina d.o.o. je dužno tužitelju utuženi iznos a tuženi kao član tj. Direktor tužitelja i društva S.H. Trgovina d.o.o. nije s određenom pozornošću koja se od njega očekuje izvršio plaćanje društvu Vegafruit tj. Tužitelju. Svaki član uprave koji povrijedi svoju obvezu vođenja poslova društva s pozornošću urednog i savjesnog gospodarstvenika odgovaraju za štetu društvu. Tuženi nije dokazao da je primijenio pozornost urednog i savjesnog gospodarstvenika (član 252. st. 2. ZTD).«
5. VTS je presudom od 18. ožujka 2014., točkom I. izreke, djelomično odbio tuženikovu žalbu kao neosnovana i potvrdio presudu Trgovačkog suda u Zagrebu od 5. svibnja 2009. u dijelu stavka prvog izreke kojim je podnositelju naloženo isplatiti tužitelju iznos od 1,018.607,45 kn i u stavku drugom izreke. VTS je točkom II. izreke djelomično preinačio presudu Trgovačkog suda u Zagrebu poslovni od 5. svibnja 2009. u dijelu stavka prvog izreke kojim je podnositelju naloženo isplatiti tužitelju zakonske zatezne kamate na iznos od 1,018.607,45 kn, te je presudio: »Nalaže se tuženiku platiti tužitelju zatezne kamate koje na iznos od 1,018.607,45 kn teku od 5. svibnja 2009. do isplate po stopi propisanoj čl. 29. st. 2. Zakona o obveznim odnosima uvećanjem eskontne stope Hrvatske narodne banke koja je vrijedila zadnjeg dana polugodišta koje je prethodilo tekućem polugodištu za pet postotnih poena.«
U obrazloženju presude VTS navodi:
»Ovaj drugostupanjski sud prihvaća činjenično stanje utvrđeno prvostupanjskom presudom kao i primjenu materijalnog prava u dijelu glavnog potraživanja te sukladno odredbi čl. 375. st. 5. ZPP-a neće posebno obrazlagati presudu.
Tuženik neosnovano navodi da je presuda zahvaćena žalbenim razlogom bitne povrede odredaba parničnog postupka iz čl. 354. st. 2. t. 6. ZPP-a jer je prvostupanjski sud onemogućio tuženika da raspravlja pred sudom time što je odbio izvođenje dokaza koje mu idu u korist. Prvostupanjski je sud, s obzirom na tužbenu osnovu, činjenice koje je tužitelj naveo u tužbi i one koje među strankama nisu sporne pravilno odlučio o izvođenju dokaza sukladno svojim ovlaštenjima iz čl. 220. st. 2. ZPP-a.
Naime, tuženik je predložio izvođenje dokaza saslušanjem svjedoka na okolnost tko je bio odgovorna osoba tužitelja i koje je mjere poduzeo tuženik (list 46.spisa), kao i na koji je način utvrđen dug prema tužitelju te da je tuženik prilikom primopredaje ukazao na postojeći dug radi počinjenog kaznenog djela. Članovi uprave moraju voditi poslove društva s pozornošću urednog i savjesnog gospodarstvenika, a ako povrijede svoje obveze odgovaraju za štetu društvu kao solidarni dužnici. U slučaju spora mora dokazati da su primijenili pozornost urednog i savjesnog gospodarstvenika (čl. 252. st. 1. i 2. ZTD-a). Predloženim dokazima ne bi se utvrdile odlučne činjenice tuženikovog oslobođenja od odgovornosti za štetu koja je nastala tužitelju.
Tuženik u žalbi i tijekom postupka navodi da je treća osoba koja je vodila knjigovodstvo tijekom 2005. godine prebacila iznos od 500.901,81 kn i tijekom 2006. godine iznos od 608.604,55 kn na svoj žiro-račun, ali navodi da za te zlouporabe nije odgovoran jer nije vodio poslovne knjige već je treća osoba obavljala veći dio tog posla. Ti su žalbeni navodi protivni zakonskoj odredbi čl. 428. st. 