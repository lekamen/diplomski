 pojedinog dijela plovila s Tehničkim pravilima potvrđena od strane priznatog klasifikacijskog društva kroz izdavanje valjane potvrde o pregledu;
– sudjelovanje u istraživanju uzroka nesreća plovila;
– pripremanje prijedloga sadržaja kod izrade i ažuriranje Tehničkih pravila te sudjelovanje u izradi ostalih propisa iz područja unutarnje plovidbe;
– predlaganje izmjena i dopuna propisa, rezolucija, preporuka iz područja svoje nadležnosti;
– izdavanje isprava, svjedodžbi, potvrda, knjiga i izvještaja na osnovi obavljenog tehničkog pregleda i baždarenja;
– obavijestiti nadležnu lučku kapetaniju, prema upisu plovila, o svim izdanim Svjedodžbama i Potvrdama vezanim uz tehničku ispravnost plovila;
– sudjelovanje u radu međunarodnih organizacija iz područja svoje nadležnosti;
– izvršavanje ostalih poslova vezanih za područje brodarstva i brodogradnje.
(2) Pored poslova iz stavka 1. ovog članka, Tehničko nadzorno tijelo nadležno je i za izdavanje vlastitih odnosno prihvaćanje drugih dokumenata izdanih od strane priznatih klasifikacijskih društava kojima se potvrđuje sukladnost plovila ili dijela plovila s Tehničkim pravilima.
Članak 5.
(1) Klasifikacijsko društvo koje je priznato prema odredbama ovog Pravilnika i koje se nalazi na popisu priznatih klasifikacijskih društava, ovlašteno je provoditi pregled plovila sukladno svojim pravilima za klasifikaciju.
(2) Priznato klasifikacijsko društvo potvrđuje sukladnost plovila zahtjevima Tehničkih pravila, u cijelosti ili djelomično za pojedini dio, izdavanjem Potvrde o pregledu, ili sukladnost plovila Pravilima za klasifikaciju izdavanjem Svjedodžbe o klasi za pojedini dio ili vrstu plovila.
Članak 6.
Za obavljanje poslova iz nadležnosti Tehničkog nadzornog tijela imenuje se Javna ustanova Hrvatski registar brodova.
Članak 7.
(1) Tehničko nadzorno tijelo ima voditelja i članove.
(2) Ukupan sastav Tehničkog nadzornog tijela mora brojati minimalno 3 osobe.
(3) Voditelj i članovi Tehničkog nadzornog tijela moraju biti stručnjaci iz područja unutarnje plovidbe s radnim iskustvom od minimalno 5 godina.
(4) Jedan član mora biti visoke stručne spreme brodograđevne ili brodostrojarske struke.
(5) Jedan član mora biti visoke stručne spreme prometne struke sa zvanjem u unutarnjoj plovidbi zapovjednik – vrsta A.
(6) Voditelj i članovi u Tehničkom nadzornom tijelu moraju obavljati svoju dužnost časno i savjesno bez pristranosti prilikom izvršavanja svojih dužnosti.
Članak 8.
(1) Tehničko nadzorno tijelo imenuje ministar odlukom.
(2) Ministar može razriješiti dužnosti Tehničko nadzorno tijelo ili njegova člana, odnosno voditelja:
– ako se utvrdi da je član ili voditelj Tehničkog nadzornog tijela postupao suprotno načelima nepristranosti i neovisnosti u obavljanju svojih dužnosti;
– zbog nemogućnost obavljanja poslova;
– na zahtjev člana /voditelja;
– ukoliko postoji drugi važan razlog.
Članak 9.
Tehničko nadzorno tijelo može angažirati vanjske suradnike za stručnu pomoć u obavljanju poslova Tehničkog nadzornog tijela.
Članak 10.
Nadzor nad radom Tehničkog nadzornog tijela obavlja Ministarstvo.
Članak 11.
Klasifikacijsko društvo iz članka 4. ovog Pravilnika, da bi dobilo status priznatog klasifikacijskog društva, mora u postupku priznavanja dokazati da ispunjava kriterije navedenim u prilogu ovog Pravilnika.
Članak 12.
(1) Odluku o priznavanju klasifikacijskog društva donosi Komisija.
(2) Komisiji će u postupku donošenja odluke iz stavka 1. ovoga članka pomagati Odbor.
Članak 13.
(1) Odbor se sastoji od predstavnika država članica, a predsjeda mu predstavnik Komisije.
(2) Predstavnik Komisije dostavlja Odboru prijedlog mjera koje se namjeravaju poduzeti o čemu Odbor dostavlja svoje mišljenje u roku kojem predsjedavajući odredi.
(3) Zapisnik sa sjednice Odbora sadržava mišljenje kao i stavove članova Odbora ako to oni pojedinačno zatraže.
(4) Komisija će u najvećoj mogućoj mjeri uzeti mišljenje Odbora u obzir i izvijestiti Odbor o svom stavu.
Članak 14.
(1) Odbor usvaja poslovnik o svom radu na prijedlog 