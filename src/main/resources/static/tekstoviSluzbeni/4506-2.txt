 mjesec i godinu ponovljenog ispitivanja kvalitete sjemena i broj laboratorijskog izvješća.«.
Stavak 2. briše se.
Dosadašnji stavak 3. postaje stavak 2.
Članak 12.
U članku 26. stavku 1. iza riječi: »izvor« dodaju se riječi: »i »standardno sjeme sorte razvijene za uzgoj pri određenim uvjetima«.
Iza stavka 4. dodaje se stavak 5. koji glasi:
»(5) Sjeme sorti povrća bez stvarne komercijalne vrijednosti razvijenih za uzgoj pri određenim uvjetima, smiju se stavljati na tržište isključivo kao sitna pakiranja iz članka 3. točke 2. ovog Pravilnika.«.
Članak 13.
Članak 30. mijenja se i glasi:
»(1) Sjeme povrća koje se uvozi iz trećih zemalja (u daljnjem tekstu: uvoz) i stavlja na tržište mora biti originalno pakirano i označeno OECD (Organisation for Economic Co-operation and Development, Organizacija za ekonomsku suradnju i razvoj) certifikatom na pakiranju izdanim od nadležnog tijela zemlje izvoznice, osim sjemena kategorije standard.
(2) Svaku pošiljku partije sjemena povrća kategorija osnovno i certificirano koja se uvozi i stavlja na tržište mora pratiti OECD-ov certifikat o sortnosti i ISTA-in (International Seed Testing Association, Međunarodno udruženje za ispitivanje sjemena) ili AOSA-in (Association of Official Seed Analysts, Udruga službenih analitičara sjemena) certifikat o kakvoći sjemena koji ne može biti stariji od osam mjeseci.
(3) Za pošiljku sjemena iz uvoza smatra se da je istovjetna sjemenu proizvedenom prema Zakonu i ovome Pravilniku ako je OECD certifikat iz stavka 1. i 2. ovoga članka izdan od nadležnog tijela zemlje izvoznice i ako u pogledu sorte, kategorije i kakvoće pošiljka sjemena udovoljava zahtjevima propisanim Zakonom i ovim Pravilnikom.
(4) Prilikom pregleda pošiljke sjemena na graničnom prijelazu ili na određenim mjestima unutar države koja su pod carinskim nadzorom fitosanitarni inspektor kontrolira:
– je li dobavljač sjemena propisno upisan i registriran u Upisniku dobavljača sjemena
– je li pakiranje sjemena originalno pakirano i pošiljka sjemena označena u skladu sa stavkom 1. i 2. ovoga članka
– je li OECD Certifikat koji prati partiju sjemena izdan od nadležnog tijela zemlje izvoznice
– udovoljava li sjeme uvjetima propisanim ovim Pravilnikom i Zakonom u pogledu sorte, kategorije i kvalitete.
(5) Uvoznik vodi evidenciju o uvezenim količinama sjemena čija je masa partije preko dva kilograma s podacima o:
– vrsti
– sorti
– kategoriji
– državi proizvodnje sjemena – nadležnom tijelu koje je izdalo Certifikat o sortnosti (obavilo stručni nadzor)
– državi izvoznici (otpreme)
– uvozniku i
– količini sjemena.
(6) Evidencija iz stavka 7. ovoga članka vodi se na Obrascu 7b. utvrđenom u Dodatku 6. ovoga Pravilnika.
(7) Izvješće o uvezenim količinama sjemena čija je masa partije preko dva kilograma, koje mora sadržavati podatke iz Obrasca 7b, uvoznik dostavlja Zavodu najkasnije u roku 30 dana od dana uvoza.
(8) U slučaju uvoza sjemena u skladu s odredbom članka 31. stavak 1. Zakona po pojedinom uzorku sjemena, bilo da se radi o sorti ili hibridu, može se uvesti količina sjemena povrća koja je dva puta veća od količine koja se traži za postupak priznavanja sorte u Zavodu.
(9) U slučaju uvoza sjemena u skladu s odredbom članka 73. stavka 1. Zakona, građanin Republike Hrvatske može uvesti ukupno do pet sitnih pakiranja sjemena povrća.
(10) Za svaku partiju/seriju svih kategorija sjemena povrća uvoznik mora prije stavljanja na tržište Zavodu dostaviti službeno uzeti uzorak sjemena za provođenje naknadne kontrole.«.
Članak 14.
U Dodatku 2.dodaje se točka 4. koji glasi:
»3. U slučaju lučica luka i češnjeva češnjaka moraju biti zadovoljeni sljedeći zahtjevi:
– moraju ispunjavati zahtjeve u pogledu zdravstvenog stanja u skladu s propisima kojima je regulirano biljno zdravstvo
– mora potjecati izravno od materijala koji je u fazi uzgoja bio pregledan i za koji je utvrđeno da je bez štetnih organizama prve podtočke stavka 3. ovoga Dodatka te njihovih znakova ili simptoma.«.
Članak 15.
U Dodatku 4. u dijelu A. I. iza