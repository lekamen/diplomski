ribolova,
10. ukoliko se očevidnik dostavlja poštom, tada se šalje uz dostavnicu, a u slučaju kada se očevidnik dostavlja faksom, mora se dostaviti i poštom, najkasnije u roku od 3 dana od dana slanja faksom.
11. ovlaštenik povlastice dužan je najkasnije do kraja svakog dana dostaviti Ministarstvu podatke iz očevidnika koji sadrže vrijeme i poziciju, te broj i masu ulovljenih tuna za svaku ribolovnu radnju, uključujući i one u kojima nije bilo ulova.
(2) Obrazac očevidnika ispunjava se u tri primjerka tako da se original obrasca očevidnika dostavlja Ministarstvu, prvu presliku ovlaštenik povlastice zadržava za osobnu evidenciju u knjizi koju je obvezan čuvati na plovilu kroz razdoblje od godinu dana, a drugu presliku treba dostaviti faksom u roku od 24 sata od ostvarenog ulova za plovila koja se nakon ostvarenog ulova ne vraćaju u luku.
Članak 19.
(1) Podatke u očevidnik mora unositi ovlaštenik povlastice osobno ako sam obavlja ribolov ili zapovjednik plovila ili voditelj brodice koji za ovlaštenika povlastice obavlja ribolov.
(2) Osobe iz stavka 1. ovoga članka obvezne su u očevidnik unositi i dostavljati cjelovite i točne podatke o ribolovu tune.
(3) Ovlaštenici povlastice za ulov tune plivaricom tunolovkom dužni su voditi isključivo elektronski očevidnik. U slučaju tehničkog kvara ili prestanka rada sustava za elektroničko bilježenje i slanje podataka instaliranog na ribarskom plovilu, zapovjednik plovila ili njegov predstavnik mora, od trenutka kad je događaj otkriven ili od trenutka kad je on o tome obaviješten, odgovarajućim telekomunikacijskim sredstvom poslati Ministarstvu podatke iz očevidnika o ribolovu, prekrcajne deklaracije i iskrcajne deklaracije, i to svaki dan najkasnije do 24:00 sata, čak i onda kada nije ostvaren nikakav ulov.
(4) Ministarstvo će za vrijeme ribolovne sezone svakog dana do 8:00 sati prema Europskoj komisiji dostavljati elektronskim putem podatke o ribolovnim operacijama za prethodni dan bez obzira da li je ulov ostvaren.
(5) Ovlaštenici povlastice za gospodarski ribolov udičarskim alatima dužni su za vrijeme ribolovne sezone svakog ponedjeljka do 24:00 sata Ministarstvu dostaviti sve očevidnike iz prethodnog tjedna za dane kad je ribolov obavljan bez obzira da li je ulov ostvaren.
(6) U slučaju zajedničkih ribarskih radnji, ovlaštenici povlastice odnosno zapovjednici svih plovila koja su uključena u zajedničke ribolovne radnje obvezni su voditi očevidnik. Pritom ovlaštenik povlastice ili zapovjednik plovila koje je ostvarilo ulov i obavlja prebacivanje žive tune iz ulovne mreže u transportni kavez u očevidnik unosi:
– naziv i međunarodnu oznaku plovila,
– datum i vrijeme ulova i prebacivanja,
– koordinate ulova i koordinate prebacivanja (duljina i širina),
– količinu ribe koja je zadržana na palubi i količinu koja je prebačena u kaveze,
– količinu ulova koja se oduzima od njegove individualne kvote,
– naziv tegljača i njegov ICCAT broj.
(7) Ovlaštenici povlastice ili zapovjednici plovila ostalih plovila koja sudjeluju u zajedničkim ribolovnim operacijama a ne obavljaju prebacivanje žive tune u transportni kavez u očevidnik unose:
– ime i međunarodni znak plovila,
– datum i vrijeme ulova i prebačaja,
– poziciju ulova i prebačaja (dužina/širina),
– unos nultog ulova (potvrdu da njihovo plovilo nije ostvarilo ulov niti prebačaj),
– količinu koja se oduzima od njihove individualne kvote,
– ime i ICCAT broj ulovnog plovila koje je ostvarilo ulov i vrši prebačaj u zajedničkoj ribolovnoj radnji,
– naziv i ICCAT broj tegljača.
(8) Ako osobe iz stavka 1. ovoga članka u očevidnik ne unose cjelovite i točne podatke i ne dostavljaju u propisanom roku podatke o ribolovu tune sukladno odredbama ovoga Pravilnika, smatra se da očevidnik nije vođen.
Članak 20.
(1) Ministarstvo sve očevidnike s podacima o ulovu tuna, koji su u prethodnoj godini obavljali ovlaštenici povlastica, čuva u arhivi dvije godine.
(2) Obrasce Očevidnika o ulovu tuna ovlaštenici povlastica udičarskim alatima dužni su preuzeti u