 gospodarstva i njenih interesa, a sredstva koja pribavlja HGK se koriste i za edukaciju članstva HGK koja se odnosi na tržišno natjecanje.
Agencija je 24. studenoga 2014. zaprimila podnesak opunomoćenika Marine Hramina, za koji je predstavnik tog poduzetnika na glavnoj raspravi održanoj 2. prosinca 2014. naveo da se može smatrati pisanom obranom Marine Hramina. U navedenoj pisanoj obrani se u bitnome navodi kako Marina Hramina smatra da joj, s obzirom na sve okolnosti, ne bi trebala biti izrečena bilo kakva upravno-kaznena mjera ili samo simbolična upravno-kaznena mjera.
Marina Hramina navodi kako nikad nije namjeravala provoditi zabranjeni sporazum, što je vidljivo iz činjenice da Marina Hramina nije prisustvovala sastanku Udruženja od 19. ožujka 2013. niti se bilo tko od predstavnika Marine Hramina javljao za riječ na sjednici Udruženja od 25. listopada 2012. Nadalje navodi kako nije bilo negativnih posljedica za tržište jer se zabranjeni sporazum nije primjenjivao u praksi, a iz utvrđenog činjeničnog stanja jasno proizlazi da su neovisno o navodnom zabranjenom dogovoru, poduzetnici samostalno formirali cijene vezova i ostalih usluga. Razlike u kretanju cijena između poduzetnika su tolike da pokazuju da navodni zabranjeni sporazum nije ni na koji način utjecao na njihovo ponašanje.
Nadalje, Marina Hramina navodi kako je navodna povreda posljedica nepažnje i previda, odnosno nehaja, a ne suglasne volje stranaka, kako je Marina Hramina u potpunosti surađivala s Agencijom tijekom predmetnog postupka, te kako u trenutku pokretanja predmetnog postupka već završava trajanje zabranjenog sporazuma u odnosu na tog poduzetnika. Marina Hramina navodi kako nema otegotnih okolnosti iz članka 9. Uredbe o upravno-kaznenim mjerama, niti ima razloga za razmatranje preventivnog učinka upravno-kaznene mjere, budući da Marina Hramina shvaća važnost sukladnih i transparentnih poslovnih praksi, a postupak pred Agencijom i troškovi koji nastaju za tog poduzetnika kao i vrijeme koje je uprava Marine Hramina koristila za ovaj postupak, već su imali dovoljno represivan učinak. Simboličnom upravno-kaznenom sankcijom postiže se preventivni cilj kažnjavanja, jer nosi uz sebe znatnu reputacijsku štetu samim utvrđenjem povrede, u amortiziranje koje će Marina Hramina morati uložiti značajna sredstva. Izricanje upravno-kaznene mjera ugrozilo bi poslovanje Marine Hramina, imajući u vidu ekonomsku krizu te otežane uvjete poslovanja, a što je razvidno iz podataka o poslovanju tog poduzetnika.
Agencija je 24. studenoga 2014. zaprimila podnesak opunomoćenika Marine Punat kojim isti iznosi obranu tog poduzetnika. Na glavnoj raspravi održanoj 11. prosinca 2014. predstavnik Marine Punat je predao pisanu obranu gotovo identičnog sadržaja. U navedenoj pisanoj obrani se u bitnome navodi kako postoje uvjeti za oslobođenje od plaćanja upravno-kaznene mjere Marine Punat, u smislu članka 65. ZZTN-a. Marina Punat navodi kako u konkretnom slučaju nije potrebno izreći upravno-kaznenu mjeru radi osiguravanja učinkovitog tržišnog natjecanja i otklanjanja štetnih posljedica, budući da se sporne odredbe nikada nisu primjenjivale, tržišno natjecanje nikada nije bilo ugroženo niti su nastupile bilo kakve štetne posljedice. Marina Punat smatra kako nije primjereno izreći upravno-kaznenu mjeru s ciljem kažnjavanja počinitelja povrede, budući da bi isto značilo kažnjavanje bez krivnje, a samo vođenje predmetnog postupka protiv tog poduzetnika ima dovoljan učinak na ostale poduzetnike, bez izricanja upravno-kaznene mjere.
Marina Punat podredno navodi kako drži opravdanim izricanje simbolične upravno-kaznene mjere u smislu članka 64. stavka 8. ZZTN-a i članka 13. Uredbe o upravno-kaznenima mjerama jer na temelju provedenog dokaznog postupka proizlazi kako sporazum nije postojao, niti je postojao pokušaj njegove implementacije u praksi, te stoga eventualno narušavanje tržišnog natjecanja nije nikako moglo biti značajno niti imati značajniji negativan učinak na tržištu.
Nadalje, Marina 