 direktiva Komisije 2002/67/EZ i 2008/5/EZ i Uredbe Komisije (EZ) br. 608/2004 (SL L 304, 22. 11. 2011.), kako je posljednji put izmijenjena Delegiranom Uredbom Komisije (EU) br. 78/2014 оd 22. studenoga 2013. o izmjeni priloga II. i III. Uredbi (EU) br. 1169/2011 Europskog parlamenta i Vijeća o informiranju potrošača o hrani, u pogledu određenih žitarica koje uzrokuju alergije ili netolerancije i hrane s dodatkom fitosterola, estera fitosterola, fitostanola i/ili estera fitostanola (SL L 27, 30. 1. 2014.), (u daljnjem tekstu: Uredba (EU) br. 1169/2011).
Članak 3.
(1) Doniranje hrane i hrane za životinje je davanje hrane bez naknade odnosno besplatno davanje hrane krajnjim primateljima te se smatra stavljanjem hrane na tržište sukladno Uredbi (EZ) br. 178/2002.
(2) Donatori i posrednici koji sudjeluju u lancu doniranja hrane i hrane za životinje su subjekti u poslovanju s hranom odnosno hranom za životinje sukladno Uredbi (EZ) br. 178/2002.
(3) Donatori i posrednici koji su sudionici u lancu doniranja hrane odgovorni su za sigurnost hrane u fazama koje su pod njihovom kontrolom sukladno Uredbi (EZ) br. 178/2002 te se moraju pridržavati općih zahtjeva vezanih uz higijenu koji su utvrđeni u Uredbi (EZ) br. 852/2004.
(4) Donatori i posrednici koji su sudionici u lancu doniranja hrane za životinje odgovorni su za sigurnost hrane za životinje u fazama koje su pod njihovom kontrolom sukladno Uredbi (EZ) br. 178/2002 te se moraju se pridržavati općih zahtjeva vezanih uz higijenu koji su utvrđeni u Uredbi (EZ) br. 183/2005.
II. UVJETI, KRITERIJI I NAČINI DONIRANJA
Članak 4.
(1) Donirana hrana služi za podmirivanje osobnih potreba krajnjeg primatelja.
(2) Donirana hrana za životinje služi za podmirivanje potreba životinja o kojima skrbi krajnji primatelj.
(3) Doniranom hranom i hranom za životinje ne smije se trgovati.
(4) Posrednici mogu međusobno preraspodijeliti hranu i hranu za životinje u skladu s potrebama krajnjih primatelja.
Članak 5.
(1) Hrana se može donirati krajnjem primatelju koji je:
– osoba u potrebi koja je socijalno ugrožena osoba i/ili
– osoba pogođena elementarnim nepogodama ili prirodnim katastrofama.
(2) Doniranje hrane krajnjem primatelju iz stavka 1. podstavka 1. ovoga članka obuhvaća davanje hrane:
– korisniku prava u sustavu socijalne skrbi prema Zakonu o socijalnoj skrbi
– korisniku novčanih naknada i socijalnih usluga prema općim aktima jedinica lokalne i područne (regionalne) samouprave
– osobi koja donatoru odnosno posredniku učini vjerojatnim da se nalazi u potrebi.
(3) Doniranje hrane krajnjem primatelju iz stavka 1. podstavka 2. ovoga članka obuhvaća davanje hrane u slučaju elementarne nepogode u smislu Zakona o zaštiti od elementarnih nepogoda.
Članak 6.
(1) Donirati se može samo hrana koja je sigurna sukladno Uredbi (EZ) br. 178/2002 i Zakonu o hrani.
(2) Uz uvjete iz članka 73. stavka 2. Zakona o poljoprivredi i stavka 1. ovoga članka, donirati se može hrana koja nije prikladna za prodaju zbog nedostataka u kvaliteti, pakiranju, označivanju, masi ili drugih sličnih razloga, a koji ne mogu utjecati na sigurnost hrane.
Članak 7.
(1) Uz uvjete iz članka 73. stavka 2. Zakona o poljoprivredi i članka 6. stavka 1. ovoga Pravilnika, hrana proizvedena/pripremljena u objektima javne prehrane i gastro odjelima u trgovinama može se donirati.
(2) Hrana iz stavka 1. ovoga članka koja je već bila poslužena krajnjem potrošaču ne može se donirati.
Članak 8.
(1) Hrana koja je označena »upotrijebiti do« datumom mora se donirati krajnjem primatelju isključivo prije isteka toga datuma.
(2) U slučaju izravnog doniranja hrane, donator mora hranu koja je označena datumom minimalne trajnosti donirati krajnjem primatelju prije isteka toga datuma.
(3) U slučaju doniranja hrane preko posrednika, donator mora hranu koja je označena datumom minimalne trajnosti dati posredniku prije isteka toga datuma.
(4) Posrednik može hranu iz stavka 3. ovoga članka ponuditi i dati krajnjem primatelju i nakon isteka datuma minimalne trajnosti