 izvanrednog događaja, načelnik nadležnog stožera civilne zaštite koordinatora određuje i upućuje na lokaciju sa zadaćom koordiniranja djelovanja različitih operativnih snaga sustava civilne zaštite i komuniciranja sa stožerom tijekom trajanja poduzimanja mjera i aktivnosti na otklanjanju posljedica izvanrednog događaja.
(3) Koordinatora na lokaciji nadležni stožer civilne zaštite, nakon zaprimanja obavijesti o velikoj nesreći ili katastrofi, mobilizira odmah po saznanju i upućuje ga na mjesto incidenta prije dolaska operativnih snaga.
8. Pravne osobe
Članak 27.
(1) Pravne osobe za potrebe sustava civilne zaštite mobiliziraju se na temelju naloga središnjeg tijela državne uprave nadležnog za poslove civilne zaštite ili načelnika nadležnog stožera civilne zaštite, a sukladno Državnom planu djelovanja civilne zaštite ili planu djelovanja civilne zaštite JLP(R)S, odluci o određivanju pravnih osoba od interesa za sustav civilne zaštite određene razine te operativnim planovima civilne zaštite pravnih osoba.
(2) Nalog iz stavka 1. ovog članka sadrži mjesto i zadaće na kojima će pravne osobe biti angažirane, predviđeno vrijeme angažiranja i druge informacije od značaja za suradnju s drugim operativnim snagama na mjestu djelovanja, a njegov obrazac naveden je u Prilogu 2. koji je sastavni dio ovog Pravilnika.
(3) Čelnik pravne osobe iz stavka 1. ovog članka dužan je podnositelja naloga odmah izvijestiti o mogućnostima za stavljanje na raspolaganje operativnih ljudskih i materijalno-tehničkih sredstava za provođenje mjera iz plana djelovanja civilne zaštite određene razine.
9. Poziv, evidencija i raspored obveznika pripadnika civilne zaštite
Članak 28.
(1) Pisani nalog za mobilizaciju pripadnika postrojbi civilne zaštite i povjerenika civilne zaštite i njihovih zamjenika, mora sadržavati:
– ime i prezime, ime roditelja, godina rođenja, OIB
– mjesto i adresu prebivališta
– podatke o rasporedu u civilnu zaštitu
– mobilizacijsko zborište
– vrijeme odaziva
– razlog pozivanja
– potpis pozivatelja.
(2) Ako se nalog za mobilizaciju uručuje na ruke, mora sadržavati i potvrdu primitka istoga.
(3) Jedinice lokalne i područne (regionalne) samouprave za potrebe mobilizacije postrojbi civilne zaštite i povjerenika civilne zaštite i njihovih zamjenika, osim korištenja teklića i pisanih naloga, moraju propisati više drugih načina za mobilizaciju istih (poštom, telefonom, SMS-om, sredstvima javnog priopćavanja, teklićem i dr.) kako bi se ovisno o potrebama i mogućnostima mobilizacija mogla provesti na najbrži način.
(4) U slučaju primjene drugih načina mobiliziranja iz stavka 3. ovog članka, nadležno tijelo dužno je svim mobiliziranim pripadnicima postrojbi i povjerenicima civilne zaštite u roku od 24 sata izdati pisane naloge za mobilizaciju.
(5) Obrazac za mobilizaciju pripadnika operativne snage, osim pravnih osoba, naveden je u Prilogu 1. koji je sastavni dio ovog Pravilnika.
Članak 29.
Postupak raspoređivanja obveznika u postrojbu civilne zaštite i na dužnosti povjerenika civilne zaštite završava upisom u evidenciju pripadnika, popunjavanjem evidencijskog kartona pripadnika civilne zaštite i izdavanjem iskaznica civilne zaštite za sve pripadnike raspoređene u postrojbe civilne zaštite i na dužnosti povjerenika civilne zaštite, kada mu se priopći dužnost i kada to potvrdi svojim potpisom.
Članak 30.
Obveznici raspoređeni u postrojbe civilne zaštite i na dužnosti povjerenika civilne zaštite i njihovih zamjenika brišu se iz evidencije pripadnika na sljedeći način:
– po službenoj dužnosti u slučajevima ponovljenih neopravdanih neodazivanja na izvršavanje obveza u sustavu civilne zaštite na koje su pozvani od strane nadležnih tijela ili starosne dobi
– na njihov osobni zahtjev u slučaju promjene zdravstvene sposobnosti ili promjene mjesta stanovanja (boravišta).
Članak 31.
Provjera mobilizacijskih priprema provodi se inspekcijskim i upravnim nadzorom te vježbama.
Članak 32.
Središnje tijelo državne uprave nadležno za poslove civilne zaštite i područni