 koji bitno utječu na sigurno upravljanje vozilom, a koji se ne mogu uspješno regulirati terapijom. Ako se mogu regulirati terapijom, nesposobni su samo onda kada je sama terapija kontraindikacija za sigurno upravljanje vozilom,
9) neurotski poremećaji vezani za stres (teži anksio-depresivni, fobično-anksiozni, disocijativni, opsesivno-kompulzivni i recidivirajući), dok se ne mogu uspješno regulirati terapijom,
10) akutni stresni poremećaj, PTSP i neurotski poremećaji vezani za stres kojima je uzrok prometna nesreća, dok se ne mogu uspješno regulirati terapijom,
11) ovisnost o alkoholu ili nemogućnost suzdržavanja od vožnje u alkoholiziranom stanju. Vozaču ili kandidatu za vozača koji je u prošlosti bio ovisan o alkoholu može se izdati ili produljiti vozačka dozvola nakon dokazanog razdoblja apstinencije na temelju ovlaštenog medicinskog mišljenja i redovitih zdravstvenih pregleda.
12) ovisnost o psihotropnim tvarima i njihovo redovito zloupotrebljavanje osim medicinski kontroliranih slučajeva apstinencije najmanje 12 mjeseci, kod kojih se ne očituju psihičke promjene ili neurološke komplikacije, kada to odredi nadležni specijalist,
13) disocijativni poremećaji,
14) poremećaji koordinacije, rigor, tremor, koreotični i atetotični pokreti, Sclerosis multiplex, M. Wilson, M. Parkinsoni, piramidne i ekstrapiramidne bolesti, paralize i paralitički sindromi kada bitno utječu na sigurno upravljanje vozilom,
15) poremećaji spavanja (katapleksija, narkolepsija), ukoliko su refrakterne na terapiju,
16) neurološke bolesti i stanja te anomalije, prirođene i stečene: živaca i mišića, stanja iza ozljeda mozga i kralješničke moždine sa psihičkim i neurološkim ispadima koje utječu na sigurno upravljanje vozilom, a za koje se ne može na odgovarajući način adaptirati vozilo,
17) tumori CNS-a i ostalih lokalizacija koji utječu na sigurno upravljanje vozilom,
18) nespecifične i specifične upalne bolesti CNS-a i ostalog živčanog sustava, (osim medicinski kontroliranih slučajeva gdje je prošlo najmanje šest mjeseci od izlječenja i ako nema posljedica koje utječu na sigurno upravljanje vozilom),
19) sistemske, cerebrovaskularne, demijelinizirajuće bolesti, kao i degenerativne bolesti živčanog sustava koje utječu na sigurno upravljanje vozilom, ako se terapijom ili na drugi način ne može osigurati sigurno upravljanje vozilom,
20) nasljedne i stečene neuropatije, bolesti perifernog živčanog sustava, te bolesti mioneuralnih veza i mišića, progresivne bolesti mišića, koje utječu na sigurno upravljanje vozilom, ako se terapijom ne može postići sigurno upravljanje vozilom,
21) ostale bolesti i stanja iz područja psihijatrije i neurologije koje utječu na sigurno upravljanje vozilom.
22) uporaba lijekova koji utječu na psihofizičke sposobnosti i na sposobnosti upravljanja vozilima.
23) teške neurološke bolesti, osim kada nadležni specijalist uže specijalnosti utvrdi da ne utječu na sposobnost sigurnog upravljanja vozilom.
Neurološke smetnje povezane s bolestima ili kirurškim zahvatima na središnjem ili perifernom živčanom sustavu koje imaju za posljedicu senzorna ili motorna oštećenja te utječu na ravnotežu i koordinaciju trebaju se na odgovarajući način uzeti u obzir, imajući u vidu njihove funkcionalne učinke i rizik napredovanja ili pogoršanja. U takvim slučajevima, zdravstveno uvjerenje za dobivanje ili produljenje vozačke dozvole izdaje se na temelju redovitih pregleda.
Specijalisti psihijatri odnosno neurolozi dužni su, na traženje specijalista medicine rada/sporta, izabranog doktora ili psihologa odgovoriti da li je zdravstveno stanje vozača ili kandidata za vozača ili terapija koju uzima zbog liječenja bolesti iz kruga bolesti ili stanja iz područja psihologije, psihijatrije i neurologije zapreka za sigurno upravljanje motornim vozilom.
b) opstrukcijski apnejički sindrom
kojeg je utvrdio certificirani somnolog – stručnjak za medicinu spavanja u akreditiranom centru za medicinu spavanja ili subspecijaliziranom laboratoriju za poremećaje disanja