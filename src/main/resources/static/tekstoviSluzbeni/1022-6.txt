 obračunski mjesec.
– Osnovica iz prethodne alineje odnosno dobiveni iznos iz prethodne alineje dijeli se sa brojem radnih dana obračunskog mjeseca radi utvrđenja dnevne naknade za prijevoz.
– Dnevna naknada za prijevoz je osnovica za obračun naknade troškova prijevoza radnika shodno prisutnosti na radu.
Članak 54.
Na naknadu troškova prijevoza ima pravo radnik ULJANIK Proizvodnja opreme d.d. čije je mjesto rada u sjedištu društva na adresi Željeznička 23, Vodnjan na slijedeći način:
– Ako radnik ima prebivalište (dokaz osobna iskaznica) u naselju Vodnjan radnik ima pravo na naknadu troškova prijevoza u protuvrijednosti 22,50 litara goriva Eurosuper 95 po cjeniku INA d.d. na dan obračuna za puni mjesečni fond sati obračunskog mjeseca. Dan obračuna je 6. tekućeg mjeseca za prethodni mjesec koji je obračunski mjesec.
– Osnovica iz prethodne alineje odnosno dobiveni iznos iz prethodne alineje dijeli se sa brojem radnih dana obračunskog mjeseca radi utvrđenja dnevne naknade za prijevoz.
– Dnevna naknada za prijevoz je osnovica za obračun naknade troškova prijevoza radnika shodno prisutnosti na radu.
Članak 55.
Naknadu troškova prijevoza radnika čije je mjesto rada u sjedištu društva na adresi Flaciusova 1, Pula, a ima prebivalište (dokaz osobna iskaznica) van naselja Pula, kao i radnik ULJANIK Proizvodnja opreme d.d. čije je mjesto rada u sjedištu društva na adresi Željeznička 23, Vodnjan, a ima prebivalište (dokaz osobna iskaznica) van naselja Vodnjan izračunava se na slijedeći način:
1. Utvrđuje se udaljenost mjesta stanovanja od sjedišta društva (od Flaciusove 1, Pula, odnosno od Željezničke 23, Vodnjan).
2. Ukoliko je mjesto stanovanja udaljeno do 45 km od sjedišta društva priznaje se:
a. za prva 4 (četiri) kilometra (neovisno o stvarnoj udaljenosti) naknada u protuvrijednosti 48,75 litara goriva Eurosuper 95 po cjeniku INA d.d. na dan obračuna za puni mjesečni fond sati obračunskog mjeseca. Dan obračuna je 6. tekućeg mjeseca za prethodni mjesec koji je obračunski mjesec.
b. za narednih do 12 (dvanaest) kilometra (od 4. tog do uključno 16. tog km udaljenosti od sjedišta društva) naknada u protuvrijednosti 2,50 litara goriva Eurosuper 95 po kilometru, po cjeniku INA d.d. na dan obračuna za puni mjesečni fond sati obračunskog mjeseca. Dan obračuna je 6. tekućeg mjeseca za prethodni mjesec koji je obračunski mjesec.
c. za narednih do 29 (dvadesetdevet) kilometara (iznad 16. tog do 45. tog km udaljenosti od sjedišta društva) naknada u protuvrijednosti 3,125 litara goriva Eurosuper 95 po kilometru, po cjeniku INA d.d. na dan obračuna za puni mjesečni fond sati obračunskog mjeseca. Dan obračuna je 6. tekućeg mjeseca za prethodni mjesec koji je obračunski mjesec.
Za sve radnike čije je mjesto stanovanja udaljeno iznad 45 (četrdesetpet) kilometara udaljenosti od sjedišta društva priznaje se obračun za maksimalno 45 kilometara.
Osnovica iz točke 2. stavka 1. ovog članka odnosno dobiveni iznos iz točke 2. stavka
1. ovog članka dijeli se sa brojem radnih dana obračunskog mjeseca radi utvrđenja dnevne naknade za prijevoz.
Dnevna naknada za prijevoz je osnovica za obračun naknade troškova prijevoza radnika shodno prisutnosti na radu.
Članak 56.
Pripadajuću udaljenost od mjesta stanovanja do mjesta rada utvrđuju stručne službe ULJANIK Poslovno informacijski sustavi d.o.o. na osnovu podataka Hrvatskog auto kluba.
Prigovor radnika na utvrđenu pripadajuću udaljenost od mjesta stanovanja do mjesta rada rješavati će stručne službe ULJANIK Poslovno informacijski sustavi d.o.o., u ime i za račun Poslodavca.
Božićnica
Članak 57.
Radnik ima pravo na jednokratno povećanje plaće u prosincu najmanje u visini 40% osnovice plaće iz članka 25. ovog Kolektivnog ugovora.
Jednokratno povećanje plaće iz prethodnog stavka isplaćuje se najkasnije do 15. prosinca tekuće godine.
Pravo na prigodnu isplatu pripada radniku ukoliko je na dan isplate u radnom odnosu s društvom.
Osiguranje toplog obroka
Članak 58.
Poslodavac se obvezuje u odgovarajućim prostorijama