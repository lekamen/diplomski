 odluke kojom je takva mjera izrečena vratiti pečat i iskaznicu ovlaštenog arhitekta, ovlaštenog krajobraznog arhitekta, ovlaštenog arhitekta urbanista, ovlaštenog voditelja građenja arhitektonske struke, ovlaštenog voditelja građenja krajobrazne struke, ovlaštenog voditelja radova arhitektonske struke, ovlaštenog voditelja radova krajobrazne struke ili strane ovlaštene osobe.
Pokretanje stegovnog postupka
Članak 61.
(1) Stegovni postupak pokreće po službenoj dužnosti stegovni tužitelj.
(2) Iznimno od stavka 1. ovoga članka, ako je prijavitelj ministarstvo nadležno za poslove graditeljstva i prostornoga uređenja ili upravno tijelo velikoga grada, Grada Zagreba ili županije nadležno za upravne poslove graditeljstva ili prostornoga uređenja, stegovni postupak pokreće se bez prethodnog postupka pred stegovnim tužiteljem.
(3) Stegovna djela, pokretanje stegovnog postupka, postupak pred stegovnim sudom, uvjeti odgovornosti, stegovne mjere te druga pitanja vezana uz rad stegovnih tijela koja nisu uređena Zakonom ili ovim Statutom, urediti će se općim aktom koji donosi Skupština Komore.
Centar za mirenje
Članak 62.
(1) Pri Komori se osniva i djeluje Centar za mirenje.
(2) Centar za mirenje pruža usluge rješavanja sporova mirenjem u kojem jedan ili više izmiritelja pomaže strankama – domaćim i stranim fizičkim i pravnim osobama da zaključe nagodbu u građanskim, trgovačkim, radnim i drugim imovinskopravnim sporovima o pravima kojima slobodno raspolažu.
Članak 63.
(1) Zadaća Centra za mirenje Komore je da jedan ili više izmiritelja na nezavisan i nepristran način pomaže strankama postići nagodbu o spornim pitanjima.
(2) Rad Centra za mirenje uređuje se općim aktom kojeg donosi Skupština Komore u skladu s odredbama Zakona o mirenju.
(3) Listu izmiritelja utvrđuje Skupština Komore i objavljuje se u »Narodnim novinama«.
XIII. POČASNI ČLANOVI
Članak 64.
(1) Komora imenuje počasne članove.
(2) Status počasnog člana Komore mogu steći osobe zaslužne za znanstveni i stručni razvoj struke ili za poseban doprinos radu i ugledu, te prepoznatljivosti Komore.
(3) Uvjete za imenovanje i postupak primanja počasnih članova Komore, njihova prava i obveze utvrđuje općim aktom Upravni odbor.
XIV. OPĆI AKTI KOMORE
Članak 65.
(1) Opći akti Komore jesu Statut, Kodeks strukovne etike, pravilnici, poslovnici i drugi opći akti koje u svojem djelokrugu donose komorska tijela.
(2) Akte iz stavka 1. ovoga članka potpisuje predsjednik Komore, osim akata Nadzornog odbora Komore koje potpisuje predsjednik Nadzornog odbora Komore.
Članak 66.
(1) Inicijativu za donošenje pravilnika, poslovnika i drugih općih akata te za izmjene i dopune mogu dati predsjednik Komore, Upravni odbor Komore, Nadzorni odbor Komore ili najmanje 1/3 (jedna trećina) članova Komore.
(2) Inicijativa iz stavka 1. ovog članka upućuje se Upravnom odboru Komore. Ako Upravni odbor Komore prihvati inicijativu, prosljeđuje je radnom tijelu Komore nadležnom za normativne poslove koji izrađuje Nacrt prijedloga akta, odnosno njegovih izmjena i dopuna te ga upućuje Upravnom odboru na raspravu. Po okončanoj raspravi izrađuje se Konačni prijedlog akta, koje utvrđuje Upravni odbor Komore i upućuje nadležnom tijelu na usvajanje.
Članak 67.
(1) Opći akti objavljuju se na internetskim stranicama Komore, a u »Narodnim novinama« kada je to propisano Zakonom, Statutom ili tim općim aktom Komore.
(2) Opći akti stupaju na snagu osmog dana od dana objave, a samo kada je to opravdano može se odrediti da stupaju na snagu u kraćem roku.
XV. TAJNIŠTVO KOMORE
Članak 68.
(1) Tajništvo Komore obavlja stručne, pravne, administrativne i druge poslove te osigurava redovito i tekuće poslovanje Komore.
(2) Organizacija Tajništva treba odgovarati potrebama i zahtjevima članova Komore, te omogućivati stručno, kvalitetno, pravodobno i odgovorno izvršavanje zadaća Komore, utvrđenih ovim Statutom i ostalim aktima Komore.
(3) Radom Tajništva upravlja glavni tajnik Komore. Mandat glavnog tajnika traje 4 (četiri) godine, s mogućnošću