 za upravljanje može u internim aktima UCITS fonda, osim informacija iz stavka 6. ovoga članka, propisati i dodatne informacije koje će uzimati u obzir kao objektivni dokaz umanjenja vrijednosti imovine UCITS fonda.
(9) Vlasnički vrijednosni papiri, čija cijena ne kotira na aktivnom tržištu, klasificirani kao financijska imovina raspoloživa za prodaju, čija se fer vrijednost ne može pouzdano izmjeriti, vrednuju se po trošku stjecanja, a podložni su procjeni o postojanju dokaza ili okolnosti vezanih uz umanjenje vrijednosti iz stavka 1. ovog članka i procjeni umanjenja vrijednosti imovine iz stavka 4. ovoga članka.
(10) Depozitar UCITS fonda dužan je provjeriti je li društvo za upravljanje prilikom izrade procjena iz stavaka 1. i 4. ovoga članka postupalo u skladu sa stavcima 5., 7. i 8. ovoga članka i o tome je dužan voditi evidenciju.
(11) Društvo je dužno dostaviti depozitaru na njegov upit svu dokumentaciju koja sadrži dokaze ili okolnosti vezane uz umanjenje vrijednosti prenosivih vrijednosnih papira i instrumenata tržišta novca iz stavka 1. ovoga članka te ulazne podatke i njihove izvore na kojima se temelji njegova procjena umanjenja vrijednosti imovine iz stavka 4. ovoga članka.
Ostala imovina i obveze
Članak 14.
(1) Fer vrijednost valutne spot transakcije za dan vrednovanja, utvrđuje se izračunom razlike između ugovorenog tečaja i srednjeg tečaja Hrvatske narodne banke ili tečaja iz članka 5. stavka 3. ovoga Pravilnika za dan vrednovanja imovine UCITS fonda.
(2) Ostala imovina i obveze UCITS fonda vrednuju se po amortiziranom trošku primjenom metode efektivne kamatne stope.
Obračun naknada
Članak 15.
(1) Naknade društvu za upravljanje i depozitaru obračunavaju se u skladu s učestalosti vrednovanja imovine UCITS fonda iz članka 3. stavka 2. ovoga Pravilnika, na osnovicu koju čini ukupna imovina UCITS fonda umanjena za iznos obveza fonda s osnove ulaganja u financijske instrumente.
(2) Naknade iz stavka 1. ovoga članka izračunavaju se na utvrđenu osnovicu primjenom propisanih stopa naknada iz prospekta UCITS fonda.
(3) Naknada za upravljanje ne obračunava se na imovinu UCITS fonda koja je uložena u udjele UCITS fondova i dionice alternativnih investicijskih fondova, ako UCITS fondom, za koji se obračunava naknada te udjelima UCITS fondova i dionicama alternativnih investicijskih fondova u koji se ulaže, upravlja isto društvo za upravljanje.
(4) Naknadu vezanu uz prinos UCITS fonda društvo za upravljanje obračunat će sukladno članku 247. stavku 5. Zakona.
Način i rokovi izvještavanja
Članak 16.
(1) Društvo za upravljanje dužno je izračunavati za svaki dan idućeg radnog dana neto vrijednost imovine i cijenu udjela UCITS fonda.
(2) Depozitar je dužan provoditi postupak kontrole izračuna cijene udjela UCITS fonda za svaki radni dan i zadnji dan u mjesecu te o provedenom postupku kontrole izvijestiti društvo za upravljanje za čije UCITS fondove obavlja poslove depozitara.
(3) Depozitar je obvezan svakog dana vrednovanja, a najkasnije do kraja sljedećeg radnog dana, dostaviti Agenciji izvještaj o izračunu neto vrijednosti imovine UCITS fonda i cijeni udjela UCITS fonda za dan vrednovanja.
(4) Društvo za upravljanje može ugovoriti s depozitarom da društvo dostavlja Agenciji Izvještaj o izračunu neto vrijednosti imovine UCITS fonda i cijeni udjela UCITS fonda za dan vrednovanja, koji je prekontroliran od strane depozitara u skladu sa stavkom 2. ovoga članka.
(5) Izvještaj iz stavka 3. ovoga članka dostavlja se u elektroničkom obliku na način propisan tehničkom uputom Agencije.
(6) U svim slučajevima utvrđivanja nesukladnosti i nedosljednosti u primjeni ovoga Pravilnika, društvo za upravljanje odnosno depozitar obvezni su na zahtjev Agencije ispraviti vrednovanje imovine UCITS fonda i dostaviti očitovanje o razlozima i posljedicama odstupanja od načela vrednovanja imovine i obveza UCITS fonda, te izvještaj o novom izračunu neto vrijednosti imovine UCITS fonda i cijeni udjela UCITS fonda.
Članak 17.
Danom stupanja na snagu ovoga