 godine.
52. U slučaju izvanredne opasnosti od širenja velikog požara, nabava roba, usluga i javnih radova radi žurnih dodatnih potreba provodit će se sukladno članku 26. stavku 2. točki 3., članku 27. stavku 2. točki 3. i članku 28. stavku 2. točki 3. Zakona o javnoj nabavi (»Narodne novine«, br. 90/11, 83/13, 143/13 i 13/14).
53. Svi izvršitelji zadataka iz ovoga Programa aktivnosti dužni su izvješća o provedbi svojih pripremnih i drugih aktivnosti dostaviti Državnoj upravi za zaštitu i spašavanje – Sektoru za vatrogastvo do 20. svibnja 2016. godine.
Državna uprava za zaštitu i spašavanje izradit će i Vladi Republike Hrvatske dostaviti prvo privremeno izvješće o realizaciji Programa aktivnosti do 15. lipnja 2016. godine.
54. Svi subjekti – izvršitelji i sudjelovatelji u provedbi aktivnosti iz Programa dužni su izvršiti odgovarajuću raščlambu provedbe Programa aktivnosti, uključujući raščlambu vlastitih financijskih izdataka.
U vlastitim proračunima za sljedeću proračunsku godinu (2017.), temeljem raščlambe na kraju sezone, subjekti – izvršitelji su dužni osigurati dostatna financijska sredstva za provedbu zadaća.
55. Državna uprava za zaštitu i spašavanje izradit će i dostaviti Vladi Republike Hrvatske izvješće o realizaciji Programa aktivnosti do 15. veljače 2017. godine.
Svi izvršitelji i nositelji zadataka obvezni su izvješća o svim obavljenim aktivnostima iz ovoga Programa aktivnosti, s financijskim izvješćem o utrošenim vlastitim sredstvima i sredstvima korištenim iz državnog proračuna Republike Hrvatske, dostaviti Državnoj upravi za zaštitu i spašavanje – Sektoru za vatrogastvo do 16. siječnja 2017. godine.
Klasa: 022-03/16-07/154
Urbroj: 50301-09/06-16-4
Zagreb, 4. svibnja 2016.
Predsjednik Tihomir Orešković, v. r.
