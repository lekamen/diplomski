 uračunavanjem izdržane kazne njemu ti rokovi već istekli, nisu prihvatljivi.
Međutim, imajući u vidu odredbu članka 124. stavak 2. točka 4. ZKP/08 koja propisuje da će rješenje o određivanju i produljenju istražnog zatvora sadržavati odredbu o uračunavanju vremena za koje je osoba koja se zatvara bila lišena slobode prije donošenja rješenja o istražnom zatvoru, valja ipak ukazati na dvojbenost stava o neuračunavanju vremena provedenog na izdržavanju kazne zatvora u rok trajanja istražnog zatvora iz članka 133. ZKP/08 i to u slučaju kada je ukinuta pravomoćna presuda, jer lišenje slobode suštinski obuhvaća i izdržavanje kazne zatvora.
(...)«
10. Osporenim rješenjem Vrhovnog suda broj: II-Kž-75/15-4 od 2. ožujka 2015. preinačeno je citirano rješenje Županijskog suda u Zagrebu od 6. veljače 2015., na način da se protiv podnositelja odredio istražni zatvor (v. točku 1.1. obrazloženja ove odluke). Mjerodavni dijelovi obrazloženja osporenog rješenja glase:
»... u pravu je žalitelj kada ukazuje na neprihvatljivost stava prvostupanjskog suda da se u konkretnoj situaciji radi o pravno procesnoj situaciji koja nije regulirana odredbama domaćeg procesnog prava.
... Posebnost ove procesne situacije sastoji se samo u tome što je odlukom Ustavnog suda ... ukinuta samo drugostupanjska, a ne i prvostupanjska presuda, tako da je ovaj kazneni postupak vraćen ... u stadij drugostupanjskog odlučivanja o podnesenim žalbama protiv prvostupanjske presude.
Osim što odredbe ZKP/08 normiraju mogućnost određivanja istražnog zatvora u situaciji kada je kazneni postupak u tijeku, i dosadašnja sudska praksa u više drugih predmeta izražavala je jasan i nedvosmislen stav u pogledu oduzimanja slobode određivanjem istražnog zatvora protiv optuženika u odnosu na kojeg je prestala egzistirati pravomoćna sudska presuda.
Naime, pravo na slobodu je jedna od najviših ustavom zaštićenih kategorija, pri čemu je ograničavanje tog ... prava moguće samo iznimno i to pod uvjetima koji moraju biti predviđeni zakonom, konkretno odredbama ZKP/08, s tim da je potrebno da sud utvrdi da su i ostvareni svi zakonom propisani uvjeti za donošenje odluke o istražnom zatvoru. ... kada odlukom Ustavnog suda ... bude ukinuta presuda kojom je kazneni postupak pravomoćno dovršen i osuđenik se nalazio na izdržavanju kazne, kako takva pravomoćna presuda više ne egzistira, prvostupanjski sud je dužan u odnosu na osobe koje se nalaze na izdržavanju kazne zatvora donijeti odluku o obustavi izdržavanja kazne i potom odlučiti o potrebi daljnjeg zadržavanja sada optuženika u istražnom zatvoru kao fakultativnom ili obligatornom ....
Budući da je ... na snazi nepravomoćna presuda kojom je optuženik osuđen na jedinstvenu kaznu zatvora u trajanju od 10 godina ... prvostupanjski je sud bio u obvezi i bez posebnog prijedloga državnog odvjetnika, provodeći kogentne zakonske norme ... odlučiti o primjeni mjere istražnog zatvora ... Takvim postupanjem u okvirima odredaba ZKP/08 bio bi zadovoljen i zahtjev zakonitosti iz članka 5. Europske konvencije ... da svako lišenje slobode mora biti zakonito ...
(...)
... promašeno ukazuje na odluku ... II Kž-274/09, budući da ... se sud mogao kretati samo u granicama fakultativno propisanih pritvorskih osnova ... i neusporediva je s pravnom situacijom kakvu nalazimo u odluci Vrhovnog suda Republike Hrvatske od 28. travnja 2009. broj: II Kž-274/09 na koju se poziva prvostupanjski sud.
... prvostupanjski sud (se) promašeno poziva i na presudu ... u predmetu M. protiv Njemačke budući da su činjenice iz tog predmeta neusporedive s konkretnim predmetom. Naime u tom predmetu se podnositelj zahtjeva nalazio u tzv. preventivnom pritvoru ... koji institut hrvatsko procesno pravo ne poznaje ...
Nadalje, a u odnosu na stav prvostupanjskog suda da se maksimalni rokovi trajanja istražnog zatvora odnose na obligatorni istražni zatvor ... valja istaći da je ovo pravno pitanje za konkretnu procesnu situaciju irelevantno. Naime, optuženi Branimir Glavaš je u istražnom zatvoru