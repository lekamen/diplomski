 potpunog denaturiranja alkohola radi izuzeća od plaćanja trošarine.
(3) Djelomično denaturirani alkohol iz članka 63. Zakona koji se proizvodi u Republici Hrvatskoj i koji se koristi za preradu bilo kojeg proizvoda koji ne služi za ljudsku konzumaciju (neprehrambeni proizvodi) mora biti onečišćen sljedećim sredstvima u propisanim količinama po hektolitru apsolutnog alkohola – etanola:
1. denatonijum benzoat 0.8 g, t-butanol 78.0 g ili denatonijum benzoat 1 gram, t-butanol 100 grama ili izopropanol 5 litara, denatonijum benzoat 1 gram
2. dietilftalat 500 grama, t-butanol 78.0 grama
3. izopropanol 5 kilograma, t-butanol 50.0 grama
4. za biogoriva: benzin + 2% ETBE + 1% IPA (ako je gotov proizvod benzin tada proizvod ima više od 10% benzina, a ako je gotov proizvod denaturirani etanol tada ima samo nizak % benzina)
5. za industriju boja i lakova 3 litre IPA, a za tiskarsku industriju 4 litre etil acetata
6. dietil ftalat 500 grama
7. za proizvodnju dijagnostičkih medicinskih proizvoda 5 litara metanola, 5 litara izopropanola.
(4) Djelomično denaturiranim alkoholom iz članka 63. Zakona smatra se i alkohol koji je denaturiran u skladu s zahtjevima druge države članice i koji se koristi za preradu bilo kojeg proizvoda koji ne služi za ljudsku konzumaciju (neprehrambeni proizvodi).
(5) Postupak denaturiranja alkohola može se izvršiti samo u trošarinskom skladištu ovlaštenog držatelja trošarinskog skladišta – proizvođača alkohola primjenom propisanog sredstva za denaturiranje alkohola iz stavaka 1. i 3. ovoga članka.
(6) Ovlašteni držatelj trošarinskog skladišta – proizvođač alkohola obvezan je u zahtjevu iz članka 27. stavka 3. ovoga Pravilnika navesti i sljedeće podatke: trgovačko ime i količinu sredstava koje će koristiti za denaturiranje alkohola te predviđene količine godišnje proizvodnje denaturiranog alkohola izražene u litrama čistog alkohola.
(7) Nadležni carinski ured će ovlaštenom držatelju trošarinskog skladišta ukinuti odobrenje za denaturiranje alkohola ukoliko denaturiranje alkohola nije provedeno u skladu s člankom 63. Zakona.
(8) Laboratorij Carinske uprave provodi analizu prisutnosti sredstava za denaturiranje alkohola iz članka 63. Zakona te utvrđuje alkoholnu jakost po volumenu u alkoholu, alkoholnim pićima i drugim proizvodima koji su predmet nadzora nad provedbom Zakona.
(9) Ako iz objektivnih razloga nije moguće provesti analize prema stavku 8. ovoga članka u laboratoriju Carinske uprave, iste će provesti druga stručna ustanova.
Prijava djelatnosti i registracija malih proizvođača vina, malih proizvođača jakog alkoholnog pića i proizvođača iz članka 69. Zakona te godišnje izvješćivanje
Članak 73.
(1) Mali proizvođači vina, mali proizvođači jakog alkoholnog pića i proizvođači iz članka 69. Zakona obvezni su prijavu za upis u registar trošarinskih obveznika podnijeti carinskom uredu nadležnom prema svome sjedištu, odnosno prebivalištu, i to najkasnije osam dana prije početka proizvodnje na Obrascu PUR.
(2) Mali proizvođači vina podnose pisanu prijavu za upis u registar trošarinskih obveznika u tri primjerka na Obrascu PUR te, uz priloge prema članku 58. stavku 3. ovoga Pravilnika, dostavljaju:
1. podatak o mjestu proizvodnje
2. podatak o očekivanoj količini proizvodnje vina u kalendarskoj godini
3. podatak o površini vinograda u hektarima
4. potvrdu nadležnog tijela da je upisan u odgovarajući upisnik sukladno posebnim propisima
i
5. potvrdu da zadovoljava minimalno tehničko-tehnološke uvjete za proizvodnju vina propisane posebnim propisima.
(3) Mali proizvođači jakog alkoholnog pića podnose pisanu prijavu za upis u registar trošarinskih obveznika u tri primjerka na Obrascu PUR te dostavljaju podatak o mjestu proizvodnje i podatak o volumenu uređaja za proizvodnju alkohola – kotla kojeg ima u vlasništvu, odnosno uporabi.
(4) Proizvođači iz članka 69. Zakona podnose uporabom sustava elektroničke razmjene podataka prijavu za upis u registar trošarinskih obveznika koristeći elektronički Obrazac PUR te, uz priloge