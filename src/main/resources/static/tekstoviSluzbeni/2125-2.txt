zdravstvenim pregledom te se o zdravstvenoj sposobnosti izvršnog radnika izdaje uvjerenje o zdravstvenoj sposobnosti.
(3) Utvrđivanje zdravstvene sposobnosti izvršnog radnika vrši se prethodno, a mora se provjeravati periodično i u propisanim prilikama izvanredno.
(4) Upravitelj infrastrukture i željeznički prijevoznik, u okviru svojeg sustava upravljanja sigurnošću, moraju uspostaviti i dokumentirati postupak koji provode radi osiguranja ispunjavanja zdravstvenih sposobnosti izvršnih radnika.
(5) Upravitelj infrastrukture i željeznički prijevoznik odgovorni su za to da se zdravstvena sposobnost izvršnoga radnika periodično, a u propisanim prilikama i izvanredno, provjerava.
(6) Izvršni radnik mora odmah obavijestiti željezničkog prijevoznika ili upravitelja infrastrukture ako procijeni da njegovo zdravstveno stanje dovodi u pitanje sposobnost za obavljanje posla, uključujući umor, fizičku spremnost i psihičku sposobnost.
(7) Za izvršne radnike, osim strojovođa, uvjete zdravstvene sposobnosti, način i rokovi prethodnih, periodičnih i izvanrednih provjera zdravstvene sposobnosti propisuju se pravilnikom koji donosi ministar uz prethodno mišljenje ministra nadležnog za zdravlje.«.
Članak 10.
Iza članka 91. dodaju se naslovi iznad članaka i članci 91.a i 91.b koji glase:
»Zdravstveni pregledi
Članak 91.a
(1) Zdravstvene preglede iz članka 91. stavka 2. ovoga Zakona obavljaju zdravstvene ustanove, trgovačka društva koja obavljaju djelatnost medicine rada i specijalisti medicine rada u privatnoj praksi.
(2) Ministarstvo nadležno za zdravlje ovlašćuje zdravstvene ustanove, trgovačka društva koja obavljaju djelatnost medicine rada i specijaliste medicine rada u privatnoj praksi za obavljanje zdravstvenih pregleda kojima se utvrđuje zdravstvena sposobnost.
(3) Ovlaštene zdravstvene ustanove, trgovačka društva koja obavljaju djelatnost medicine rada i specijalisti medicine rada u privatnoj praksi u kojima se utvrđuje zdravstvena sposobnost podnositelja zahtjeva za izdavanje dozvole, obvezne su zapošljavati ili imati sklopljen ugovor o obavljanju poslova s doktorom medicine – specijalistom psihijatrom ili neuropsihijatrom, doktorom medicine – specijalistom oftalmologom i psihologom.
(4) Doktori medicine – specijalisti iz stavka 3. ovoga članka moraju imati važeće odobrenje za samostalni rad (licenciju), a psiholog iz stavka 3. ovoga članka mora imati važeću dopusnicu za obavljanje psihološke djelatnosti.
(5) Ministarstvo nadležno za zdravlje može ukinuti izdano ovlaštenje za obavljanje zdravstvenih pregleda kojima se utvrđuje zdravstvena sposobnost ako postoji sumnja da su ovlaštene zdravstvene ustanove, trgovačka društva i/ili privatne ordinacije medicine rada prestali ispunjavati bilo koji od uvjeta na temelju kojih je ovlaštenje izdano ili se postupilo suprotno odredbama ovoga Zakona.
(6) Podnositelji zahtjeva za izdavanje dozvole koji nisu zadovoljni ocjenom zdravstvene ustanove u kojoj su pregledani te podnositelji zahtjeva za izdavanje dozvole čija je zdravstvena sposobnost različito ocijenjena u jednoj ili više zdravstvenih ustanova, mogu u roku od 15 dana od dana primitka ocjene izjaviti žalbu, na osnovi koje će drugostupanjsko zdravstveno povjerenstvo koje osniva ministarstvo nadležno za zdravlje utvrditi fizičku i psihičku sposobnost za rad.
(7) U žalbenom postupku drugostupanjsko zdravstveno povjerenstvo u roku od 30 dana od primitka zahtjeva donosi konačnu ocjenu zdravstvene sposobnosti podnositelja zahtjeva za izdavanje dozvole, pri čemu će:
– dati ocjenu zdravstvene sposobnosti bez ponovnog zdravstvenog pregleda, samo na osnovi medicinske dokumentacije ili
– pozvati na proširenu medicinsku obradu, preglede i pretrage osobu na čiju je ocjenu izjavljena žalba i uputiti je na pregled u zdravstvene ustanove ili trgovačka društva ili na pregled kod specijalista određene specijalnosti, pri čemu će odrediti obujam pregleda i pretraga.
(8) Drugostupanjskom zdravstvenom povjerenstvu mora biti dostupna medicinska dokumentacija o