137 23.12.2015 Pravilnik o izmjenama i dopunama Pravilnika o porezu na dobit
MINISTARSTVO FINANCIJA
2571
Na temelju članka 37. Zakona o porezu na dobit (»Narodne novine«, br. 177/04, 90/05, 57/06, 146/08, 80/10, 22/12, 148/13 i 143/14) i članka 187. stavka 1. Zakona o doprinosima (»Narodne novine«, br. 84/08, 152/08, 94/09, 18/11, 22/12, 144/12, 148/13, 41/14 i 143/14) donosim
PRAVILNIK
O IZMJENAMA I DOPUNAMA PRAVILNIKA O POREZU NA DOBIT
Članak 1.
U Pravilniku o porezu na dobit (»Narodne novine«, br. 95/05, 133/07, 156/08, 146/09, 123/10, 137/11, 61/12, 146/12, 160/13, 12/14 i 157/14) u članku 12. iza stavka 6. dodaje se stavak 7. koji glasi:
»(7) Odredbe ovoga članka, u skladu s člankom 6. stavkom 1. točkom 1. Zakona i člankom 9. stavkom 4. ovoga Pravilnika, na istovjetan se način primjenjuju na prihode od dividendi i udjela u dobiti u slučaju kada se za ulaganja primjenjuje metoda udjela.«.
Članak 2.
U članku 12.a stavku 2. točka 3. mijenja se i glasi:
»3. izjavu da temeljem istih izvršenih investicija u dugotrajnu imovinu ne koristi porezne poticaje prema posebnom propisu kojim se uređuje poticanje investicija odnosno ulaganja, uz popis dugotrajne imovine uključene u projekte prema tom propisu.«.
U stavku 9. točka 2. mijenja se i glasi:
»2. smanji broj radnika s kojima ima sklopljene pravovaljane ugovore o radu na određeno i neodređeno vrijeme sukladno posebnim propisima kojima se uređuju radni odnosi, a prije isteka roka iz članka 6. stavka 7. Zakona.«.
Članak 3.
U članku 37. stavak 1. mijenja se i glasi:
»(1) Kamatna stopa iz članka 14. stavka 3. Zakona, utvrđuje se kao aritmetička sredina prosječnih kamatnih stopa na stanja kredita odobrenih na razdoblje dulje od godine dana nefinancijskim trgovačkim društvima, a koje je Hrvatska narodna banka objavila u tekućoj kalendarskoj godini.«.
Iza stavka 1. dodaje se novi stavak 2. i stavak 3. koji glase:
»(2) Prosječnu kamatnu stopu na stanja kredita odobrenih na razdoblje dulje od godine dana nefinancijskim trgovačkim društvima iz stavka 1. ovoga članka, Hrvatska narodna banka izračunava, prema posebnim propisima, kao vagani prosjek stanja kredita odobrenih na razdoblje dulje od godine dana nefinancijskim trgovačkim društvima u kunama bez valutne klauzule, u kunama s valutnom klauzulom uz euro i u eurima, za referentno razdoblje od šest mjeseci. Prosječnu kamatnu stopu na stanja kredita odobrenih na razdoblje dulje od godine dana nefinancijskim trgovačkim društvima Hrvatska narodna banka objavljuje u »Narodnim novinama«.
(3) Visinu kamatne stope iz stavka 1. ovoga članka Odlukom objavljuje ministar financija prije početka poreznog razdoblja u kojem se primjenjuje.«.
Dosadašnji stavak 2. postaje stavak 4.
Članak 4.
U članku 41.h stavak 4. mijenja se i glasi:
»(4) Porezna uprava u roku od 90 dana donosi rješenje o priznavanju ili odbijanju povlastice prema člancima 20.c – 20.f Zakona.«.
Članak 5.
Naslov iznad članka 43.a i članak 43.a mijenjaju se i glase:
»3. Porezne olakšice prema posebnim propisima o poticanju ulaganja
Članak 43.a
(1) Porezni obveznik može umanjiti obvezu poreza na dobit u visini, na način i pod uvjetima propisanim Zakonom o poticanju ulaganja i propisima donesenim na temelju toga Zakona. Porezni obveznik koji koristi poreznu olakšicu temeljem Zakona o poticanju ulaganja, uz prijavu poreza na dobit dostavlja presliku potvrde o statusu korisnika potpore i godišnje pisano izvješće o izvršenju investicijskog projekta, prihvatljivim troškovima, korištenju poticajnih mjera te očuvanju predmetne investicije i otvorenih radnih mjesta povezanih s tom investicijom.
(2) Porezni obveznik može sukladno člancima 25. i 26. Zakona o poticanju ulaganja umanjiti obvezu poreza na dobit u visini, na način i pod uvjetima propisanim Zakonom o poticanju investicija i unapređenju investicijskog okruženja (»Narodne novine«, br. 111/12. i 28/13). Porezni obveznik koji koristi poreznu olakšicu temeljem navedenog zakona, uz prijavu poreza na dobit dostavlja presliku potvrde o statusu