 ustanovu iznimno mogu obaviti policijski službenici u odori ili bez nazočnosti osoba iz stavka 1. ovoga članka, ako nazočnost takve osobe zbog hitnosti i okolnosti konkretnog slučaja nije moguće osigurati.
Članak 8.
(1) Za pružanje pomoći zdravstvenom osoblju kod zbrinjavanja osobe s duševnim smetnjama ili provođenja naloga o dovođenju neubrojive osobe, odredit će se najmanje dva policijska službenika.
(2) U slučaju iz stavka 1. ovoga članka, policijski službenici će prema uputama liječnika pružiti pomoć zdravstvenom osoblju koje provodi fizičko sputavanje osobe s duševnim smetnjama ili neubrojive osobe.
(3) Prilikom postupanja po stavku 2. ovog članka, kod zbrinjavanja osobe s duševnim smetnjama ili dovođenja neubrojive osobe u psihijatrijsku ustanovu, policijski službenici će prema uputama liječnika razmjerno primijeniti najblažu zakonom propisanu ovlast s kojom se s najmanje štetnih posljedica može pružiti odgovarajuća pomoć.
Članak 9.
(1) Policija će bez odgode ostvariti suradnju s psihijatrijskom ustanovom u koju bi, na temelju naloga nadležnog suda, radi prisilnog smještanja trebalo dovesti neubrojivu osobu.
(2) Psihijatrijska ustanova iz stavka 1. ovoga članka će, na temelju raspoložive liječničke dokumentacije i drugih relevantnih saznanja, prosuditi mogući otpor i zajedno s policijom planski poduzeti mjere i radnje, kako bi se s posebnom pažnjom i prema uputama liječnika nalog o dovođenju proveo i sačuvalo dostojanstvo osobe koju treba dovesti.
Članak 10.
Ustrojstvene jedinice policije i nadležne zdravstvene ustanove neće međusobno ispostavljati troškovnike za obavljene radnje propisane ovim Naputkom.
Članak 11.
Ovaj Naputak stupa na snagu osmoga dana od dana objave u »Narodnim novinama«.
Klasa: 011-02/15-03/01
Urbroj: 534-02-1-1/3-15-6
Zagreb, 30. travnja 2015.
Ministar prim. Siniša Varga, dr. med. dent., v. r.
