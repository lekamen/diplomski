 zapovjedništava, postrojbi i ustanova Oružanih snaga, ustrojstvenoj jedinici Ministarstva obrane nadležnoj za ljudske resurse (u daljnjem tekstu nadležna ustrojstvena jedinica Ministarstva obrane) najkasnije do 1. srpnja tekuće godine za sljedeću kalendarsku godinu.
(2) Iskaz potreba i prioriteta za popunu iz stavka 1. ovoga članka dostavlja se na tiskanici koja sadrži naziv dužnosti koja se popunjava, VSSp, vojnu poštu, mjesto službe, struka/zvanje, dodatnu izobrazbu/osposobljenost, godine života, rok sklapanja ugovora, a dostavlja se na posebnoj tiskanici (Prilog 1) i sastavni je dio ovoga Pravilnika.
Članak 8.
(1) Kandidat za obavljanje službe u ugovornoj pričuvi Oružanih snaga prijavljuje se u nadležnu ustrojstvenu jedinicu Ministarstva obrane i popunjava tiskanicu Prijavnica (Prilog 2), koja je sastavni dio ovoga Pravilnika.
(2) Kandidat prilikom prijave u nadležnoj ustrojstvenoj jedinici Ministarstva obrane popunjava i Upitnik za sigurnosnu provjeru III. stupnja.
(3) Kandidat je uz prijavnicu obvezan priložiti sljedeću dokumentaciju:
– presliku osobne iskaznice (izvornik na uvid)
– presliku svjedodžbe o stečenoj stručnoj spremi (izvornik na uvid)
– uvjerenje o zaposlenju, ako je u radnom odnosu
– dokaz o stečenoj dodatnoj izobrazbi i osposobljenosti.
(4) Na zahtjev nadležne ustrojstvene jedinice Ministarstva obrane kandidat je dužan priložiti i dodatnu dokumentaciju.
(5) Nadležna ustrojstvena jedinica Ministarstva obrane po službenoj dužnosti pribavlja za kandidata uvjerenje o nekažnjavanju i uvjerenje da se protiv njega ne vodi kazneni postupak.
(6) Iznimno od stavka 1. ovoga članka, Ministarstvo obrane može vojnom obvezniku ponuditi sklapanje ugovora u skladu s iskazanim potrebama i prioritetima.
Članak 9.
(1) Na temelju zaprimljene dokumentacije i podataka iz službene evidencije, ovisno o iskazanim potrebama i prioritetima za popunu ugovornom pričuvom Oružanih snaga, nadležna ustrojstvena jedinica Ministarstva obrane kandidate upućuje na utvrđivanje zdravstvenih, psihičkih, tjelesnih i sigurnosnih uvjeta za prijam u službu u ugovornoj pričuvi.
(2) Utvrđivanje zdravstvenih, psihičkih, tjelesnih i sigurnosnih uvjeta kandidata za službu u ugovornoj pričuvi obavlja se u skladu s pravilnikom kojim se uređuju kriteriji i postupak za utvrđivanje zdravstvenih, psihičkih, tjelesnih i sigurnosnih uvjeta za prijam u službu u Oružane snage.
(3) Vrijednosti tjelesne spremnosti i poznavanja stranog jezika kandidata iskazuju se na tiskanici Kriteriji i vrijednosti kandidata za ugovornu pričuvu (Prilog 3), koja je sastavni dio ovoga Pravilnika.
Članak 10.
(1) Kandidati koji su ispunili kriterije iz članka 9. ovoga Pravilnika uvrštavaju se na listu kandidata za ugovornu pričuvu, vojnike/dočasnike/časnike (Prilog 4), koji je sastavni dio ovoga Pravilnika.
(2) Redoslijed kandidata se određuje u skladu s kriterijima iz članka 5. ovoga Pravilnika.
(3) Nadležna ustrojstvena jedinica Ministarstva obrane ovjerava liste kandidata za vojnike/dočasnike/časnike i primjerak liste dostavlja nadležnoj ustrojstvenoj jedinici Oružanih snaga.
IV. SKLAPANJE UGOVORA
Članak 11.
(1) Ministarsvo obrane će u roku od 30 dana od dana dostave lista nadležnoj ustrojstvenoj jedinici Oružanih snaga sklopiti ugovor s odabranim kandidatima.
(2) Ugovor sadrži rok na koji se sklapa, raspored na dužnost u slučaju pozivanja, međusobna prava i obveze, novčane naknade, druge pogodnosti te uvjete i posljedice raskida ugovora.
(3) Ugovor u ime Ministarstva obrane potpisuje osoba koju ovlasti ministar obrane.
(4) Ugovor se sklapa na rok do tri godine i može se produljivati u skladu s potrebama Oružanih snaga s tim da trajanje posljednjega ugovora ne može biti dulje od kraja kalendarske godine u kojoj ugovorni pričuvnik navršava 55 godina (muškarac) odnosno 50 godina (žene).
(5) Iznimno od stavka 3. ovoga članka, u skladu s posebnom odlukom ministra obrane, ugovor se može sklopiti s višim časnikom tako da traje do 60. godine.
(6) O sklapanju ugovora iz stavka 3. ovoga