 elektroničkim komunikacijama, te ostale zakonske norme te je pobijano rješenje inspektora tuženika utemeljeno na Zakonu. Glede zakonite mogućnosti izmjene standardne ponude radi omogućavanja naplate razumnih i opravdanih troškova koje tužitelj ističe da trpi radi realizacije pristupnih kapaciteta za pristupne vodove za koje je odgovoran operator korisnik, tužitelj je bio upozoren još u obrazloženju rješenja inspektora HAKOM-a od 15. svibnja 2010. godine, a unatoč tome tužitelj je u periodu od 2010. do 2013. godine pokušavao na nezakonit način, dakle samoinicijativno iskorištavajući svoj vladajući položaj na tržištu, naplaćivati zainteresiranoj osobi i drugim operatorima korisnika veleprodajne usluge širokopojasnog pristupa internetu spornu naknadu. Kako bi se spriječilo da se kršenje regulatorne obveze transparentnosti na tržištu veleprodajnog širokopojasnog pristupa internetu od strane tužitelja nastavi, inspektor je sukladno svojim ovlastima iz članka 112. stavak 1. točka 20. ZEK-a donio osnovano rješenje.
Zbog svega navedenog, a obzirom na činjenicu da je pobijano rješenje inspektora u cijelosti zasnovano na zakonu, a navodi tužitelja paušalni ničim dokazani, usmjereni na izigravanje nadležnog regulatornog tijela određenih regulatornih obveza i važećih propisa iz područja elektroničkih komunikacija, zainteresirana osoba predlaže Sudu da temeljem odredbe članka 57. ZUS-a donese presudu kojom se tužba tužitelja odbija kao neosnovana.
U ovom upravnom sporu Sud je održao javnu raspravu dana 3. svibnja 2016., u nazočnosti opunomoćenika tuženika, a u odsutnosti uredno pozvanih tužitelja i zainteresirane osobe.
Sud je izveo dokaze uvidom u dokumentaciju koja se nalazi u spisu predmeta upravnog postupka u kojem je doneseno osporavano rješenje tuženika, i onu koja prileži spisu predmeta ovog upravnog spora.
Na temelju razmatranja svih činjenica i pravnih pitanja Sud je utvrdio da je tužbeni zahtjev tužitelja neosnovan.
Odlukom tuženika, Hrvatske agencije za poštu i elektroničke komunikacije od 17. srpnja 2009. tužitelj je proglašen operaterom sa značajnom tržišnom snagom na tržištu veleprodajnog širokopojasnog pristupa, te su mu određene regulatorne obveze među ostalom i obveza transparentnosti, a način, uvjeti i rokovi provođenja navedenih regulatornih obveza propisani su dokumentom »analiza tržišta veleprodajnog širokopojasnog pristupa koja je u cijelosti sastavni dio odluke od 17. srpnja 2009. godine. U svezi s navedenim tuženik je proveo stručni nadzor nad ostvarivanjem regulatornih obveza tužitelja. Tužitelj je 1. listopada 2009. objavio standardnu ponudu HT-a za uslugu veleprodajnog širokopojasnog pristupa a koja ponuda je trebala biti sukladna s uvjetima iz odluke od 17. srpnja 2009. godine i analizi širokopojasnog pristupa.
Međutim, nadzorom je utvrđeno da je tužitelj u Standardnu ponudu unio »Cjenik pristupnih kapaciteta za pristupne vodove za koje je odgovoran Operator korisnik« iako za to nije imao pravnog temelja u odluci od 17. srpnja 2009., što predstavlja krštenje regulatorne obveze transparentnosti kojom je, među ostalim, definirano da Standardna ponuda HT-a ostaje nepromijenjena u svim onim dijelovima u kojima se regulatorne obveze nisu promijenile. Tijekom nadzora tužitelj je dostavio očitovanje u kojem navodi da ne smatra da se radi o kršenju regulatorne obveze transparentnosti, prema kojoj HT nije smio mijenjati standardnu ponudu u svim onim dijelovima u kojima se regulatorne obveze nisu promijenile, jer nije riječ o promijeni ranije određene regulatorne obveze, već o novoj regulatornoj obvezi koja je trebala biti implementirana u Standardnu ponudu.
Ocjenjujući zakonitost pobijanog rješenja ovaj Sud smatra da je pobijano rješenje donijeto na temelju pravilno utvrđenog činjeničnog stanja, te pravilne primijene materijalnih propisa. Naime, tuženik je u postupku nadzora utvrdio da je tužitelj u Standardnu ponudu unio »Cjenik pristupnih kapaciteta za pristupne vodove za koje je odgovoran Operator korisnik« bez