 2. koji glasi:
»Na zgradi u kojoj je smještena stalna služba državnog odvjetništva mora biti istaknut naziv državnog odvjetništva i naziv stalne službe.«.
Dosadašnji stavci 2., 3., 4., 5., 6. i 7. postaju stavci 3., 4., 5., 6., 7. i 8.
Članak 7.
U članku 78. stavku 1. riječi: », a ako to tehničke mogućnosti ne dozvoljavaju, stavit će se grb u« zamjenjuju se riječju: »ili«.
U stavku 2. riječi: »pisaćim strojem ili« brišu se, a iza riječi: »njegovo sjedište« dodaju se riječi: »te naziv stalne službe«.
Članak 8.
U članku 85. iza stavka 5. dodaje se stavak 6. koji glasi:
»Pečati i žigovi koje koriste stalne službe moraju biti oblika i veličine kao pečati i žigovi državnog odvjetništva u sjedištu, a uz naziv državnog odvjetništva sadrže i naziv stalne službe.«.
Članak 9.
U članku 99. stavak 2. briše se.
Iza dosadašnjeg stavka 3. koji postaje stavak 2. dodaje se novi stavak 3. koji glasi:
»Unos podataka u informacijski sustav državnog odvjetništva (CTS) uređuje se ovim Poslovnikom i posebnim uputama tehničke naravi koje donosi Državno odvjetništvo Republike Hrvatske.«.
Članak 10.
U članku 139. stavku 1. iza riječi: »pošte« stavlja se zarez i dodaju riječi: »a u državnim odvjetništvima sa stalnim službama i zaposlenik državnoodvjetničke pisarnice stalne službe«.
Članak 11.
U članku 153. stavku 2. iza riječi: »uputama« dodaju se riječi: »iz članka 99. stavka 3. ovog Poslovnika«.
Članak 12.
U članku 155. stavku 2. riječi: »posebnom uputom za vođenje tih upisnika« zamjenjuju se riječima: »posebnim uputama iz članka 99. stavka 3. ovog Poslovnika«.
Članak 13.
U članku 174. stavak 4. mijenja se i glasi: »Prilikom pregleda državni odvjetnik može iznimno, o čemu sačinjava kratku obrazloženu službenu bilješku, posebno složen spis dodijeliti neposredno u rad nekom od zamjenika. Službena bilješka je sastavni dio spisa, a upisuje se i u CTS, odnosno u stupcu »Napomena« pisanog upisnika označava se da je spis u rad dužnosniku dodijelio državni odvjetnik.«.
Stavci 5., 6., 7., 8. i 9. brišu se.
Članak 14.
Iza članka 174. dodaju se članci 174.a do 174.h koji glase:
»Članak 174.a
Prilikom dodjele spisa u rad vodi se računa o ravnomjernoj podjeli spisa tijekom godine, vrsti predmeta na kojima rade dužnosnici te pravnoj složenosti predmeta.
Članak 174.b
Spisi se dodjeljuju u rad dužnosnicima automatskom nasumičnom dodjelom, primjenom odgovarajućeg algoritma.
U algoritam za dodjelu spisa unose se podaci o vrstama spisa koji će se dodjeljivati svakom pojedinom dužnosniku te postotak njegovog oslobođenja od rada na spisima sukladno Okvirnim mjerilima za rad državnih odvjetništava i godišnjem rasporedu poslova, najkasnije do 31. prosinca tekuće godine za iduću godinu.
Dodjela novih spisa u rad obavlja se kroz algoritam za dodjelu spisa automatski nasumce, nakon što budu upisani osnovni podaci o spisu.
Članak 174.c
Ako u državnom odvjetništvu nije u primjeni sustav za automatsku dodjelu spisa, spisi se dužnosnicima dodjeljuju ručno.
Prije rasporeda spisa u rad dužnosnicima u kaznenom odjelu spisi se svrstavaju po redoslijedu primitka. Ako je istodobno podneseno više kaznenih prijava, tada se spisi svrstavaju po abecednom redu osumnjičenika protiv kojih je podnesena kaznena prijava, a ako je istovremeno primljeno više drugih podnesaka kojima se osniva spis, tada se spisi svrstavaju po abecednom redu podnositelja.
Prije rasporeda spisa u rad dužnosnicima u građanskoupravnom odjelu spisi se svrstavaju po redoslijedu primitka podnesaka. Ako je istodobno podneseno odnosno primljeno više podnesaka – prijedloga za pokretanje postupka ili podizanje tužbi, tada se spisi svrstavaju po abecednom redu tuženika protiv kojih je podnesena tužba, odnosno podnositelja zahtjeva za povrat imovine i dr.
Spisi svrstani sukladno stavku 2. i 3. ovog članka raspoređuju se po abecednom redu dužnosnika u državnom odvjetništvu, odjelu odnosno odsjeku.
Članak 174.d
Spis u kojem je ukinuta prvostupanjska odluka vraća se u rad istom dužnosniku, korištenjem iznimke u automatskoj dodjeli