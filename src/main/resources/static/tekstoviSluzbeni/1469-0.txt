77 15.07.2015 Program izobrazbe o gospodarenju otpadom
MINISTARSTVO ZAŠTITE OKOLIŠA I PRIRODE
1470
Na temelju članka 52. stavka 3. Zakona o održivom gospodarenju otpadom (»Narodne novine«, broj 94/13) Ministarstvo zaštite okoliša i prirode donosi
PROGRAM
IZOBRAZBE O GOSPODARENJU OTPADOM
Članak 1.
Programom izobrazbe o gospodarenju otpadom (dalje u tekstu: Program izobrazbe), uređuje se sadržaj i način provedbe izobrazbe u gospodarenju otpadom.
Članak 2.
(1) Pojedini pojmovi uporabljeni u ovom Programu izobrazbe imaju sljedeće značenje:
1. »dodatna izobrazba« je izobrazba koja se izvodi za one polaznike izobrazbe koji nisu uspješno položili ispit;
2. »izobrazba« je stjecanje znanja i vještina te sposobnosti u području gospodarenja otpadom;
3. »izvoditelj nastavnog programa« je osoba koja sudjeluje u izvedbi izobrazbe;
4. »Ministarstvo« je ministarstvo nadležno za poslove zaštite okoliša i prirode;
5. »obnavljanje potvrde« je postupak koji osoba koja posjeduje potvrdu obavlja nakon isteka valjanosti iste;
6. »odgovorna osoba« je osoba koja ima obvezu pohađanja izobrazbe o gospodarenju otpadom, a odnosi se na osobu odgovornu za gospodarenje otpadom;
7. »ovlaštenik izobrazbe« je pravna osoba, odnosno fizička osoba – obrtnik koja temeljem ovlaštenja Ministarstva provodi izobrazbu;
8. »ovlaštenje« je akt koji Ministarstvo izdaje osobama koje udovoljavaju ovim programom propisanim uvjetima za provedbu Programa izobrazbe;
9. »polaznik izobrazbe« je fizička osoba koja pohađa izobrazbu utvrđenu ovim Programom izobrazbe;
10. »povjerenik« je osoba koja ima obvezu pohađanja izobrazbe o gospodarenju otpadom, a odnosi se na povjerenika za otpad i njegovog zamjenika;
11. »potvrda« je potvrda koja se izdaje temeljem uspješno završene izobrazbe o gospodarenju otpadom;
12. »program izobrazbe« je program koji definira uvjete izobrazbe polaznika radi stjecanja znanja i vještina te sposobnosti u području gospodarenja otpadom, a sastoji se od programa osnovne izobrazbe i programa usavršavanja;
13. »program usavršavanja« je program koji definira uvjete usavršavanja nakon dobivanja potvrde;
14. »referenca« je naziv dokumenta s kratkim sadržajem kojim se dokazuje stručnost voditelja i izvoditelja nastavnog programa, a može se odnositi na elaborat zaštite okoliša, plan gospodarenja otpadom, studiju utjecaja na okoliš, stručne ili znanstvene projekte iz područja vezanog za otpad i drugo;
15. »registar izobrazbe o gospodarenju otpadom« je baza podataka koju vodi Ministarstvo, a sastoji se od registra ovlaštenika izobrazbe i registra osoba koje su uspješno završile izobrazbu;
16. »voditelj nastavnog programa« je osoba koja vodi izobrazbu sukladno odredbama ovog Programa izobrazbe;
17. »Zakon« je zakon kojim se uređuje gospodarenje otpadom;
(2) Pojmovi koji se u ovom Programu izobrazbe koriste za osobe, uporabljeni su neutralno i odnose se na muške i ženske osobe.
Članak 3.
(1) Cilj izobrazbe je stjecanje znanja, vještina i sposobnosti u području gospodarenja otpadom povjerenika i odgovorne osobe.
(2) Za način provedbe izobrazbe propisane ovim Programom izobrazbe nadležno je Ministarstvo.
(3) Ministarstvo može za provedbu programa izobrazbe ovlastiti i druge pravne ili fizičke osobe sukladno odredbama ovog Programa izobrazbe.
(4) Potvrda se izdaje i obnavlja temeljem stjecanja, dopunjavanja i usavršavanja znanja, vještina i sposobnosti kroz program izobrazbe i ispunjavanja uvjeta propisanih ovim Programom izobrazbe.
(5) Trošak provedbe izobrazbe snose obveznici pohađanja iste određeni Zakonom.
Članak 4.
(1) Program osnovne izobrazbe provodi se prema nastavnom programu propisanom u Prilogu 1. ovoga Programa izobrazbe.
(2) Program osnovne izobrazbe provodi se u trajanju od 40 nastavnih sati za odgovornu osobu i 25 nastavnih sati za povjerenika.
(3) Program osnovne izobrazbe provodi ovlaštenik izobrazbe.
Članak 5.
(1) Potvrda se izdaje i obnavlja temeljem završene izobrazbe sukladno odredbama ovog Programa izobrazbe.
(2) Potvrda se izdaje na rok od pet godina,