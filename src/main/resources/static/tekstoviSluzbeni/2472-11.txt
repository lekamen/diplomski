 Zakona carinskom uredu nadležnom prema svome sjedištu, odnosno prebivalištu, odnosno sjedištu podružnice u Republici Hrvatskoj.
(2) Fizička ili pravna osoba koja želi u sustavu odgode plaćanja trošarine kao registrirani primatelj primati alkohol i alkoholna pića te energente na mjestu direktne isporuke u Republici Hrvatskoj prema članku 14.a Zakona mora uz zahtjev iz stavka 1. ovoga članka istovremeno zatražiti i odobrenje za primanje alkohola i alkoholnih pića te energenata na mjestu direktne isporuke.
(3) Zahtjev za izdavanje odobrenja iz stavka 1. ovoga članka mora sadržavati sljedeće:
1. podatke o podnositelju zahtjeva, i to: naziv tvrtke/obrta, sjedište, adresu i podatke za kontakt, osobni identifikacijski broj (OIB)
2. popis osoba s identifikacijskim podacima koje su odgovorne za potpisivanje trošarinskih dokumenata
3. ime i identifikacijski podaci osobe koja će biti odgovorna za poslovanje
4. opis računovodstvenog praćenja poslovanja
5. kategoriju i vrstu trošarinskih proizvoda prema tarifnim oznakama Kombinirane nomenklature carinske tarife koje će primati u okviru obavljanja svoje djelatnosti za koju zahtjeva odobrenje
6. podatke o predviđenoj količini trošarinskih proizvoda prema pojedinim vrstama koje će primiti u razdoblju od 12 mjeseci
7. podatke o dokumentima iz kojih su razvidni gubici ili manjkovi u transportu, prema pojedinim vrstama trošarinskih proizvoda
8. podatke o mjestu na kojem će primati trošarinske proizvode (odgovarajući prostor sa prostorno-operativnim kapacitetima i logističkim svojstvima mjesta primitka, uključujući odgovarajući sustav mjerenja za trošarinske proizvode koji se zaprimaju) i
9. podatke o adresi mjesta direktne isporuke i pripadajućim identifikacijskim oznakama ako se zahtjevom traži i odobrenje za primanje alkohola i alkoholnih pića te energente na mjestu direktne isporuke u Republici Hrvatskoj, uz uvjete iz članka 5. ovoga Pravilnika.
(4) Uz zahtjev iz stavka 3. ovoga članka podnositelj prilaže sljedeće dokaze:
1. izjavu da nad tvrtkom podnositelja zahtjeva nije započet stečajni postupak
2. izjavu kojom se obvezuje priložiti instrument osiguranja plaćanja trošarine prije nego počne primati trošarinske proizvode u sustavu odgode plaćanja trošarine iz druge države članice i
3. potvrdu nadležnog tijela o redovnom podmirenju poreznih obveza, ne stariju od 15 dana.
(5) Na zahtjev nadležnog carinskog ureda podnositelj zahtjeva obvezan je dostaviti i druge potrebne podatke.
Članak 31.
(1) Odobrenje za registriranog primatelja izdaje se na neodređeno vrijeme.
(2) Odobrenjem iz članka 30. stavka 2. ovoga članka nadležni carinski ured može odrediti dodatne mjere trošarinskog nadzora.
(3) Nadležni carinski ured najmanje jednom godišnje provjerava da li registrirani primatelj ispunjava uvjete poslovanja propisane Zakonom.
(4) Registrirani primatelj obvezan je nadležni carinski ured obavijestiti o svim izmjenama podataka u odobrenju kao i statusnih promjena u roku od osam dana od dana nastanka promjene, odnosno od dana saznanja za izvršenu promjenu.
(5) Registrirani primatelj podnosi pisani zahtjev nadležnom carinskom uredu za dobivanje odobrenja iz članka 30. stavka 2. ovoga Pravilnika.
Članak 32.
(1) Fizička ili pravna osoba koja želi u okviru obavljanja svoje registrirane djelatnosti samo povremeno primati trošarinske proizvode iz druge države članice u sustavu odgode plaćanja trošarine mora podnijeti zahtjev za izdavanje odobrenja prema članku 41. stavku 3. Zakona nadležnom carinskom uredu prema svome sjedištu, odnosno prebivalištu, odnosno sjedištu podružnice u Republici Hrvatskoj.
(2) Zahtjev za izdavanje odobrenja iz stavka 1. ovoga članka mora sadržavati sljedeće:
1. podatke o podnositelju zahtjeva, i to: naziv tvrtke/obrta, sjedište, adresu i podatke za kontakt, osobni identifikacijski broj (OIB)
2. ime i identifikacijski podaci odgovorne osobe
3. podatke o pošiljatelju: naziv, adresa i trošarinski broj
4. datum otpreme i datum primitka trošarinskih proizvoda
5. kategoriju i vrstu