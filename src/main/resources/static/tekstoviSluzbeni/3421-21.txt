 o kršenju Ugovora,
– može predložiti izmjene i dopune ovoga Ugovora koje su obje strane dužne razmotriti i na njih se očitovati.
Članak 138.
Povjerenstvo donosi odluke većinom glasova svih članova.
Ako se povjerenstvo ne može složiti oko tumačenja odredbi ovoga Ugovora, tumačenje će se povjeriti neutralnom stručnjaku.
Pri izboru neutralnog stručnjaka i određivanju roka u kojem se treba donijeti odluka, analogno će se primijeniti odredbe koje se odnose na izbor neutralnog člana Mirovnog vijeća.
Tumačenja Povjerenstva obvezna su i smatraju se sastavnim dijelom ovoga Ugovora.
Članak 139.
Na zahtjev jedne od ugovornih strana, poslodavca ili sindikalnog povjerenika, Povjerenstvo za tumačenje dužno je dati tumačenje ovoga Ugovora u roku od 15 dana od dana primitka zahtjeva.
Ako Povjerenstvo ne postupi u roku iz prethodnog stavka ovog članka ili ne odredi neutralnog stručnjaka u roku iz st. 3. čl. 123. ovoga Ugovora, ugovorna strana koja je odgovorna za nepoštivanje roka materijalno odgovara za posljedice koje mogu nastati zbog nedavanja tumačenja.
Kao odgovorna strana iz prethodnog stavka ovoga članka smatra se ona strana čiji predstavnik predsjedava Povjerenstvom, ako sastanak nije sazvan, odnosno strana koja se nije odazvala pozivu za sastanak.
XIV. PRIJELAZNE I ZAVRŠNE ODREDBE
Članak 140.
Ovaj Ugovor se sklapa na vrijeme od pet godina, a stupa na snagu osmog dana od dana objave u Narodnim novinama.
Ako bi Pravilnikom o radu neko pravo radnika bilo utvrđeno u manjem opsegu od prava koja proizlaze iz ovog Ugovora primjenjuju se odredbe ovog Ugovora.
Sve ostale odredbe Pravilnika o radu koje nisu obuhvaćene ili razrađene ovim Ugovorom, ostaju na snazi i primjenjuju se i nadalje kao obvezne radno-pravne norme u društvu.
Članak 141.
Obje ugovorne strane mogu pokrenuti postupak za izmjenu i dopunu ovoga Ugovora.
Na pisani prijedlog za izmjenu ili dopunu ovoga Ugovora druga strana se treba očitovati u roku od 30 dana od dana primitka prijedloga.
Ugovorne strane su suglasne da će bez odlaganja pristupiti pregovorima o izmjeni i dopuni ovoga Ugovora ako dođe do bitnih promjena okolnosti (stanje u gospodarstvu, narušavanje odnosa između pojedinih djelatnosti), a zbog čega pojedine odredbe ovoga Ugovora mogu postati neodržive ili nepravedne, a time i neprihvatljive za jednu od strana.
Članak 142.
Ovaj Ugovor može se produžiti na vrijeme koje ugovorne strane odrede.
Svaka ugovorna strana može pisano otkazati ovaj Ugovor i prije isteka roka na koji je zaključen.
Otkazni rok iznosi 60 (šezdeset) dana.
Nakon isteka roka na koji je sklopljen ovaj Ugovor ili otkazom istog Ugovora, u njemu sadržana pravna pravila kojima se uređuju sklapanje, sadržaj i prestanak radnog odnosa primjenjivat će se do sklapanja novog kolektivnog ugovora, a najduže 3 mjeseca kao dio prethodno sklopljenih ugovora o radu.
Članak 143.
Sve specifičnosti kao i daljnja razrada elemenata ovoga Ugovora riješit će se aneksima ovome Ugovoru koje zaključuju Poslodavac i sindikalni povjerenik.
Članak 144.
Poslodavac se obvezuje u roku od tri mjeseca od dana stupanja na snagu ovog Ugovora uskladiti Pravilnike, Sporazume i druge odgovarajuće akte sa odredbama ovog Ugovora.
Za sporove nastale zbog nepoštivanja odredaba ovog Ugovora, koje nije moglo riješiti mirovno vijeće i arbitraža, ugovara se da spor riješi nadležan sud u Osijeku.
ZA SINDIKAT PPDIV HRVATSKE (opunomoćenici) DRŽAVNA ERGELA ĐAKOVO I LIPIK (ravnatelj) Ivan Kuna, mag. ing. agr., v. r. dr. sc. Nidal Korabi, v. r. Damir Jakšić, mag. ing. agr., v. r.
TABLICA SISTEMATIZACIJE RADNIH MJESTA DRŽAVNE ERGELE ĐAKOVO I LIPIK
Naziv radnog mjesta Broj izvršitelja Stupanj stručne spreme i potrebna osposobljenost Opis radnih zadataka Koeficijent SP URED RAVNATELJA Ravnatelj 1 Određeno Statutom 3,007 Administrativni tajnik 1 SI: najmanje SSS (smjer ekonomija, gimnazija) PS: komunikativnost, prijaznost, organizacijska sposobnost RI: 1 godina na odgovarajućim poslovima DZ: – poznavanje najmanje jednog stranog jezika (njemački ili