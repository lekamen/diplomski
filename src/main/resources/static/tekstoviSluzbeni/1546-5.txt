 primjerak ovjerene potvrde iz članka 9. stavka 1. ovoga Pravilnika, uz račun i potvrdu primitka trošarinskih proizvoda, dostaviti nadležnom carinskom uredu zajedno sa pismenim zahtjevom za povrat trošarine.
(4) Isporučitelj je obvezan u svojoj evidenciji čuvati primjerak potvrde iz stavka 1. ovoga članka zajedno s računom, a kod trošarinskih proizvoda i potvrdu primitka iz stavka 3. ovoga članka.
IV. OSLOBOĐENJE OD PLAĆANJA POREZA ZA INSTITUCIJE I TIJELA EUROPSKE UNIJE SA SJEDIŠTEM U REPUBLICI HRVATSKOJ
Članak 11.
Izravno oslobođenje od plaćanja poreza pri nabavi dobara ili usluga u Republici Hrvatskoj za službene potrebe ostvaruju institucije ili tijela Europske unije sa sjedištem u Republici Hrvatskoj na koja se primjenjuje Protokol u okvirima i pod uvjetima koji su utvrđeni tim Protokolom i Sporazumom između Republike Hrvatske i Europske unije o provedbi Protokola o povlasticama i imunitetima Europske unije u Republici Hrvatskoj (»Narodne novine – Međunarodni ugovori«, broj 7/2012).
1. ISPORUKE U REPUBLICI HRVATSKOJ
Članak 12.
Osobe iz članka 11. ovoga Pravilnika ostvaruju izravno oslobođenje od plaćanja poreza pri nabavi dobara ili usluga u Republici Hrvatskoj pod uvjetom da vrijednost tih dobara ili usluga iznosi najmanje 740,00 kuna po jednom računu, uključujući porez, a isporučitelju dostavljaju dokument o narudžbi poslova u kojemu moraju navesti napomenu o svojem pravu na porezno oslobođenje temeljem Sporazuma između Republike Hrvatske i Europske unije o provedbi protokola o povlasticama i imunitetima Europske unije u Republici Hrvatskoj.
2. ISPORUKE U DRUGOJ DRŽAVI ČLANICI EUROPSKE UNIJE
Članak 13.
Ako osobe iz članka 11. ovoga Pravilnika imaju pravo na izravno oslobođenje od plaćanja poreza pri nabavi dobara ili usluga u drugoj državi članici Europske unije, isporučitelju u drugoj državi članici Europske unije podnose ovjerenu potvrdu iz članka 9. stavka 1. ovoga Pravilnika.
V. OSLOBOĐENJE OD PLAĆANJA POREZA ZA INSTITUCIJE I TIJELA EUROPSKE UNIJE SA SJEDIŠTEM U DRUGOJ DRŽAVI ČLANICI EUROPSKE UNIJE ILI SA SJEDIŠTEM U TREĆOJ ZEMLJI
Članak 14.
Ako institucije ili tijela Europske unije sa sjedištem u drugoj državi članici Europske unije, odnosno sa sjedištem u trećoj zemlji nabavljaju dobra ili usluge u Republici Hrvatskoj tada se odgovarajuće primjenjuju odredbe članka 10. ovoga Pravilnika.
VI. OSLOBOĐENJE OD PLAĆANJA POREZA ZA ORUŽANE SNAGE DRUGIH DRŽAVA ČLANICA ORGANIZACIJE SJEVERNOATLANTSKOG UGOVORA (NATO) ILI ZA CIVILNO OSOBLJE KOJE IH PRATI
Članak 15.
(1) Isporuke dobara ili usluga obavljene u Republici Hrvatskoj za potrebe oružanih snaga drugih država članica Organizacije Sjevernoatlantskog ugovora (dalje u tekstu: NATO) ili civilnog osoblja koje ih prati te za opskrbu njihovih menza i kantina izravno su oslobođene od plaćanja poreza pod uvjetom da sudjeluju u zajedničkim obrambenim aktivnostima i to vojnim akcijama, odnosno vojnim vježbama ili obuci, konferencijama, seminarima i drugim sličnim aktivnostima.
(2) Potvrdu o ispunjenju uvjeta iz stavka 1. ovoga članka izdaje nadležno državno tijelo koje je nositelj provedbe ugovora.
(3) Potvrda iz stavka 2. ovoga članka mora sadržavati najmanje sljedeće podatke:
1. naziv države članice NATO-a,
2. podatke o zajedničkoj aktivnosti iz stavka 1. ovoga članka koja se provodi te predviđeno vrijeme trajanja te aktivnosti,
3. specifikaciju dobara koji se nabavljaju ili usluga koje se koriste,
4. datum izdavanja potvrde,
5. pečat i potpis ovlaštene osobe izdavatelja potvrde.
(4) Porezni obveznik koji je obavio isporuke iz stavka 1. ovoga članka mora u svojim evidencijama imati potvrdu nadležnog državnog tijela na temelju koje je kupac ostvario pravo na nabavu oslobođenu poreza.
VII. ZABRANA OTUĐENJA
Članak 16.
(1) Ako osoba iz članka 2. ovoga Pravilnika koja je pri nabavi dobara imala pravo na oslobođenje od plaćanja poreza u skladu s ovim Pravilnikom, ta dobra otuđi, preda ih na uporabu drugim osobama ili ih koristi u druge svrhe (dalje u tekstu: otuđenje) prije isteka 3