 podaci nisu prezentirani sukladno članku 13. stavcima 1., 2. i 3. Uredbe (EU) br. 1169/2011;
– koristi naziv hrane koji nije sukladan članku 17. Uredbe (EU) br. 1169/2011;
– popis sastojaka nije naveden sukladno članku 18. stavcima 2., 3. i 4. Uredbe (EU) br. 1169/2011;
– podaci o određenim tvarima ili proizvodima koji uzrokuju alergije ili intolerancije nisu navedeni sukladno članku 21. stavku 1. Uredbe (EU) br. 1169/2011;
– količina sastojka istaknutog na etiketi riječima, slikama ili grafičkim prikazima nije navedena sukladno članku 22. Uredbe (EU) br. 1169/2011;
– netokoličina nije navedena sukladno članku 23. Uredbe (EU) br. 1169/2011;
– datum minimalne trajnosti, datum »upotrijebiti do« i datum zamrzavanja nisu navedeni sukladno članku 24. Uredbe (EU) br. 1169/2011;
– podaci o posebnim uvjetima čuvanja ili upotrebe nisu navedeni sukladno članku 25. Uredbe (EU) br. 1169/2011;
– zemlja ili mjesto podrijetla nije navedeno sukladno članku 26. Uredbe (EU) br. 1169/2011;
– stvarna alkoholna jakost nije navedena sukladno članku 28. Uredbe (EU) br. 1169/2011;
– nutritivna deklaracija nije navedena sukladno člancima od 30. do 35. Uredbe (EU) br. 1169/2011;
– dobrovoljno pruža informacije o hrani koje ne ispunjavaju zahtjeve iz članka 36. stavaka 1. i 2. Uredbe (EU) br. 1169/2011 i
– stavlja na tržište hranu protivno propisu o nepretpakiranoj hrani.«.
Članak 8.
U članku 10. stavku 1. podstavak 2. mijenja se i glasi:
»– navedene informacije o hrani nisu u skladu s praksom poštenog informiranja, što je protivno članku 7. Uredbe (EU) br. 1169/2011;«.
Iza podstavka 2. dodaje se novi podstavak 3. koji glasi:
»– u okviru svog poslovanja mijenja informacije o hrani koje bi krajnjeg potrošača mogle dovesti u zabludu ili na bilo koji drugi način smanjiti razinu zaštite potrošača i mogućnost krajnjeg potrošača da bude informiran pri odabiru, što je protivno članku 8. stavku 4. Uredbe (EU) br. 1169/2011;«.
Dosadašnji podstavci 3. − 6. postaju podstavci 4. − 7.
U dosadašnjem podstavku 7., koji postaje podstavak 8., iza riječi: »u poslovanju hranom« dodaju se riječi: »iz članka 8. stavka 1. Uredbe (EU) br. 1169/2011«.
Dosadašnji podstavci 8., 9. i 10. postaju podstavci 9., 10. i 11.
Dosadašnji podstavci 11. i 12. brišu se.
Dosadašnji podstavak 13. postaje podstavak 12.
Dosadašnji podstavci 14., 15. i 16. brišu se.
U dosadašnjem podstavku 17., koji postaje podstavak 13., riječi: »stavka 2.« zamjenjuju se riječima: »stavka 1.«.
Iza dosadašnjeg podstavka 17., koji postaje podstavak 13., dodaje se podstavak 14. koji glasi:
»– stavlja na tržište hranu označenu jednom izjavom ili s više izjava navedenim u članku 3. Provedbene uredbe Komisije (EU) br. 828/2014 koja ne udovoljava uvjetima propisanim tom Uredbom.«.
Članak 9.
U članku 11. dodaje se stavak 2. koji glasi:
»(2) Pod nesukladnošću iz stavka 1. ovoga članka, za koju je utvrđeno da ju je odgovoran subjekt u poslovanju s hranom počinio prvi put, smatra se bilo koja nesukladnost koja ne može utjecati na zdravlje potrošača i navedena je u članku 7. stavcima 1. i 2. ovoga Zakona, a za svaku sljedeću bilo koju nesukladnost iz članka 7. stavaka 1. i 2. ovoga Zakona istog subjekta u poslovanju s hranom podnosi se optužni prijedlog ili izdaje prekršajni nalog.«.
Članak 10.
Ovaj Zakon objavit će se u »Narodnim novinama«, a stupa na snagu 20. srpnja 2016.
Klasa: 022-03/16-01/58 Zagreb, 3. lipnja 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
