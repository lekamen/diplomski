20 23.02.2015 Pravilnik o izmjenama i dopunama Pravilnika o poslovima upravljanja i rukovanja energetskim postrojenjima i uređajima
MINISTARSTVO GOSPODARSTVA
427
Na temelju članka 20. Zakona o energiji (»Narodne novine« broj 120/12 i 14/14) ministar gospodarstva donosi
PRAVILNIK
O IZMJENAMA I DOPUNAMA PRAVILNIKA O POSLOVIMA UPRAVLJANJA I RUKOVANJA ENERGETSKIM POSTROJENJIMA I UREĐAJIMA
Članak 1.
U Pravilniku o poslovima upravljanja i rukovanja energetskim postrojenjima i uređajima (»Narodne novine«, broj 88/2014) u članku 5. točki 5. riječi: »voditelj energetskog objekta« brišu se.
Točka 16. mijenja se i glasi:
»16. rukovatelj centralnog grijanja – samostalno rukovanje uređajima za centralno grijanje i uređajima za termoventilaciju, s toplovodnim, niskotlačnim parnim i vrelouljnim kotlovima za centralno grijanje na kruta goriva i ručno loženje, čiji ukupni toplinski učin prelazi 300 kW, odnosno s toplovodnim, niskotlačnim parnim i vrelouljnim kotlovima za centralno grijanje na tekuće i/ili plinovito gorivo i toplinskim stanicama, čiji ukupni toplinski učin prelazi 500 kW;«
Točka 20. mijenja se i glasi:
»20. rukovatelj posudama stlačenih plinova – samostalno punjenje stacionarnih tlačnih posuda plinovima svih vrsta i skladištenje tih posuda, rukovanje pokretnom tlačnom opremom definiranom propisom koji uređuje pokretnu tlačnu opremu;«
Iza točke 24. dodaje se nova točka 25. koja glasi:
»25. voditelj energetskog objekta – samostalno rukovanje postrojenjima obnovljivih izvora energije odnosno kogeneracijskim postrojenjem čija ukupna instalirana snaga prelazi 5 MW isključujući hidroelektrane, ukoliko je potrebno obavlja i pregled, vođenje pogonske dokumentacije, plana uklopnih manipulacija, pobuđivanje generatora, sinkronizacija s električnom mrežom, izrada dnevnog obračuna, određivanje optimalnog pogona elektroenergetskih strojeva i uređaja.«
Članak 2.
U članku 6. iza stavka 1. dodaje se novi stavak 2. koji glasi:
»Ukoliko za neke poslove i radne zadatke postoji preduvjet da kandidat treba imati prethodno položen ispit za neke druge poslove i radne zadatke potrebno je slijedeće:
1. Prethodno položeni ispit za poslove i radne zadatke mora biti položen pismenom provjerom,
2. Da bi se moglo pristupiti usmenoj provjeri znanja za poslove i radne zadatke koji imaju za preduvjet neke druge poslove i radne zadatke, potrebno je da ne prođe više od godinu dana od pismene provjere za preduvjetne poslove i radne zadatke,
3. Kada je potrebno pristupiti pismenoj provjeri znanja za poslove i radne zadatke za koje postoji preduvjet nekih drugih poslova i radnih zadataka nije potrebno polagati pismeni ispit iz tih preduvjetnih poslova i radnih zadataka .
Članak 3.
Članak 13. mijenja se i glasi:
»Poslove i radne zadatke voditelja energetskog objekta može obavljati:
1. radnik s visokom stručnom spremom, prvostupnik (baccalaureus) inženjer – dodiplomski studij u trajanju tri (četiri) godine (VI. stupanj obrazovanja) elektrotehničkog, strojarskog ili kemijsko-tehnološkog usmjerenja, s najmanje jednom godinom radnog iskustva na poslovima u vezi s proizvodnjom, prijenosom ili distribucijom električne ili toplinske energije, ako je nakon osposobljavanja uspješno obavio provjeru znanja (Stručni ispit) prema ovome Pravilniku, ili
2. radnik sa srednjom stručnom spremom – (IV. stupanj obrazovanja) četverogodišnji nastavni program, srednja tehnička škola strojarskog ili elektrotehničkog usmjerenja, s najmanje tri godine radnog iskustva na poslovima u vezi s proizvodnjom, prijenosom ili distribucijom električne ili toplinske energije, ako je nakon osposobljavanja uspješno obavio provjeru znanja (Stručni ispit) prema ovome Pravilniku.«.
Članak 4.
Članak 14. mijenja se i glasi:
»Poslove i radne zadatke voditelja pogona obnovljivih izvora može obavljati:
1. radnik s visokom stručnom spremom, prvostupnik (baccalaureus) inženjer – dodiplomski studij u trajanju tri (četiri) godine (VI. stupanj obrazovanja) elektrotehničkog, strojarskog, kemijskog, tehnološkog,