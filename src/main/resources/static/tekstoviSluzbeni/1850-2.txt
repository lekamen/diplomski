 osim u slučaju kada je podnositelj zahtjeva odgojno-obrazovna ustanova.
(4) Zahtjev iz stavka 1. ovoga članka podnosi se jednom mjesečno nakon završetka obračunskog razdoblja.
(5) Obračunsko razdoblje je razdoblje za koje se može podnijeti zahtjev iz stavka 1. ovoga članka, a obuhvaća jedan kalendarski mjesec isporuke tijekom trajanja školske godine.
(6) Tijekom jednog obračunskog razdoblja odgojno-obrazovna ustanova može imati samo jednog dobavljača.
(7) Dostave proizvoda iz Priloga I. ovoga Pravilnika vrše se jednom tjedno odgojno-obrazovnoj ustanovi te moraju biti izvršene u mjesecu za koji se podnosi zahtjev iz stavka 1. ovoga članka.
Članak 8.
(1) U slučaju više sile i izvanrednih okolnosti, podnositelj zahtjeva za potporu prema ovome Pravilniku dužan je u pisanom ili elektroničkom obliku izvijestiti Agenciju za plaćanja o nastupu više sile i izvanrednih okolnosti zbog kojih nije bio u mogućnosti ispuniti uvjete propisane ovim Pravilnikom i člankom 11. Uredbe (EZ) br. 657/2008, uz dostavljanje odgovarajućeg dokaza u pisanom obliku u roku od 30 dana od dana nastanka događaja.
(2) Viša sila i izvanredne okolnosti iz stavka 1. ovoga članka ima jednako značenje kao definicija korištena u članku 2. stavku 2. Uredbe (EU) br. 1306/2013 Europskog parlamenta i Vijeća od 17. prosinca 2013. o financiranju, upravljanju i nadzoru zajedničke poljoprivredne politike i o stavljanju izvan snage uredbi Vijeća (EEZ) br. 352/78, (EZ) br. 165/94, (EZ) br. 2799/98, (EZ) br. 814/2000, (EZ) br. 1290/2005 i (EZ) 485/2008 (SL L 347, 20. 12. 2013.).
Članak 9.
(1) Agencija za plaćanja nadležna je za obavješćivanje Europske komisije o podacima koji se odnose na provedbu Programa sukladno članku 17. Uredbe (EZ) br. 657/2008.
(2) Ministarstvo nadležno za obrazovanje će Agenciji za plaćanja dostaviti obavijesti iz članka 4. stavka 2. ovoga Pravilnika do 15. listopada 2015. godine.
(3) Agencija za plaćanja je obvezna ministarstvu nadležnom za poljoprivredu dostaviti zbirno izvješće iz članka 4. stavka 4. ovoga Pravilnika do 30. rujna 2016. godine.
(4) Savjetodavna služba je obvezna ministarstvu nadležnom za poljoprivredu dostaviti izvještaj iz članka 4. stavka 5. podstavka b) ovoga Pravilnika do 30. rujna 2016. godine.
Članak 10.
(1) Prilozi od I. do V. tiskani su uz ovaj Pravilnik i čine njegov sastavni dio.
(2) Agencija za plaćanja priloge iz stavka 1. ovoga članka objavljuje na svojim službenim mrežnim stranicama.
Članak 11.
Danom stupanja na snagu ovoga Pravilnika prestaje važiti Pravilnik o potpori pri opskrbi redovnih polaznika odgojno-obrazovnih ustanova mlijekom i određenim mliječnim proizvodima (»Narodne novine« broj 122/13).
Članak 12.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/55
Urbroj: 525-07/1470-15-5
Zagreb, 2. rujna 2015.
Ministar Tihomir Jakovina, v. r.
PRILOG I.
MLIJEKO I MLIJEČNI PROIZVODI PRIHVATLJIVI ZA POTPORU U OKVIRU PROGRAMA MLIJEKA U ŠKOLAMA
Za potporu u okviru programa mlijeka u školama prihvatljivi su isključivo proizvodi navedeni u sljedećoj tablici
Opis prihvatljivog proizvoda Kategorija/ potkategorija* toplinski obrađeno mlijeko postupkom pasterizacije sukladno Prilogu III., odjeljku II., poglavlju VII., odjeljku IX., poglavlju II.(II), točki 1.(a) Uredbe (EZ) br. 853/2004 Europskog parlamenta i Vijeća od 29. travnja 2004. o utvrđivanju određenih higijenskih pravila za hranu životinjskog podrijetla I.(a) fermentirani mliječni proizvodi bez dodataka koji sadrže barem 90% masenog udjela toplinski obrađenog mlijeka I.(c)
*kategorizacija sukladno Prilogu I. Uredbe (EZ) br. 657/2008
PRILOG II. – PRILOG V.

