 nepravilnosti i neudovoljavanja uvjetima propisanim ovim Pravilnikom inspekcijskim nadzorom.
(2) Odluka o povratu iz stavka 1. ovog članka je konačna.
(3) Na temelju Odluke o povratu isplaćene potpore korisnik je dužan izvršiti povrat sredstava u roku od 30 kalendarskih dana od dana primitka Odluke na žiro račun koji je sastavni dio Odluke.
(4) Ukoliko korisnik nije izvršio povrat sredstava iz stavka 3. ovoga članka, Uprava ribarstva će prilikom administrativne kontrole obračunati iznos za koji nije izvršen povrat kroz naredna obračunska razdoblja istog korisnika, do potpunog namirenja, ukoliko je isto moguće.
(5) U slučaju da se povrat ne može izvršiti sukladno stavku 4. ovog članka, na iznos koji podliježe povratu se nakon isteka roka iz stavka 3. ovog članka obračunava zakonska zatezna kamata.
(6) U slučaju nepoštivanja roka za povrat sredstava Ministarstvo će zatražiti zaštitu svojih prava putem nadležnog suda.
Evidencija
Članak 14.
Uprava ribarstva vodi evidenciju svih zaprimljenih, odobrenih, isplaćenih i Zahtjeva za potporu koji nisu ušli u daljnju obradu.
Inspekcijski nadzor
Članak 15.
(1) Inspekcijski nadzor odobrenih Zahtjeva za potporu provodi ribarska inspekcija.
(2) Inspekcijskim nadzorom tijekom jedne godine mora biti obuhvaćeno najmanje 10% od svih korisnika kojima je odobren Zahtjev za potporu.
(3) U slučaju nepravilnosti utvrđenih tijekom inspekcijskog nadzora, a na temelju Zapisnika o inspekcijskom nadzoru odobrenih Zahtjeva za potporu Ministarstvo može zatražiti povrat čitavog ili dijela isplaćenih novčanih sredstava, sukladno članku 13. stavku 1. točki b. ovoga Pravilnika.
(4) Inspekcijskim nadzorom kontrolira se sljedeće:
a) da li je korisnik vlasnik/ovlaštenik povlastice za gospodarski ribolov na moru i/ili ovlaštenik povlastice za uzgoj i/ili povlastice za akvakulturu;
b) dostava i podaci iz izvješća/očevidnika;
c) obračun sufinanciranja za određeno obračunsko razdoblje sukladno obrascu u Prilogu II. ovoga Pravilnika;
d) računi za kupljeno plinsko ulje obojano plavom bojom;
e) podaci iz VMS-a, ukoliko je primjenjivo;
f) podaci o prvoj prodaji.
Objava korisnika potpore
Članak 16.
Korisnici kojima je isplaćena potpora bit će objavljeni pod nazivom tvrtke/obrta s pripadajućim isplaćenim iznosom potpore na temelju ovog Pravilnika, na službenim internetskim stranicama Uprave ribarstva.
IV. PRIJELAZNE I ZAVRŠNE ODREDBE
Članak 17.
(1) Svi Zahtjevi za potporu koji se odnose na posljednje obračunsko razdoblje 2014. godine i podneseni su sukladno Pravilniku o dodjeli potpore za sufinanciranje dijela troškova u ribarstvu u segmentu potrošnje plinskog ulja obojanog plavom bojom (»Narodne novine«, broj 55/2014) i sukladno ovom Pravilniku, dovršit će se prema odredbama ovog Pravilnika.
(2) Danom stupanja na snagu ovog Pravilnika prestaju važiti odredbe Pravilnika o dodjeli potpore za sufinanciranje dijela troškova u ribarstvu u segmentu potrošnje plinskog ulja obojanog plavom bojom (»Narodne novine«, broj 55/2014).
(3) Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/15-01/05
Urbroj: 525-13/0823-15-1
Zagreb, 20. siječnja 2015.
Ministar
Tihomir Jakovina, v. r.
PRILOG I. – PRILOG II.


