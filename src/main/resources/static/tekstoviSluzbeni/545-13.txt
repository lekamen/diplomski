 sredstava udrugama je akt poslovanja i ne vodi se kao upravni postupak, te se na postupak prigovora ne primjenjuju odredbe o žalbi kao pravnom lijeku u upravnom postupku, nego se postupak utvrđuje uvjetima natječaja sukladno ovoj Uredbi.
Sklapanje ugovora o financiranju programa ili projekata s udrugama kojima je odobreno financiranje
Članak 33.
(1) Neovisno o prethodnom postupku odobravanja financijskih sredstava davatelj financijskih sredstava obvezan je s udrugom kojoj je odobreno financiranje programa ili projekta (korisnikom financiranja) potpisati ugovor o financiranju najkasnije 30 dana od dana donošenja odluke o financiranju programa ili projekta. U slučaju da je odobreno samo djelomično financiranje programa ili projekta davatelj financijskih sredstava je obvezan s korisnikom financiranja prethodno pregovarati o stavkama proračuna programa ili projekta i aktivnostima u opisnom dijelu programa ili projekta koje treba izmijeniti, a u tom slučaju rok za ugovaranje moguće je dodatno produljiti za najviše 30 dana.
(2) Postupak ugovaranja i opći uvjeti koji se odnose na ugovor o dodjeli financijskih sredstava udrugama iz javnih izvora za program ili projekt detaljno su razrađeni u glavi V. ove Uredbe.
Praćenje provedbe odobrenih i financiranih programa i/ili projekata i vrednovanje provedenih natječaja
Članak 34.
(1) Davatelj financijskih sredstava u suradnji s korisnikom financiranja prati provedbu financiranih programa ili projekata udruga što podrazumijeva programsko i financijsko praćenje, te po potrebi uključivanje i kompetentnih vanjskih stručnjaka za pojedina programska područja, a na temelju praćenja i vrednovanja rezultata pojedinačnih programa i projekata vrednuje rezultate i učinke cjelokupnog javnog natječaja. Rezultati praćenja i vrednovanja financiranih programa ili projekata, odnosno javnih natječaja davatelj financijskih sredstava koristi za planiranje budućih javnih natječaja i razvoj relevantnih programa i strategija i oblikovanje javnih politika.
(2) Za poslove praćenja i vrednovanja davatelj financijskih sredstava osigurava stručnjake iz reda svojih zaposlenika i/ili vanjskih suradnika. Razina i opseg praćenja i vrednovanja trebaju biti utemeljeni na načelu proporcionalnosti, na način da veća vrijednost programa ili projekta, odnosno javnog natječaja iziskuje veći opseg praćenja, odnosno vrednovanja.
(3) Oblici praćenja provedbe aktivnosti i namjenskog trošenja sredstava iz javnih izvora u okviru ugovorenog programa ili projekta obuhvaćaju:
a) pregled svih izvještaja (programskih i financijskih) u odnosu na svaki potpisani ugovor na temelju kojih su dodijeljena financijska sredstva bez obzira na njihovu visinu i namjenu,
b) obvezni terenski posjet udruzi i partnerima te provjeru provedbe za sve programe i projekte čije je razdoblje provedbe najmanje godinu dana i čija vrijednost premašuje 100.000 kuna.
(4) Vrednovanje provedenog programa ili projekta u pravilu provodi korisnik financiranja dodatnim analizama rezultata programa ili projekta.
(5) Vrednovanje natječaja provodi davatelj financijskih sredstava samostalno ili uz podršku kompetentnih vanjskih stručnjaka za pojedina programska područja složenijim analizama rezultata na razini više projekata unutar određenog programskog područja, analizom financijskih pokazatelja prema programskim područjima s obzirom na predviđena dodijeljena i potrošena sredstva, analizom učinkovitosti dodijeljenih javnih sredstava, odnosno omjera utrošenog s obzirom na izravne rezultate.
Neodobravanje i neisplaćivanje financijskih sredstava
Članak 35.
Bez obzira na kvalitetu predloženog programa ili projekta davatelj financijskih sredstava neće odobriti financijska sredstva za aktivnosti koje se već financiraju iz državnog proračuna i po posebnim propisima kada je u pitanju ista aktivnost, koja se provodi na istom području, u isto vrijeme i za iste korisnike, osim ako se ne radi o koordiniranom sufinanciranju iz više različitih izvora. Podatke za praćenje financiranih