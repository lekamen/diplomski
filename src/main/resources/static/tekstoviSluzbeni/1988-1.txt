 podnošenja zahtjeva;
– jednokratne otplate kredita uz popust, namirenje u minimalnom iznosu od 20% od ukupnog iznosa dugovanja te otpis preostalog iznosa dugovanja u iznosu od 80%.
VIII.
Razlozi za otpis potraživanja dokazuju se dokumentacijom, i to:
– smrt – izvod iz knjige umrlih;
– maligne i teške kronične bolesti s djelomičnim ili potpunim gubitkom radne sposobnosti korisnika kredita – nalaz i dijagnoza liječnika specijalista nakon liječenja u zdravstvenoj ustanovi; rješenje Hrvatskog zavoda za mirovinsko osiguranje;
– težak socijalni položaj – verificirana potvrda Porezne uprave Ministarstva financija o visini dohotka u godini koja prethodi godini u kojoj se podnosi zahtjev za otpis potraživanja za sve članove kućanstva starije od 15 godina; izjava o sastavu kućanstva ovjerena kod javnog bilježnika; uvjerenje o prebivalištu za sve članove kućanstva izdanim od Ministarstva unutarnjih poslova; potvrda Hrvatskog zavoda za mirovinsko osiguranje o ne/primanju mirovine, naknade mirovine, dodataka na mirovinu; potvrda Hrvatskog zavoda za zapošljavanje o nezaposlenosti i primanju naknade s osnova nezaposlenosti; potvrda Hrvatskog zavoda za zdravstveno osiguranje o primanju naknade s osnova bolovanja duljeg od 42 dana, rodiljne i roditeljske potpore i drugo; potvrda o redovitom upisu djece u osnovnu školu, srednju školu i visoko učilište;
– elementarne nepogode koja je prouzročila štetne posljedice za korisnika i članove njegova zajedničkog kućanstva – dokaz o elementarnoj nepogodi – potvrda nadležnog tijela lokalne ili regionalne samouprave, odluka o proglašenju elementarne nepogode na određenom području s popisom mjesta, zapisnik o šteti;
– starost – izvod iz knjige rođenih;
– jednokratna otplata kredita uz popust – dokaz o stanju duga na dan 30. lipnja 2004. godine ovjeren od poslovne banke, dokaz o jednokratnoj uplati 20% ukupnog iznosa dugovanja.
IX.
Zadužuje se ministar nadležan za branitelje da, u roku od 15 dana od dana stupanja na snagu ove Odluke, izradi Naputak za provedbu Odluke o izmjenama uvjeta kredita po Kreditnom programu zapošljavanja razvojačenih pripadnika Hrvatske vojske.
X.
Zadužuje se HBOR da, u roku od 15 dana od dana stupanja na snagu ove Odluke, obavijest o mogućnostima reprograma ili otpisa kredita dostavi poslovnim bankama odnosno izravno korisnicima kredita.
XI.
Danom stupanja na snagu ove Odluke prestaje važiti Odluka o izmjenama uvjeta kredita po Kreditnom programu zapošljavanja razvojačenih pripadnika Hrvatske vojske (»Narodne novine«, broj 155/09).
Postupci započeti do stupanja na snagu ove Odluke dovršit će se prema odredbama ove Odluke.
XII.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/422 Urbroj: 50301-09/09-15-2 Zagreb, 24. rujna 2015.
Predsjednik Zoran Milanović, v. r.
