na temelju pisanog zahtjeva na Obrascu o provjeri iznosa dodijeljene potpore male vrijednosti koji se preuzima u elektroničkom obliku na internetskoj stranici Ministarstva, Uprave ribarstva –www.mps.hr/ribarstvo.
Kumulacija državne potpore male vrijednosti
Članak 8.
(1) Ako korisnik koji djeluje u sektoru ribarstva i akvakulture djeluje i u jednom ili više sektora ili obavlja druge djelatnosti obuhvaćene Uredbom Komisije (EU) br. 1407/2013 od 18. prosinca 2013. o primjeni članaka 107. i 108. Ugovora o funkcioniranju Europske unije na de minimis potpore (tekst značajan za EGP) (SL L 352, 24. 12. 2013.) (u daljnjem tekstu: Uredba (EU) 1407/2013), potpore male vrijednosti koje se dodjeljuju za djelatnosti u sektoru ribarstva i akvakulture u skladu s ovim Pravilnikom mogu se kumulirati s potporama male vrijednosti dodijeljenima u vezi s tim drugim sektorima ili djelatnostima do primjenjive gornje granice iz članka 3. stavka 2. Uredbe (EU) br. 1407/2013, uz uvjet da se na primjeren način, primjerice razdvajanjem djelatnosti ili troškova, osigura da djelatnosti u sektoru ribarstva i akvakulture ne ostvaruju korist od potpora male vrijednosti koje se dodjeljuju u skladu s Uredbom (EU) br. 1407/2013.
(2) Korisnik državne potpore koji djeluje u sektoru ribarstva i akvakulture i u jednom ili više drugih sektora ili obavlja druge djelatnosti obuhvaćene Uredbom (EU) br. 1407/2013, te prima potporu male vrijednosti za sektor ribarstva i akvakulture i za druge sektore, dužan je davatelju potpore dati izjavu o visini primljene potpore po vrsti djelatnosti (sektora), te osigurati razdvajanje djelatnosti ili troškova kako bi se mogao utvrditi iznos po svakoj primljenoj potpori.
(3) Ako korisnik koji djeluje u sektoru ribarstva i akvakulture djeluje i u sektoru primarne proizvodnje poljoprivrednih proizvoda, potpore male vrijednosti dodijeljene u skladu s Uredbom Komisije (EU) br. 1408/2013 оd 18. prosinca 2013. o primjeni članaka 107. i 108. Ugovora o funkcioniranju Europske unije na potpore de minimis u poljoprivrednom sektoru (SL L 352, 24. 12. 2013.) (u daljnjem tekstu: Uredba (EU) br. 1408/2013) mogu se kumulirati s potporama male vrijednosti za sektor ribarstva i akvakulture u skladu s ovim Pravilnikom do gornje granice utvrđene Uredbom (EU) br. 1408/2013, uz uvjet da se na primjeren način, primjerice razdvajanjem djelatnosti ili troškova, osigura da primarna proizvodnja poljoprivrednih proizvoda ne ostvaruje korist od potpora male vrijednosti koje se dodjeljuju u skladu s Uredbom Komisije (EU) br. 717/2014.
(4) Korisnik državne potpore koji djeluje u sektoru ribarstva i akvakulture i u sektoru primarne proizvodnje poljoprivrednih proizvoda te prima potporu male vrijednosti za sektor ribarstva i akvakulturu i za sektor primarne proizvodnje poljoprivrednih proizvoda, u skladu s Uredbom (EU) br. 1408/2013 dužan je davatelju potpore dati izjavu o visini primljene potpore po vrsti djelatnosti (sektora) te osigurati razdvajanje djelatnosti ili troškova kako bi se mogao utvrditi iznos po svakoj primljenoj potpori.
(5) Ukupni iznos dodijeljenih sredstava državne potpore za pojedinu mjeru određenom korisniku ne smije prijeći gornju granicu intenziteta potpore utvrđenu pravilima za državne potpore, bez obzira na izvor javnih sredstava i program po kojem je državna potpora dodijeljena.
(6) Korisnik državne potpore mora dati davatelju državne potpore izjavu da za istu svrhu za koju mu se dodjeljuju sredstva nije primio potporu iz drugih izvora ili, ako je primio potporu za istu svrhu iz drugih izvora, izjavu i iznose sukladno stavcima 2. i 4. ovog članka. Davatelj državne potpore provjerava i čuva izjave.
V. POVRAT DRŽAVE POTPORE
Članak 9.
(1) Ako Europska komisija naloži povrat državne potpore, Ministarstvo o tome bez odgode obavještava davatelja državne potpore koji provodi povrat.
(2) Davatelj državne potpore provodi povrat državne potpore i kada utvrdi da su stečeni uvjeti za povrat državne potpore koju je dodijelio.
(3) Povrat državne potpore