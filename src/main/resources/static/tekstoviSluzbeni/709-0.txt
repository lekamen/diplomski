34 25.03.2015 Minimalni novčani iznosi potrebni za mjesečno uzdržavanje djeteta
MINISTARSTVO SOCIJALNE POLITIKE I MLADIH
710
Na temelju članka 232. stavka 4. Obiteljskog zakona (»Narodne novine«, broj: 116/03, 17/04., 136/04, 107/07, 61/11 i 25/13), Ministarstvo socijalne politike i mladih objavljuje
MINIMALNE NOVČANE IZNOSE
POTREBNE ZA MJESEČNO UZDRŽAVANJE DJETETA
Minimalni novčani iznosi potrebni za mjesečno uzdržavanje djeteta koje je dužan platiti roditelj koji ne živi s djetetom, određuju se u postotku od prosječne mjesečne isplaćene neto plaće po zaposlenom u pravnim osobama u Republici Hrvatskoj, koja je za 2014. godinu iznosila 5.533,00 kn, prema Priopćenju Državnog zavoda za statistiku broj: 9.1.1/12. od 27. veljače 2015. godine, iznose:
– za dijete do 6 godina 17% prosječne plaće 940,61 kn,
– za dijete od 7 do 12 godina 20% prosječne plaće 1.106,60 kn,
– za dijete od 13 do 18 godina 22% prosječne plaće 1.217,26 kn.
Ovi Minimalni novčani iznosi stupaju na snagu 1. travnja 2015. godine.
Klasa: 552-07/15-02/36 Urbroj: 519-03-1-2/4-15-3 Zagreb, 20. ožujka 2015.
Potpredsjednica Vlade Republike Hrvatske i ministrica Socijalne politike i mladih Milanka Opačić, v. r.
