 Kućište rendgenske cijevi:
1. proizvođač,
2. model,
3. serijski broj kućišta,
4. filtracija,
5. certifikat.
II. Rendgenska cijev:
6. proizvođač,
7. model,
8. serijski broj,
9. veličina malog i velikog žarišta,
10. certifikat.
C. PODACI O SMJEŠTAJU.
Podaci iz stavka 1. ovog članka čuvaju se najmanje 10 godina od dana prestanka korištenja pojedinog rendgenskog uređaja.
Ministarstvo čuva dozvole za uporabu, izvješća o ispitivanju rendgenskog uređaja i druge nalaze u vezi s izvorima ionizirajućeg zračenja najmanje dvije godine od nadnevka njihova izdavanja, a odobrenje za obavljanje djelatnosti s izvorima ionizirajućeg zračenja najmanje godinu dana od nadnevka prestanka važenja istog.
Ministarstvo će na zahtjev dostaviti Državnom zavodu za radiološku i nuklearnu sigurnost navedene podatke i za druga vremenska razdoblja, u roku koji im Državni zavod za radiološku i nuklearnu sigurnost naznači na zahtjevu.
Izgled evidencije iz stavka 1. ovog članka nalazi se u Prilogu 4. ovog Pravilnika i njegov je sastavni dio.
X. ZAVRŠNE ODREDBE
Članak 34.
Tumačenja za primjenu ovih pravila daje osoba odgovorna za zaštitu od ionizirajućeg zračenja. U slučaju nejasnoća zatražit će se i pisano tumačenje Državnog zavoda za radiološku i nuklearnu sigurnost.
Članak 35.
Nakon što Ministarstvo prestane rendgenski uređaj koristiti, rashoduje ga, premjesti, otpiše ili otuđi, obvezno je u roku od 15 dana o tome u pisanom obliku obavijestiti Državni zavod za radiološku i nuklearnu sigurnost s naznakom naziva i adrese pravne ili fizičke osobe, tijela državne uprave ili tijela lokalne i područne (regionalne) samouprave kod koje se uređaj nalazi, odnosno naziva i adrese novog smještaja.
Članak 36.
Svaki radnik koji radi s rendgenskim uređajem obvezan je potpisati izjavu da je upoznat sa sadržajem ovog Pravilnika te da je upoznat s pravilima i obvezama, kao i organizacijom i provedbom mjera zaštite od ionizirajućih zračenja, te da će se pridržavati utvrđenih propisa.
Izjava iz stavka 1. ovog članka nalazi se u Prilogu 2. ovog Pravilnika i njegov je sastavni dio.
Članak 37.
Stupanjem na snagu ovog Pravilnika prestaje važiti Pravilnik o ustroju i provedbi mjera zaštite od ionizirajućeg zračenja s programom osiguranja i održavanja kakvoće tijekom obavljanja djelatnosti s izvorima ionizirajućeg zračenja te planom mjera za slučaj izvanrednog događaja u Ministarstvu unutarnjih poslova (»Narodne novine« br. 30/08).
Članak 38.
Ovaj Pravilnik stupa na snagu prvog dana od dana objave u »Narodnim novinama«.
Broj: 511-01-152-37080-2014
Zagreb, 3. ožujka 2015.
Ministar Ranko Ostojić, v. r.
PRILOG 1. – PRILOG 4.
