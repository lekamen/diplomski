72 06.08.2016 Pravilnik o utvrđivanju naknade za prenesena i ograničena prava na šumi i šumskom zemljištu
MINISTARSTVO POLJOPRIVREDE
1712
Na temelju članka 55. stavka 6. Zakona o šumama (»Narodne novine« broj: 140/05, 82/06, 129/08, 80/10, 124/10, 25/12, 68/12, 148/13 i 94/14), ministar poljoprivrede donosi
PRAVILNIK
O UTVRĐIVANJU NAKNADE ZA PRENESENA I OGRANIČENA PRAVA NA ŠUMI I ŠUMSKOM ZEMLJIŠTU
I. OPĆE ODREDBE
Članak 1.
Ovim Pravilnikom propisuje se način utvrđivanja naknade za prenesena i ograničena prava (u daljnjem tekstu: naknada) na šumi i šumskom zemljištu.
Članak 2.
(1) Naknada na šumi i šumskom zemljištu se utvrđuje kada se:
1. izdvajaju šume i šumska zemljišta u vlasništvu Republike Hrvatske iz šumskogospodarskog područja Republike Hrvatske,
2. ograničavaju prava u slučajevima proglašenja šume zaštitnom šumom, odnosno šumom s posebnom namjenom,
3. ograničavaju prava kod ustanovljavanja prava služnosti u šumi ili na šumskom zemljištu u vlasništvu Republike Hrvatske.
(2) Pravo na naknadu iz stavka 1. ovoga članka imaju Trgovačko društvo »Hrvatske šume« d.o.o. (u daljnjem tekstu: Trgovačko društvo) i pravne osobe sa statusom javne ustanove čiji je osnivač Republika Hrvatska i njihove znanstveno-nastavne sastavnice.
(3) Naknada iz st. 1. točke 1. ovoga članka može se platiti u ratama, ako je tako utvrđeno aktom kojim središnje tijelo državne uprave nadležno za poslove upravljanja državnom imovinom propisuje obvezu plaćanja i rok za uplatu naknade.
(4) Naknada se ne plaća u slučaju kada je to određeno posebnim propisom.
II. UTVRĐIVANJE NAKNADA
Članak 3.
(1) Naknada se sastoji od:
1. naknade za šume,
2. naknade za šumsko zemljište,
3. naknade za smanjene općekorisne funkcije šuma.
(2) Ukupna naknada jednaka je zbroju naknada iz točki 1., 2. i 3. stavka 1. ovoga članka.
(3) Za zaštitne šume i šume s posebnom namjenom obračunava se naknada za ograničena prava korištenja etata.
1. UTVRĐIVANJE NAKNADE ZA ŠUME
Članak 4.
Naknade za šume se utvrđuju prema ovim grupama sastojina:
a) plantaže, kulture i mlade sastojine
b) srednjedobne i starije sastojine – sastojine starosti iznad polovice ophodnje do početka zadnjeg dobnog razreda,
c) stare sastojine – sastojine od početka zadnjeg dobnog razreda pa na dalje (mlađe za jedan dobni razred od ophodnje i na dalje),
d) preborne sastojine,
e) panjače, šikare, šibljaci, makije i garizi.
Članak 5.
A) Naknada za plantaže, kulture i mlade sastojine utvrđuje se prema formuli:

gdje su:
• Vm – vrijednost sastojine
• c – trošak podizanja sastojine
• p – postotak prirasta vrijednosti
• m – starost sastojine, u koju se ne uračunava starost posađenih sadnica, reznica i sl. do vremena sadnje.
B) Naknada za srednjedobne i starije sastojine, ako se predaju budućem korisniku s drvnom zalihom, jednaka je vrijednosti predmetne sastojine (Vm) prema formuli (A), tako da je:
• c – trošak podizanja sastojine
• p – postotak prirasta vrijednosti
• m – starost sastojine.
1. Za šume sa smanjenim obrastom utvrđenu naknadu treba umanjiti za ove postotke:
• za šume obrasta 0,5 – 0,59 za 20 %,
• za šume obrasta 0,6 – 0,69 za 10 %,
• za šume obrasta 0,7 – 1,0 ne umanjuje se
2. Za sastojine obrasta manjeg od 0,5 ne računa se vrijednost na navedeni način jer se takve šume, bez obzira na starost, smatraju zrelima za sječu.
3. Obrast se utvrđuje uvidom u šumskogospodarski plan ili procjenom iz prirasno-prihodnih tablica.
4. Ako osobe iz čl.2. st. 2. prethodno posijeku i iskoriste postojeće drvo, naknada se obračuna tako da se vrijednosti (Vm) dodaju troškovi iskorištavanja te šume i odbije vrijednost izrađenih sortimenata. Troškovima iskorištavanja treba, osim troškova sječe i izrade, privlačenja odnosno iznosa na pomoćno stovarište, te troškova utovara u prijevozno sredstvo, pribrojiti i troškove izgradnje prometnica za predmetno gravitacijsko područje u zadnjih 10 godina, tako da se njihovi troškovi podijele s otvorenom površinom i dobiju troškovi po 1 ha, a oni se zatim pomnože s izuzetom površinom.
C) Utvrđivanje 