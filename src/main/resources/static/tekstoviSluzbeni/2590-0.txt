138 24.12.2015 Odluka o iznosu novčane naknade za obnašanje druge dužnosti
MINISTARSTVO OBRANE
2591
Na temelju članka 55. stavka 4. Zakona o službi u Oružanim snagama Republike Hrvatske (»Narodne novine«, broj 73/13 i 75/15), donosim
ODLUKU
O IZNOSU NOVČANE NAKNADE ZA OBNAŠANJE DRUGE DUŽNOSTI
I.
Djelatna vojna osoba koja uz svoju dužnost privremeno obnaša i dužnost neposredno nadređenog zapovjednika, odnosno čelnika ustrojstvene jedinice u koju je raspoređena zbog privremene odsutnosti, odnosno spriječenosti neposredno nadređenog zapovjednika odnosno čelnika ustrojstvene jedinice, ostvaruje pravo na novčanu naknadu u visini 10% umnoška osnovice za obračun plaće i koeficijenta ustrojbenog mjesta druge dužnosti na koju je raspoređena djelatna vojna osoba.
II.
Pravo na naknadu iz točke I. ove Odluke pripada djelatnoj vojnoj osobi kada drugu dužnost obnaša dulje od 30 dana.
III.
Danom stupanja na snagu ove Odluke prestaje važiti Odluka o novčanoj naknadi za obnašanje druge dužnosti pored svoje dužnosti (»Narodne novine«, broj 101/02).
IV.
Ova Odluka stupa na snagu osmoga dana od dana objave u »Narodnim novinama«.
Klasa: 023-03/15-03/1
Urbroj: 512-01-15-922
Zagreb, 11. prosinca 2015.
Ministar Ante Kotromanović, v. r.
