 razdoblja provođenja operacije o čemu potpisuje Izjavu koja je sastavni dio jedinstvenog zahtjeva.
(2) Agencija za plaćanja na temelju podataka iz podnesenog zahtjeva za ulazak u sustav potpore, ZK korisniku koji udovoljava uvjetima iz stavka 1. ovoga članka donosi Odluku o ulasku u sustav potpore za Pilot mjeru za zaštitu ptice kosac (Crex crex), kojom se utvrđuje obvezna površina za kontrolu.
Godišnje podnošenje zahtjeva
Članak 77.
Svake godine tijekom trajanja obveznog razdoblja korisnik je dužan na jedinstvenom zahtjevu zatražiti potporu za ZK na listu A i prijaviti površine na listu B u skladu s propisanim rokovima podnošenja jedinstvenog zahtjeva.
Obveze ZK korisnika
Članak 78.
ZK korisnik je dužan ispunjavati sljedeće obveze:
1. Tijekom prvih osamnaest mjeseci obaveznog petogodišnjeg razdoblja završiti izobrazbu vezano uz mjeru Poljoprivreda, okoliš i klimatske promjene u trajanju od minimalno 18 sati. Svake sljedeće godine korisnik je dužan završiti izobrazbu ili koristiti individualno savjetovanje ili sudjelovati u demonstracijskoj aktivnosti u trajanju od minimalno 6 sati godišnje vezano uz navedenu mjeru.
2. Zabranjena je upotreba mineralnog gnojiva/stajskog gnoja.
3. Zabranjena je upotreba sredstava za zaštitu bilja.
4. Košnja je dozvoljena isključivo ručno ili strižnim kosilicama na minimalnoj visini od 10 cm iznad tla
5. Prvu košnju provoditi nakon 15. kolovoza, minimalno jednom, a maksimalno dva puta na godinu. Zadnji dan do kada se može vršiti košnja je 15. rujna.
6. Na parcelama većim od 1 ha ostaviti uz rub nepokošenu traku (5% površine), a košnju obavljati od sredine parcele kružno prema van ili s jedne strane parcele prema drugoj.
7. Ukoliko travnjak služi za ispašu, ispaša može biti samo u jesen (najranije od košnje do kraja tekuće godine); dozvoljeno je maksimalno 1,0 uvjetnih grla/ha ovaca, koza, goveda i kopitara. Minimalni pašni pritisak je 0,3 uvjetnih grla/ha.
8. Ručno odstranjivati pojedinačne biljke koje nisu prikladne za ispašu ispašu (Amorpha fruticosa (čivitnjača), Asclepias syriaca L. (cigansko perje, prava svilenica), Xanthium spinosum L. (trnovita dikica, čičak), Xanthium strumarium L. ssp. italicum (Moretti) D.L. (obalna dikica)).
9. Hidromelioracijski zahvati nisu dozvoljeni.
10. Korisnik mora voditi evidenciju o provođenju svih radnji iz točki 1-9 koje se odnose na obveze iz ove operacije. Evidencija se vodi sukladno Obrascu 4. iz Priloga 4. koji je sastavni dio ovoga Pravilnika.
11. Korisnik je dužan tijekom obveznog razdoblja provoditi operaciju na istim površinama u skladu s podnesenim zahtjevom za ulazak u sustav potpore i donesenom Odlukom o ulasku u sustav potpore kojom se utvrđuje obvezna površina za kontrolu.
OPERACIJA 10.1.5. Pilot mjera za zaštitu leptira (ZL)
Uvjeti za ostvarenje potpore za operaciju 10.1.5.
Članak 79.
(1) Uvjeti za ulazak u sustav potpore za Pilot mjeru za zaštitu leptira (dalje u tekstu: ZL korisnik) jesu:
1. Poljoprivredno zemljište je registrirano u ARKOD sustavu i označeno kao područje ekološke mreže na kojem je cilj očuvanje vrste danjih leptira Phengaris teleius, Phengaris nausithous i Coenonympha oedippus te je stanište vrste Phengaris alcon alcon pri čemu se minimalno 30% površine nalazi na području iz Tablice 3. Priloga 4. ovoga Pravilnika.
2. ZL korisnik podnosi Agenciji za plaćanja jedinstveni zahtjev na kojem traži ulazak u sustav potpore za Pilot mjeru za zaštitu leptira na listu A i prijavljuju površine na listu B, a u skladu s propisanim rokovima podnošenja jedinstvenog zahtjeva.
3. Prilikom ulaska u sustav potpore korisnik preuzima obvezu petogodišnjeg razdoblja provođenja operacije o čemu potpisuje Izjavu koja je sastavni dio jedinstvenog zahtjeva.
(2) Agencija za plaćanja na temelju podataka iz podnesenog zahtjeva za ulazak u sustav potpore, ZL korisniku koji udovoljava uvjetima iz stavka 1. ovoga članka donosi Odluku o ulasku u sustav potpore za Pilot mjeru za zaštitu leptira, kojom se utvrđuje obvezna površina za kontrolu.
Godišnje