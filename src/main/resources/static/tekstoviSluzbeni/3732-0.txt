41 02.05.2016 Poslovnik Povjerenika za informiranje
POVJERENIK ZA INFORMIRANJE
1081
Na temelju članka 40. stavka 1. Zakona o pravu na pristup informacijama (»Narodne novine«, broj 25/13 i 85/15) Povjerenica za informiranje donosi
POSLOVNIK
POVJERENIKA ZA INFORMIRANJE
I. UVODNE ODREDBE
Članak 1.
Poslovnikom Povjerenika za informiranje (dalje u tekstu: Povjerenik) uređuje se, sukladno Zakonu o pravu na pristup informacijama, unutarnje ustrojstvo Ureda povjerenika za informiranje (dalje u tekstu: Ured povjerenika), način rada, način planiranja i obavljanja poslova te druga pitanja od važnosti za obavljanje poslova Povjerenika.
Članak 2.
Primjenom Poslovnika osigurava se uredno i pravovremeno obavljanje poslova Povjerenika.
Povjerenik tumači odredbe ovoga Poslovnika i daje upute za njegovu primjenu te brine o njegovoj pravilnoj primjeni.
Članak 3.
Riječi i pojmovni sklopovi koji imaju rodno značenje bez obzira jesu li u Poslovniku korišteni u muškom ili ženskom rodu odnose se jednako na muški i ženski rod.
II. SJEDIŠTE POVJERENIKA
Članak 4.
Sjedište Povjerenika je u Zagrebu.
III. PEČAT I ZNAK POVJERENIKA
Članak 5.
(1) Povjerenik ima pečat okruglog oblika promjera 38 mm, koji se sastoji od riječi »Republika Hrvatska« ispisanih u gornjem luku, grba Republike Hrvatske smještenog u sredini, a ispod kojega su u luku ispisane riječi: »Zagreb« te »Povjerenik za informiranje«. Pečat se stavlja na izvornike pismena Povjerenika koja se otpremaju iz Ureda povjerenika.
(2) Pečat Povjerenika koji se koristi za financijsko poslovanje Ureda povjerenika, oblika i sadržaja istovjetnog onom iz stavka 1. ovog članka, ima promjer 25 mm.
(3) Povjerenik će odlukom odrediti poseban znak koji se koristi u komuniciranju s javnosti te na edukacijskim i promotivnim materijalima.
IV. UNUTARNJE USTROJSTVO
Ured povjerenika
Članak 6.
(1) Povjerenik ima Ured povjerenika kao stručnu službu. Uredom povjerenika upravlja Povjerenik. Povjerenik u odnosu na službenike u Uredu povjerenika ima položaj čelnika tijela.
(2) Povjerenik kao čelnik tijela može u skladu s Zakonom o pravu na pristup informacijama i Poslovnikom donijeti akte potrebne za obavljanje poslova Povjerenika.
(3) U Uredu povjerenika se za pojedina područja rada ustrojavaju ustrojstvene jedinice, u skladu s vrstom posla.
Službenici u Uredu povjerenika
Članak 7.
(1) Stručne poslove u Uredu povjerenika obavljaju državni službenici raspoređeni na radna mjesta utvrđena Pravilnikom o unutarnjem redu, na koje se primjenjuju odredbe zakona kojim se uređuje prava i obveze državnih službenika.
(2) Broj službenika i stručni uvjeti koje službenici moraju ispunjavati utvrđuje se Pravilnikom o unutarnjem redu, sukladno odredbama zakona kojim se uređuje prava i obveze državnih službenika te podzakonskih propisa donesenih temeljem tog zakona.
Ustrojstvene jedinice
Članak 8.
Kao ustrojstvene jedinice za pojedina područja rada u Uredu povjerenika ustrojavaju se službe, i to:
1. Služba za zaštitu prava na pristup informacijama,
2. Služba za praćenje i promicanje prava na pristup informacijama i
3. Služba za opće poslove.
Služba za zaštitu prava na pristup informacijama
Članak 9.
Služba za zaštitu prava na pristup informacijama:
1. provodi drugostupanjski postupak i izrađuje nacrte rješenja o žalbama o ostvarivanju prava na pristup informacijama i ponovne uporabe informacija;
2. izrađuje odgovore na tužbu povodom pokrenutih upravnih sporova te zastupa Povjerenika pred nadležnim sudom;
3. obavlja nadzor i provodi inspekcijski nadzor nad provedbom Zakona o pravu na pristup informacijama;
4. postupa po predstavkama;
5. izrađuje nacrt optužnog prijedloga i prekršajnog naloga za utvrđene prekršaje te zastupa Povjerenika pred nadležnim sudom;
6. provodi redovitu provjeru odobrenih isključivih prava na ponovnu uporabu informacija;
7. priprema nacrte podzakonskih i drugih akata koje donosi Povjerenik;
8. priprema nacrte smjernica, uputa i prijedloga mjera koje Povjerenik upućuje tijelima javne vlasti radi unaprjeđivanja