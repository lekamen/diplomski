 građevinskim područjem, lokacijom, trasom i ostalim pokazateljima ovoga Plana, a prikazane su na kartografskim prikazima br. 1. Korištenje i namjene prostora, br. 2. Infrastrukturni sustavi i br. 3. Uvjeti korištenja, uređenja i zaštite prostora, u mjerilu 1 : 25 000.
(2) Građevine od važnosti za Državu su:
1. Prometne građevine:
– cestovne građevine; državna cesta A1, državna cesta D8, državna cesta D39, državna cesta D62, državna cesta D76 i državna cesta D512
– planirani jadransko-jonski željeznički koridor.
2. Građevine za potrebe obrane:
– »Kuk 0« (Gornja Brela).
3. Telekomunikacijske građevine:
– TV i radijski odašiljač Biokovo.
4. Vodne građevine:
– vodoopskrbni sustav Makarskog primorja.
(3) Građevine od važnosti za Županiju su:
1. Prometne građevine:
– županijska cesta ŽC6199
– lokalna cesta LC67143.
2. Energetske građevine županijskog značaja:
– visokonaponski vod 110 kV D167 (Kraljevac Zagvozd)
(4) Građevine od važnosti za Državu i Županiju određene su kao postojeće građevine za koje je određena postojeća građevna čestica ili posebni zaštitni koridori prema posebnim propisima i sukladno prostornim i funkcionalnim zahtjevima.
4. RAZMJEŠTAJ FUNKCIJA OD VAŽNOSTI ZA UPRAVLJANJE PODRUČJEM
4.1. Namjena – korištenje i posjećivanje prostora
Članak 15.
(1) Na prostoru Parka predviđene su zone organiziranog posjeta turista, koje su namijenjene razgledavanju prirodnih i kulturnih vrijednosti Parka te rekreaciji. Park se posjećuje prijevozom od prijamno-receptivnog centra te dalje organiziranim obilaskom prema planu i programu koji provodi Javna ustanova Parka.
(2) Glavni prijamno-receptivni centar je postojeći Glavni ulaz na Biokovskoj cesti. Planom su utvrđena mjesta ulaska u Park. Posjetitelji se mogu kretati prema odredbama Pravilnika o zaštiti i očuvanju.
(3) Sekundarni ulazi su: Saranač, Gornja Brela, Zagvozd (Milići) i prijevoj Štrbina (gornja postaja žičare).
Članak 16.
Prostor Parka otvoren je za posjećivanje. Za prihvat individualnih posjetitelja i organiziranih skupina određuje se lokalitet Glavnog ulaza, u kojemu se nalazi prijamni posjetiteljsko-informacijski centar s uslužnim i servisnim funkcijama. Manji posjetiteljsko-informacijski centri planiraju se na sekundarnim ulazima Saranač, Zagvozd (Milići) i Gornja Brela.
Članak 17.
Unutar područja Parka u zoni korištenja (zona III, podzona posjetiteljske infrastrukture 3b) nalaze se postojeće građevine i lokaliteti u funkciji posjećivanja i posjetiteljske infrastrukture.
Lokacija Izgrađeno/postojeće stanje Donja Gora Sanirani deponij smeća Glavni ulaz na Biokovskoj cesti Recepcija, CLIVUS biološki WC, rampa Podglogovik Ugostiteljska građevina »Vrata Biokova«, građevina »Šunde«, zadružni dom, ruševine pastirskog naselja Podglogovik, poučna staza Topnički put Ravna Vlaška Građevina infocentra, CLIVUS biološki WC, interpretacijski sadržaji, štala Vošac – Štrbina Planinarski dom pod Vošcem, neobnovljeni pastirski stanovi (ruševine), planinarska kuća na vrhu Vošca Sv. Jure Kružna staza oko vrha Sv. Jure; TV odašiljač, crkvica Sv. Jure, parkiralište, informacijsko-edukacijske ploče, kućica službe čuvara prirode Helidrom Žamnjak (unutar zone posjetiteljske infrastrukture Gornja Brela) Bivši helidrom Ulaz Zagvozd – Milići (ulaz za zonu posjetiteljske infrastrukture Kaoci) Šumska cesta Kaoci – planinarski dom /šumarska kuća Planinarski dom (zvan šumarska kuća jer je u vlasništvu HŠ-a) sagrađen je početkom dvadesetog stoljeća (danas je ruševan i devastiran)
Tablica 1: Postojeće građevine/lokaliteti u zoni korištenja – zona III, podzona posjetiteljske infrastrukture 3b
Članak 18.
(1) Planom se planiraju lokaliteti za pružanje usluga u svrhu posjećivanja i razgledavanja:
– ulazi za posjetitelje
– informacijski centri
– zone posjetiteljske infrastrukture
– staze koje su namijenjene razgledavanju i posjećivanju
– ceste
– parkirališta autobusa, automobila i bicikala
– žičara Makarska – Štrbina (Vošac)
– posjećivanje speleološkog objekta Jama pod Supinom
– sjedište i punktovi službe