 kupoprodaji i prijedlog za uknjižbu s prijemnim štambiljem nadležnog općinskog suda. Korisnik mora dokazati pravo vlasništva nad kupljenim zemljištem u trenutku podnošenja zahtjeva za isplatu zadnje rate dostavljanjem izvatka iz zemljišnih knjiga.
(2) U slučaju ulaganja iz članka 8. točke 3. ovoga Pravilnika korisnik mora u trenutku podnošenja zahtjeva za potporu dostaviti elaborat procjene tržišne vrijednosti nekretnine od ovlaštenog sudskog vještaka.
Članak 12.
(1) Korisnik je dužan uz zahtjev za potporu/zahtjev za isplatu dostaviti izjavu da mu nisu dodijeljena sredstva za iste prihvatljive troškove za koji je podnio zahtjev za potporu od strane središnjih tijela državne uprave, jedinice lokalne i područne (regionalne) samouprave te svake pravne osobe koja dodjeljuje državne potpore.
(2) Nakon konačne isplate, korisnik je dužan najmanje narednih pet godina osigurati da predmet ulaganja za koji je ostvario potporu bude u funkciji.
(3) Korisnik je dužan omogućiti javnosti slobodan pristup šumskoj prometnoj infrastrukturi izgrađenoj sredstvima Programa.
(4) Trajanje projekta nakon izdavanja odluke o dodjeli sredstava do podnošenja posljednjeg zahtjeva za isplatu može trajati najduže 36 mjeseci.
Kompleksno ulaganje
Članak 13.
(1) Kompleksno ulaganje podrazumijeva izgradnju i rekonstrukciju više šumskih cesta i/ili rekonstrukciju više nerazvrstanih cesta u šumske ceste i/ili rekonstrukciju više traktorskih putova u šumske ceste na područje gospodarske jedinice, odnosno većeg šumskog kompleksa (grupa odjela/odsjeka).
(2) Pri izgradnji više traktorskih putova, kompleksno ulaganje podrazumijeva područje odjela/odsjeka, odnosno većeg šumskog kompleksa (grupa odjela/odsjeka).
(3) Elaborat učinkovitosti mreže šumskih prometnica – primarne šumske prometne infrastrukture se kod kompleksnih ulaganja izrađuje kao jedinstveni dokument za čitavo područje zahvata otvaranja šuma (gospodarsku jedinicu, odnosno veći šumski kompleks-grupa odjela/odsjeka).
(4) Elaborat učinkovitosti mreže šumskih prometnica – sekundarne šumske prometne infrastrukture se izrađuje kao jedinstveni dokument za čitavo područje zahvata otvaranja šuma (odjel/odsjek, odnosno veći šumski kompleks-grupa odjela/odsjeka).
(5) U elaboratu učinkovitosti mreže šumskih prometnica kod kompleksnih ulaganja korisnik mora, kroz povećanje učinkovitosti mreže šumskih prometnica, dokazati opravdanost ulaganja za svaku šumsku prometnicu zasebno.
(6) Kod kompleksnih ulaganja, glavni projekt šumske prometnice kao i ostala potrebna projektno-tehnička dokumentacija izrađuje se za svaku šumsku prometnicu zasebno.
Članak 14.
Opći troškovi su prihvatljivi u iznosu do 10 % vrijednosti ukupno prihvatljivih troškova (bez općih troškova) od kojih su:
1. troškovi pripreme dokumentacije prihvatljivi u iznosu do 4 % od ukupno prihvatljivih troškova (bez općih troškova), ali ne više od 25.000 eura u kunskoj protuvrijednosti prema tečaju iz članka 5. stavka 5. ovoga Pravilnika
2. troškovi izrade elaborata učinkovitosti mreže šumskih prometnica prihvatljivi u iznosu do 4 % od ukupno prihvatljivih troškova (bez općih troškova), ali ne više od 25.000 eura u kunskoj protuvrijednosti prema tečaju iz članka 5. stavka 5. ovoga Pravilnika
3. troškovi izrade projektno-tehničke dokumentacije (glavni projekt šumske prometnice) prihvatljivi u iznosu do 6 % od ukupno prihvatljivih troškova (bez općih troškova)
4. ostali troškovi izrade projektno-tehničke dokumentacije (npr. studija utjecaja na okoliš i prirodu, ukoliko je potrebno) prihvatljivi u iznosu koji čini razliku troškova navedenih u točkama 1., 2. i 3. ovoga članka i gornje granice od 10 % od ukupno prihvatljivih iznosa ulaganja (bez općih troškova) i
5. troškovi stručnog nadzora prihvatljivi u iznosu koji čini razliku troškova navedenih u točkama 1., 2., 3., i 4. ovoga članka i gornje granice od 10 % od ukupno prihvatljivih iznosa ulaganja (bez općih troškova).
Članak 15.
(1) Kriteriji odabira zahtjeva za potporu primjenjuju se na sve potpune,