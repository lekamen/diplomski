 Liječničko povjerenstvo provodi stručno-medicinsko vještačenje te daje nalaz, mišljenje i ocjenu:
1. o nesposobnosti za samostalan život i rad člana obitelji osiguranika kada je to, u skladu s općim aktom Zavoda, potrebno za utvrđivanje statusa osigurane osobe u obveznom zdravstvenom osiguranju,
2. o priznavanju, odnosno ne priznavanju ozljede, odnosno bolesti kao ozljede na radu, odnosno profesionalne bolesti,
3. o odluci izabranog doktora o utvrđivanju prestanka privremene nesposobnosti za rad osiguranika (članak 47. Zakona),
4. o opravdanosti nastavka provođenja zdravstven njege u kući (najmanje jednom u 3 mjeseca),
5. o potrebi premještaja osigurane osobe iz inozemstva na liječenje u Republiku Hrvatsku te vrsti prijevoznog sredstva s obzirom na njezino zdravstveno stanje, u skladu s općim aktom Zavoda o prekograničnoj zdravstvenoj zaštiti.
(2) Nalaz, mišljenje i ocjena liječničkog povjerenstva Zavoda donijeto u postupku pokrenutom u slučaju iz stavka 1. točke 3. ovoga članka obvezujuće je za izabranog doktora.
(3) Liječničko povjerenstvo obvezno je provesti stručno-medicinsko vještačenje i izdati nalaz, mišljenje i ocjenu na zahtjev službene osobe koja vodi upravni postupak radi utvrđivanja činjeničnog stanja i donošenja rješenja o pravu osigurane osobe iz obveznog zdravstvenog osiguranja o:
1. povratu troškova zdravstvene zaštite pružene u hitnom slučaju u neugovornim zdravstvenim ustanovama, odnosno ordinacijama privatne prakse, u kojem slučaju utvrđuje visinu vrijednosti zdravstvenog standarda iz obveznog zdravstvenog osiguranja u skladu s općim aktom Zavoda,
2. povratu troškova nastalih neopravdanom naplatom zdravstvene zaštite koja je medicinski bila indicirana u skladu s općim aktom Zavoda,
3. povratu troškova prijevoza osobnim vozilom ili auto taksi službom u hitnom slučaju u skladu s općim aktom Zavoda,
4. povratu troškova za kupljene lijekove, ortopedska i druga pomagala,
5. povratu troškova iz točke 1., 2. i 4. ovoga stavka nastalih korištenjem prekogranične zdravstvene zaštite u skladu s općim aktom Zavoda o prekograničnoj zdravstvenoj zaštiti.
(4) Osim u slučajevima iz stavka 1. i 3. ovoga članka liječničko povjerenstvo obvezno je provesti stručno-medicinsko vještačenje te donijeti nalaz, mišljenje i ocjenu i u svim drugim slučajevima kada to zatraži službena osoba koja vodi upravni postupak ako je isto, prema ocjeni službene osobe, potrebno za utvrđivanje svih činjenica i okolnosti bitnih za rješavanje upravne stvari.
(5) Nalaz, mišljenje i ocjenu u slučajevima iz stavka 1., 3. i 4. ovoga članka liječničko povjerenstvo daje na osnovi medicinske dokumentacije ugovorne zdravstvene ustanove, odnosno ugovornog zdravstvenog radnika privatne prakse, odnosno medicinske dokumentacije inozemne zdravstvene ustanove, odnosno inozemne ordinacije privatne prakse, što ne isključuje pravo liječničkog povjerenstva da obavi pregled osigurane osobe ako je potreban zbog utvrđivanja zdravstvenog stanja i davanja ocjene, osim u slučaju iz stavka 1. točke 3. i 4. ovoga članka kada je pregled osiguranika obvezan.
Članak 13.
(1) Kada liječničko povjerenstvo regionalnog ureda Zavoda daje nalaz, mišljenje i ocjenu na osnovi pregleda osigurane osobe pregled se obavlja u odgovarajućoj prostoriji područne službe, odnosno regionalnog ureda Zavoda.
(2) Ako se osigurana osoba nalazi na bolničkom liječenju ili zbog svog zdravstvenog stanja nije u mogućnosti doći na pregled u prostorije Zavoda, liječničko povjerenstvo regionalnog ureda Zavoda pregled osigurane osobe obavlja u zdravstvenoj ustanovi ili u kući osigurane osobe.
(3) U slučaju kada se pregled obavlja u zdravstvenoj ustanovi ili u kući osigurane osobe, pregled obavlja jedan član vijeća liječničkog povjerenstva regionalnog ureda Zavoda koji je o izvršenom pregledu obvezan sačiniti pisani nalaz koji se unosi u nalaz, mišljenje i ocjenu u okviru nalaza iz članka 8. stavka 1. ovoga Pravilnika.
Članak 14.
(1) Liječničko povjerenstvo regionalnog ureda Zavoda obvezno je u slučajevima iz