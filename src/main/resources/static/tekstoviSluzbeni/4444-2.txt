 koji se provodi temeljem istog u pravilu se određuje »poslovnom tajnom«.
IV. POSTUPAK ZA ZAKLJUČIVANJE OFFSET SPORAZUMA
a) Ponuda
25. Ministarstvo obrane će prilikom nabave NVO u dokumentaciji navesti obvezu primjene offset programa. Ministarstvo gospodarstva izradit će prijedlog Offset sporazuma koji će Ministarstvo obrane priložiti natječajnoj dokumentaciji.
26. Inozemni dobavljač treba dostaviti ponudu za offset sporazum Ministarstvu obrane u roku određenom za podnošenje ponude.
27. Offset ponuda inozemnog dobavljača treba sadržavati najmanje:
• osnovne pojedinosti glede pravnog i imovinskog statusa dobavljača,
• ponuđenu vrijednost offseta, izraženu kao postotak vrijednosti ugovora o nabavi NVO,
• podatke o prethodnim iskustvima u provođenju offset sporazuma,
• podatke o aktivnom pre-offset programu,
• prijedlog offset projekata,
• vremensko razdoblje za provedbu offset obveza,
• potpisanu izjavu o prihvaćanju provedbe offset projekata sukladno važećoj offset regulativi u Republici Hrvatskoj.
28. Sve pristigle ponude inozemnih dobavljača Ministarstvo obrane upućuje na daljnje postupanje u Ministarstvo gospodarstva.
29. Offset ponuda za nabavu NVO koja nije potpuna neće se razmatrati.
b) Pregovori za zaključivanje offset sporazuma
30. Offset sporazum sklapa se po završetku pregovora vođenih na temelju offset ponude inozemnog dobavljača.
31. Pregovore vezane za zaključivanje offset sporazuma vodit će ministar gospodarstva i ministar obrane, koji vođenje pregovora mogu povjeriti Povjerenstvu iz točke 16.
32. Predmet pregovaranja s inozemnim dobavljačem bit će osobito:
– vrijednost offset sporazuma
– eventualni pre-offset sporazum i projekti
– predmet i sadržaj predloženih offset projekata
– rok i dinamika izvršenja offset obveza.
33. Offset sporazum će uz prethodnu suglasnost ministra obrane zaključiti i potpisati ministar gospodarstva.
34. Offset sporazum može biti zaključen na razdoblje do 10 godina.
35. Offset sporazum sklapa se u papirnatom obliku na hrvatskom i engleskom jeziku.
c) Izvješće o provedbi offset sporazuma
36. Sastavni dio offset sporazuma je klauzula o obvezi inozemnog dobavljača koji je zaključio offset sporazum da ministru gospodarstva podnese u papirnatom obliku kvartalno i godišnje izvješće o provedbi offset sporazuma. Kvartalno izvješće dobavljač je dužan podnijeti u roku od 30 dana po isteku kvartala, a godišnje izvješće u roku od 60 dana po isteku tekuće godine.
37. Ministar gospodarstva može tražiti od inozemnog dobavljača i povremena očitovanja o stupnju izvršenja offset obveza.
38. Ministar gospodarstva će u skladu s offset sporazumom, uzimajući u obzir očitovanje Povjerenstva, utvrditi vrijednost izvršenih offset obveza od strane inozemnog dobavljača odmah po dostavljenom kvartalnom ili godišnjem izvješću.
39. Ministar gospodarstva obvezan je u roku od 15 dana u papirnatom obliku izvijestiti ministra obrane o zaprimljenim izvješćima inozemnog dobavljača.
40. Offset sporazum treba prestati s danom kad ministar gospodarstva temeljem očitovanja Povjerenstva potvrdi da je inozemni dobavljač izvršio offset obveze predviđene sporazumom.
41. U slučaju da kumulativna vrijednost realiziranog offset programa prelazi vrijednost ukupno ugovorene offset obveze, izjavu o razlici vrijednosti offseta, potvrđenu od ministra gospodarstva, inozemni dobavljač može deponirati u Ministarstvu gospodarstva, kao avans za ispunjenje svojih budućih offset obveza.
42. Deponirani offset projekti vrijede tijekom razdoblja od pet godina i ne mogu se prenijeti na drugoga inozemnog dobavljača. Ukoliko inozemni dobavljač tijekom navedenoga razdoblja nije potpisao odgovarajući offset sporazum, deponirani offset projekti neće se više moći koristiti.
d) Sankcije
43. Predviđanje sankcija za neizvršenje offset obveza sastavni je dio offset sporazuma i mora uključivati financijska jamstva inozemnog dobavljača da će izvršiti offset obveze.
44. Odredbe offset sporazuma o sankcijama za neizvršenje offset obveza moraju definirati obvezu