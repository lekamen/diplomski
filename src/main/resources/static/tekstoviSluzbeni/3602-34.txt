sudjeluje u razmjeni relevantnih informacija s konzularnim službama drugih država članica EU-a preko Consular on Line (CoOL) – sustav Europske službe za vanjsko djelovanje za razmjenu podataka korisnih za obavljanje konzularnih funkcija osobito u kriznim područjima; izdavanja diplomatskih odobrenja za prelet i slijetanje stranih državnih i vojnih zrakoplova te pribavljanje odobrenja za uplovljavanje stranih ratnih, javnih i znanstvenoistraživačkih brodova; ishođenje diplomatskih odobrenja za prelet i slijetanje hrvatskih državnih i vojnih zrakoplova i uplovljavanje hrvatskih državnih i ratnih brodova; posredovanje u vezi s ishođenjem odobrenja za ulazak u Republiku Hrvatsku i/ili prelazak stranih vojnih osoba i vozila te vojnih transporta; izradu izvješća, uputa i stručnih mišljenja koji se odnose na poslove iz djelokruga Službe, te obavlja i druge poslove iz svog djelokruga.
8. UPRAVA ZA GOSPODARSKE POSLOVE
Članak 73.
Uprava za gospodarske poslove obavlja sljedeće upravne i stručne poslove: predlaže, koordinira i provodi trgovinsku politiku Republike Hrvatske i zastupa interese trgovinske politike Republike Hrvatske u okviru zajedničke trgovinske politike EU-a; predlaže, koordinira i provodi mjere trgovinske politike; priprema i usuglašava stajališta Republike Hrvatske u okviru Odbora za trgovinsku politiku Vijeća EU u vezi multilateralnih trgovinskih pregovora u okviru Svjetske trgovinske organizacije (WTO-a), u vezi pregovora, sklapanja i provedbe bilateralnih, plurilateralnih sporazuma kao i poglavlja o trgovini u ostalim sporazumima koje EU sklapa s trećim zemljama; koordinira i provodi sustav nadzora izvoza robe s dvojnom namjenom; izdaje dozvole za izvoz robe s dvojnom namjenom i pružanje usluga, provodi propise za izvoz i uvoz robe koja bi se mogla koristiti za izvršenje smrtne kazne, mučenje ili drugo okrutno, nečovječno ili ponižavajuće postupanje ili kažnjavanje, sudjeluje u radu i ispunjavanju međunarodnih obveza preuzetih pristupanjem Republike Hrvatske međunarodnim konvencijama i režimima povezanim s nadzorom oružja i robe s dvojnom namjenom (Australska skupina i Wassenaar aranžman), provodi sustav uvoznih dozvola EU; sklapa i provodi međunarodne ugovore o ulaganjima; koordinira nadležna tijela Republike Hrvatske u postupcima prijateljskog rješavanja sporova sa stranim ulagačima; prati aktivnosti međunarodnih organizacija i institucija na području gospodarstva i financija, te s njima surađuje i unaprjeđuje odnose između njih i Republike Hrvatske; usklađuje, provodi i koordinira s drugim tijelima državne uprave sve aktivnosti u vezi s članstvom Republike Hrvatske ili namjeri učlanjenja u međunarodne organizacije i institucije na području gospodarstva i financija; koordinira Međuresornom radnom skupinom za jačanje suradnje Republike Hrvatske i OECD-a; koordinira suradnju u okviru svoga djelokruga s institucijama Republike Hrvatske; izrađuje izvješća, mišljenja i preglede iz područja suradnje s multilateralnim gospodarskim organizacijama; koordinira aktivnosti glede kandidatura Republike Hrvatske za članstvo u gospodarskim i financijskim organizacijama izvan sustava UN-a; koordinira nastupe predstavnika drugih tijela državne uprave na međunarodnim konferencijama i skupovima iz svoga djelokruga; provodi gospodarski dio vanjske politike Republike Hrvatske; koordinira bilateralne gospodarske odnose Republike Hrvatske s inozemstvom; izrađuje stručno-analitičke informacije u svrhu pripreme uputa DM/KU iz područja bilateralnih gospodarskih odnosa; prati rad DM/KU u području gospodarske diplomacije te daje prijedloge za njegovo unapređenje; koordinira ažuriranje i razvoj mrežnih stranica gospodarske diplomacije; izrađuje prijedloge jačanja hrvatskog izvoza, nastupa hrvatskih kompanija u inozemstvu i uspješnog integriranja politike izvoza i politike stranih ulaganja te obavlja sve druge stručne i administrativne poslove potpore Vladinom Povjerenstvu za internacionalizaciju hrvatskog gospodarstva; prati stanje i trendove u