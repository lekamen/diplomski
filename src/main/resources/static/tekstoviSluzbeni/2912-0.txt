10 29.01.2016 Pravilnik o detaljnim pravilima i kriterijima poštivanja osobne okolnosti spola
HRVATSKA AGENCIJA ZA NADZOR FINANCIJSKIH USLUGA
261
Hrvatska agencija za nadzor financijskih usluga na temelju članka 8. stavka 3. Zakona o osiguranju (»Narodne novine« broj 30/15) na sjednici Upravnog vijeća održanoj 22. siječnja 2016. godine donosi
PRAVILNIK
O DETALJNIM PRAVILIMA I KRITERIJIMA POŠTIVANJA OSOBNE OKOLNOSTI SPOLA
Članak 1.
Ovaj Pravilnik propisuje detaljnija pravila i kriterije vezane na osobne okolnosti spola kod izračuna premije i određivanja obveza iz osiguranja iz ugovora o osiguranju u skladu s odredbama članka 8. stavka 3. Zakona o osiguranju.
Članak 2.
(1) Društva za osiguranje moraju omogućiti jednaki tretman oba spola kao faktora za izračun premije osiguranja i određivanje obveza iz osiguranja.
(2) Društva za osiguranje ne smiju prilikom izračuna premija i određivanja obveza iz osiguranja uzeti u obzir osobne okolnosti spola i to pri sklapanju svakog ugovora o osiguranju, što uključuje i sve ponude osiguranja koje će biti potpisane ili podnesene društvu za osiguranje u cilju sklapanja ugovora o osiguranju kao i sve sporazume između ugovornih strana, u svrhu produljenja sklopljenih ugovora o osiguranju, a koji bi inače istekli (prestali).
Članak 3.
(1) Iznimno od članka 2. ovog Pravilnika, društvo za osiguranje može kod ugovora o osiguranju na grupnoj osnovi uzeti u obzir osobne okolnosti spola kod izračuna premije i određivanja osiguranog iznosa, ako to ne dovodi do razlikovanja na pojedinačnoj osnovi.
(2) Društvo za osiguranje može uzeti u obzir faktor spola za izračun tehničkih pričuva, tehničkih pričuva prema računovodstvenim propisima i unutarnje određivanje cijene, upravljanje rizicima kojima je izloženo društvo za osiguranje, za određivanje cijena reosiguranja, za promidžbu, kao i za preuzimanje rizika iz skupine životnih osiguranja i vrste osiguranja od nezgode i zdravstvenog osiguranja te ostalih vrsta osiguranja ukoliko glavni rizik ima karakteristike rizika skupine životnih osiguranja, vrste osiguranja od nezgode ili zdravstvenog osiguranja. Preuzimanje rizika je procjena osiguranog rizika prije preuzimanja u osiguranje i dizajnirano je tako da uzima u obzir svaku individualnu karakteristiku rizičnog profila osiguranika. Ako osiguranik predstavlja viši rizik od standardnog rizika korištenog za određivanje premije osiguranja, društva za osiguranje zaračunavaju dodatnu premiju za rizik. Društva za osiguranje dodatne podatke o riziku prikupljaju kroz pitanja u ponudi osiguranja, zdravstvenom upitniku ili liječničkom pregledu.
Članak 4.
Za osiguranja iz skupine životnog osiguranja i za osiguranja iz vrste osiguranja od nezgode i zdravstvenog osiguranja te ostalih vrsta osiguranja ukoliko glavni rizik ima karakteristike rizika skupine životnih osiguranja, vrste osiguranja od nezgode ili zdravstvenog osiguranja sklopljena prije 1. 7. 2013. dopušteno je razlikovanje na pojedinačnoj osnovi temeljem osobnih okolnosti spola, ako je društvo za osiguranje kod određivanja premije i osiguranog iznosa iz ugovora o osiguranju uzelo u obzir osobne okolnosti spola, primjerice kada je riječ o ugovorima o osiguranju:
1. koji se do isteka ugovora o osiguranju ne mijenjaju i ostaju isti, kao što su i bili prije 1. 7. 2013., u svim elementima ugovora o osiguranju koji se odnose na prava i obveze ugovornih strana, ili
2. koji su automatski produljeni u skladu s ugovorom o osiguranju jer do određenog datuma nije bila dostavljena obavijest na temelju koje bi ugovor o osiguranju prestao, ili
3. kod kojih društvo za osiguranje ima pravo, bez suglasnosti ugovaratelja osiguranja, prilagoditi pojedine elemente ugovora o osiguranju temeljem ugovornih odredbi ugovora sklopljenih prije 1. 7. 2013. (primjerice usklađenje premije osiguranja tijekom trajanja ugovora o osiguranju), te ugovori kod kojih društvo za osiguranje može zahtijevati prilagodbu ugovora o osiguranju sklopljenog prije 1. 7. 2013. temeljem odredbi drugih zakona