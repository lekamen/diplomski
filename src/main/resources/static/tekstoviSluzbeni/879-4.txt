za potporu koji su navedeni u Prilogu I. ovoga Pravilnika i čine njegov sastavni dio.
(4) U slučaju da dva ili više zahtjeva za potporu imaju isti broj bodova prednost na rang-listi imaju zahtjevi s ranijim danom podnošenja zahtjeva za potporu na Natječaj (datum, sat, minuta, sekunda).
(5) Ukoliko dva ili više zahtjeva za potporu imaju jednaki broj bodova i dan podnošenja zahtjeva za potporu, a navedeno uvjetuje dodjelu potpore, provest će se postupak izvlačenja slučajnim odabirom u prisutnosti javnog bilježnika.
Donošenje odluka u slučaju dovoljno raspoloživih sredstava
Članak 14.
(1) U slučaju kada se nakon zaprimanja svih zahtjeva za potporu i provjere ukupnog traženog iznosa potpore utvrdi da ima dovoljno raspoloživih sredstava, Agencija za plaćanja će donijeti odluke nakon završetka administrativne kontrole svakoga pojedinačnog zahtjeva za potporu.
(2) Agencija za plaćanja će nakon obrade zahtjeva za potporu donijeti:
1. Odluku o dodjeli sredstava u slučaju ispunjavanja uvjeta i kriterija propisanih ovim Pravilnikom i Natječajem ili
2. Odluku o odbijanju u slučaju:
– neispunjavanja uvjeta i kriterija propisanih Pravilnikom i Natječajem,
– nepravovremeno podnesenih zahtjeva za potporu,
– nepotpunih zahtjeva za potporu,
– nepravovremeno dostavljenih i/ili nepotpunih odgovora na zahtjev za obrazloženje/ ispravak,
– da su aktivnosti započele prije podnošenja zahtjeva za potporu,
– utvrđene nepravilnosti,
– sprječavanja posjeta ulaganju predstavnicima Agencije za plaćanja od strane korisnika.
(3) U slučaju donošenja odluka kako je navedeno u stavku 2. ovoga članka, rang-lista će se izraditi nakon provedenog postupka odlučivanja po prigovoru.
Donošenje odluka u slučaju da nema dovoljno raspoloživih sredstava
Članak 15.
(1) U slučaju kada se nakon zaprimanja svih zahtjeva za potporu i provjere ukupnog traženog iznosa potpore utvrdi da nema dovoljno raspoloživih sredstava za sve korisnike, Agencija za plaćanja će donijeti odluke nakon završetka administrativne kontrole svih zaprimljenih zahtjeva za potporu.
(2) Agencija za plaćanja će nakon obrade zahtjeva za potporu donijeti:
1. Odluku o privremenoj raspodjeli sredstava, u slučaju ispunjavanja uvjeta i kriterija propisanih ovim Pravilnikom i Natječajem ili
2. Odluku o odbijanju sukladno razlozima navedenim u članku 14. stavak 2. točka 2. ovoga Pravilnika.
(3) Odlukom o privremenoj raspodijeli sredstava iz stavka 2. točke 1. ovoga članka definira se privremena raspodjela ukupno raspoloživih sredstava po korisnicima za sve korisnike koji udovoljavaju uvjetima i kriterijima ovog Pravilnika i Natječaja, neovisno o ostvarenom broju bodova i poziciji na rang-listi.
(4) Rang-lista iz stavka 3. ovoga članka je privremena i sastavni je dio odluka iz stavka 2. točke 1. ovoga članka.
(5) Završetkom postupka odlučivanja po prigovoru na odluke iz stavka 2. ovoga članka i prema potrebi ponovne administrativne kontrole zahtjeva za potporu nakon usvojenih prigovora, formirat će se konačna rang-lista temeljem koje će Agencija za plaćanja donijeti konačne odluke kako slijedi:
1. Odluku o dodjeli sredstava u slučaju ispunjavanja uvjeta i kriterija propisanih ovim Pravilnikom i Natječajem;
2. Odluku o odbijanju sukladno razlozima navedenim u članku 14. stavak 2. točka 2. ovoga Pravilnika i radi nedostatnosti raspoloživih sredstava.
(6) Rang-lista iz stavka 5. ovog članka je konačna i sastavni je dio konačne odluke iz stavka 5. točke 1. ovoga članka i odluke o odbijanu radi nedostatnosti raspoloživih sredstava.
(7) Odlukom iz stavka 5. točke 1. ovoga članka utvrđuju se:
1. prihvatljivi troškovi,
2. najviši iznos javne potpore,
3. obveze korisnika propisane ovim Pravilnikom:
– čuvanje dokumentacije koja se odnosi na dodjelu sredstava iz EPFRR programa pet godina od dana konačne isplate potpore,
– dostava LRS za razdoblje 2014. – 2020. u roku i na način naveden u članku 9. stavku 3. ovoga Pravilnika,
– zabrana promjene vlasništva nad opremom, davanja u zakup ili najam predmeta aktivnosti ili