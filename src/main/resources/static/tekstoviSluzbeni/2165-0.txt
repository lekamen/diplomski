112 16.10.2015 Odluka o isplati jednokratnog novčanog primanja iz sredstava koja pripadaju Republici Hrvatskoj kao članu Umirovljeničkog fonda
VLADA REPUBLIKE HRVATSKE
2166
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14) i članka 2. stavka 2. Zakona o dopuni Zakona o Umirovljeničkom fondu (»Narodne novine«, broj 102/15), Vlada Republike Hrvatske je na sjednici održanoj 14. listopada 2015. godine donijela
ODLUKU
O ISPLATI JEDNOKRATNOG NOVČANOG PRIMANJA IZ SREDSTAVA KOJA PRIPADAJU REPUBLICI HRVATSKOJ KAO ČLANU UMIROVLJENIČKOG FONDA
I.
Ovom Odlukom utvrđuje se krug korisnika, iznos i druga pitanja vezana uz isplatu jednokratnog novčanog primanja korisnicima mirovinskih primanja ostvarenih u obveznom mirovinskom osiguranju na temelju generacijske solidarnosti koje će se isplatiti na teret novčanih sredstava za te namjene iz članka 24. stavka 9. Zakona o Umirovljeničkom fondu (»Narodne novine«, br. 93/05, 41/07, 90/11 i 102/15), koja pripadaju Republici Hrvatskoj kao članu Umirovljeničkog fonda.
II.
Jednokratno novčano primanje isplatit će se korisnicima mirovinskih primanja ostvarenih u Republici Hrvatskoj s prebivalištem u Republici Hrvatskoj u iznosu koji se određuje prema visini mirovinskog primanja u isplati na sljedeći način:
Iznos mirovinskog primanja Iznos jednokratnog novčanog primanja do 1.000,00 kuna 325,00 kuna od 1.000,01 kuna do 2.000,00 kuna 225,00 kuna od 2.000,01 kuna do 3.000,00 kuna 145,00 kuna od 3.000,01 kuna i više 100,00 kuna
III.
Pravo na jednokratno novčano primanje iz točke II. ove Odluke ostvaruju korisnici mirovina i naknada u vezi s profesionalnom rehabilitacijom, priznatih prema općem propisu, korisnici mirovina ostvarenih pod povoljnijim uvjetima iz članka 155. Zakona o mirovinskom osiguranju (»Narodne novine«, br. 157/13, 33/15 i 93/15) i korisnici naknade plaće u vezi s profesionalnom rehabilitacijom, prema propisima o pravima hrvatskih branitelja iz Domovinskog rata i članova njihovih obitelji, osim korisnika koji su, kao jedino pravo iz mirovinskog osiguranja, ostvarili doplatak za tuđu pomoć i njegu i naknadu zbog tjelesnog oštećenja.
IV.
Korisnicima mirovinskih primanja iz točke II. ove Odluke koji su ostvarili mirovinu na temelju međunarodnih ugovora o socijalnom osiguranju ili primjenom pravnih propisa Europske unije u Republici Hrvatskoj i kojima je iznos mirovine iz hrvatskog osiguranja 3.000,01 kuna i veći, jednokratno novčano primanje isplatit će se u skladu s točkom II. ove Odluke.
Korisnicima mirovinskih primanja iz točke II. ove Odluke koji su ostvarili mirovinu na temelju međunarodnih ugovora o socijalnom osiguranju ili primjenom pravnih propisa Europske unije u Republici Hrvatskoj i kojima je iznos mirovine iz hrvatskog osiguranja 3.000,00 kuna i manji, jednokratno novčano primanje isplatit će se u iznosu koji se određuje prema iznosu ukupnog mirovinskog primanja u isplati u Republici Hrvatskoj i iz inozemstva u skladu s točkom II. ove Odluke.
Podatak o iznosu mjesečnog mirovinskog primanja na teret inozemnog nositelja socijalnog osiguranja Hrvatski zavod za mirovinsko osiguranje pribavit će po službenoj dužnosti razmjenom podataka s inozemnim nositeljima socijalnog osiguranja na temelju pružanja pravne pomoći. Iznos mjesečnog mirovinskog primanja koji korisnik prima u valuti na teret inozemnog nositelja socijalnog osiguranja preračunat će se u kunsku vrijednost po srednjem tečaju Hrvatske narodne banke važećem na dan 30. studenoga 2015. godine. Ako do 30. studenoga 2015. godine inozemni nositelj socijalnog osiguranja ne dostavi podatke o iznosu mirovinskog primanja, korisnik razmjernog dijela hrvatske mirovine ostvaruje pravo na isplatu jednokratnog novčanog primanja u iznosu od 145,00 kuna.
Korisnici mirovinskih primanja iz točke II. ove Odluke koji su ostvarili mirovinu na temelju međunarodnih ugovora o socijalnom osiguranju ili primjenom pravnih propisa Europske unije u Republici Hrvatskoj i kojima iznos ukupnog mirovinskog