http://ec.europa.eu/budget/inforeuro/) ili
2. u slučaju da je korisnik kupio strana sredstva plaćanja po nižem tečaju od ECB u mjesecu zaprimanja zahtjeva za isplatu iskazanom na šest decimala, obračun potpore temeljit će se na ostvarenom tečaju.
(8) Ako korisnik ne dostavi zahtjev za isplatu u propisanom roku, Agencija za plaćanja će odlučiti o poništenju obveze.
(9) Ako korisnik dostavi zahtjev za isplatu nakon propisanog roka, Agencija za plaćanja će izdati odluku o odbijanju zahtjeva za isplatu.
(10) Ako se tijekom obrade zahtjeva za isplatu utvrdi ukupna nepravilnost, uzimajući u obzir i nepravilnosti utvrđene u prethodnim zahtjevima za isplatu u slučaju isplate u ratama, a koja ne prelazi iznos od 50% ukupne vrijednosti odobrenih sredstava javne potpore, Agencija za plaćanja će odbiti iznos nepravilnog izdatka od zahtjeva za isplatu i izdati odluku o isplati u kojoj će ukupan iznos biti umanjen za iznos nepravilnog izdatka.
(11) Dio administrativne kontrole može biti i posjet ulaganju prije isplate koju će provoditi djelatnici Agencije za plaćanja.
Donošenje odluka
Članak 39.
(1) Nakon provjere zahtjeva za isplatu/zahtjeva za isplatu predujma s pripadajućom dokumentacijom, Agencija za plaćanja će donijeti:
– odluku o isplati predujma
– odluka o jamstvu
– odluku o odbijanju zahtjeva za isplatu predujma
– odluku o isplati
– izmjenu odluke o isplati ili
– odluku o odbijanju zahtjeva za isplatu.
(2) Odluka o odbijanju zahtjeva za isplatu predujma izdaje se zbog nedostavljanja valjane bankarske garancije.
(3) Odluka o odbijanju zahtjeva za isplatu izdaje se zbog:
– neispunjavanja uvjeta propisanih ovim Pravilnikom odnosno natječajem
– neprihvatljivosti ulaganja i/ili svih troškova utvrđenih u listi prihvatljivih troškova
– dostavljanja konačnog zahtjeva za isplatu nakon propisanog roka
– utvrđene nepravilnosti tijekom obrade zahtjeva za isplatu, uzimajući u obzir i nepravilnosti utvrđene u prethodnim zahtjevima za isplatu u slučaju isplate u ratama, a koja prelazi iznos od 50% ukupne vrijednosti odobrenih sredstava javne potpore
– onemogućavanja obavljanja posjeta ulaganju/kontrole na terenu
– ne stavljanja ulaganja u uporabu ili spremnost za uporabu
– korištenja opreme i/ili mehanizacije i/ili građevine na način koji nije u skladu s njegovom namjenom
– utvrđenih razlika između dokumenata priloženih uz zahtjev za isplatu i dokumenata zatečenih u kontroli na terenu
– nedostavljanja dokumentacije navedene u članku 38. stavku 4. ovoga Pravilnika u roku propisanom Pravilnikom ako se dopuna/obrazloženje/ispravak odnosi na cjelokupno ulaganje
– nedostavljanja dokumentacije vezane za provedbu ugovora o javnoj nabavi i/ili
– utvrđene nepravilnosti kod koje je utvrđena i sumnja na prijevaru, a sredstva potpore nisu isplaćena korisniku. Agencija za plaćanja će zbog sumnje na prijevaru izvijestiti Državno odvjetništvo Republike Hrvatske kako bi se pokrenuo postupak pred nadležnim sudom.
(4) U slučaju donošenja odluke o odbijanju zahtjeva za isplatu kad se radi o isplati potpore u ratama, korisniku će biti omogućeno podnošenje zahtjeva za isplatu preostalih rata, ako su ostali uvjeti propisani ovim Pravilnikom, odnosno natječajem zadovoljeni.
(5) U slučaju promjene odluke o isplati, korisniku će biti izdana izmjena odluke o isplati.
IX. KONTROLA NA TERENU
Ovlaštenje za provedbu kontrole na terenu
Članak 40.
(1) Kontrolu na terenu provode djelatnici Agencije za plaćanja (u daljnjem tekstu: kontrolori).
(2) Kontrolori provode kontrolu izvršenih usluga, radova i nabavljene opreme kod isplate u ratama, dok kod konačne isplate kontroliraju i upotrebu ulaganja prema odobrenoj namjeni.
(3) Kontrolori provode kontrolu prije isplate i tijekom petogodišnjeg razdoblja nakon izvršenog konačnog plaćanja (ex post kontrola).
(4) Osim redovnih kontrola, kontrole na terenu mogu se provoditi u bilo kojem trenutku unutar razdoblja iz stavka 3. ovoga članka.
(5) Kontrolu na terenu moguće je provesti i prije donošenja odluke o dodijeli sredstava ukoliko je