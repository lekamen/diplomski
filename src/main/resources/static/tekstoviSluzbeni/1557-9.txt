 kolektivnog godišnjeg odmora iz stavka 5. ovog članka radniku se umanjuje broj dana godišnjeg odmora, a o korištenju godišnjeg odmora radniku se izdaje rješenje.
(5) Ako je radnik iskoristio sve dane godišnjeg odmora, a poslodavac od njega traži da ne radi u dane utvrđene za korištenje kolektivnog godišnjeg odmora, radnik ostvaruje pravo na naknadu plaće kao da je radio.
(6) Radnik koji zbog radne obveze nije koristio godišnji odmor ima pravo koristiti neiskorišteni godišnji odmor po prestanku radne obveze.
Plaćeni dopust
Članak 56.
(1) Radnik ima pravo na dopust uz naknadu plaće do najviše 7 (sedam) radnih dana u jednoj kalendarskoj godini, u sljedećim slučajevima:
– prilikom sklapanja braka                                    5 dana
– prilikom rođenja djeteta                                     5 dana
– smrti supružnika, djeteta, posvojitelja, posvojenika, roditelja, braće, sestara i unuka         5 dana
– teške bolesti roditelja, bračnog druga i    punoljetne djece, očuha, maćeha, posvojitelja,    posvojenika i izvanbračnog partnera                   5 dana
– smrti roditelja supružnika, djedova i baka    radnika, očuha, maćeha                                      3 dana
– selidbe u drugo mjesto                                       4 dana
– selidbe u isto mjesto                                           2 dana
– za sudjelovanje sindikalnih povjerenika na sindikalnim    eminarima i obrazovanju za sindikalne aktivnosti                 3 dana
– trudnica za prenatalni pregled za vrijeme trajanja trudnoće    koji može koristiti u više dijelova uz dogovor    s poslodavcem                                                                  1 dan mjesečno.
Odlukom Uprave Društva radniku se može odobriti plaćeni dopust i to u slučaju:
– elementarne nepogode                                                       do 5 dana
– za sudjelovanje na sportskim, kulturnim i drugim    priredbama od državnog interesa i interesa poslodavca       do 5 dana
(2) Dobrovoljni davatelji za svako darivanje krvi imaju pravo na 2 dana plaćenog dopusta.
(3) Plaćeni dopust iz prethodnog stavka može se koristiti u sljedećih 15 radnih dana u dogovoru s poslodavcem.
(4) Radnik ima pravo na plaćeni dopust u slučaju kad je kao pripadnik Civilne zaštite, Gorske službe spašavanja ili slično, pozvan na intervenciju ili vježbe.
(5) Iznimno, radnik će u ponovljenim slučajevima iz stavka 1. alineje 3. i stavka 2. ovoga članka tijekom jedne kalendarske godine imati pravo na plaćeni dopust u dužem trajanju od ukupno 7 (sedam) radnih dana.
(6) Radnik nema pravo na plaćeni dopust kada se nalazi na godišnjem odmoru, osim za slučajeve utvrđene stavkom 1. alineja 2. i 3. te stavkom 2. ovog članka.
Članak 57.
Za vrijeme stručnog ili općeg školovanja, osposobljavanja ili usavršavanja, na koje je radnik upućen od strane Poslodavca, radniku će se odobriti godišnje do 10 (deset) radnih dana plaćenog dopusta za vrijeme stručnog ili općeg školovanja, odnosno za pripremanje i polaganje ispita, tijekom jedne kalendarske godine.
Neplaćeni dopust
Članak 58.
(1) Poslodavac može radniku na njegov pisani i obrazloženi prijedlog odobriti, posebnim sporazumom između radnika i poslodavca, odsutnost s rada bez naknade plaće u sljedećim slučajevima:
– njega roditelja, bračnog druga i/ili malodobnog djeteta
– gradnja ili popravak kuće ili stana
– liječenja, zdravstvene rehabilitacije na koju radnika ne upućuje ovlašteni liječnik
– izobrazbe, osposobljavanja, usavršavanja ili specijalizacije na vlastiti trošak
– sudjelovanje u akcijama općeg društvenog interesa (humanitarne akcije)
– zadržavanje radnika u pritvoru do 30 dana (uz uvjet da radnik, posredno ili neposredno, u roku 3 dana obavijesti Poslodavca o prvom danu pritvora)
– drugim opravdanim slučajevima.
(2) Ako se neplaćeni dopust odobrava u trajanju do 30 dana, radnik ne ostvaruje pravo na plaću, naknadu plaće ni ostala primanja iz rada, a za navedeno razdoblje Poslodavac će platiti doprinose za mirovinsko i zdravstveno osiguranje sukladno 