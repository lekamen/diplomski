 surađuje s ostalim tijelima Komore u financijskim pitanjima,
8. daje Izvršnom odboru Komore prijedlog financijske pomoći članovima Komore i pravnim osobama.
7. Nadzorni odbor
Članak 39.
Nadzorni odbor čine predsjednik i dva člana te zamjenici članova.
Članove Nadzornog odbora bira Skupština Komore na konstituirajućoj sjednici sukladno odredbama Pravilnika o izboru tijela Komore.
Predsjednika i zamjenika predsjednika biraju između sebe članovi Nadzornog odbora na konstituirajućoj sjednici Nadzornog odbora.
Nadzorni odbor dužan je najmanje dva puta godišnje pregledati financijsko poslovanje Komore te godišnja financijska izvješća.
Nadzorni odbor razmatra zakonitost odluka koje donose tijela Komore.
Ako Nadzorni odbor utvrdi da je neka odluka tijela Komore nezakonita, može je staviti izvan snage do iduće izvanredne sjednice tijela Komore koje je donijelo tu odluku.
O svom radu podnosi izvješće svake godine na Skupštini te predlaže usvajanje zaključnog računa.
8. Sud Komore
Članak 40.
Disciplinska tijela Komore jesu Časni i Visoki časni sud Komore (Sud Komore). Disciplinska tijela Komore odlučuju o disciplinskoj odgovornosti liječnika i provode postupak za utvrđivanje nedostojnosti liječnika za obavljanje liječničke djelatnosti.
Časni sud Komore odlučuje o disciplinskim povredama u prvom stupnju te provodi postupak za utvrđivanje nedostojnosti liječnika za obavljanje liječničke djelatnosti. Časni sud Komore ima predsjednika, zamjenika predsjednika te pet članova – liječnika, koji također imaju svoje zamjenike – liječnike.
Visoki časni sud Komore odlučuje o žalbama protiv odluka Časnog suda Komore. Visoki časni sud Komore ima predsjednika koji ima svog zamjenika te pet članova – liječnika, koji također imaju svoje zamjenike – liječnike.
Članak 41.
Predsjednike i zamjenike predsjednika Časnog i Visokog časnog suda Komore imenuje Izvršni odbor na prijedlog Predsjednika Komore. Predsjednik i zamjenik predsjednika Časnog i Visokog časnog suda Komore mora biti istaknuti pravnik.
Članove Časnog i Visokog časnog suda Komore bira Vijeće Komore na prijedlog Predsjednika Komore. Članovi Časnog i Visokog časnog suda Komore moraju biti osobe visokih etičkih kvaliteta s bogatim stručnim i profesionalnim iskustvom.
Predsjednici, zamjenici predsjednika Časnog i Visokog časnog suda Komore, članovi te zamjenici članova Časnog i Visokog časnog suda Komore, biraju se na vrijeme od četiri godine.
Administrativne poslove za potrebe Časnog i Visokog časnog suda Komore obavlja Tajnik Suda Komore. Tajnika Suda Komore imenuje Izvršni odbor Komore iz redova zaposlenika Komore.
III. DISCIPLINSKI POSTUPAK
Članak 42.
Liječnik je disciplinski odgovoran ukoliko:
1. povrijedi odredbe zakona koji određuju obavljanje liječničke djelatnosti,
2. povrijedi Kodeks medicinske etike i deontologije Komore,
3. obavlja nestručno liječničku profesiju,
4. svojim ponašanjem prema pacijentu, drugom liječniku ili trećim osobama, povrijedi ugled liječničke profesije,
5. ne ispunjava Statutom ili drugim općim aktom članske obveze prema Komori.
Teže disciplinske povrede su povrede koje imaju teže značenje s obzirom na važnost, prirodu povrijeđenog dobra, visinu materijalne štete ili težinu druge posljedice te s obzirom na okolnosti pod kojima je radnja izvršena odnosno propuštena.
Lakše disciplinske povrede su povrede koje imaju lakše značenje s obzirom na važnost, prirodu povrijeđenog dobra, visinu materijalne štete ili težinu druge posljedice te s obzirom na okolnosti pod kojima je radnja izvršena odnosno propuštena.
Liječnika koji je pravomoćnom sudskom odlukom proglašen krivim za počinjenje kaznenog djela, Časni sud Komore može, s obzirom na važnost i prirodu ugroženog dobra ili druge posljedice te s obzirom na okolnosti pod kojima je radnja izvršena odnosno propuštena, smatrati nedostojnim za obavljanje liječničke djelatnosti.
Kaznena i prekršajna odgovornost liječnika odnosno disciplinska odgovornost liječnika kod poslodavca, ne isključuje disciplinsku odgovornost liječnika 