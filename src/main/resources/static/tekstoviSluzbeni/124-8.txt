Podmjeri 4.1., ostvareni intenzitet potpore primjenjuje se na cijeli integrirani projekt.
(19) Ukoliko korisnik podnosi Zahtjev za potporu za integrirani projekt uz Zahtjev za potporu mora priložiti troškovnik radova/ponudu iz kojih je jasno vidljivo koji se troškovi odnose na Podmjeru 4.1., a koji na Podmjeru 4.2. Ova odredba se odnosi na sva prihvatljiva ulaganja iz Podmjere 4.1. i Podmjere 4.2.
(20) Zajedničkim projektom smatraju se ulaganja provedena od strane 2 ili više korisnika u Podmjeri 4.1. te predmet ulaganja koriste svi korisnici zajedničkog projekta. Jedan korisnik ne može koristiti više od 70 posto predmeta zajedničkog projekta. Korisnici sklapaju Ugovor o poslovnoj suradnji kojim definiraju jednog korisnika koji će biti podnositelj Zahtjeva za potporu u ime njih u kojem će biti definiran način korištenja predmeta ulaganja zajedničkog projekta od strane svih korisnika zajedničkog projekta. Ugovor mora biti sklopljen na rok od najmanje 10 godina računajući od trenutka podnošenja Zahtjeva za potporu, te isti mora sadržavati podatke od korisnika o postotku korištenja predmeta zajedničkog projekta.
(21) Ukoliko u projektu ulaganje obuhvaća kupnju zemljišta i/ili objekata radi realizacije projekta i opće troškove, opći troškovi i troškovi kupnje zemljišta i/ili objekata mogu iznositi najviše 15 posto vrijednosti ukupno prihvatljivih troškova s tim da opći troškovi ne smiju prelaziti 5 posto vrijednosti ukupno prihvatljivih troškova bez općih troškova.
(22) Za ulaganje u nabavu traktora, korisnik na kraju ulaganja mora zadovoljiti i specifične kriterije iz Priloga V. ovoga Pravilnika.
(23) Korisnik je dužan uz Zahtjev za potporu dostaviti Izjavu da mu nisu dodijeljena sredstva za iste prihvatljive troškove u okviru ove Podmjere za koju je podnio Zahtjev za potporu od strane središnjih tijela državne uprave, jedinice lokalne i područne (regionalne) samouprave te svake pravne osobe koja dodjeljuje državne potpore.
(24) Ulaganje u sektor pčelarstva u okviru ove Podmjere nije prihvatljivo.
(25) Nakon konačne isplate, korisnik je dužan najmanje narednih pet godina baviti se poljoprivrednom proizvodnjom za koju je ostvario potporu.
(26) Trajanje projekta nakon izdavanja Odluke o dodjeli sredstava do podnošenja posljednjeg Zahtjeva za isplatu može trajati najduže:
a) do 24 mjeseca za građenje i podizanje nasada,
b) do 12 mjeseci za opremanje.
Članak 17.
(1) Projekti koji budu imali značajan negativan utjecaj na okoliš, neće biti financirani sredstvima javne potpore osim ako su poduzete korektivne mjere propisane od strane nadležnog tijela.
(2) Kod građenja objekata za životinje, rekonstrukcije postojećih objekata kada se rekonstrukcijom objekt namjerava prenamijeniti u objekt za drugu kategoriju životinja i u slučaju nabave opreme za držanje kokoši nesilica potrebno je ishoditi mišljenje o usklađenosti dokumentacije s propisima, od strane uprave nadležne za veterinarstvo i sigurnost hrane Ministarstva poljoprivrede.
(3) Poljoprivredne površine poljoprivrednih gospodarstava na kraju ulaganja moraju biti upisane u ARKOD (evidenciju uporabe poljoprivrednog zemljišta).
(4) U slučaju ulaganja u opremanje objekata koji nisu u vlasništvu korisnika, korisnik mora dostaviti Ugovor o najmu koji mora biti sklopljen na rok od najmanje 10 godina, računajući od trenutka podnošenja Zahtjeva za potporu. Navedeni Ugovor mora biti upisan u zemljišne knjige.
(5) U slučaju ulaganja iz članka 9. stavka 1. točka g), h), i) i j) korisnik mora u trenutku podnošenja Zahtjeva za potporu dokazati pravo vlasništva ili korisnik mora dokazati da ima pravo koristiti katastarsku česticu/lokaciju ulaganja dostavljanjem Ugovora o najmu/koncesiji/plodouživanju/zakupu/služnosti koji mora biti sklopljen na rok od najmanje 10 godina računajući od trenutka podnošenja Zahtjeva za potporu. Navedeni Ugovori moraju biti upisani u zemljišne knjige.
(6) U slučaju ulaganja iz članka 9. stavka 1. točka k) kada korisnik kupuje zemljište i/ili objekt prije podnošenja