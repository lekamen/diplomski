 Posjedovanje potrebne mehanizacije
Sudionici javnog poziva koji imaju potrebnu mehanizaciju, vlastitu ili na leasing dobivaju jedan bod, dok oni koji nemaju mehanizaciju ne ostvaruju bodove.
Dokazuje se preslikom važeće prometne dozvole, u kojoj je kao vlasnik ili korisnik leasinga naveden nositelj ili član obiteljskog poljoprivrednog gospodarstva, vlasnik obrta, ili pravna osoba, odnosno preslikom ugovora o leasingu.
9. Sastavnica – Udaljenost zemljišta od proizvodno-tehnološke cjeline
Najveći broj bodova u ovoj sastavnici dobivaju sudionici javnog poziva koji imaju u vlasništvu katastarsku česticu koja graniči s bilo kojom katastarskom česticom proizvodno-tehnološke cjeline koja je predmet javnog poziva, ili su u posjedu iste temeljem valjanog ugovora o zakupu poljoprivrednog zemljišta u vlasništvu države sklopljenog temeljem provedenog natječaja.
Dokazuje se preslikom vlasničkog lista ili valjanog ugovora za sve oblike raspolaganja poljoprivrednim zemljištem u vlasništvu države sklopljenog temeljem provedenog natječaja, te preslikom katastarskog plana za katastarsku česticu koja graniči s proizvodno-tehnološkom cjelinom koja je predmet javnog poziva.
10. Sastavnica – Osigurano tržište za proizvode
Sudionici javnog poziva koji imaju ugovorenu prodaju dobivaju dva boda, a oni koji provode izravnu prodaju ostvaruju jedan bod.
Dokazuje se sklopljenim ugovorima o prodaji proizvoda, odnosno ispostavljenim računima.
11. Sastavnica – Ekonomski pokazatelji
Sudionici javnog poziva koji su u poslovanju protekle godine ostvarili dobit dobivaju dva boda, dok ostali ne dobivaju bodove.
Dokazuje se preslikom ovjerenog Financijskog izvješća (FINA), računa dobiti i gubitaka ili rekapitulacijom primitaka i izdataka (KPI), a za povezana društva dokazuje se konsolidiranom bilancom.
12. Sastavnica – Bavljenje poljoprivredom kao primarnom djelatnošću
Sudionici javnog poziva koji su nositelji obiteljskoga poljoprivrednog gospodarstva ili vlasnici poljoprivrednog obrta, koji ostvaruju prava iz radnog odnosa radom u poljoprivredi na vlastitom gospodarstvu dobivaju četiri boda, dok pravne osobe kojima je po NKD-u poljoprivreda primarna djelatnost dobivaju dva boda.
Dokazuje se potvrdom Hrvatskog zavoda za mirovinsko osiguranje te podacima nadležnih institucija i pravnih osoba kojima iste raspolažu, a koje će pribaviti Agencija za poljoprivredno zemljište.
13. Sastavnica – Stručna sprema
Najveći broj bodova u ovoj sastavnici dobivaju sudionici javnog poziva kod kojih su nositelj ili član obiteljskoga poljoprivrednog gospodarstva, vlasnik poljoprivrednog obrta ili zaposlenik u pravnoj osobi agronomske, veterinarske ili prehrambeno-tehnološke struke neovisno o stupnju obrazovanja i zaposleni su najmanje godinu dana do objave javnog poziva u obiteljskom poljoprivrednom gospodarstvu/ obrtu/pravnoj osobi, a najmanji broj bodova dobivaju oni s osnovnoškolskim obrazovanjem i dodatnim osposobljavanjem iz područja poljoprivrede.
Dokazuje se preslikom diplome/svjedodžbe/uvjerenja o osposobljavanju i potvrdom Hrvatskog zavoda za mirovinsko osiguranje te podacima Agencije za plaćanja u poljoprivredi, ribarstvu i ruralnom razvoju, koje će pribaviti Agencija za poljoprivredno zemljište.
14. Sastavnica – Ekološka ili integrirana proizvodnja
Najveći broj bodova u ovoj sastavnici dobivaju sudionici javnog poziva čije se poljoprivredno zemljište nalazi u sustavu ekološke proizvodnje, a najmanji broj bodova dobivaju oni koji se bave konvencionalnom poljoprivrednom proizvodnjom.
Podatke o navedenom Agencija za poljoprivredno zemljište pribavit će od Ministarstva poljoprivrede, Agencije za plaćanja u poljoprivredi, ribarstvu i ruralnom razvoju i Savjetodavne službe.
Na dobivenim površinama poljoprivrednog zemljišta na predmetnom javnom pozivu proizvodnja također mora biti u sustavu ekološke ili integrirane, što će se kontrolirati u sklopu kontrole provođenja Gospodarskog programa sudionika.
Tablica 1.: PRIPADAJUĆI IZNOS UVJETNIH GRLA PO POJEDINOJ VRSTI DOMAĆE ŽIVOTINJE
