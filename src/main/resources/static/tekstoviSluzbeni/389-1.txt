 djelatnosti,
– Odsjek za toksikologiju,
– Odsjek za radiološku i nuklearnu sigurnost,
– Odsjek za mentalno zdravlje,
– Odjek za medicinsku opskrbu – logistiku,
– Odsjek za hitne medicinske intervencije,
– Odsjek za praćenje žrtava nesreće,
– Odsjek za međunarodnu suradnju i pomoć,
– Odsjek za opće poslove,
– Odsjek za provođenje mjera zaštite pučanstva od zaraznih bolesti,
– Radna postrojba.
III. DJELOKRUG RADA USTROJSTVENIH JEDINICA STOŽERA
Članak 9.
Odsjek za informiranje, istraživanje i medije obavlja sljedeće poslove:
– predlaže i provodi planove i postupke izvješćivanja,
– prikuplja i obrađuje informacije od značaja za zdravstvo u hitnim situacijama te ih dostavlja Zapovjedništvu Kriznoga stožera,
– priprema i dostavlja odgovore medijima, pomaže medijima, priprema informacije za javnost te po potrebi uspostavlja i organizira centar za medije.
Članak 10.
Odsjek za skrb i liječenje žrtava većih incidentnih/kriznih situacija obavlja sljedeće poslove:
– organizira liječenje žrtava,
– organizira skrb za neozlijeđene preživjele osobe,
– provodi propisane postupke za smrtno stradale osobe.
Članak 11.
Odsjek za preventivno medicinsku zaštitu u javnozdravstvenoj djelatnosti obavlja sljedeće poslove:
– kroz sustav javno-zdravstvene pripravnosti prati epidemiološku situaciju u Republici Hrvatskoj,
– kroz sustave IHR-WHO i EWRS-ECDC prati međunarodnu epidemiološku situaciju,
– prati pojavu većih incidenata u okolišu (poplave, potresi, požari, toplinski valovi i drugo),
– u suradnji s veterinarskom službom prati pojavu većih enzootija,
– izrađuje procjene rizika za pojavu bolesti širih razmjera,
– predlaže proglašavanje opasnosti od epidemije ili epidemije,
– predlaže Plan preventivnih i protuepidemijskih mjera,
– po prestanku prijetnje zdravlju, predlaže Plan mjera sanacije ugroženog područja,
– predlaže nabavu sredstava potrebnih za provedbu preventivnih/protuepidemijskih mjera,
– predlaže minimalne rezerve sredstava potrebnih za provedbu preventivnih odnosno protuepidemijskih mjera i nadzire njihovo održavanje,
– organizira, provodi i koordinira provedbu preventivnih i protuepidemijskih mjera na ugroženom području,
– nadzire provedbu preventivnih i protuepidemijskih mjera koju provode drugi subjekti (veterinarska služba, privatne pravne osobe i drugi),
– predlaže i koordinira provedbu preventivnih mjera zaštite zdravlja postrojbi na terenu (vojska, policija, vatrogasci, civilna zaštita i drugi),
– predlaže i koordinira provedbu preventivnih mjera zaštite zdravlja te nadzire uvjete privremenog smještaja izmještenog stanovništva i stradalih,
– predlaže i koordinira provedbu preventivnih mjera zaštite zdravlja te nadzire uvjete privremenog smještaja spasilačkih ekipa,
– kontrolira i nadzire opskrbu vodom za ljudsku potrošnju na ugroženom području,
– kontrolira i nadzire javne kuhinje na ugroženom području,
– daje stručna mišljenja u svezi prijedloga i provedbe preventivnih mjera zaštite zdravlja,
– sudjeluje u izradi materijala za potrebe informiranja (stanovništvo, spasilačke ekipe, mediji),
– izrađuje izvješća o pobolu i smrtnosti na području zahvaćenom incidentnom/kriznom situacijom,
– izrađuje povremena i završno izvješće o provedbi mjera,
– evaluira provedbu mjera,
– izrađuje standardne operativne postupke (SOP) za pojedine preventivne i protuepidemijske mjere.
Članak 12.
Odsjek za toksikologiju obavlja sljedeće poslove:
– na zahtjev Kriznog stožera daje podatke o potencijalnim opasnostima od pojedinih kemikalija opasnih za zdravlje ljudi,
– prati stanje na terenu i obavlja terenske izvide kod nesreća s kemikalijama,
– temeljem podataka iz vlastite baze podataka o opasnim kemikalijama, podataka iz sigurnosno-tehničkih listova i komercijalnih baza podataka:
– informira Krizni stožer o potencijalnim negativnim utjecajima opasnih kemikalija i njihovih produkata koji mogu nastati tijekom nesreće,
– predlaže Kriznom stožeru mjere koje treba poduzimati u smislu sprječavanja štetnog učinka na ljudsko zdravlje kemikalija ili produkata