 drugostupanjsko tijelo primjenom zabranjene retroaktivnosti materijalnopravnih odredbi postupilo protivno Ustavu i Zakonu, trebao je Upravni sud u Splitu kao zakonom ustanovljeni neovisni i nepristrani sud pravično odlučiti o pravu podnositeljice i usvojiti njezinu tužbu te ukinuti pobijana rješenja. Odbijanjem njezine tužbe, Upravni sud u Splitu je povrijedio i ovo Ustavno pravo podnositeljice.«
9. Podnositeljica je predložila Ustavnom sudu usvajanje njezine ustavne tužbe, ukidanje osporene presude te prvostupanjskog i drugostupanjskog rješenja upravnih tijela i vraćanje predmeta prvostupanjskom upravnom tijelu na ponovni postupak.
IV. MJERODAVNO PRAVO
10. U postupku koji je prethodio ustavnosudskom postupku, kao mjerodavno pravo upravna tijela i upravni sudovi su primijenili članak 158.c Zakona o izmjenama i dopunama Općeg poreznog zakona koji je objavljen u »Narodnim novinama« broj 78. od 13. srpnja 2012., a stupio na snagu 21. srpnja 2012. (u daljnjem tekstu: ZIDOPZ:78/12), u vezi s člancima od 26.a do 26.d ZIDOPZ-a:78/12. U ovom su postupku bile mjerodavne sljedeće odredbe ZIDOPZ-a:78/12:
»Odgovornost osoba koje vode poslove društva i povezanih osoba
Članak 26.a
(1) Članovi uprave i izvršni direktori društva kapitala odgovaraju kao porezni jamci ako pri vođenju poslova društva zloupotrebljavaju svoje ovlasti što ima za posljedicu nemogućnost ispunjenja obveza iz porezno-dužničkog odnosa i oštećenje poreznog tijela.
(2) Radnjama kojima se oštećuje porezno tijelo kao vjerovnik u porezno-dužničkom odnosu osobito se smatraju: preusmjeravanje novčanih tokova na druge pravne ili fizičke osobe radi izbjegavanja plaćanja poreznih obveza, korištenje društva radi postizanja ciljeva koje ne bi sam mogao postići, a koji su zabranjeni, umanjenje ili otuđenje imovine društva ako je isto za posljedicu imalo nemogućnost plaćanja obveza iz porezno-dužničkog odnosa.
(...)
Odgovornosti članova trgovačkog društva
Članak 26.b
(...)
(2) Članovi društva s ograničenom odgovornošću, dioničari dioničkoga društva, komanditori u komanditnom društvu ne odgovaraju za obveze društva izuzev kada je to određeno zakonom.
(3) Onaj tko zloupotrebljava okolnost da kao član trgovačkoga društva ne odgovara za obveze društva ne može se pozvati na to da po zakonu ne odgovara za te obveze.
(4) Smatra se da je ispunjena pretpostavka za odgovornost člana društva iz stavka 3. ovoga članka osobito:
1. ako koristi društvo za to da bi postigao cilj koji mu je inače zabranjen,
2. ako koristi društvo da bi oštetio vjerovnike,
3. ako protivno zakonu upravlja imovinom društva kao da je to njegova imovina,
4. ako u svoju korist ili u korist neke druge osobe umanji imovinu društva, iako je znao ili morao znati da ono neće moći podmiriti svoje obveze.
Posebna odgovornost članova trgovačkog društva, osoba koje vode poslove društva i povezanih osoba
Članak 26.c
Smatra se da su ispunjene pretpostavke za odgovornost članova društva, osoba koje vode poslove društva, i povezanih osoba, osobito ako oni:
1. prividno ili besplatno prenesu imovinu na trgovačko društvo, koje su osnovali sami ili s drugim osobama ili na drugi način cijelu ili dio imovine prividno prodaju, opterete bez odgovarajuće protučinidbe ili ju besplatno ustupe povezanim osobama, oštete ju, unište ili učine neupotrebljivom,
(...)
3. u suprotnosti s urednim i savjesnim gospodarenjem umanje imovinu ili prikriju imovinsko stanje, ne podnesu zakonom propisana godišnja izvješća, bez odgađanja a najkasnije dvadeset i jedan dan od nastanka razloga kojega poseban zakon određuje kao razlog za pokretanje stečajnog postupka ne zatraže da se takav postupak pokrene.
Odgovornost kod zlouporabe prava
Članak 26.d
Osobe iz članka 26.a, 26.b i 26.c, te osobe iz članka 40.a, 40.b i 41. ovoga Zakona čija odgovornost je utvrđena rješenjem iz članka 158.f stavka 6. ovoga Zakona, za nemogućnost plaćanja obveze iz porezno-dužničkog odnosa odgovaraju kao porezni jamci.«
»Članak 18.
(...)
VI.a POSEBNE ODREDBE O POSTUPKU UTVRĐIVANJA