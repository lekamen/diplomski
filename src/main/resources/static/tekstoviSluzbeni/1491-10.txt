 ovoga Zakona nema stručno ovlaštenje ili certifikat iz članka 26. stavka 1. ovoga Zakona institucija treba utvrditi ispunjavanje uvjeta za stjecanje stručnog ovlaštenja ili certifikata, odnosno završetak odgovarajućeg programa izobrazbe u roku od 18 mjeseci od dana stupanja na snagu ovoga Zakona, odnosno stjecanja uvjeta za certificiranje prema uvjetima strukovnih organizacija.
(3) Ako osoba iz stavka 1. i 2. ovoga članka u roku iz stavka 1., odnosno 2. ovoga članka ne stekne stručno ovlaštenje ili certifikat u skladu s odredbama ovoga Zakona, institucija kod koje je osoba zaposlena odobrava joj naknadni rok od šest mjeseci za stjecanje stručnog ovlaštenja ili certifikata.
(4) Ako osoba iz stavka 1. i 2. ovoga članka nije iz opravdanih razloga u mogućnosti steći stručno ovlaštenje ili certifikat u rokovima iz stavaka 1., odnosno 2. i 3. ovoga članka, rokovi prestaju teći i nastavljaju se od dana prestanka opravdanog razloga.
(5) Ako osoba iz stavka 1. i 2. ovoga članka u propisanim rokovima ne stekne stručno ovlaštenje ili certifikat, osoba se raspoređuje na druge poslove primjerene njezinoj stručnoj spremi i sposobnostima ili ako nema odgovarajućeg radnog mjesta na koje se osoba može rasporediti, status osobe uređuje se u svemu prema važećim pozitivnim propisima.
Ispunjavanje uvjeta za rukovoditelja unutarnje revizije
Članak 50.
Rukovoditelj unutarnje revizije imenovan temeljem važećih propisa prije stupanja na snagu ovoga Zakona smatra se imenovanim u skladu s člankom 28. ovoga Zakona.
Imenovanja i razrješenja članova Vijeća za sustav unutarnjih kontrola u javnom sektoru
Članak 51.
(1) Vijeće iz članka 40. stavka 2. ovoga Zakona čiji su članovi imenovani na temelju Zakona o sustavu unutarnjih financijskih kontrola u javnom sektoru (»Narodne novine«, br. 141/06.) nastavlja obavljati svoje zadaće u skladu s odredbama ovoga Zakona do imenovanja novog Vijeća u skladu s odredbama ovoga Zakona.
(2) Ministar financija će u roku od 12 mjeseci od dana stupanja na snagu ovoga Zakona predložiti Vladi Republike Hrvatske članove Vijeća iz članka 40. stavka 2. ovoga Zakona.
Imenovanje osobe za nepravilnosti
Članak 52.
(1) Osobe za nepravilnosti u ministarstvima i drugim državnim tijelima na razini razdjela organizacijske klasifikacije te jedinicama lokalne i područne (regionalne) samouprave koje su imenovane na temelju Zakona o sustavu unutarnjih financijskih kontrola u javnom sektoru (»Narodne novine«, br. 141/06.) nastavljaju obavljati poslove sukladno odredbama ovoga Zakona i pravilnika iz članka 43. stavka 3. ovoga Zakona te ih odgovorna osoba institucije nije dužna ponovno imenovati sukladno odredbama ovoga Zakona.
(2) Ako odgovorna osoba institucije nije imenovala osobu za nepravilnosti dužna je istu imenovati u skladu s odredbom članka 43. stavka 2. ovoga Zakona.
Izuzeće od primjene odredbi Zakona
Članak 53.
Odredbe članka 38. i članka 41. stavka 2. točke h) i točke i) ovoga Zakona ne primjenjuju se na korisnike proračuna koji su izravno odgovorni Hrvatskome saboru.
Članak 54.
Odredbe članka 37. ovoga Zakona, u dijelu koji se odnosi na dostavu podataka o unutarnjim revizorima, i članka 38. ovoga Zakona ne primjenjuju se na trgovačka društva i druge pravne osobe.
Prestanak važenja propisa
Članak 55.
Danom stupanja na snagu ovoga Zakona prestaje važiti Zakon o sustavu unutarnjih financijskih kontrola u javnom sektoru (»Narodne novine«, br. 141/06.).
Stupanje na snagu
Članak 56.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/14-01/179
Zagreb, 3. srpnja 2015.
HRVATSKI SABOR
Predsjednik Hrvatskoga sabora Josip Leko, v. r.
