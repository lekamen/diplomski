79 02.09.2016 Odluka o koncesiji u svrhu gospodarskog korištenja pomorskog dobra radi obavljanja djelatnosti uzgoja bijele ribe kod otoka Kudica, u Iškom kanalu
VLADA REPUBLIKE HRVATSKE
1802
Na temelju članka 17. stavka 1. i članka 20. stavka 3. Zakona o pomorskom dobru i morskim lukama (»Narodne novine«, br. 158/03, 100/04, 141/06, 38/09, 123/11 i 56/16) te članka 26. stavka 1. Zakona o koncesijama (»Narodne novine«, broj 143/12), a u vezi s člankom 6. Uredbe o određivanju građevina, drugih zahvata u prostoru i površina državnog i područnog (regionalnog) značaja (»Narodne novine«, br. 37/14 i 154/14), Vlada Republike Hrvatske je na sjednici održanoj 31. kolovoza 2016. godine donijela
ODLUKU
O KONCESIJI U SVRHU GOSPODARSKOG KORIŠTENJA POMORSKOG DOBRA RADI OBAVLJANJA DJELATNOSTI UZGOJA BIJELE RIBE KOD OTOKA KUDICA, U IŠKOM KANALU
I.
Sukladno Obavijesti o namjeri davanja koncesije u svrhu gospodarskog korištenja pomorskog dobra radi obavljanja djelatnosti uzgoja bijele ribe kod otoka Kudica, u Iškom kanalu, objavljenoj u Elektroničkom oglasniku javne nabave (broj objave: 2016/S 01K-0009166), od 28. travnja 2016. godine i ponude pristigle na Javno otvaranje ponuda za dodjelu koncesije, održano 31. svibnja 2016. godine u prostorijama Ministarstva pomorstva, prometa i infrastrukture, te Nalaza i mišljenja Stručnog tijela za ocjenu ponuda za koncesije na pomorskom dobru, osnovanog i imenovanog Odlukom Vlade Republike Hrvatske (»Narodne novine«, broj 44/16), Vlada Republike Hrvatske (u daljnjem tekstu: Davatelj koncesije) daje trgovačkom društvu Cromaris d.d., iz Zadra, Gaženička cesta 4/b (u daljnjem tekstu: Ovlaštenik koncesije), ovlaštenje za gospodarsko korištenje pomorskog dobra radi obavljanja djelatnosti uzgoja bijele ribe kod otoka Kudica, u Iškom kanalu.
II.
Područje pomorskog dobra koje se daje u koncesiju u svrhu gospodarskog korištenja radi obavljanja djelatnosti uzgoja bijele ribe omeđeno je poligonom određenim koordinatnim točkama izraženim u HTRS96 projekciji, kako slijedi:
Točka E (Y) N (X) 1 387 303.44 4 878 662.44 2 387 554.44 4 878 826.75 3 387 937.84 4 878 241.08 4 387 686.84 4 878 076.77
II.
Površina pomorskog dobra, morskog akvatorija, koje se daje u koncesiju ukupno iznosi 210.000 m2 površine, a sve kako je prikazano na grafičkoj podlozi koja čini Prilog 1. ove Odluke i ne objavljuje se u »Narodnim novinama«.
IV.
Davatelj koncesije daje na gospodarsko korištenje pomorsko dobro navedeno u točki II. ove Odluke Ovlašteniku koncesije na vremensko razdoblje od 30 godina, računajući od dana sklapanja ugovora o koncesiji.
V.
Koncesija na pomorskom dobru iz točke II. ove Odluke daje se radi obavljanja djelatnosti uzgoja bijele ribe kod otoka Kudica, u Iškom kanalu.
Dozvoljena godišnja količina uzgoja bijele ribe koju je Ovlaštenik koncesije ovlašten uzgajati iznosi 700 tona godišnje.
Ovlaštenik koncesije dužan je gospodarski koristiti pomorsko dobro iz točke II. ove Odluke sukladno lokacijskim dozvolama klase: UP/I-350-05/15-01/000050, urbroja: 2198/1-11/8-15-0005, od 9. prosinca 2015. godine i klase: UP/I-350-05/16-01/000005, urbroja: 2198/1-11/8-16-0002, od 5. veljače 2016. godine, izdane od Zadarske županije, Upravnog odjela za provedbu dokumenata prostornog uređenja i gradnje, koje čine Prilog 2. ove Odluke i ne objavljuju se u »Narodnim novinama«.
Ovlaštenik koncesije dužan je u pomorsko dobro koje se daje u koncesiju uložiti sveukupno 34.641.091,00 kuna kao investicijsko ulaganje, a sve u opsegu i na način opisan u Studiji gospodarske opravdanosti u postupku dobivanja koncesije u svrhu gospodarsko korištenje pomorskog dobra radim obavljanja djelatnosti uzgoja bijele morske ribe uz otok Kudica u Iškom kanalu (u daljnjem tekstu: Studija gospodarske opravdanosti), koja čini Prilog 3. ove Odluke i ne objavljuje se u »Narodnim novinama«.
Ovlaštenik koncesije dužan je kroz cjelokupno vrijeme trajanja koncesije iznos od 1.500.000,00 kuna investirati u zaštitu okoliša koncesijskog područja, prema Studiji gospodarske