77 15.07.2015 Rješenje Ministarstva zdravlja, klasa: UP/I-510-01/14-01/28, urbroj: 534-04-1-2/7-15-13. od 6. srpnja 2015.
MINISTARSTVO ZDRAVLJA
1473
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj: 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Kliničkom zavodu za nuklearnu medicinu i zaštitu od zračenja i Kliničkom zavodu za dijagnostičku i intervencijsku radiologiju Kliničkog bolničkog centra Zagreb, dodjeljuje se naziv »Referentni centar Ministarstva zdravlja za pozitronsku emisijsku tomografiju (PET) i PET/CT« na vrijeme od pet godina.
2. Klinički zavod za nuklearnu medicinu i zaštitu od zračenja i Klinički zavod za dijagnostičku i intervencijsku radiologiju Kliničkog bolničkog centra Zagreb, dužni su do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za pozitronsku emisijsku tomografiju (PET) i PET/CT«.
3. »Referentni centar Ministarstva zdravlja za pozitronsku emisijsku tomografiju (PET) i PET/CT« Kliničkog zavoda za nuklearnu medicinu i zaštitu od zračenja i Kliničkog zavoda za dijagnostičku i intervencijsku radiologiju Kliničkog bolničkog centra Zagreb, obvezni su dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/14-01/28
Urbroj: 534-04-1-2/7-15-12
Zagreb, 6. srpnja 2015.
Ministar prim. Siniša Varga, dr. med. dent., v. r.
