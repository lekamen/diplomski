 kojem su ukrcani, broj isprave na temelju koje je izvršeno ukrcanje i naziv tijela koje je tu ispravu izdalo, datum i mjesto ukrcanja i iskrcanja i potpis zapovjednika plovila.
(4) Za članove obitelji članova posade mora se u popisu posade naznačiti obiteljski odnos prema članu posade (žena, sin, kćer ili dr.).
(5) Popis posade iz stavka 1. ovog članka vodi se na obrascu koji je u Prilogu 3. ovoga Pravilnika i čini njegov sastavni dio.
(6) Podatke točaka 1. i 2., stavka 1. ovoga članka upisuje u popis posade lučka kapetanija, a podatke iz točke 3. stavka 1. ovoga članka upisuje u popis posade zapovjednik plovila ili osoba koju on ovlasti, a ovjerava lučka kapetanija.
(7) Ako su na plovilu obavljene promjene u vezi sa posadom ili drugim osobama ukrcanima na plovilu, podatke o tim promjenama u popisu posade ovjerava lučka kapetanija nadležna za mjesto gdje su te promjene nastale. Ako su te promjene obavljene u inozemstvu, one mogu u popisu posade biti privremeno ovjerene od odgovarajućeg inozemnog tijela, a nakon povratka plovila u Republiku Hrvatsku ovjeru mora obaviti i lučka kapetanija koja je nadležna za pogranično područje uplovljavanja broda.
(8) Popunjeni popis posade predaje se najbližoj kapetaniji, koja popunjeni popis posade zamjenjuje novim. U novi popis posade moraju se upisati propisani podaci o ukrcanju za sve članove posade i druge osobe ukrcane na plovilo.
(9) U popunjenom popisu posade označavaju se osobe koje su iz njega unesene u novi popis posade i unosi se bilješka da je izdan novi popis posade, a zatim se mora čuvati trajno u sjedištu brodara.
(10) Ako u popisu posade nema mjesta za upis novog člana posade ili druge ukrcane osobe, a nema mogućnosti da se popis posade odmah zamijeni novim, odnosni podaci upisuju se u brodski dnevnik i na temelju brodskog dnevnika naknadno se unose u novi popis posade.
(11) Plovilo mora uvijek imati u pripremi dodatni obrazac popisa posade.
Članak 51.
(1) Članovi posade moraju imati utvrđenu zdravstvenu sposobnost za rad na plovilu prema važećim propisima.
(2) U slučajevima kada postoji opravdana sumnja u pogledu zdravstvene sposobnosti člana posade tijelo nadležno za sigurnost plovidbe od njega može zahtijevati ponovno utvrđivanje zdravstvene sposobnosti.
Članak 52.
(1) Posada koja je propisana za pojedini oblik rada i sigurnu plovidbu, mora za vrijeme plovidbe stalno biti na plovilu. Isplovljenje bez propisane posade je zabranjeno.
(2) Plovila, na kojima uslijed nepredvidivih okolnosti (npr. bolest, nesreća, nalog tijela vlasti) za vrijeme plovidbe dođe do iskrcanja najmanje jednog člana propisane posade, mogu nastaviti plovidbu do najbliže luke ili pristaništa, a plovila s putnicima do zadnje dnevne stanice, ako se na plovilu uz zapovjednika nalazi još jedan član propisane posade i ukoliko je moguća neometana veza pomoću propisanih sredstava komunikacije sa nadležnom lučkom kapetanijom. Ukoliko nisu ispunjeni uvjeti za daljnju plovidbu potrebno je izvršiti popunu propisane posade.
Članak 53.
Članovi posade plovila mogu biti ukrcani u svojstvu:
1. Zapovjednik
2. Časnik palube
3. Kormilar
4. Vođa palube
5. Mornar
6. Strojar
7. Mornar pripravnik
8. Vježbenik.
Članak 54.
Zapovjednik i časnik palube moraju posjedovati svjedodžbu o stručnoj osposobljenosti kojom im se dozvoljava zapovijedanje plovilom određenih karakteristika.
Članak 55.
Kormilar plovila mora posjedovati svjedodžbu o stručnoj osposobljenosti za zvanje kormilar.
Članak 56.
Vođa palube plovila mora imati najmanje 1 godinu plovidbene službe u svojstvu mornar i mora najmanje posjedovati svjedodžbu o stručnoj osposobljenosti za zvanje mornar.
Članak 57.
Mornar plovila mora najmanje posjedovati svjedodžbu o stručnoj osposobljenosti za zvanje mornar.
Članak 58.
Strojar mora posjedovati svjedodžbu o stručnoj osposobljenosti za zvanje strojar.
Članak 59.
Mornar pripravnik ne smije imati manje od 16 godina starosti.
Članak 60.
Vježbenik ne smije imati manje od 15 godina starosti i mora imati potvrdu da pohađa srednju