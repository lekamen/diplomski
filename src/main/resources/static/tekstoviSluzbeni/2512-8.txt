 osobe te rješenje o utvrđenom postotku tjelesnog oštećenja s pripadajućim nalazom i mišljenjem, ako ga osoba posjeduje.
Potvrda o okolnosti stradavanja odnosno ovjerena prijava ozljede na radu te potvrda o izloženosti psihotraumatskim događajima (»ratni put«) nisu obvezni za donošenje ocjene zdravstvene sposobnosti. Nadređeni zapovjednik djelatne vojne osobe na dužnosti zapovjednika samostalne bojne, njemu ravne ili više razine propisanu nemedicinsku dokumentaciju dostavlja prvostupanjskoj zdravstvenoj komisiji.
6. Donošenje ocjene zdravstvene sposobnosti
Nakon zdravstvenog pregleda analiziraju se nalazi i rezultati pretraga i evidentiraju se u Karton zdravstvenog pregleda (tiskanica ZP). Analizira se i ostala dokumentacija i donosi ocjena zdravstvene sposobnosti.
Ocjena zdravstvene sposobnosti za djelatnu vojnu službu/službu u Oružanim snagama donosi se na temelju utvrđenog zdravstvenog stanja po odgovarajućim sustavima /organima/osjetilima iskazanog brojevnim vrijednostima 5, 4, 3 i 1 u propisanim stupcima Popisa bolesti i srodnih zdravstvenih problema (Prilog 5) i na temelju točaka Popisa temeljnih i dodatnih psihologijskih kriterija za službu koji je sastavni dio pravilnika kojim se uređuju zdravstveni, psihički, tjelesni i sigurnosni uvjeti za prijam u službu u Oružane snage. Brojevne vrijednosti 5, 4 i 3 ocjenjuju se ocjenom sposoban, a brojevna vrijednost 1 ocjenom nesposoban.
Ocjena zdravstvene sposobnosti za ustrojbeno/radno mjesto/dužnost, skupinu dužnosti i specijalnost roda /službe /struke donosi se uspoređivanjem utvrđenoga zdravstvenog stanja po odgovarajućim sustavima/organima/osjetilima iskazanog brojevnim vrijednostima 5, 4 i 3 u propisanim stupcima Popisa bolesti i srodnih zdravstvenih problema s brojevnim vrijednostima navedenim u Popisu minimalnih zdravstvenih zahtjeva za ustrojbeno/radno mjesto/dužnost, skupinu dužnosti i specijalnost roda/službe /struke navedenim u uputnici za zdravstveni pregled.
Pripadnik Oružanih snaga ocjenjuje se sposobnim za ustrojbeno/radno mjesto/dužnost, skupinu dužnosti i specijalnost roda /službe/struke kada su ocjene odgovarajućih sustava/organa/osjetila jednake ili više od ocjena za te sustave/organe/osjetila propisane u Popisu minimalnih zdravstvenih zahtjeva te kada utvrđena psihička sposobnost zadovoljava psihologijske kriterije propisane u Popisu temeljnih i dodatnih psihologijskih kriterija za službu.
Pri svakoj ocjeni po sustavu/organu/osjetilu koja je niža od 5 obvezno se upisuje dijagnoza i točka popisa bolesti.
Ocjena nesposoban za djelatnu vojnu službu odnosno službu u Oružanim snagama mora biti temeljena na točkama Popisa bolesti i srodnih zdravstvenih problema.
Za djelatne vojne osobe koje su na duljem bolovanju ili su u statusu liječenja i bolovanja ocjenjuje se zdravstvena sposobnost za djelatnu vojnu službu, a ocjena sposobnosti donosi se na temelju točaka Popisa bolesti i srodnih zdravstvenih problema.
Prijedlog ocjene zdravstvene sposobnosti ovjerava se potpisom i faksimilom doktora medicine – specijalista medicine rada.
Ocjena zdravstvene sposobnosti upisuje se u Uvjerenje o zdravstvenoj sposobnosti (tiskanica UZS-RI) u skladu s uputama za popunjavanje uvjerenja koje su na poleđini uvjerenja i njegov su sastavni dio.
Uvjerenje ne sadrži utvrđenu točku/e popisa bolesti s pripadajućim brojevnim vrijednostima ocjene i/ili točku/e popisa psihologijskih kriterija.
7. Donošenje ocjene zdravstvene sposobnosti zrakoplovnog osoblja
Nakon pregleda analiziraju se nalazi i rezultati pretraga i evidentiraju u Karton zdravstvenog pregleda zrakoplovnog osoblja (tiskanica ZP-ZO). Analizira se i ostala dokumentacija i donosi se Nalaz i mišljenje (tiskanica NM-ZO), u skladu sa zdravstvenim standardima za zrakoplovno osoblje (Prilog 6).
Zrakoplovno osoblje ocjenjuje se jednom od sljedećih ocjena:
– sposoban
– nesposoban
– daljnje liječenje/dijagnostička obrada.
Kandidati za kadeta-pilota mogu biti ocijenjeni isključivo s ocjenama sposoban i nesposoban.
Kandidat za