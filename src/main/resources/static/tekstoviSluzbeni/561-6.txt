 imovinu UCITS fonda u skladu sa Zakonom, prospektom i/ili pravilima UCITS fonda.
(5) Korištenje tehnika i instrumenata iz stavka 1. ovoga članka ne smije biti u suprotnosti s investicijskim ciljevima i strategijom ulaganja, umanjiti mogućnost postizanja investicijskih ciljeva odnosno rezultirati promjenom profila rizičnosti UCITS fonda navedenih u prospektu UCITS fonda.
(6) Svi instrumenti i tehnike iz stavka 1. ovoga članka u kojima se imovina UCITS fonda daje kao kolateral mogu činiti najviše 20% neto imovine UCITS fonda. Navedeni instrumenti i tehnike mogu se koristiti isključivo temeljem pisanog ugovora ili u sklopu organiziranih sustava za pozajmljivanje vrijednosnih papira koji djeluju u sklopu sustava za prijeboj i namiru.
(7) Društvo za upravljanje dužno je osigurati da je ugovor o korištenju tehnika i instrumenata iz stavka 6. ovoga članka moguće opozvati ili raskinuti u svakom trenutku i prije roka dospijeća. U slučaju opoziva ili raskida ugovora prije roka dospijeća, obveze iz ugovora moraju se izvršiti u roku od najviše sedam (7) dana. Ugovori čiji je rok dospijeća kraći ili jednak sedam (7) dana smatraju se opozivima u svakom trenutku. Rok dospijeća navedenih ugovora ne smije biti duži od 12 mjeseci.
(8) U okviru upravljanja imovinom UCITS fonda, društvu za upravljanje dozvoljeno je koristiti repo ugovore o kupnji i ponovnoj prodaji financijskih instrumenata ako je to predviđeno prospektom i/ili pravilima UCITS fonda i u skladu s investicijskim ciljevima i strategijom ulaganja. Društvo za upravljanje dužno je osigurati da je repo ugovor o kupnji i ponovnoj prodaji financijskih instrumenata moguće opozvati ili raskinuti u svakom trenutku i prije roka dospijeća. U slučaju opoziva ili raskida repo ugovora prije roka dospijeća, obveze iz ugovora moraju se izvršiti u roku od najviše sedam (7) dana. Repo ugovori o kupnji i ponovnoj prodaji financijskih instrumenata čiji je rok dospijeća kraći ili jednak sedam (7) dana smatra se opozivima u svakom trenutku. Rok dospijeća repo ugovora o kupnji i ponovnoj prodaji financijskih instrumenata ne smije biti duži od 12 mjeseci.
(9) Zakonom zabranjenim primanjem ili davanjem zajmova ili sklapanjem drugih pravnih poslova koji su po svojim ekonomskim učincima jednaki zajmu iz članka 97. stavka 1. točke 1. Zakona, smatraju se i pozajmice na tržištu novca.
(10) Pozajmica na tržištu novca ne smatra se instrumentom tržišta novca u smislu Zakona.
(11) Iznimno od stavka 4. ovoga članka, primljeni kolaterali mogu biti i prenosivi vrijednosni papiri i instrumenti tržišta novca koje je izdala ili za njih jamči Republika Hrvatska, druga država članica, jedinice lokalne ili područne (regionalne) samouprave ili središnja banka Republike Hrvatske, jedinice lokalne ili područne (regionalne) samouprave ili središnja banka druge države članice, Europska središnja banka, Europska unija ili Europska investicijska banka, treća država ili, u slučaju federalne države, jedna od članica koje čine federaciju, ili javno međunarodno tijelo kojemu pripada jedna ili više država članica.
Fondovi koji repliciraju indeks
Članak 14.
(1) Replicirati određeni dionički ili obveznički indeks kako je to propisano Zakonom, znači replicirati temeljnu imovinu indeksa, uključujući upotrebu financijskih izvedenica ili drugih tehnika i instrumenata iz članka 13. ovoga pravilnika.
(2) Dionički i/ili obveznički indeks kojeg UCITS fond replicira mora ispunjavati sljedeće uvjete:
1. njegov sastav je dovoljno diverzificiran, što znači da mora ispunjavati zahtjeve iz članka 250.a stavaka 1. i 3. Zakona na isti način kao i imovina UCITS fonda,
2. indeks predstavlja prikladno mjerilo (benchmark) uz uvjet da subjekt koji sastavlja, izračunava i/ili objavljuje indeks koristi priznatu metodologiju koja ne isključuje značajne izdavatelje na tržištu na koje se taj indeks odnosi,
3. indeks se objavljuje na prikladan način što znači da zadovoljava sljedeće kriterije:
– dostupan je javnosti,
– subjekt koji sastavlja, izračunava i/ili