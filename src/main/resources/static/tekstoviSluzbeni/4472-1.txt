koja pruža usluge ili prodaje robu njegovu nalogodavatelju dati jamstva za cijenu robe ili usluge do iznosa za to osiguranih sredstava.
Članak 7.
Brodarski agent dužan je na zahtjev lučke kapetanije obznaniti ime, naziv tvrtke i adresu sjedišta brodara ili drugih nalogodavatelja čiji brodovi uplovljavaju u hrvatske luke.
Članak 8.
(1) Brodarski agent u ime nalogodavatelja plaća lučke pristojbe nadležnoj lučkoj upravi, prema ispostavljenim računima, u skladu s važećim internim aktima.
(2) Ukoliko brodarski agent kasni sa plaćanjem obveza lučkoj upravi dulje od 30 dana lučka uprava ima pravo naplatiti dugovanje iz financijskih sredstava iz članka 10. stavka 1. točke 6. ovoga Pravilnika.
(3) Ukoliko lučka uprava naplati dugovanje iz stavka 2. ovoga članka brodarski agent je dužan ponovo osigurati iznos propisan člankom 10. stavkom 1. točkom 6. ovoga Pravilnika.
III. REGISTAR BRODARSKIH AGENATA
Članak 9.
(1) Pravo obavljanja agencijskih poslova brodarski agent stječe upisom u Registar brodarskih agenata, kojeg vodi nadležna lučka uprava.
(2) Nadležnost lučke uprave iz stavka 1. ovoga članka odgovara mjesnoj nadležnosti lučke uprave prema Zakonu.
Članak 10.
(1) Za upis u Registar brodarskih agenata brodarski agent mora ispuniti sljedeće uvjete:
1. biti registriran za obavljanje agencijskih poslova;
2. da nema porezni dug i da nije u postupku stečaja ili likvidacije;
3. obvezati se izjavom da će obavljati poslove sukladno pozitivnim zakonskim propisima, uzancama, običajima i pravilima struke;
4. imati zaposlenog najmanje jednog agenta unutarnje plovidbe s položenim stručnim ispitom koji posjeduje ovlaštenje agenta unutarnje plovidbe;
5. dostaviti ugovor o radu na neodređeno vrijeme za djelatnika/e iz stavka 1. točke 4. ovoga članka;
6. osigurati financijska sredstva za obavljanje agencijskih poslova u najmanjem iznosu od 100.000,00 HRK putem odgovarajućih potvrda/jamstava iz banaka, financijskih institucija ili drugih društava.
7. osigurati mogućnost elektroničke prijave dolaska i odlaska broda u i iz luke.
(2) Osiguranje iz stavka 1. točke 6. ovoga članka mora postojati za cijelo vrijeme obavljanja agencijskih poslova.
(3) Lučka uprava će temeljem zahtjeva za upis, ukoliko su ispunjeni svi uvjeti, donijeti rješenje o dopuštenju upisa u Registar brodarskih agenata, koje je upravni akt na koji je dopušteno izjaviti žalbu Ministarstvu.
(4) Nakon upisa u Registar brodarskih agenata lučka uprava će izdati Izvadak iz Registra brodarskih agenata.
Članak 11.
Izvadak iz Registra brodarskih agenata tiska se na hrvatskom i engleskom jeziku i sadrži sljedeće podatke:
– naziv izdavatelja;
– naziv i broj;
– naziv i sjedište brodarskog agenta;
– OIB brodarskog agenta;
– mjesto i datum izdavanja.
Članak 12.
(1) U Registar brodarskih agenata upisuju se sljedeći podaci:
– naziv, sjedište i OIB brodarskog agenta;
– ime i prezime, adresa, broj osobne iskaznice i OIB osobe odgovorne za zastupanje brodarskog agenta;
– ime i prezime, adresa, broj osobne iskaznice, OIB i broj iskaznice agenta/agenata unutarnje plovidbe iz članka 10. stavka 1. točke 4. ovoga Pravilnika;
– podaci o osiguranim financijskim sredstvima iz članka 10. stavka 1. točke 6. ovoga Pravilnika;
– podaci o brisanju brodarskog agenta i agenta unutarnje plovidbe iz Registra i Upisnika;
– podaci o statusnim promjenama brodarskog agenta (stečaj, likvidacija i sl.), kao i o mjerama propisanim u inspekcijskom i upravnom nadzoru;
– podaci o statusnim promjenama (promjena prezimena, prebivališta i sl.) agenta/agenata unutarnje plovidbe iz članka 10. stavka 1. točke 4. ovoga Pravilnika;
– web-stranice brodarskog agenta.
(2) Registar brodarskih agenata vodi se u elektronskom obliku i dostupan je svim lučkim upravama, lučkim kapetanijama i Ministarstvu.
(3) Popis brodarskih agenata s komunikacijskim podacima javno se objavljuje na internetskim stranicama lučke uprave i redovito ažurira.
(4) Brodarski agent dužan je pisanim putem prijaviti izmjenu podataka iz Registra brodarskih agenata u roku od