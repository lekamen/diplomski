12 02.02.2015 Pravilnik o kapitalu faktoring društva
HRVATSKA AGENCIJA ZA NADZOR FINANCIJSKIH USLUGA
238
Na temelju odredbi članka 23. stavka 3. Zakona o faktoringu (»Narodne novine« br. 94/14), Hrvatska agencija za nadzor financijskih usluga na sjednici Upravnog vijeća održanoj 23. siječnja 2015. donosi
PRAVILNIK
O KAPITALU FAKTORING DRUŠTVA
Uvodne odredbe
Članak 1.
(1) Ovim Pravilnikom propisuju se:
– način i pravila izračuna kapitala,
– način i rokovi izvještavanja Agencije,
– dodatni zahtjevi za mjere i postupke u svezi postupanja faktoring društva u uobičajenim i izvanrednim okolnostima.
(2) Ovim Pravilnikom također se podrobnije opisuje i sadržaj pojedinih stavki koje se uzimaju u obzir pri izračunu kapitala faktoring društva.
Definicije pojmova
Članak 2.
Za potrebe ovoga Pravilnika koriste se sljedeći pojmovi:
1. Zakon – Zakon o faktoringu (»Narodne novine« br. 94/14),
2. Agencija – Hrvatska agencija za nadzor financijskih usluga,
3. Faktoring društvo – pravna osoba koja je dobila dozvolu Agencije za obavljanje poslova faktoringa,
4. Temeljni kapital – temeljni kapital kako je propisan člankom 22. Zakona,
5. Kapital – kapital faktoring društva kako je propisan člankom 23. Zakona.
Kapital faktoring društva
Članak 3.
(1) Faktoring društvo je dužno osigurati da u svakom trenutku ispunjava dva uvjeta kapitala:
– temeljni kapital ne smije biti manji od 1,00 mil kuna,
– kapital ne smije biti manji od 1,00 mil. kuna.
(2) Ukoliko procijeni da iznos kapitala, nije adekvatan rizicima kojima je izloženo ili bi moglo biti izloženo faktoring društvo u obavljanju poslova faktoring društva iz članka 21. Zakona, Agencija može rješenjem naložiti faktoring društvu povećanje kapitala.
Stavke koje se uključuju u izračun kapitala faktoring društva
Članak 4.
(1) Osnova za izračun kapitala faktoring društva su računovodstveni podaci iz poslovnih knjiga faktoring društva koje se vode u skladu sa zakonskim i podzakonskim aktima kojim se uređuje financijsko izvještavanje faktoring društava.
(2) Kapital faktoring društva iz članka 3. stavka 1. alineje 2. ovoga Pravilnika, uključuje sljedeće stavke:
– upisani i uplaćeni temeljni kapital (uplaćeni iznosi za poslovne udjele odnosno nominalni iznos redovnih i nekumulativnih povlaštenih dionica ostvaren pri izdavanju tih dionica),
– sve vrste rezervi formiranih iz dobiti nakon njezina oporezivanja,
– zadržanu dobit proteklih godina utvrđenu na osnovi revidiranih godišnjih financijskih izvještaja (neopterećena bilo kojim budućim obvezama) i usvojenoj od članova ili dioničara te raspoređenoj sukladno odluci glavne skupštine o upotrebi dobiti,
– dobit tekuće godine utvrđenoj na osnovi revidiranih godišnjih financijskih izvještaja (neopterećena bilo kojim budućim obvezama) i usvojena od članova ili dioničara, odnosno raspoređena sukladno odluci glavne skupštine o upotrebi dobiti ili dobit utvrđena na osnovi financijskih izvještaja za razdoblja tijekom godine i potvrđena od revizora, a koja se, sukladno odluci članova ili dioničara, odnosno glavne skupštine o upotrebi dobiti, neopterećena bilo kojim budućim obvezama, raspoređuje u rezerve i/ili zadržanu dobit tijekom godine, te
– rezerve kapitala (iznosi iznad nominalnog iznosa/knjigovodstvene vrijednosti ostvareni pri izdavanju dionica iz alineje 1. ovog stavka i pri stjecanju i/ili otpuštanju vlastitih dionica te dodatne uplate članova odnosno dioničara u kapital).
(3) Zbroj stavki iz stavka 2. ovog članka, umanjuje se za sljedeće stavke:
– stečene vlastite poslovne udjele odnosno vlastite dionice, isključujući kumulativne povlaštene dionice, po knjigovodstvenoj vrijednosti,
– nematerijalnu imovinu, u obliku goodwilla, licencija, patenata, zaštitnih znakova, koncesija i pozitivnih rezervi proizašlih iz revalorizacije nematerijalne imovine,
– prenesene gubitke proteklih godina, utvrđene na osnovi revidiranih godišnjih financijskih izvještaja,
– gubitak tekuće godine, utvrđen na osnovi revidiranog godišnjeg financijskog izvještaja i usvojen od članova ili 