24 18.03.2016 Odluka pokretanju postupka pregovora o sklapanju izmjena i dopuna Sporazuma o osnovici plaće za državne službenike i imenovanju pregovaračkog odbora Vlade Republike Hrvatske
VLADA REPUBLIKE HRVATSKE
666
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14) i članka 13. stavka 1. Zakona o reprezentativnosti udruga poslodavaca i sindikata (»Narodne novine«, br. 93/14 i 26/15), Vlada Republike Hrvatske je na sjednici održanoj 16. ožujka 2016. godine donijela
ODLUKU
O POKRETANJU POSTUPKA PREGOVORA O SKLAPANJU IZMJENA I DOPUNA SPORAZUMA O OSNOVICI PLAĆE ZA DRŽAVNE SLUŽBENIKE I IMENOVANJU PREGOVARAČKOG ODBORA VLADE REPUBLIKE HRVATSKE
I.
Pokreće se postupak pregovora o sklapanju izmjena i dopuna Sporazuma o osnovici plaće za državne službenike, sklopljenoga 21. studenoga 2006. godine, Dodatka Sporazumu, sklopljenoga 23. ožujka 2009. godine i Sporazuma o izmjenama i dopunama Dodatka Sporazumu o osnovici plaće u državnim službama, sklopljenoga 2. kolovoza 2012. godine (u daljnjem tekstu: Sporazum).
II.
U pregovarački odbor Vlade Republike Hrvatske za pregovore o sklapanju izmjena i dopuna Sporazuma imenuju se:
– mr. sc. Božo Petrov, potpredsjednik Vlade Republike Hrvatske, predsjednik
– dr. sc. Dubravka Jurlina Alibegović, ministrica uprave, članica
– dr. sc. Nada Šikić, ministrica rada i mirovinskoga sustava, članica
– dr. sc. Zdravko Marić, ministar financija, član
– Vlaho Orepić, ministar unutarnjih poslova, član
– Ante Šprlje, ministar pravosuđa, član
– Josip Buljević, ministar obrane, član.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/42
Urbroj: 50301-09/06-16-2
Zagreb, 16. ožujka 2016.
Predsjednik Tihomir Orešković, v. r.
