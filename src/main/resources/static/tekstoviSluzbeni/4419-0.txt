76 24.08.2016 Odluka o obvezi rada ureda državne uprave radi provedbe prijevremenih izbora za zastupnike u Hrvatski sabor
VLADA REPUBLIKE HRVATSKE
1768
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 19. kolovoza 2016. godine donijela
ODLUKU
O OBVEZI RADA UREDA DRŽAVNE UPRAVE RADI PROVEDBE PRIJEVREMENIH IZBORA ZA ZASTUPNIKE U HRVATSKI SABOR
I.
Uredi državne uprave u županijama i Gradski ured za opću upravu Grada Zagreba, odnosno službenici koji rade na pripremi, provjeri i izradi popisa birača te izdavanju potvrda za glasovanje, radit će:
27. kolovoza 2016. godine od 8.00 do 14.00 sati
31. kolovoza 2016. godine do 24.00 sata te
11. rujna 2016. godine, na dan održavanja izbora, za sve vrijeme glasovanja od 7 do 19 sati.
II.
Za vrijeme održavanja izbora u sjedištima diplomatsko-konzularnih ureda Republike Hrvatske u subotu 10. rujna 2016. godine radit će službenici u Gradskom uredu za opću upravu Grada Zagreba.
III.
Potrebu rada izvan redovnog radnog vremena odredit će predstojnik ureda državne uprave u županiji ovisno o potrebama i mjesnim prilikama u županiji, radi obavljanja poslova iz točke I. ove Odluke.
IV.
Za provedbu ove Odluke zadužuju se predstojnici ureda državne uprave u županijama i gradonačelnik Grada Zagreba.
V.
Državnim službenicima i namještenicima za rad u dane određene ovom Odlukom isplatit će se naknada sukladno odredbama Kolektivnog ugovora.
VI.
Sredstva za provedbu ove Odluke osigurana su u Državnom proračunu Republike Hrvatske za 2016. godinu, u okviru Razdjela Ministarstva financija 025, Glava 02506 Ministarstvo financija, ostali izdaci države, Aktivnost A539019 Proračunska zaliha.
VII.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/234 Urbroj: 50301-09/06-16-2 Zagreb, 19. kolovoza 2016.
Predsjednik Tihomir Orešković, v. r.
