106 05.10.2015 Pravilnik o popisu jedinica Financijske agencije i područja njihove nadležnosti u predstečajnom postupku
MINISTARSTVO PRAVOSUĐA
2074
Na temelju članka 44. stavka 2. Stečajnog zakona (»Narodne novine«, broj 71/15.), ministar pravosuđa donosi
PRAVILNIK
O POPISU JEDINICA FINANCIJSKE AGENCIJE I PODRUČJA NJIHOVE NADLEŽNOSTI U PREDSTEČAJNOM POSTUPKU
Članak 1.
Ovim se Pravilnikom propisuje popis jedinica Financijske agencije i područja njihove nadležnosti u predstečajnom postupku.
Članak 2.
Za prijam i otpremu pismena nadležnim tijelima u predstečajnom postupku sa sjedištem na području pojedine županije nadležne su sljedeće poslovnice Financijske agencije:
1. FINA ZAGREB, Ulica grada Vukovara 70, 10000 Zagreb, za županije kako slijedi:
Grad Zagreb
Zagrebačka županija
Karlovačka županija
Međimurska županija
Virovitičko-podravska županija
Bjelovarsko-bilogorska županija
Sisačko-moslavačka županija
Koprivničko-križevačka županija
Varaždinska županija
Krapinsko-zagorska županija
2. FINA RIJEKA, Frana Kurelca 8, 51000 Rijeka za županije kako slijedi:
Istarska županija
Primorsko-goranska županija
Ličko-senjska županija
3. FINA OSIJEK, L. Jägera 1-3, 31000 Osijek za županije kako slijedi:
Osječko-baranjska županija
Vukovarsko-srijemska županija
Brodsko-posavska županija
Požeško-slavonska županija
4. FINA SPLIT, Mažuranićevo šetalište 24b, 21000 Split, za županije kako slijedi:
Splitsko-dalmatinska županija
Dubrovačko-neretvanska županija
Šibensko-kninska županija
Zadarska županija
Članak 3.
Pismena koja se dostavljaju poslovnim jedinicama Financijske agencije iz članka 2. ovog Pravilnika u predstečajnom postupku dostavljaju se preporučenom pošiljkom ili neposrednom dostavom s naznakom: »Pisarnica – predstečajni postupak«.
Članak 4.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/121
Urbroj: 514-01-15-01
Zagreb, 25. rujna 2015.
Ministar Orsat Miljenić, v. r.
