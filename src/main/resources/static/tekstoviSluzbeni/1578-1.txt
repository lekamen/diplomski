 se radi o časniku za vezu iz članka 3. stavka 3. ove Uredbe, donosi na prijedlog glavnog ravnatelja policije ministar unutarnjih poslova, a ako se radi o časniku za vezu iz članka 3. stavka 4. ove Uredbe, na prijedlog ravnatelja Carinske uprave ministar financija.
U slučaju kada je na rad u SELEC Centar imenovan jedan časnik za vezu, radi osiguranja kontinuiteta rada i primopredaje poslova, potrebno je, dva mjeseca prije isteka razdoblja na koje je dotadašnji časnik za vezu imenovan u SELEC Centar, imenovati novog časnika za vezu.
Nakon prestanka rada u SELEC Centru, časnik za vezu iz članka 3. stavka 3. ove Uredbe rasporedit će se na upražnjeno radno mjesto za koje ispunjava propisane uvjete sukladno odredbama Zakona o policiji i podzakonskih propisa donesenih na temelju njega, a časnik za vezu iz članka 3. stavka 4. ove Uredbe rasporedit će se na radno mjesto s kojeg je upućen na rad u SELEC Centar ili na drugo slobodno radno mjesto za koje ispunjava propisane stručne uvjete, sukladno odredbama Zakona o carinskoj službi, Zakona o državnim službenicima i podzakonskih propisa donesenih na temelju njih.
Poslove nacionalne središnje točke, u smislu članka 15. stavka 1. SELEC Konvencije, obavljat će ustrojstvena jedinica Ministarstva unutarnjih poslova nadležna za međunarodnu policijsku suradnju (Interpol-Europol-S.I.Re.N.E.).
Članak 4.
Policijski službenik koji se imenuje za časnika za vezu u SELEC Centar iz članka 3. stavka 3. ove Uredbe mora ispunjavati sljedeće uvjete:
– završen preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij,
– odgovarajuće znanje i radno iskustvo od najmanje pet godina u obavljanju policijskih poslova,
– da je posljednje tri godine ocijenjen najmanje ocjenom dobar,
– da nije proglašen odgovornim za težu povredu službene dužnosti i da se protiv njega ne vodi postupak za težu povredu službene dužnosti,
– da se protiv njega ne vodi kazneni postupak,
– da posjeduje vozačku dozvolu za upravljanje vozilom B-kategorije.
– da posjeduje uvjerenje o obavljenoj sigurnosnoj provjeri za pristup klasificiranim podacima,
– znanje engleskog jezika zahtijevane razine.
Carinski službenik koji se imenuje za časnika za vezu u SELEC Centar iz članka 3. stavka 4. ove Uredbe mora ispunjavati sljedeće uvjete:
– završen najmanje preddiplomski sveučilišni studij ili stručni studij u trajanju od najmanje tri godine,
– odgovarajuće znanje i radno iskustvo od najmanje pet godina u obavljanju carinskih poslova,
– da je posljednje tri godine ocijenjen najmanje ocjenom uspješan,
– da nije proglašen odgovornim za tešku povredu službene dužnosti i da se protiv njega ne vodi postupak za tešku povredu službene dužnosti,
– da se protiv njega ne vodi kazneni postupak,
– da posjeduje vozačku dozvolu za upravljanje vozilom B-kategorije,
– da posjeduje uvjerenje o obavljenoj sigurnosnoj provjeri za pristup klasificiranim podacima,
– znanje engleskog jezika.
Članak 5.
Članovima uže obitelji časnika za vezu, u smislu ove Uredbe, smatraju se supružnik i djeca časnika za vezu.
Članak 6.
Prava i obveze časnika za vezu iz članka 3. stavka 3. ove Uredbe uređuju se sukladno odredbama ove Uredbe.
Prava i obveze časnika za vezu iz članka 3. stavka 4. ove Uredbe uređuju se sukladno propisima o državnim službenicima.
PLAĆA
Članak 7.
Osnovna plaća časnika za vezu na radu u SELEC Centru iznosi 3.000,00 eura u neto iznosu.
Plaća se obračunava u eurima.
Plaća se obračunava od dana stupanja na rad u SELEC Centar.
Članak 8.
Dodaci koji se utvrđuju na osnovnu plaću su:
– dodatak na bračnog druga;
– dodatak na dijete.
Dodaci iz stavka 1. ovoga članka obračunavaju se u eurima.
Dodatak na bračnog druga
Članak 9.
Časnik za vezu u SELEC Centru ima pravo na dodatak za nezaposlenog bračnog druga koji s njim živi u državi primateljici.
Dodatak na bračnog druga iznosi 10% na osnovnu plaću.
Pravo na dodatak utvrđuje se na osnovi pisanog zahtjeva časnika za vezu te se