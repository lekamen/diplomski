109 25.11.2016 Odluka o povećanju najniže osigurane svote temeljem ugovora o osiguranju od automobilske odgovornosti
VLADA REPUBLIKE HRVATSKE
2355
Na temelju članka 26. stavka 9. Zakona o obveznim osiguranjima u prometu (»Narodne novine«, br. 151/05, 36/09, 75/09, 76/13 i 152/14), Vlada Republike Hrvatske je na sjednici održanoj 24. studenoga 2016. donijela
ODLUKU
O POVEĆANJU NAJNIŽE OSIGURANE SVOTE TEMELJEM UGOVORA O OSIGURANJU OD AUTOMOBILSKE ODGOVORNOSTI
I.
Povećava se najniža osigurana svota temeljem ugovora o osiguranju od automobilske odgovornosti iz članka 26. stavka 8. Zakona o obveznim osiguranjima u prometu.
II.
Ovom Odlukom zakonodavstvo Republike Hrvatske se usklađuje s Komunikacijom Komisije o Prilagodbi minimalnih iznosa pokrića utvrđenih u Direktivi 2009/103/EZ Europskog parlamenta i Vijeća u odnosu na osiguranje od građanskopravne odgovornosti u pogledu upotrebe motornih vozila i izvršenje obveze osiguranja od takve odgovornosti u skladu s inflacijom (SL L C 210, 11. 6. 2016.).
III.
Najniža osigurana svota temeljem ugovora o osiguranju od automobilske odgovornosti iz točke I. ove Odluke određuje se kako slijedi:
1. u slučaju štete zbog smrti, tjelesne ozljede i oštećenja zdravlja do iznosa od 46.739.000,00 kuna po štetnom događaju bez obzira na broj oštećenika
2. u slučaju uništenja ili oštećenja stvari do iznosa od 9.394.000,00 kuna po štetnom događaju bez obzira na broj oštećenika.
IV.
Ova Odluka objavit će se u »Narodnim novinama«, a stupa na snagu 1. siječnja 2017. godine.
Klasa: 022-03/16-04/288
Urbroj: 50301-25/18-16-3
Zagreb, 24. studenoga 2016.
Predsjednik mr. sc. Andrej Plenković, v. r.
