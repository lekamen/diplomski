 na uvjete koji su s njima povezani ili s obzirom na način financiranja, podrazumijevaju neizbježnu povredu prava Europske unije, kako je propisano člankom 1. stavkom 5. Uredbe Komisije (EU) br. 651/2014 od 17. lipnja 2014.
7. sektoru ribarstva, akvakulture i sektoru primarne poljoprivredne proizvodnje, kako je propisano člankom 1. stavkom 3. podstavcima (a) i (b) i člankom 2. točkom 9. Uredbe Komisije (EU) br. 651/2014 od 17. lipnja 2014.
8. sektoru čelika, sektoru ugljena, sektoru umjetnih vlakana, sektoru prometa te povezanoj infrastrukturi, kako je propisano člankom 2. točkama 13., i 43. – 45. Uredbe Komisije (EU) br. 651/2014 od 17. lipnja 2014.
9. proizvodnji i distribuciji energije te energetskoj infrastrukturi
10. za razvoj širokopojasnih mreža
11. za istraživačke infrastrukture
12. za sektor brodogradnje.
(3) Ako korisniku potpore koji djeluje u sektorima ribarstva i akvakulture, primarne poljoprivredne proizvodnje ili prerade i stavljanja na tržište poljoprivrednih proizvoda, koji su sukladno stavku 2. ovoga članka isključeni iz primjene ovoga Zakona, te u sektorima koji su obuhvaćeni područjem primjene ovoga Zakona, ovaj se Zakon primjenjuje samo na potpore dodijeljene u vezi s tim drugim sektorima ili djelatnostima, uz uvjet da korisnici potpora razdvoje te djelatnosti ili troškove, kako se djelatnosti iz isključenih sektora ne bi koristile potporama dodijeljenima na temelju ovoga Zakona.
II. POTICANJE ULAGANJA
Potpore
Članak 7.
Potpore uključuju:
1. porezne potpore za mikropoduzetnike
2. porezne potpore za male, srednje i velike poduzetnike
3. potpore za opravdane troškove novih radnih mjesta povezanih s projektom ulaganja
4. potpore za opravdane troškove usavršavanja povezanih s projektom ulaganja
5. potpore za:
a) razvojno-inovacijske aktivnosti
b) aktivnosti poslovne podrške i
c) aktivnosti usluga visoke dodane vrijednosti
6. potpore za kapitalne troškove projekta ulaganja
7. potpore za radno intenzivne projekte ulaganja
8. potpore za ulaganje u minimalnom iznosu protuvrijednosti kuna od 13.000.000,00 eura uz uvjet otvaranja najmanje deset novih radnih mjesta visoke stručne spreme povezanih s projektom ulaganja:
a) potpore za osiguranje nepromjenjivih uvjeta poslovanja
b) potpore za ulaganja
c) poticaji pola-pola
d) poček plaćanja poreznih obveza.
1. Porezne potpore za mikropoduzetnike
Članak 8.
(1) Za ulaganja mikropoduzetnika u visini iznosa protuvrijednosti kuna od minimalno 50.000,00 eura korisniku potpore stopa poreza na dobit umanjuje se za 50 % od propisane stope poreza na dobit u razdoblju do pet godina od godine početka investicije, uz uvjet otvaranja najmanje tri nova radna mjesta povezana s projektom ulaganja, i to unutar razdoblja od godinu dana od početka ulaganja.
(2) Ukupan iznos poreznih poticaja koje korisnik potpore za mikropoduzetnike može iskoristiti tijekom razdoblja korištenja poreznih poticaja određuje se u apsolutnom iznosu razlike obračuna dužnog iznosa poreza na dobit izračunanog na temelju propisa kojime se uređuje porez na dobit i iznosa izračunanog na temelju ovoga Zakona, poštujući maksimalni dopušteni iznos, odnosno intenzitet ukupnih potpora navedenih u članku 6. točki 13. ovoga Zakona.
(3) Ako korisnik potpore tijekom razdoblja korištenja potpora iz ovoga Zakona prestane biti obveznik poreza na dobit, prestaje mu pravo korištenja poreznih povlastica za preostalo razdoblje za koje su odobrene, uz obvezu očuvanja novih radnih mjesta i investicijskog projekta sukladno odredbama iz članka 6. točke 7. ovoga Zakona.
(4) Ako korisnik potpore smanji broj novih radnih mjesta utvrđenih odredbama stavka 1. ovoga članka prije isteka propisanog minimalnog razdoblja očuvanja ulaganja iz članka 6. točke 7. ovoga Zakona, i/ili ako ne poštuje minimalno razdoblje očuvanja ulaganja iz članka 6. točke 7. ovoga Zakona, prestaje mu pravo korištenja poreznih povlastica za čitavo razdoblje za koje su odobrene, uz obvezu povrata sredstava ostvarenih korištenjem odobrenih povlastica uvećanih za iznos