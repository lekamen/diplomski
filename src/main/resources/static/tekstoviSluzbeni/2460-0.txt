130 30.11.2015 Pravilnik o izmjenama i dopunama Pravilnika o porezu na dodanu vrijednost
MINISTARSTVO FINANCIJA
2461
Na temelju članka 140. stavka 1. Zakona o porezu na dodanu vrijednost (»Narodne novine«, broj 73/13, 99/13, 148/13, 153/13 i 143/14) ministar financija donosi
PRAVILNIK
O IZMJENAMA I DOPUNAMA PRAVILNIKA O POREZU NA DODANU VRIJEDNOST
Članak 1.
U Pravilniku o porezu na dodanu vrijednost (»Narodne novine«, broj 79/13, 85/13 – ispravak, 160/13, 35/14 i 157/14) u članku 26. stavak 5. mijenja se i glasi:
»(5) Manjak dobara zbog proteka roka trajanja ne može biti porezno priznat ako je porezni obveznik ta dobra nabavio unutar tri mjeseca prije isteka otpisnog roka. Iznimno navedeno se ne primjenjuje na dobra čiji je rok trajanja manji od tri mjeseca kao i na dobra donirana sukladno stavku 6. ovoga članka.«.
Iza stavka 5. dodaju se novi stavci 6., 7., 8., 9., 10., 11. i 12. koji glase:
»(6) Porezno priznatim manjkom dobara smatrat će se isporuke hrane bez naknade (doniranje) koje porezni obveznik obavlja u svrhu sprječavanja njenog uništavanja, zaštite okoliša i pomoći krajnjim primateljima sukladno posebnom propisu o doniranju hrane i hrane za životinje, isključivo neprofitnim pravnim osobama koje humanitarnu djelatnost obavljaju u skladu s posebnim propisima i registrirane su kao posrednici koji sudjeluju u lancu doniranja hrane, do 2% prihoda odnosno primitaka prethodne godine. Za obračun vrijednosti isporuka koje se smatraju porezno priznatim manjkom uzima se nabavna vrijednost takve hrane (bez PDV-a). Porezni obveznici koji obavljaju donacije hrane, a nisu poslovali u prethodnoj godini obvezni su u posljednjem razdoblju oporezivanja tekuće godine izvršiti ispravak ako su prešli 2% prihoda te godine.
(7) U slučaju elementarnih nepogoda porezno priznatim manjkom dobara smatrat će se i isporuke iz stavka 6. ovoga članka koje se obave izravno krajnjim primateljima sukladno posebnom propisu o doniranju hrane i hrane za životinje.
(8) Porezni obveznik koji obavlja isporuke hrane bez naknade (doniranje) iz stavaka 6. i 7. ovoga članka obvezan je dostaviti Poreznoj upravi u elektroničkom obliku podatke o navedenim isporukama do 20-og dana u mjesecu koji slijedi po završetku razdoblja oporezivanja iz članka 84. stavaka 1. i 2. Zakona.
(9) Podaci iz stavka 8. ovoga članka upisuju se u Izvješće o obavljenim donacijama hrane (Obrazac DONH) koji je sastavni dio ovoga Pravilnika. Porezni obveznik nije obvezan podnijeti navedeno izvješće ako u razdoblju oporezivanja nije obavljao isporuke iz stavaka 6. i 7. ovoga članka.
(10) U slučaju ispravka podataka iz već podnijetih Izvješća o obavljenim donacijama hrane, podnosi se novo Izvješće o obavljenim donacijama hrane.
(11) U izvješće iz stavka 9. ovoga članka upisuju se sljedeći podaci:
1. naziv nadležnog područnog ureda Porezne uprave,
2. naziv, odnosno ime i prezime i osobni identifikacijski broj (OIB) poreznog obveznika – donatora,
3. naziv, odnosno ime i prezime i osobni identifikacijski broj (OIB) primatelja donacije (posrednika),
4. nabavna cijena bez PDV-a donirane hrane razvrstana po stopama PDV-a i ukupno za sve stope,
5. vrijednost donirane hrane bez PDV-a koja bi bila obračunana pri prodaji razvrstana po stopama PDV-a i ukupno za sve stope,
6. donacije hrane iz članka 26. stavka 7. ovoga Pravilnika,
7. datum podnošenja,
8. potpis podnositelja izvješća.
(12) Posrednici iz stavka 6. ovoga članka obvezni su isporučitelju dati izjavu da primljenu hranu neće koristiti u komercijalne svrhe, već će ju dati (donirati) krajnjim primateljima sukladno posebnom propisu o doniranju hrane i hrane za životinje.«.
Članak 2.
U članku 36. u stavku 7. dodaje se rečenica koja glasi:
»Kod financijskog leasinga razlike koje nastaju nakon isporuke dobara, a zbog promjene tečaja uslijed primjene ugovorene valutne klauzule vežu se uz uslugu financiranja (kamatu) i oslobođene su PDV-a.«.
Članak 3.
U članku 41. stavak 6. mijenja se i glasi:
»(6) Iznimno od stavka 5. ovoga članka kada trgovac koji