 regulacijskih i zaštitnih objekata te omogući provedba regulacijskih radova ili zakonski odobrenih ili vodoprivredno neophodnih radova i organizira nadzorna služba i služba za spašavanje.
(3) U odobrenju kojim odobrava posebni prijevoz lučka kapetanija će odrediti uvjete koji moraju biti ispunjeni prilikom plovidbe a naročito u pogledu:
– sposobnosti za plovidbu plovila koja sudjeluju u posebnom prijevozu,
– broja, sastava i stručne osposobljenosti članova posade plovila,
– opreme potrebne za posebni prijevoz (npr. sredstva za spašavanje, signalna svjetla, signalna sredstva),
– ostalih nautičkih uvjeta plovidbe.
(4) Kad je zbog sigurnosti brodskog prometa ili osoba to neophodno, lučka kapetanija može propisati obveznu pratnju plovila koja sudjeluju u posebnom prijevozu. Troškove pratnje lučke kapetanije dužan je podmiriti brodar.
(5) Brodar je pri obavljanju odobrenog posebnog prijevoza obvezan udovoljiti svim uvjetima kao i poduzeti sve mjere koje su određene u odobrenju. U protivnom, smatrati će se da odobrenje za obavljanje posebnog prijevoza nije izdano. Tijekom plovidbe, zapovjednik plovila koje obavlja posebni prijevoz dužan je odobrenje imati na plovilu.
(6) Posebni prijevoz se ne smije, osim ako je to izričito odobreno, obaviti po tami ili u uvjetima ograničene vidljivosti.
(7) Posebnim prijevozom se ne smiju prevoziti putnici; roba se smije prevoziti samo ako time nije ugrožen posebni prijevoz. Prijevoz robe na splavima je zabranjen.
(8) Splavi se smiju vezati tek neposredno prije početka prijevoza i moraju se odvezati odmah nakon završetka prijevoza. Dijelovi splavi se međusobno moraju vezati toliko čvrsto da splav sigurno izdrži opterećenje prijevoza.
(9) Ako se posebni prijevoz obavlja na području mjesne nadležnosti dvije ili više lučkih kapetanija, zahtjev iz stavka 1. ovoga članka se podnosi lučkoj kapetaniji nadležnoj prema mjestu početka prijevoza. Ona će po službenoj dužnosti zatražiti uvjete iz stavka 3. ovoga članka od druge/ih mjesno nadležnih lučkih kapetanija kojima će dostaviti jedan primjerak izdanog odobrenja za obavljanje posebnog prijevoza.
Članak 11.05 – Održavanje javnih događanja
(1) Zahtjev za odobrenje javnog događanja prema članku 1.23 ovoga Pravilnika treba sadržavati sljedeće:
a) osobne podatke podnositelja zahtjeva, (ime i prezime, adresa ili naziv i sjedište, broj telefona, telefaxa ili e-pošta i sl.);
b) podatke o kontakt osobi zaduženoj za javno događanje, (ime i prezime, broj telefona, mobitela, telefaxa ili e-pošta i sl.);
c) podatke o priredbi, (naziv, datum, vrijeme i pobliža oznaka mjesta održavanja (rkm, lijeva ili desna obala, udaljenost od obale), opis događanja, popis plovila koja će sudjelovati u događanju;
d) po mogućnosti plan mjesta održavanja budućeg događaja (elektroničke karte za riječnu plovidbu ili sustavi geografskih mapa i sl.);
e) dodatni zahtjevi ili obavijesti od značaja za regulaciju i sigurnost plovidbe (zahtjeva se zabrana ili ograničenje plovidbe, zaštita od valova, dodatno označavanje plovnog puta, privremeno postavljanje objekata na vodnom put, izuzeci od propisanih pravila plovidbe, opasnost od onečišćenja vode, plovila, obalnih područja, zaštitnih ili regulacijskih građevina). Kod održavanja vatrometa čije sigurnosno područje seže u vodnu površinu ili ako će se pirotehnička sredstva ispaljivati s plovila odnosno postavljati u vodnom putu ili će se vatromet održati u blizini luka ili pristaništa navesti kategorije pirotehničkih sredstava, prema posebnom propisu, koje će se koristiti te najveći minimalni sigurnosni razmak u metrima.
(2) Iznimno od članka 1.23 stavka 2. ovoga Pravilnika zahtjev se može podnijeti najkasnije osam dana prije planiranog održavanja priredbe, pod uvjetom da su uz zahtjev priložena sva druga mišljenja i odobrenja drugih nadležnih tijela. Odredbe ovoga stavka ne odnose se na održavanje vatrometa.
(3) Javno događanje odobrit će se ako se prikladnim mjerama osiguraju sigurnost plovidbe i plovila, brodskog prometa i osoba, protočnost