točke 6. ovoga stavka,
8. ako nije u sukobu interesa u odnosu na Društvo, dioničare, članove nadzornog odbora ili nositelje ključnih funkcija u Društvu,
9. mu nije izrečena mjera sigurnosti zabrane obavljanja zanimanja koja u potpunosti ili djelomično obuhvaća funkciju člana uprave Društva,
10. ispunjava uvjete za člana uprave dioničkog društva iz Zakona o trgovačkim društvima,
11. je prema njegovom dosadašnjeg ponašanju moguće opravdano zaključiti da će pošteno i savjesno obavljati poslove člana uprave Društva,
12. nije istovremeno član uprave, odnosno prokurist drugog trgovačkog društva niti član nadzornog odbora u sljedećim pravnim osobama (osim iznimke propisane člankom 51. stavkom 6. Zakona):
– drugog društva za osiguranje, odnosno društva za reosiguranje ili
– mirovinskog osiguravajućeg društva ili
– mirovinskog društva ili
– depozitara ili
– investicijskog društva ili
– društva za upravljanje UCITS fondovima ili alternativnim investicijskim fondovima ili
– kreditne institucije ili
– drugih pravnih osoba koje posluju na temelju odobrenja ili dozvole Agencije,
13. nije istovremeno ovlašteni zastupnik podružnice Društva iz Republike Hrvatske, druge države članice ili treće države,
14. nije evidentiran na listama dužnika porezne uprave i registra kreditnih obveznika (HROK) ili je u Sustavu razmjene informacija Hrvatske udruge banaka (HUB) na Listi neurednih klijenata ili u odgovarajućem registru/popisu druge države članice ili treće države,
15. njegov poslovni rezultati i/ili financijska stabilnost ne ugrožava njegov ugled, pri čemu će Agencija uzeti u obzir financijske i poslovne rezultate trgovačkog društva u kojem kandidat ima ili je imao značajni udio i/ili rukovodeću funkciju,
16. ne postoje drugi razlozi za sumnju u dobar ugled kandidata.
(2) Prilikom procjene uvjeta iz stavka 1. ovoga članka Agencija će uzeti u obzir odgovore kandidata na pitanja iz Upitnika za kandidata za člana uprave Društva u Prilogu 1. ovoga Pravilnika koji je sastavni dio ovog Pravilnika, sve dostupne informacije kojima Agencija raspolaže kao i informacije vezane uz razloge provođenja istrage, vođenja kaznenog postupka/prekršajnog postupka, donošenja presude/rješenja u tim postupcima te vrstu presude/rješenja, stupanj u kojemu se postupak nalazi, izjavljene pravne lijekove, izrečenu sankciju, postojeće okolnosti, razdoblje koje je proteklo od vremena počinjenja djela i ponašanje osobe u tom vremenu. Agencija će voditi računa i o većem broju lakših djela koja pojedinačno ne narušavaju, ali zajedno mogu narušiti dobar ugled osobe.
(3) Dodatno, pri procjeni uvjeta iz stavka 1. točke 11. i 16. ovoga članka Agencija će analizirati informacije koje upućuju na nekorektno ponašanje kandidata u dosadašnjem profesionalnom radu, poput netransparentnog postupanja, nesuradnje s nadležnim tijelima ili nepoštivanja izrečenih mjera Agencije ili drugoga nadležnog tijela.
Zahtjev za izdavanje odobrenja za obavljanje funkcije člana uprave
Članak 5.
(1) Nadzorni odbor Društva podnosi Agenciji zahtjev za izdavanje odobrenja za obavljanje funkcije člana uprave tog Društva za svaki mandat člana uprave Društva i u zahtjevu navodi:
– ime i prezime kandidata, djevojačko prezime, državu, mjesto i datum rođenja kandidata, državljanstvo, prebivalište, boravište i OIB kandidata,
– bitne razloge koji su utjecali na podnošenje zahtjeva i ciljeve koji se žele postići imenovanjem kandidata u upravu Društva te obrazloženje odluke o odabiru kandidata koje sadrži kriterije i postupke kojima se Društvo rukovodilo prilikom procjene primjerenosti kandidata,
– trajanje mandata, funkciju i nadležnosti člana uprave na koju se namjerava imenovati kandidata.
(2) Nadzorni odbor Društva dužan je uz zahtjev iz stavka 1. ovoga članka priložiti sljedeću dokumentaciju:
1. presliku osobne iskaznice ili putovnice kandidata, odnosno za stranog državljanina presliku osobne iskaznice ili putne isprave izdane u skladu s odredbama zakona koji uređuje status stranaca,
2. presliku dokaza o završenom