10 29.01.2016 Uredba o izmjenama i dopuni Uredbe o određivanju štićenih osoba, objekata i prostora te provođenju njihove zaštite i osiguranja
VLADA REPUBLIKE HRVATSKE
256
Na temelju članka 47. stavka 2. Zakona o sigurnosno-obavještajnom sustavu Republike Hrvatske (»Narodne novine«, br. 79/06 i 105/06) i članka 43. Zakona o sigurnosnim provjerama (»Narodne novine«, br. 85/08 i 86/12), Vlada Republike Hrvatske je na sjednici održanoj 28. siječnja 2016. godine donijela
UREDBU
O IZMJENAMA I DOPUNI UREDBE O ODREĐIVANJU ŠTIĆENIH OSOBA, OBJEKATA I PROSTORA TE PROVOĐENJU NJIHOVE ZAŠTITE I OSIGURANJA
Članak 1.
U Uredbi o određivanju štićenih osoba, objekata i prostora te provođenju njihove zaštite i osiguranja (»Narodne novine«, br. 46/13, 103/14 – Odluka Ustavnog suda Republike Hrvatske i 151/14) u članku 12. stavku 1. dodaju se novi podstavci 1. i 2. koji glase:
»– prvi potpredsjednik Vlade Republike Hrvatske,
– potpredsjednik Vlade Republike Hrvatske,«.
Dosadašnji podstavci 1. – 7. postaju podstavci 3. – 9.
U stavku 2. podstavku 1. riječi: »podstavaka 1., 2. i 3.« zamjenjuju se riječima: »podstavaka 3., 4. i 5.«.
U podstavku 2. riječi: »podstavka 4.« zamjenjuju se riječima: »podstavka 6.«.
U stavku 3. riječi: »podstavcima 1. – 4.« zamjenjuju se riječima: »podstavcima 1. – 6.«.
U stavku 4. riječi: »podstavaka 1., 2., 5., 6. i 7.« zamjenjuju se riječima: »podstavaka 1., 2., 3., 4., 7., 8. i 9.«.
U stavku 5. riječi: »podstavaka 3. i 4.« zamjenjuju se riječima: »podstavaka 5. i 6.«.
U stavku 7. riječi: »podstavaka 1., 2., 3. i 4.« zamjenjuju se riječima: »podstavaka 1., 2., 3., 4., 5. i 6.«.
U stavku 8. riječi: »podstavka 5.« zamjenjuju se riječima: »podstavka 7.«.
U stavku 9. riječi: »podstavka 6.« zamjenjuju se riječima: »podstavka 8.«.
Članak 2.
U članku 13. stavak 2. mijenja se i glasi:
»(2) Štićenim osobama III. kategorije smatraju se i članovi uže obitelji (supružnici, roditelji, djeca) štićenih osoba I. kategorije, prvog potpredsjednika Vlade Republike Hrvatske i potpredsjednika Vlade Republike Hrvatske od dana njihova stupanja na dužnost do dana odlaska s dužnosti.«.
Članak 3.
U članku 14. stavku 2. riječi: »članka 11. stavka 5.« zamjenjuju se riječima: »članka 11. stavka 7.«, a riječi: »članka 12. stavka 8.« zamjenjuju se riječima: »članka 12. stavka 7.«.
Članak 4.
Ova Uredba stupa na snagu prvoga dana od dana objave u »Narodnim novinama«.
Klasa: 022-03/16-03/02
Urbroj: 50301-09/06-16-2
Zagreb, 28. siječnja 2016.
Predsjednik Tihomir Orešković, v. r.
