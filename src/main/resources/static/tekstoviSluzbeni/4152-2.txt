 odjela nadležnog za obrazovanje, ureda državne uprave u županiji odnosno Gradskoga ureda za obrazovanje, kulturu i sport Grada Zagreba utvrđuju i posebne prednosti za prijam po vrstama programa obrazovanja za potrebna zanimanja u županiji te drugi uvjeti prijma od općeg interesa u regiji.
Učenički domovi javno objavljuju natječaj za prijam učenika u učenički dom u kojem javno oglašavaju broj slobodnih mjesta i uvjete za prijam u školskoj godini 2016./2017. i to istodobno kada se objavljuje i natječaj za upis učenika u I. razred srednje škole.
Učenički domovi dogovaraju sadržaj natječaja s uredom državne uprave odnosno Gradskim uredom za obrazovanje, kulturu i sport Grada Zagreba, iz stavka 1. ove točke, i zajednički objavljuju u organizaciji županijskoga upravnog odjela.
VIII.
Učenici će se prijavljivati za prijam i upisivati u učeničke domove u školskoj godini 2016./2017. u ljetnome i jesenskome upisnom roku.
UPISNI ROKOVI
Ljetni upisni rok

IX.
Opis postupaka Datum Prijava kandidata 8. 7. 2016. Objava konačnih ljestvica poretka učenika 11. 7. 2016. Upis u učenički dom (Učenik je dužan donijeti potvrdu škole o upisu u školu ili mjestu koje je zauzeo na konačnoj ljestvici poretka, a koja sadrži pečat škole i potpis ravnatelja.) 12. 7. 2016. Objava slobodnih mjesta za jesenski rok 13. 7. 2016.
Jesenski upisni rok
X.
Opis postupaka Datum Prijava kandidata 1. 9. 2016. Objava konačnih ljestvica poretka učenika i upis u učenički dom (Učenik je dužan donijeti potvrdu škole o upisu u školu ili mjestu koje je zauzeo na konačnoj ljestvici poretka, a koja sadrži pečat škole i potpis ravnatelja.) 2. 9. 2016.
XI.
Pisano izvješće o prijmu učenika u učeničke domove za školsku godinu 2016./2017. učenički domovi dostavljaju uredu državne uprave u županiji odnosno Gradskome uredu za obrazovanje, kulturu i sport Grada Zagreba te upravnome odjelu nadležnom za obrazovanje u županiji u ponedjeljak, 5. rujna 2016. godine, a uredi državne uprave odnosno Gradski ured za obrazovanje, kulturu i sport Grada Zagreba dostavljaju Ministarstvu znanosti, obrazovanja i sporta, Upravi za odgoj i obrazovanje (elektronički) u utorak, 6. rujna 2016. godine.
Obrazac za izvješće o prijmu učenika u učenički dom utvrđuje Ministarstvo znanosti, obrazovanja i sporta.
XII.
Ova odluka stupa na snagu osmog dana od dana objave u »Narodnim novinama«.
Klasa: 602-03/16-06/00086 Urbroj: 533-25-16-0001 Zagreb, 16. lipnja 2016.
Ministar Predrag Šustar, v. r.
