 donošenja takve odluke nije dokaz o donošenju iste. Međutim, sve kad bi navedeno i bilo točno, riječ je o informacijama o budućem načinu poslovanja čija je razmjena sporna sa stajališta propisa o zaštiti tržišnog natjecanja.
Temeljem točke 72. Smjernica o horizontalnim sporazumima, koje služe kao interpretativni instrument za primjenu hrvatskih propisa u slučaju pravnih praznina ili dvojbi u tumačenju tih propisa, svaka razmjena informacija u cilju ograničavanja tržišnog natjecanja smatrat će se ograničavanjem tržišnog natjecanja po cilju.
Sukladno točki 74. Smjernica o horizontalnim sporazumima razmjena informacija između konkurenata koja obuhvaća pojedinačne podatke o predviđenim budućim cijenama ili količinama treba se smatrati ograničenjem tržišnog natjecanja po cilju. Nadalje, privatne razmjene između konkurenata o njihovim pojedinačnim namjerama koje se tiču budućih cijena ili količina u normalnim bi okolnostima bile smatrane kartelima i kažnjavane na odgovarajući način jer uobičajeno za cilj imaju dogovore o cijenama ili količinama.
Sukladno točki 21. Smjernica, ograničenja tržišnog natjecanja prema cilju jesu ona ograničenja koja već po samoj svojoj prirodi imaju mogućnost ograničavanja tržišnog natjecanja, a sukladno točki 22. Smjernica, sadržaj konkretnog sporazuma i njegovi objektivni ciljevi relevantni su pri ocjeni ima li taj sporazum za cilj ograničiti tržišno natjecanje. Prema točki 23. Smjernica, u slučaju horizontalnog sporazuma, o kakvom je sporazumu u konkretnom slučaju riječ, ograničenja tržišnog natjecanja prema cilju uključuju dogovaranje cijena ili drugih trgovinskih uvjeta, ograničavanje proizvodnje i podjelu tržišta, itd.
Međutim, Agencija još jednom ističe kako utvrđene činjenice ukazuju kako je u konkretnom slučaju riječ o izričitom dogovoru o promjeni načina obračuna MT-a na igre na sreću – klađenja koji predstavlja zabranjeni sporazum iz članka 8. stavka 1. ZZTN-a.
Nadalje, iako su sporazumi kojima se utvrđuju kupovne ili prodajne cijene ili drugi trgovinski uvjeti zabranjeni prema cilju, te nije potrebno utvrđivati učinke istih, u predmetnoj stvari nesporno je utvrđeno da je predmetni sporazum o načinu obračuna MT-a primjenjivan od strane svih članica Udruge, i to počevši od 1. travnja 2014. do dana donošenja Obavijesti o utvrđenim činjenicama u postupku odnosno 26. studenoga 2015.
S obzirom da je Germania Sport u svom očitovanju od 17. travnja 2015. navela kako na izvanrednoj sjednici Udruge održanoj 26. ožujka 2014. nije bila nazočna osoba ovlaštena donositi odluke u ime Germanie Sporta, Agencija je izvršila uvid u popis nazočnih na predmetnoj sjednici Udruge, te je utvrdila kako je upravo Matej Miloš, predsjednik Udruge i u radnom odnosu u Germania sportu, sukladno zapisniku sjednice ovlašteni predstavnik Germania sporta u Udruzi.
Također, Agencija ističe da za sudjelovanje poduzetnika u zabranjenom sporazumu nije potrebno da osoba koja sudjeluje u samom činu koji dovodi do sklapanja zabranjenog sporazuma bude zakonski zastupnik tog poduzetnika ili da ima formalno ovlaštenje za zastupanje tog poduzetnika. Ukoliko bi za sudjelovanje nekog poduzetnika u zabranjenom sporazumu bilo nužno da zakonski zastupnik izravno sudjeluje u radnji koja dovodi do sklapanja zabranjenog sporazuma, bilo bi gotovo nemoguće dokazati postojanje zabranjenog sporazuma, jer bi poduzetnici zabranjene sporazume sklapali, odnosno radnje koje dovode do narušavanja tržišnog natjecanja, uvijek poduzimali putem zaposlenika koji nisu članovi uprave odnosno koji nemaju ovlaštenja za zastupanje tog poduzetnika.
S obzirom na to da je PSK do donošenja Obavijesti o utvrđenim činjenicama u postupku bio pod kontrolom Hattricka, navedeni poduzetnici su, sukladno odredbama članka 4. ZZTN-a smatrani jednim gospodarskim subjektom, u smislu propisa o zaštiti tržišnog natjecanja.
Vezano uz navode poduzetnika Favorit kako je dogovor članica Udruge o načinu obračuna MT-a sa sjednice održane 26. ožujka 2014. potrebno razmatrati kao sporazum o