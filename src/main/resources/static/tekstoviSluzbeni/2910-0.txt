10 29.01.2016 Pravilnik o izmjenama i dopunama Pravilnika o obrazovanju potrebnom za rukovanje izvorima ionizirajućeg zračenja i primjenu mjera radiološke sigurnosti
DRŽAVNI ZAVOD ZA RADIOLOŠKU I NUKLEARNU SIGURNOST
259
Na temelju članka 47. stavka 5. Zakona o radiološkoj i nuklearnoj sigurnosti (»Narodne novine«, br. 141/13 i 39/15), ravnatelj Državnog zavoda za radiološku i nuklearnu sigurnost donosi
PRAVILNIK
O IZMJENAMA I DOPUNAMA PRAVILNIKA O OBRAZOVANJU POTREBNOM ZA RUKOVANJE IZVORIMA IONIZIRAJUĆEG ZRAČENJA I PRIMJENU MJERA RADIOLOŠKE SIGURNOSTI
Članak 1.
U Pravilniku o obrazovanju potrebnom za rukovanje izvorima ionizirajućeg zračenja i primjenu mjera radiološke sigurnosti (»Narodne novine« broj 97/15) u članku 5. dodaje se novi stavak 3. koji glasi:
»(2) Smatra se da je izloženi radnik iz stavka 1. ovoga članka dopunskom izobrazbom stekao posebno stručno obrazovanje o primjeni mjera radiološke sigurnosti po postizanju uspjeha »zadovoljio« iz članka 25. stavka 3. ovoga Pravilnika.«.
Članak 2.
U članku 6. stavku 2. alineji 2. riječi »članka 16.« zamjenjuju se riječima »članka 19.«.
Članak 3.
U članku 7. stavku 2. riječi »članka 29.« zamjenjuju se riječima »članka 25.«.
Članak 4.
U članku 8. stavku 3. riječi »članka 29.« zamjenjuju se riječima »članka 25.«.
Članak 5.
U članku 9. dodaje se novi stavak 4. koji glasi:
»(4) Smatra se da je osoba odgovorna za zaštitu od ionizirajućeg zračenja iz stavka 1. i stavka 2. ovoga članka posebno obrazovanje stekla po postizanju uspjeha »zadovoljio« iz članka 25. stavka 3. ovoga Pravilnika.«.
Članak 6.
U članku 10. dodaje se novi stavak 2. koji glasi:
»(2) Smatra se da je osoba iz stavka 1. ovoga članka obnovila znanje o primjeni mjera radiološke sigurnosti po postizanju uspjeha »zadovoljio« iz članka 25. stavka 3. ovoga Pravilnika.«.
Članak 7.
Članak 20. mijenja se i glasi:
»(1) Izloženi radnici i radnici koji rukuju izvorima ionizirajućeg zračenja, a nisu u području izloženosti, odnosno osobe odgovorne za zaštitu od ionizirajućeg zračenja dopunsko obrazovanje, odnosno posebno obrazovanje stječu i znanje o primjeni mjera radiološke sigurnosti obnavljaju korištenjem obrazovnih materijala koje će u skladu s programom iz članka 16. stavka 1., odnosno članka 17. stavka 1. i članka 18. stavka 1., odnosno članka 19. stavka 1. ovoga Pravilnika izraditi Zavod i učiniti ih dostupnima javnosti.
(2) Dopunsko obrazovanje, posebno obrazovanje i obnovu znanja za osobe iz stavka 1. ovoga članka koje se odnosi na primjenu mjera radiološke sigurnosti u zdravstvu organizira Zavod na način utvrđen u stavku 1. ovoga članka ili na drugi odgovarajući način u suradnji i koordinaciji s nadležnim komorama.«.
Članak 8.
Članak 21. briše se.
Članak 9.
Članak 22. briše se.
Članak 10.
U članku 24. riječi »i članka 26.« brišu se.
Članak 11.
U naslovu iznad članka 25. riječi »u slučaju dopunskog obrazovanja, posebnog obrazovanja i obnove znanja za osobe odgovorne za zaštitu od ionizirajućeg zračenja« brišu se.
Članak 25. mijenja se i glasi:.
»(1) Provjeru znanja o primjeni mjera radiološke sigurnosti po dopunskoj izobrazbi, odnosno posebnom obrazovanju te po obnovi znanja o primjeni mjera radiološke sigurnosti organizira Zavod.
(2) Provjera znanja iz stavka 1. ovoga članka može se provoditi kao ispit u pisanom obliku ili u elektroničkom obliku putem interneta.
(3) Uspjeh po provjeri znanja može biti »zadovoljio« ili »nije zadovoljio«.«
Članak 12.
Članak 26. briše se.
Članak 13.
U članku 27. riječi »i članka 26.« brišu se.
Članak 14.
Članak 28. briše se.
Članak 15.
Članak 29. mijenja se i glasi:
»Zavod je obvezan 6 godina čuvati sljedeće podatke o provjeri znanja iz članka 25. ovoga Pravilnika:
– ime i prezime pristupnika,
– osobni identifikacijski broj,
– nadnevak provjere znanja,
– vrsta specijalističkog programa,
– uspjeh pristupnika na ispitu.«.
Članak 16.
U članku 30. riječi »i članka 26. brišu se«.
Članak 17.
U članku 31. riječi »poslodavac osoba iz članka 21. stavka 2. i članka 22. stavka 1. ovoga Pravilnika