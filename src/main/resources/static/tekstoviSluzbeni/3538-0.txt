33 15.04.2016 Uredba o kriterijima za provedbu postupaka odabira i imenovanja predsjednika i članova uprava trgovačkih društava i drugih pravnih osoba od strateškog i posebnog interesa za Republiku Hrvatsku
VLADA REPUBLIKE HRVATSKE
887
Na temelju članka 17. stavka 7. Zakona o upravljanju i raspolaganju imovinom u vlasništvu Republike Hrvatske (»Narodne novine«, br. 94/13 i 18/16), Vlada Republike Hrvatske je na sjednici održanoj 13. travnja 2016. godine donijela
UREDBU
O KRITERIJIMA ZA PROVEDBU POSTUPAKA ODABIRA I IMENOVANJA PREDSJEDNIKA I ČLANOVA UPRAVA TRGOVAČKIH DRUŠTAVA I DRUGIH PRAVNIH OSOBA OD STRATEŠKOG I POSEBNOG INTERESA ZA REPUBLIKU HRVATSKU
I. OPĆE ODREDBE
Članak 1.
(1) Ovom Uredbom se propisuju postupci provedbe postupka odabira i imenovanja predsjednika i članova uprava trgovačkih društava i drugih pravnih osoba od strateškog i posebnog interesa za Republiku Hrvatsku, te uvjeti koje moraju ispunjavati kandidati za osobe ovlaštene za zastupanje (predsjednike i članove uprava, ravnatelje, zastupnike, direktore), u trgovačkim društvima i drugim pravnim osobama od strateškog i posebnog interesa za Republiku Hrvatsku, koje su određene Odlukom o utvrđivanju popisa trgovačkih društava i drugih pravnih osoba od strateškog i posebnog interesa za Republiku Hrvatsku (»Narodne novine«, br. 120/13 i 74/15), ukoliko to nije propisano posebnim propisom.
(2) Ova Uredba na odgovarajući se način primjenjuje u pogledu uvjeta za izbor kandidata za osobe ovlaštene za zastupanje trgovačkih društava čijim dionicama i poslovnim udjelima upravlja Centar za restrukturiranje i prodaju, ukoliko to nije propisano posebnim propisom drukčije, dok će se postupak izbora kandidata provesti sukladno odredbama Zakona o upravljanju i raspolaganju imovinom u vlasništvu Republike Hrvatske.
(3) Ova Uredba na odgovarajući se način primjenjuje u pogledu uvjeta za izbor kandidata za osobe ovlaštene za zastupanje trgovačkih društava u kojima udio u temeljnom kapitalu imaju pravne osobe koje je osnovala Republika Hrvatska ukoliko to nije propisano posebnim propisom.
Članak 2.
(1) Odabir kandidata za članove i predsjednike uprava trgovačkih društava i drugih pravnih osoba od strateškog i posebnog interesa za Republiku Hrvatsku provodi se na prijedlog nadležnog ministarstva, uz suglasnost Državnog ureda za upravljanje državnom imovinom, putem javnog natječaja ili posredstvom specijalizirane agencije, koja se, po potrebi, može odabrati u te svrhe na javnom natječaju.
(2) Odabir kandidata za članove i predsjednike uprava trgovačkih društava i drugih pravnih osoba od strateškog i posebnog interesa za Republiku Hrvatsku provodi se javnim natječajem ili posredstvom specijalizirane agencije.
(3) Odluku za koja trgovačka društva od strateškog i posebnog interesa za Republiku Hrvatsku se odabir kandidata provodi posredstvom specijalizirane agencije donosi Povjerenstvo Vlade Republike Hrvatske za upravljanje strateškim trgovačkim društvima.
Članak 3.
Pojedini pojmovi, u smislu ove Uredbe, imaju sljedeće značenje:
– DUUDI je Državni ured za upravljanje državnom imovinom
– CERP je Centar za restrukturiranje i prodaju
– Povjerenstvo Vlade je Povjerenstvo Vlade Republike Hrvatske za upravljanje strateškim trgovačkim društvima
– Trgovačko društvo odnosi se na trgovačka društva određena Odlukom o utvrđivanju popisa trgovačkih društava i drugih pravnih osoba od strateškog i posebnog interesa za Republiku Hrvatsku
– Pravna osoba se odnosi na pravne osobe određene Odlukom o utvrđivanju popisa trgovačkih društava i drugih pravnih osoba od strateškog i posebnog interesa za Republiku Hrvatsku
– Kandidat je kandidat za osobu ovlaštenu za zastupanje (za predsjednika uprave i/ili člana uprave i/ili ravnatelja i/ili direktora)
– Specijalizirana agencija je specijalizirana agencija za posredovanje pri zapošljavanju koja zadovoljava sve uvjete za obavljanje takve djelatnosti sukladno pravnim propisima kojima se ta djelatnost regulira.
II. OPĆI UVJETI ZA KANDIDATE
Članak 4.
Kandidat, u