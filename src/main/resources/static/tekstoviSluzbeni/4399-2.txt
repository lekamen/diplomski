 tužitelj ističe da zainteresirana osoba nije pravilno primijenila Cjenik za H1 Call Plus uslugu tj. da mu na računima za mjesec svibanj, lipanj, srpanj i kolovoz 2013. nije pravilno obračunata pogodnost besplatnih razgovora prema nacionalnim fiksnim mrežama od 1000 minuta ističući da je navedena pogodnost pravilno tužitelju obračunata te da je iz dostavljenih računa vidljivo da tijekom svakog od navedenih mjeseci tužitelj nije dosegao 1000 minuta razgovora, niti su mu isti naplaćeni, međutim da se navedena pogodnost odnosi na besplatne razgovore ali ne i na uslugu uspostave poziva koju da zainteresirana osoba ima pravo naplatiti tužitelju budući da ta usluga nije ugovorena kao besplatna i iz kojeg razloga je tužitelju osnovano za svaki poziv obračunata i naplaćena jedino usluga uspostave poziva u iznosu od 0,28 kuna s PDV-om odnosno 0,22 kune bez PDV-a po pozivu sve sukladno Cjeniku za H1 Call Plus uslugu koju je tužitelj primio zajedno za H1 Call Plus uslugu. Navodi da jednokratna naknada za uključenje H1 Call Plus usluge u iznosu od 50,00 kuna bez PDV-a odnosno 62,50 kuna s PDV-om, također da je zainteresirana osoba pravilno iskazala na prvom računu tužitelja za mjesec svibanj 2013. budući je tužitelj sklopio pretplatnički ugovor na neodređeno vrijeme s obveznim trajanjem od 24 mjeseca, a što da je vidljivo iz točke 4. zahtjeva za H1 uslugu dok da je navedena naknada iskazana u Cjeniku za H1 Call Plus uslugu na strani 3 pod naslovom ostale usluge i naknade iz kojeg razloga da je u konkretnom slučaju navedeni Cjenik pravilno primijenjen. Napominje, da u pogledu prava tužitelja na jednostrani raskid ugovora u roku od 14 dana od potpisivanja istog, bez obveze plaćanja naknade za prijevremeni raskid ugovora, da u tom pogledu tužitelj nije oštećen budući je oslobođen od plaćanja navedene naknade iako je tužitelj raskinuo ugovor nakon proteka roka od 14 dana od dana sklapanja, a da na naknadu za prijevremeni raskid ugovora iskazanu na računu za mjesec kolovoza 2013. tužitelj nije prigovarao. Stoga je zainteresirana osoba istaknula da je u svim osporavanim računima tužitelju pravilno izvršen obračun za obavljene telekomunikacijske usluge, tj. da mu nije na istima obračunat niti naplaćen niti jedan besplatni razgovor, dok su mu usluge uspostave poziva, jednokratna naknada za isključenje H1 Call Plus usluge kao i sve druge telekomunikacijske usluge sadržane u H1 Call Plus paketu pravilno obračunate i naplaćene prema Cjeniku H1Call Plus uslugu, dok da mu je prijevremeni raskid ugovora odobren bez obveze plaćanja naknade za prijevremeni raskid, pa je zainteresirana osoba predložila da se odbije tužbeni zahtjev tužitelja kao neosnovan.
U ovom upravnom sporu 3. prosinca 2015. održano je ročište za raspravu u odsutnosti uredno pozvanog tužitelja, a prisutnosti službene osobe tuženika i zainteresirane osobe, te je strankama u skladu s člankom 6. Zakona o upravnim sporovima (»Narodne novine« broj 20/10 i 143/12, 152/14, u nastavku teksta ZUS) dana mogućnost izjasniti se o zahtjevima i navodima drugih stranaka, te o svim pitanjima koja su predmet ovog upravnog spora. Na istom ročištu za raspravu stranke su ostale kod svih svojih navoda, nakon čega je izveden dokaz uvidom u dokumentaciju koja prileži spisu predmeta upravnoga spora, kao i onu koja prileži spisu predmeta upravnog postupka, te je zaključena rasprava.
Uvidom u dokumentaciju koja prileži spisu predmeta upravnoga spora, kao i onu koja prileži spisu predmeta upravnog postupaka utvrđeno je, da je tužitelj potpisivanjem zahtjeva 13. ožujka 2013., koji zahtjev je dio pretplatničkog ugovora sklopljenog izvan prostorija operatera (ovdje zainteresirane osobe), sklopio pretplatnički ugovor za uslugu pod nazivom H1 Call Plus na razdoblje od 24 mjeseca, a u koju uslugu prema dokumentaciji koja prileži spisu predmeta upravnog spora su uključeni besplatni razgovori prema nacionalnim fiksnim mrežama, razgovori sa zemljama EU po cijeni od 0,28 kuna po minuti, razgovori prema nacionalnim i