 radnika.
(3) Na listi kandidata mora biti onoliko kandidata koliko se bira predstavnika u tijelo iz članka 1. ovoga Pravilnika i isti broj zamjenika kandidata, pri čemu je predlagatelj dužan voditi računa o načelu ravnopravnosti spolova.
(4) Ako predlagatelj predloži manji broj kandidata od broja predstavnika koji se biraju u tijelo iz članka 1. ovoga Pravilnika, kandidacijska lista nije pravovaljana.
(5) Za uvrštenje na listu kandidata potreban je prethodni pisani pristanak radnika, čije se izjave o takvom pristanku prilažu listi kandidata prilikom njenog podnošenja.
(6) Nositeljem liste smatra se radnik koji je prvi na listi kandidata.
(7) Lista kandidata dostavlja se predsjedniku Izbornog odbora. Ako lista kandidata nije podnesena na način iz stavka 2. i 3. ovoga članka, predsjednik Izbornog odbora pisano će pozvati podnositelja liste da u roku od tri radna dana otkloni nedostatak. Ako nedostatak nije otklonjen u tom roku dostavljanjem ispravljene liste kandidata ili nedostajućih izjava o pristanku na uvrštenje na listu, ili ako lista kandidata nije podnesena u objavljenom roku, smatrat će se da nije bila podnesena.
(8) Prijedlozi lista moraju se dostaviti Izbornom odboru najkasnije u roku od četrnaest dana prije dana održavanja izbora.
(9) Prijedlog liste za predstavnika radnika u tijelo iz članka 1. ovoga Pravilnika mora sadržavati naziv liste te kandidate koji moraju biti poredani od rednog broja 1 do zaključno onog broja koliko se bira predstavnika u tijelo iz članka 1. ovoga Pravilnika.
(10) Kandidatom se može biti samo na jednoj listi.
(11) Liste kandidata objavljuju se na svim oglasnim mjestima poslodavca, a na dan glasovanja moraju na vidljivom mjestu biti objavljene u prostoriji u kojoj se glasuje.
Objava zbirne liste
Članak 6.
(1) Izborni odbor će u roku od četrdeset osam sati od isteka vremena za predaju liste kandidata iz članka 5. ovoga Pravilnika, prihvatiti i na oglasnom mjestu koje poslodavac koristi objaviti zbirnu listu svih pravovaljano predloženih lista te imena i prezimena kandidata.
(2) Zbirna lista sadrži redni broj i naziv svake liste te imena i prezimena njezinih kandidata.
Obveze poslodavca
Članak 7.
(1) Poslodavac je dužan u roku od tri radna dana od dana primitka zahtjeva predsjednika Izbornog odbora, dostaviti mu odvojeno popis radnika koji su u radnom odnosu na dan izrade popisa i koji su članovi njegovih upravnih i nadzornih tijela, ili su članovi njihovih obitelji, ili su ovlašteni zastupati ga u odnosu na kod njega zaposlene radnike, te popis ostalih radnika koji su u radnom odnosu na dan izrade popisa.
(2) Popisi radnika iz stavka 1. ovoga članka sadrže redne brojeve, imena i prezimena radnika po abecednom redoslijedu prezimena i njihov osobni identifikacijski broj.
(3) Poslodavac je dužan osigurati materijalno-tehničke uvjete i omogućiti nesmetano glasovanje za izbor predstavnika radnika u tijelo iz članka 1. ovoga Pravilnika, u vrijeme i na mjestu ili mjestima skupa radnika koje je odredio Izborni odbor.
(4) Poslodavac snosi sve troškove potrebne za provođenje postupka izbora predstavnika radnika u tijelo iz članka 1. ovoga Pravilnika.
Popis birača
Članak 8.
(1) Izborni odbor je dužan u roku od tri radna dana od dana dostavljanja popisa radnika iz članka 7. stavka 2. ovoga Pravilnika, utvrditi i na svim oglasnim mjestima koje poslodavac koristi, objaviti popis birača.
(2) Popis birača sadrži podatke iz članka 7. stavka 2. ovoga Pravilnika, pouku da svaki radnik ima pravo u roku od tri radna dana od dana objavljivanja popisa podnijeti Izbornom odboru pisani prigovor na popis birača, te potpis predsjednika Izbornog odbora i datum objavljivanja popisa. U popisu moraju biti naznačeni birači kojima je Izborni odbor omogućio glasovanje putem pošte.
(3) O prigovoru na popis birača, Izborni odbor je dužan odlučiti u roku od tri radna dana od dana dostavljanja prigovora.
(4) Odluka o prigovoru na popis birača je konačna i dostavlja se podnositelju prigovora, a ako je prigovor usvojen, popis