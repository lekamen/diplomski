58 24.06.2016 Presuda Upravnog suda u Zagrebu broj: UsI-4455/14-7 od 27. travnja 2016.
UPRAVNI SUD U ZAGREBU
1496
PRESUDA
Upravni sud u Zagrebu, po sucu pojedincu toga suda Tamari Bogdanović, uz sudjelovanje Lidije Deak, zapisničarke, u upravnom sporu tužitelja Marinka Vlašića iz Zagreba, Vida Došena 27, protiv tuženice Hrvatske regulatorne agencije za mrežne djelatnosti, Zagreb, Ulica Roberta Frangeša Mihanovića 9, radi rješavanja spora između korisnika i operatora, nakon usmene i javne rasprave, 24. svibnja 2016.,
presudio je
Odbija se tužbeni zahtjev za poništavanje odluke Hrvatske regulatorne agencije za mrežne djelatnosti, klasa: UP/I-344-08/14-01/919, urbroj: 376-05/BI-14-4 (IM) od 27. studenoga 2014.
Obrazloženje
Osporavanom odlukom tuženice Hrvatske regulatorne agencije za mrežne djelatnosti, klasa: UP/I-344-08/14-01/919, urbroj: 376-05/BI-14-4 (IM) od 27. studenoga 2014. odbijen je zahtjev tužitelja za rješavanje spora vezan uz račun za javne komunikacijske usluge za lipanj 2014. izdan od operatora javnih komunikacijskih usluga Tele2, Zagreb, za pretplatnički broj tužitelja.
Tužitelj pobija zakonitost osporavane odluke i ističe da pri donošenju odluke tuženica nije uvažila stvarno činjenično stanje, jer je uzela u obzir samo interne ispise Tele2 operatora, koje on ne posjeduje, kao pravno valjane dokumente. Napominje da u lipnju 2014. nije koristio nikakve blagodati koje nudi pretplatnički ugovor, a kojeg je Tele2 svojim samoinicijativnim izmjenama doveo u pravnu ništavost i samim time preuzeo sve materijalne posljedice proizašle iz raskida istog.
Predlaže sudu da poništi osporavanu odluku, a samoinicijativno izmijenjeni ugovor, koji je na njegov zahtjev raskinut, istina s određenim zakašnjenjem, bez zaprimanja njegovog datiranog pisanog zahtjeva kako bi mogao manipulirati datumom raskida i s namjerom pravno potkrijepljene materijalne dobiti, proglasi pravno ništetnim.
Tuženica u odgovoru na tužbu u cijelosti ostaje kod navoda danih u obrazloženju osporavanog rješenja i ističe da je tužitelj 2. srpnja 2013. podnio zahtjev za zasnivanje pretplatničkog odnosa na razdoblje od 24 mjeseca do 3. srpnja 2015., te je svojim potpisom potvrdio da u cijelosti prihvaća odredbe Općih uvjeta poslovanja i uvjeta korištenja odabrane opcije Tele2 operatora. Zbog povećanja državnih naknada, svi operatori su napravili izmjene u cjeniku, uslijed čega su korisnicima u razdoblju od 1. do 30. lipnja 2014. omogućili raskid pretplatničkog ugovora za korištenje javno komunikacijskih usluga bez plaćanja naknade zbog prijevremenog raskida ugovora, sukladno odredbama članka 42.a stavka 10. Zakona o elektroničkim komunikacijama, a o čemu su svi korisnici obaviješteni putem SMS poruke. Tužitelj je podnošenjem zahtjeva za migraciju broja s pretplate na bonove od 4. lipnja 2014. iskoristio takvu mogućnost raskida pretplatničkog ugovora, a Tele2 operator je tužitelju pravilno naplatio samo mjesečnu naknadu proporcionalno danima korištenja usluge u iznosu od 16,94 kn. Obzirom da je tužitelj uz pretplatnički ugovor imao aktiviranu i uslugu Opcije uređaj, odnosno kupio je mobitel na 24 rate, koji je u slučaju raskida pretplatničkog ugovora dužan otplatiti na rate ili jednokratnom uplatom cjelokupnog iznosa, te je operator tužitelju pravilno naplatio preostale mjesečne naknade do 03. srpnja 2015. u iznosu od 313,55 kn.
Predlaže sudu da odbije tužbeni zahtjev.
Tužbeni zahtjev nije osnovan.
Sud je održao usmenu i javnu raspravu u prisutnosti tužitelja i opunomoćenice tuženice i u odsutnosti uredno pozvane zainteresirane osobe, na temelju ovlaštenja iz odredbe članka 39. stavka 2. Zakona o upravnim sporovima (»Narodne novine«, broj 20/10., 143/12. i 152/14.), o čemu je zainteresirana osoba bila upozorena u pozivu za raspravu.
Na raspravi je tužitelj u sudski spis priložio presudu Upravnog suda u Zagrebu broj: UsI-4029/13 od 23. ožujka 2016.
Opunomoćenica tuženice istakla je da se u presudi koju je tužitelj priložio u sudski spis radi o posve drugačijem