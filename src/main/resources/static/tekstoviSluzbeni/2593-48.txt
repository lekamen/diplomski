 plovila u teglju čija širina ne prelazi 11,5 m;
– bočni sastavi čije dimenzije ne prelaze 11,5 m u širinu i 120 m u dužinu.
(3) Ograničava se visina svih sastava za prolaz kroz mostove u Osijeku, tako da visina najviše nepokretne točke ne prelazi 10,15 m pri vodostaju Osijek 0 cm.
Članak 12.11 – Mimoilaženje i pretjecanje
(1) Na dijelovima plovnog putu od rkm 0+000 do rkm 3+000; rkm 11+900 do rkm 14+300; rkm 18+500 do rkm 19+500 zabranjeno je svako mimoilaženje i pretjecanje osim čamcima iz članka 06.02 ovoga Pravilnika.
(2) Sva plovila i sastavi koji plove uzvodno na plovnom putu obavezni su sačekati završetak prolaza nizvodnih plovila i sastava koji su započeli manevar prolaza kroz navedene sektore kao i mostove.
Članak 12.12 – Okretanje
(1) Putnička plovila moraju se okretati na označenom mjestu uz putničko pristanište, na rkm 21+300.
(2) Plovila i sastavi koji uplovljavaju-isplovljavaju iz bazenske luke Nemetin moraju se okretati na označenom mjestu na rkm 10+900.
(3) Plovila i sastavi koji uplovljavaju-isplovljavaju iz stare luke Osijek moraju se okretati na označenom mjestu na rkm 17+500.
Članak 12.13 – Stajanje i sidrenje
(1) Stajanje i sidrenje plovila i sastava izuzev čamaca, dozvoljeno je isključivo od rkm 5. do rkm 7. izvan plovnog puta uz lijevu obalu; od rkm 10+100. do rkm 11+000. izvan plovnog puta uz desnu obalu (preporučeno mjesto za stajanje); od rkm 15+500 do rkm 16+350 izvan plovnog puta uz lijevu obalu (preporučeno mjesto za stajanje); od rkm 16+300 do rkm 16+450 izvan plovnog puta uz desnu obalu (preporučeno mjesto za stajanje); od rkm 17+800 do rkm 18+550 izvan plovnog puta uz desnu obalu (preporučeno mjesto za stajanje); od rkm 22+500 do rkm 23+000 izvan plovnog puta uz desnu obalu (preporučeno mjesto za stajanje).
(2) Stajanje i sidrenje čamaca dozvoljeno je isključivo izvan plovnog puta.
Članak 12.14 – Ostala pravila
(1) Zabranjeno je stvaranje valova koji mogu ugroziti obalnu infrastrukturu, plovila i druge objekte uz obalu.
(2) Plovila i sastavi, osim čamaca, koji isplovljavaju ili uplovljavaju u rijeku Dravu i rukavac bazenske luke Nemetin moraju najaviti navedeni manevar putem VHF radiotelefonskog uređaja i propisanim zvučnim znakovima te najaviti namjeru i daljnji smjer plovidbe prilikom isplovljenja i uplovljenja.
(3) U situaciji kada su na međunarodnom putničkom pristanu (rkm 21+500) privezana dva plovila u jednom poprečnom redu, drugo plovilo je dužno imati oboreno pramčano sidro ili pramčani vez na obali.
DIO ČETVRTI
Glava 13 PRIJELAZNE I ZAVRŠNE ODREDBE
Članak 13.01 – Dijelovi Pravilnika
Prilozi 1, 2, 3, 4, 5, 6, 7, 8, 9, 10, 11 i 12 sastavni su dio ovoga Pravilnika.
Članak 13.02 – Prestanak važenja
Na dan stupanja na snagu ovoga Pravilnika prestaje važiti Pravilnik o plovidbi na unutarnjim vodama (»Narodne novine« broj 138/08, 08/10, 74/10, 08/11, 39/12).
Članak 13.03 – Stupanje na snagu
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-02/119
Urbroj: 530-03-3-15-1
Zagreb, 9. prosinca 2015.
Ministar dr. sc. Siniša Hajdaš Dončić, v. r.

PRILOG 1. – PRILOG 12.
