se s brojem »31«.
Dosadašnju stavci 2., 3., 4., i 5., postaju stavci: 3.,4.,5.i 6.
Članak 12.
U članku 24. stavak 1. mijenja se i glasi:
»Dužina godišnjeg odmora svakog radnika utvrđuje se tako da se na osnovicu od 20 radnih dana dodaje još najmanje:
a) s osnova složenosti poslova
– radniku na radnom mjestu sa zahtijevanim VII stupnjem obrazovanja 4 radna dana – radniku na radnom mjestu sa zahtijevanim VI stupnjem obrazovanja 3 radna dana – radniku na radnom mjestu sa zahtijevanim V stupnjem obrazovanja 2 radna dana – radniku na radnom mjestu sa zahtijevanim IV stupnjem obrazovanja 1 radni dan
b) s osnova radnog staža, na svakih šest godina radnog staža radnika                   1 radni dan
c) s osnova invalidnosti i tjelesnog oštećenja                                                         1 radni dan
d) samohrani roditelj                                                                                             2 radna dana.
U istom članku stavak 4. mijenja se tako da glasi:
»U dane godišnjeg odmora ne uračunavaju se blagdani i neradni dani određeni zakonom, subota, vrijeme privremene nesposobnosti za rad (bolovanje)i plaćeni dopust.«
U istom članku dodaje se novi stavak 5. koji glasi:
»Radnik kojem prestaje radni odnos za tu kalendarsku godinu ostvaruje pravo na razmjerni dio godišnjeg odmora, osim radnika kojem radni odnos prestaje zbog stjecanja prava na mirovinu.«
Članak 13.
Članak 25. mijenja se i glasi:
»(1) Tijekom kalendarske godine radnik ima pravo na odsustvovanje s rada uz naknadu plaće (plaćeni dopust) za važne osobne potrebe i to za:
– sklapanje braka                                                5 radnih dana
– rođenje djeteta                                                 3 radna dana
– smrt supružnika, životnog partnera,    roditelja, djece                                                 7 radnih dana
– smrt braće, sestara, djedova, baka, roditelja   i braće i sestara supružnika i životnog   partnera,                                                           2 radna dana
– selidbe 2 radna dana
– teže bolesti i liječenja člana uže obitelji              3 radna dana
– elementarne nepogode većih razmjera               5 radnih dana
– dobrovoljno davanje krvi za svako davanje      1 radni dan
– školovanje, osposobljavanje i obrazovanje       6 radnih dana
(2) Korištenje prava na plaćeni dopust u slučajevima utvrđenim stavkom 1. ovog članka, radnik ostvaruje u trenutku nastanka tih određenih važnih osobnih potreba, te u slučaju ponavljanja istih ili drugih slučajeva iz stavka 1. ovog članka u jednoj godini ima pravo na plaćeni dopust predviđen za svaki slučaj.
(3) Radnik je dužan pravodobno i prema okolnostima slučaja izvijestiti poslodavca o vremenu korištenja plaćenog dopusta, a za slučajeve iz točke 8. i 9. stavka 1.ovog članka dužan je vrijeme korištenja dopusta dogovoriti s poslodavcem.
(4) Pravo na plaćeni dopust iz stavka 1. točka 9. pripada radniku ako je na školovanje/osposobljavanje/obrazovanje upućen od strane poslodavca ili se školuje, obrazuje, osposobljava za potrebe obavljanja poslova kod poslodavca i u dogovoru s poslodavcem.
(5) Ako se tijekom godine ponovi neki slučaj iz stavka 1. ovog članka, radnik može ostvariti pravo na plaćeni dopust najviše do 7 dana u godini.
(6) Radnik ne ostvaruje pravo na odsustvo s rada ukoliko okolnosti utvrđene stavkom
1. ovog članka nastupe kada radnik ne radi zbog korištenja slobodnih dana, bolovanja, neplaćenog dopusta ili drugih opravdanih slučajeva odsutnosti s rada.«
Članak 14.
Iza podglave 5. dodaje se podglava 6. Neplaćeni dopust i članak 25a. koji glasi:
»(1) Radniku se može, na osobni zahtjev, odobriti neplaćeni dopust u trajanju do 30 dana u slučajevima:
– njege člana uže obitelji
– izgradnje ili popravka kuće ili stana
– liječenja na osobni trošak
– obrazovanja, osposobljavanja, usavršavanja ili specijalizacije na osobni trošak
– u drugim opravdanim slučajevima.
(2) Kad to okolnosti dopuštaju, neplaćeni dopust za slučajeve iz stavka 1. ovog članka