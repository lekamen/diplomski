 ukidanju predstavništava HGK u inozemstvu, kao i o udjelu HGK u radu odgovarajućih međunarodnih organizacija i o osnivanju mješovitih komora;
5. bira i razrješava dio članova Upravnog odbora, predsjednika i članove Nadzornog odbora i predsjednika HGK;
6. odlučuje o stjecanju, opterećenju ili otuđenju nekretnina i druge imovine čija pojedinačna vrijednost prelazi iznos od 5.000.000,00 kuna;
7. odlučuje o sklapanju pravnih poslova čija pojedinačna vrijednost prelazi iznos od 5.000.000,00 kuna;
8. odlučuje u slučaju potrebe i o drugim pitanjima.
Članak 22.
Sjednica Skupštine održava se najmanje dva puta godišnje.
Sjednicu Skupštine saziva Upravni odbor.
Sjednica Skupštine mora se sazvati na zahtjev:
1. Nadzornog odbora;
2. predsjednika HGK;
3. gospodarskog vijeća i
4. najmanje deset članova Skupštine.
Podnosilac zahtjeva dužan je svoj zahtjev obrazložiti. Sjednici Skupštine predsjedava predsjednik HGK.
Članak 23.
Skupština može pravovaljano odlučivati ako sjednici prisustvuje više od polovice članova Skupštine.
Skupština odlučuje većinom glasova prisutnih članova, a kada odlučuje o Statutu, odluci o financiranju, financijskom planu, osnivanju i ukidanju županijskih ili regionalnih komora i predstavništava HGK u inozemstvu, potrebna je većina glasova svih članova Skupštine.
Član Skupštine koji se ne suglasi s prihvaćenim zaključkom može izdvojiti svoje mišljenje.
Rad Skupštine uređuje se poslovnikom.
Upravni odbor
Članak 24.
Upravni odbor upravlja poslovima HGK i za svoj rad odgovara Skupštini.
Članak 25.
Upravni odbor ima predsjednika, zamjenika i pet članova.
Predsjednik Upravnog odbora je predsjednik HGK.
Odluku o izboru i razrješenju šest članova Upravnog odbora donosi Skupština.
Funkciju zamjenika obnaša član Upravnog odbora po odluci predsjednika HGK.
Članak 26.
Zamjenika predsjednika Upravnog odbora i četiri člana predstavnika članica HGK bira se iz reda uglednih gospodarstvenika ili stručnjaka iz područja gospodarstva (prema NKD-u).
Jedan član Upravnog odbora bira se iz redova radnika HGK na prijedlog predsjednika HGK.
Članak 27.
Odluku o raspisivanju izbora donosi Upravni odbor prije isteka mandata starog saziva Upravnog odbora.
Članak 28.
Upravni odbor:
1. provodi odluke i zaključke Skupštine;
2. priprema prijedlog Statuta, pravilnika i odluka koje donosi Skupština;
3. predlaže zaključke i stavove, te daje mišljenja o pitanjima o kojima će Skupština raspravljati;
4. predlaže Skupštini izbor ili razrješenje predsjednika HGK;
5. donosi Odluku o kriterijima i načinu izbora za članove Skupštine;
6. donosi Odluku o raspisivanju izbora za članove Nadzornog odbora;
7. donosi Odluku o raspisivanju izbora za predsjednika HGK;
8. ustanovljuje i zastupa razvojne interese članica HGK s gledišta gospodarskoga sustava, ekonomske politike i drugih pitanja od značaja za gospodarstvo Republike Hrvatske;
9. oblikuje stavove članica HGK na području radnog prava i socijalne skrbi;
10. ustanovljuje i usklađuje interese članica HGK u odnosu na kolektivne ugovore;
11. usklađuje međusobne interese strukovnih udruženja;
12. ustanovljuje potrebe i stavove, te predlaže način provođenja stručnog obrazovanja;
13. donosi odluku o ustroju strukovnih udruženja i zajednica u HGK;
14. donosi odluku o osnivanju agencija, trgovačkih društava, centara i drugih oblika djelovanja HGK u Republici Hrvatskoj i inozemstvu;
15. donosi Pravilnik o unutarnjem ustrojstvu i načinu rada Stručne službe HGK;
16. imenuje i razrješava predsjednika i zamjenike predsjednika Suda časti, te suce prvostupanjskih i drugostupanjskih vijeća;
17. ustanovljuje listu izmiritelja Centra za mirenje;
18. ustanovljuje listu arbitara Stalnog arbitražnog sudišta;
19. donosi, kad je to potrebno, privremene pravilnike o posebnim postupcima koji se provode pred Stalnim arbitražnim sudištem pri HGK, koji ostaju na snazi dok Skupština HGK ne donese takve pravilnike (članak 21. točka 1.), a najkasnije godinu dana od dana donošenja;
20. određuje visinu naknada za usluge HGK i troškove Suda