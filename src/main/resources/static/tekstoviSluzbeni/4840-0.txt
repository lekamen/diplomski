102 09.11.2016 Odluka Ustavnog suda Republike Hrvatske broj: U-IIIA-7572/2014 od 28. rujna 2016.
USTAVNI SUD REPUBLIKE HRVATSKE
2189
Ustavni sud Republike Hrvatske, u Drugom Vijeću za odlučivanje o ustavnim tužbama, u sastavu sutkinja Ingrid Antičević Marinović, predsjednica Vijeća, te suci Mato Arlović, Snježana Bagić, Davorin Mlakar, Rajko Mlinarić i Miroslav Šumanović, članovi Vijeća, u postupku koji je ustavnom tužbom pokrenula Đurđica Vrčić iz Kukuljanova, koju zastupa Ana Holjar, odvjetnica iz Rijeke, na sjednici održanoj 28. rujna 2016. jednoglasno je donio
ODLUKU
I. Ustavna tužba se usvaja.
II. Općinski sud u Rijeci dužan je donijeti odluku u predmetu koji se pred tim sudom vodi pod brojem Ovr-2727/08 u najkraćem mogućem roku, ali ne duljem od šest (6) mjeseci, računajući od prvoga idućeg dana nakon objave ove odluke u »Narodnim novinama«.
III. Na temelju članka 63. stavka 3. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst), podnositeljici ustavne tužbe Đurđici Vrčić iz Kukuljanova određuje se primjerena naknada zbog povrede ustavnog prava na razumnu duljinu postupka zajamčenog člankom 29. stavkom 1. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.) u iznosu od 6.600,00 kn.
IV. Naknada iz točke III. ove izreke bit će isplaćena iz državnog proračuna u roku od tri (3) mjeseca od dana podnošenja zahtjeva podnositeljice Ministarstvu pravosuđa Republike Hrvatske za njezinu isplatu.
V. Ova odluka objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Đurđica Vrčić iz Kukuljanova (u daljnjem tekstu: podnositeljica) podnijela je 28. studenoga 2014. ustavnu tužbu smatrajući da joj je zbog dugotrajnosti postupka koji se vodi pred Općinskim sudom u Rijeci pod brojem Ovr-2727/2008 povrijeđeno ustavno pravo na suđenje u razumnom roku zajamčeno člankom 29. stavkom 1. Ustava.
2. Za potrebe ustavnosudskog postupka pribavljeno je izviješće o tijeku postupka Općinskog suda u Rijeci Ovr-2727/08.
II. PREGLED RADNJI U POSTUPKU
3. Ovršni postupak pred Općinskim sudom u Rijeci pokrenut je 7. kolovoza 2008. prijedlogom za ovrhu ovrhovoditeljice (ovdje predlagateljice) protiv ovršenika Grada Bakra radi prisilne činidbe uz prijedlog za određivanje sudskih penala.
Podnositeljica je 24. listopada 2011. podnijela Županijskom sudu u Rijeci zahtjev za zaštitu prava za suđenje u razumnom roku.
Drugostupanjskim rješenjem broj: Gzp-208/2011 od 19. ožujka 2013. Županijski sud u Rijeci usvojio je zahtjev podnositeljice te je naložio prvostupanjskom sudu da ovršni postupak koji se vodi pod brojem Ovr-2727/2008 dovrši u roku četiri (4) mjeseca a podnositeljici je zbog povrede prava na suđenje u razumnom roku određena primjerena novčana naknada u iznosu od 3.800,00 kn (tri tisuće osamsto kuna).
Prvostupanjskim rješenjem broj Ovr-2727/08 od 14. studenoga 2013. Općinski sud u Rijeci odredio je ovršeniku naknadni rok od osam (8) dana radi ispunjenja obveze utvrđene presudom Općinskog suda u Rijeci broj P-344/96 od 20. studenoga 2003. te je odredio da ako ovršenik ne ispuni svoju obvezu niti u tom naknadnom roku, obvezan je ovrhovoditelju isplatiti iznos od 2.000,00 kn (dvije tisuće kuna) za svaki dan zakašnjenja počevši od isteka tog roka.
Žalba protiv gore navedenog prvostupanjskog rješenja podnesena je 29. studenoga 2013.
Dopuna žalbe podnesena je 3. prosinca 2013.
Ustavnu tužbu podnositeljica je podnijela 28. studenoga 2014.
III. MJERODAVNO PRAVO
4. U rješenju broj: U-IIIVs-3669/2006 i dr. od 2. ožujka 2010. (»Narodne novine« broj 34/10.) Ustavni sud opisao je razvoj pravne zaštite ustavnog prava na suđenje u razumnom roku od trenutka njegovog uvođenja u hrvatski pravni sustav, stupanjem na snagu Promjene Ustava Republike Hrvatske 9. studenoga 2000. (»Narodne novine« broj 113/00.), do stupanja na snagu Zakona o izmjenama i dopunama Zakona o sudovima (»Narodne novine« broj 153/09.; u daljnjem tekstu: