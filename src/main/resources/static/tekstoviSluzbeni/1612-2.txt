 predmet nezakonitog postupanja ako osoba koja postupa s tim duhanom ne može dokazati pravilnost stjecanja, posjedovanja i svakog drugog činjeničnog ili pravnog raspolaganja, a iz okolnosti slučaja proizlazi da je s duhanom nezakonito postupano.
(15) Obveze iz ovoga članka se ne odnose na duhan koji se nalazi u carinskom postupku s odgodom ili postupanju. Obveze iz stavaka 6. do 10. ovoga članka se ne odnose na osobe koje sukladno duhanskim propisima imaju status obrađivača duhana te proizvođača duhanskih proizvoda.«
Članak 3.
Iza članka 90. dodaje se naslov i članci 90.a, 90.b, 90.c, 90.d, 90.e, 90.f, 90.g, 90.h i 90.i, koji glase:
»Povrat plaćene trošarine na plinsko ulje za pogon akreditiranih strojeva za humanitarno razminiranje
Članak 90.a
(1) Mjera povrata plaćene trošarine na plinsko ulje za pogon akreditiranih strojeva za humanitarno razminiranje provodi se sukladno Provedbenoj odluci Vijeća broj 2014/921/EU od 16. prosinca 2014. o ovlaštenju Hrvatske da primijeni oslobođenje od poreza na plinsko ulje koje se upotrebljava za rad strojeva za humanitarno razminiranje u skladu s člankom 19. Direktive 2003/96/EZ (SL L 363, 18. 12. 2014., str. 150. – 151.).
(2) Pravo na povrat trošarine plaćene za utrošeno plinsko ulje za pogon akreditiranih strojeva za razminiranje mogu ostvariti pravne i fizičke osobe ovlaštene za razminiranje od Hrvatskog centra za razminiranje (u daljnjem tekstu: HCR) koje u okviru svoje registrirane djelatnosti imaju ocjenu sposobnosti HCR-a za obavljanje poslova humanitarnog razminiranja strojevima za razminiranje te vrše humanitarno razminiranje područja zagađenih minskoeksplozivnim sredstvima i neeksplodiranim ubojnim sredstvima na teritoriju Republike Hrvatske, a koje su upisane u registar korisnika prava na povrat trošarine na plinsko ulje utrošeno za razminiranje (u daljnjem tekstu: korisnici prava na povrat trošarine na plinsko ulje utrošeno za razminiranje), i to za razdoblje počevši od dana upisa u ovaj registar.
(3) Korisnici prava na povrat trošarine na plinsko ulje utrošeno za razminiranje koriste plinsko ulje za pogon akreditiranih strojeva koji su namjenski izrađeni za poslove obrade miniranog zemljišta.
(4) Akreditirani strojevi za razminiranje su strojevi koji su certificirani i koji imaju važeću ocjenu upotrebljivosti sukladno posebnim propisima. HCR vodi evidenciju o akreditiranim strojevima za razminiranje.
Članak 90.b
(1) Zahtjev za upis u registar korisnika prava na povrat trošarine na plinsko ulje utrošeno za razminiranje podnosi se carinskom uredu nadležnom prema sjedištu, odnosno prebivalištu pravne ili fizičke osobe koja zahtijeva povrat trošarine. Zahtjev za upis u registar korisnika prava na povrat trošarine podnosi se u tri primjerka na Obrascu PUR-R koji je tiskan u Prilogu 50 ovoga Pravilnika i njegov je sastavni dio.
(2) Zahtjev za upis u registar korisnika prava na povrat trošarine na plinsko ulje utrošeno za razminiranje podnosi se za svaku kalendarsku godinu.
(3) Uz zahtjev za upis u registar korisnika prava na povrat trošarine na plinsko ulje utrošeno za razminiranje se prilaže:
1. preslika izvatka iz sudskoga, obrtnog ili drugog službenog registra iz kojega je razvidna registrirana djelatnost obavljanja poslova humanitarnog razminiranja, ne starijeg od 6 mjeseci,
2. preslika važećeg rješenja za obavljanje poslova humanitarnog razminiranja izdanog od nadležnog ministarstva,
3. preslika važeće ocjene sposobnosti za obavljanje poslova pretraživanja i razminiranja strojevima za razminiranje izdana od strane HCR-a,
4. potvrda Porezne uprave da pravna ili fizička osoba nema nenamirenih dospjelih obveza s naslova javnih davanja, ne starija od 30 dana.
(4) Pravna ili fizička osoba može biti upisana u registar korisnika prava na povrat trošarine na plinsko ulje utrošeno za razminiranje ako nema nenamirenih dospjelih obveza s naslova javnih davanja čije je utvrđivanje, naplata i nadzor u nadležnosti Carinske uprave, uključujući i novčane kazne izrečene pravomoćnim i izvršnim