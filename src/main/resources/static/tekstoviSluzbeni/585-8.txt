 Vićanu da se on ili trgovačko društvo Dubrovačko primorje d.d. nepripadno okoriste.
(...)
Opt. Besjedica kao sudac nadležan rješavati zemljišnoknjižne predmete u Općinskom sudu u Dubrovniku nije učinio ništa protuzakonito.
Naprotiv, postupao je u skladu sa svojim sudačkim ovlastima i riješio jedan zemljišoknjižni predmet, tumačeći nejasan čl. 47. Zakona o privatizaciji, onako kako je smatrao da je zakonito, a to nikakvom konstrukcijom ne može biti njegov krimen.
U presudi se ustvrđuje da je znao da većina nekretnina u postupku pretvorbe nije procijenjena u vrijednosti društvenog kapitala, te se izražava pravno stajalište da u takvoj situaciji opt. Besjedica nije smio dopustiti zahtijevanu uknjižbu.
Zbog toga je tu upravo i samo riječ o primjeni čl. 47. Zakona o privatizaciji, a ne o postupanju optuženika u namjeri da omogući Dubrovačkom primorju d.d. stjecanje nepripadne materijalne koristi.«
9.1. U žalbi koju je podnositelj Pero Vićan izjavio protiv prvostupanjske presude Ustavni sud osobito ističe:
»... u postupanju III. okr. Ive Besjedice nisu stekla sva bitna obilježja kaznenog djela iz čl. 337. st. 1. i 4. KZ-a, pa samim time u konkretnom sluačju nužno otpada i kaznena odgovornost V. okr. kao poticatelja na ovo kazneno djelo ... nesporno je da je III. okr. navedeno rješenje (rješenje Zemljišnoknjižnog odjela, Općinskog suda u Dubrovniku broj: Z-322/98 od 26. kolovoza 1998., op. Ustavnog suda) donio primjenom – tumačenjem odredbi čl. 47. Zakona o privatizaciji ... formulacija ovog propisa je pravno nejasna i isti je bio u sudskoj praksi sudova u Republici Hrvatskoj različito tumačen i primjenjivan ... u inkriminirano vrijeme nije postojalo stajalište Vrhovnog suda RH koje bi tu praksu ujednačilo i time snagom argumenata obvezalo sve suce na takvu primjenu ... evidentno da je III. okr. Ivo Besjedica izrazio pravno stajalište utemeljeno na propisima koje se moglo tumačiti na barem nekoliko načina ... valja naglastiti da postupanje III. okr. suca Besjedice nije bilo usamljeno, niti iznimka – njegovo pravno stajalište nije odudaralo od sudske prakse i drugih sudova ... pozivanje III. okr. na kaznenu odgovornost u takvoj pravnoj situaciji predstavlja zapravo pozivanje na odgovornost zbog mišljenja izraženog pri donošenju sudbene odluke, što je surpotno odredbama čl. 121. st. 2. Ustava RH (čl. 119. st. 2. Ustava, op. Ustavnog suda) i čl. 8. st. 2. Zakona o sudovima, prema kojima sudac ne smije biti pozvan na odgovornost ili kažnjen za izraženo mišljenje pri donošenju sudske odluke. Ostaje nejasno zbog čega je jedino III. okr. inkriminiran za naprijed navedeno postupanje, kada su na identičan način postupali mnogi suci u Republici Hrvatskoj. Kako, dakle, u konkretnom slučaju ne postoji kaznena odgovornost III okrivljenika kao izvršitelja inkriminiranog kaznenog djela, onda ne može postojati niti kaznena odgovornost V okrivljenika kao poticatelja, jer je ta odgovornost akcesorne prirode.
Osim toga, iz provedenog dokaznog postupka ne postoji niti jedan dokaz ili niz povezanih indicija da bi V okr. Pero Vićan III okrivljenog Ivu Besjedicu bilo kada, pa tako i u kolovozu 1998. god., poticao da donese upravo takvo rješenje, niti da su u vezi tog predmeta III i V okrivljeni ikada osobno ili preko drugog uopće kontaktirali ...
(...)
Tijekom postupka u odnosu na V okr. Peru Vićana, pogrešnim zaključivanjem suda, povrijeđene su odredbe čl. 368. st. 1. i 3. ZKP-a, jer postoje okolnosti koje isključuju kazneni progon V okrivljenika – nastupila je relativna zastara kaznenog progona. Naime, USKOK je propustio zakonski rok unutar kojeg je trebao podnijeti istražni zahtjev protiv V okr., te je u cilju saniranja vlastitog propusta iskonstruirao bez ikakvog dokaza ili indicija u spisu, da je V okr. u kolovozu 1998. god. ‘zatražio od III okr. da upiše pravo vlasništva u korist trgovačkog društva ‘Dubrovačko primorje’ d.d na svim nekretninama ...’«
10. Vrhovni sud je u žalbenom postupku, po službenoj dužnosti, preinačio prvostupanjsku presudu u