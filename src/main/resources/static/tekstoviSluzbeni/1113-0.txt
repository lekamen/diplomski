57 27.05.2015 Odluka o postavljanju generalnog konzula Republike Hrvatske u Bosni i Hercegovini, sa sjedištem u Tuzli
PREDSJEDNICA REPUBLIKE HRVATSKE
1114
Na temelju odredbe članka 99. stavka 3. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 5/14 – Odluka Ustavnog suda Republike Hrvatske), članka 23. Zakona o vanjskim poslovima (»Narodne novine« broj 48/96, 72/13 i 127/13) i točke II. podtočke 7. Odluke o postupku osnivanja diplomatskih misija i konzularnih ureda Republike Hrvatske u inozemstvu i postupku postavljanja i opoziva šefova diplomatskih misija i konzularnih ureda Republike Hrvatske u inozemstvu od 5. siječnja 2012., te uz prethodni supotpis predsjednika Vlade Republike Hrvatske, klasa: T-018-07/14-01/22, urbroj: 5030115/1-15-08 od 14. svibnja 2015., donosim
ODLUKU
O POSTAVLJANJU GENERALNOG KONZULA REPUBLIKE HRVATSKE U BOSNI I HERCEGOVINI
Mr. sc. IVAN BANDIĆ postavlja se za generalnog konzula Republike Hrvatske u Bosni i Hercegovini, sa sjedištem u Tuzli i konzularnim ovlastima nad konzularnim područjem koje obuhvaća sljedeće općine: Banovići, Bijeljina, Bosanski Šamac, Čelić, Domaljevac-Šamac, Gračanica, Gradačac, Kalesija, Kladanj, Lopare, Lukavac, Modriča, Odžak, Orašje, Sapna, Srebrenik, Šekovići, Teočak, Tuzla, Ugljevik, Vukosavlje, Zvornik, Živinice i distrikt Brčko.
Ova Odluka stupa na snagu danom donošenja.
Klasa: 018-07/15-04/01
Urbroj: 71-05-03/1-15-2
Zagreb, 19. svibnja 2015.
Predsjednica Republike Hrvatske Kolinda Grabar-Kitarović, v. r.
