 ispitivanja u angažmanu s izražavanjem uvjerenja.
Važnost prijetnje ovisit će o čimbenicima kao što su:
• vrsta odnosa između člana tima za izražavanje uvjerenja i člana uže obitelji;
• položaj koji ima član uže obitelji; i
• uloge profesionalne osobe u timu za izražavanje uvjerenja.
Ocijenit će se važnost prijetnje i primijenit će se zaštite kada je to nužno za uklanjanje prijetnje ili njezino smanjivanje na prihvatljivu razinu. Primjeri takvih zaštita uključuju:
• isključivanje osobe iz tima za izražavanje uvjerenja; ili
• strukturiranje odgovornosti tima za izražavanje uvjerenja tako da profesionalna osoba ne radi s pitanjima koja su u nadležnosti člana uže obitelji.
291.124 Prijetnje neovisnosti nastaju kada član tima za izražavanje uvjerenja ima bliski odnos s osobom koja nije član najuže ili uže obitelji, nego je direktor ili odgovorna osoba ili zaposlenik na položaju sa značajnim utjecajem na informacije iz predmeta ispitivanja u angažmanu s izražavanjem uvjerenja. Član tima za izražavanje uvjerenja koji ima takav odnos posavjetovat će se u skladu s politikama i postupcima revizorskog društva. Važnost prijetnje ovisit će o čimbenicima kao što su:
• vrsta odnosa između osobe i člana tima za izražavanje uvjerenja;
• položaj koji osoba ima kod klijenta; i
• uloga profesionalne osobe u timu za izražavanje uvjerenja.
Ocijenit će se važnost prijetnje i primijenit će se zaštite kada je to nužno za uklanjanje prijetnje ili njezino smanjivanje na prihvatljivu razinu. Primjeri takvih zaštita uključuju:
• isključivanje profesionalne osobe iz tima za izražavanje uvjerenja; ili
• strukturiranje odgovornosti tima za izražavanje uvjerenja tako da profesionalna osoba ne radi s pitanjima koja su u nadležnosti osobe s kojom ima bliski odnos.
291.125 Prijetnje temeljem osobnog interesa, prijetnje temeljem zbliženosti ili prijetnje uslijed zastrašenosti mogu nastati iz osobnog ili obiteljskog odnosa između (a) partnera ili zaposlenika revizorskog društva koji nije član tima za izražavanje uvjerenja i (b) direktora ili odgovorne osobe klijenta za kojeg se izražava uvjerenje ili zaposlenika na položaju sa značajnim utjecajem na informacije iz predmeta ispitivanja u angažmanu s izražavanjem uvjerenja. Postojanje i važnost svake prijetnje ovisit će o čimbenicima kao što su:
• vrsta odnosa između partnera ili zaposlenika revizorskog društva i direktora ili odgovorne osobe ili zaposlenika klijenta;
• međusobni odnos partnera ili zaposlenika revizorskog društva s timom za izražavanje uvjerenja;
• položaj partnera ili zaposlenika unutar revizorskog društva; i
• položaj koji osoba ima unutar klijenta.
Ocijenit će se važnost svake prijetnje i primijenit će se zaštite kada je to nužno za uklanjanje prijetnje ili njezino smanjivanje na prihvatljivu razinu. Primjeri takvih zaštita uključuju:
• strukturiranje odgovornosti partnera ili zaposlenika kako bi se smanjio svaki mogući utjecaj na angažman s izražavanjem uvjerenja; ili
• postojanje profesionalnog računovođe koji pregledava obavljeni relevantni posao u vezi s izražavanjem uvjerenja.
Zapošljavanje kod klijenta za kojeg se izražavaju uvjerenja
291.126 Prijetnje temeljem zbliženosti ili prijetnje uslijed zastrašenosti mogu nastati ako je direktor ili odgovorna osoba klijenta za kojeg se izražava uvjerenje ili zaposlenik na položaju sa značajnim utjecajem na informacije iz predmeta ispitivanja u angažmanu s izražavanjem uvjerenja bio član tima za izražavanje uvjerenja ili partner revizorskog društva.
291.127 Ako se bivši član tima za izražavanje uvjerenja ili partner revizorskog društva pridružio klijentu za kojeg se izražava uvjerenje na takvom položaju, postojanje i važnost svake prijetnje temeljem zbliženosti ili prijetnje temeljem zastrašenosti ovisit će o čimbenicima kao što su:
(a) položaj koji osoba ima u klijentu;
(b) uključenost koju će osoba imati u vezi s timom za izražavanje uvjerenja;
(c) protek vremena od kada je osoba bila član revizijskog tima ili partner revizorskog društva; i
(d)