 vrijednost (veću nego je uobičajeno) u obliku poboljšane cjelokupne ekološke učinkovitosti obuhvaćenog proizvoda.
3. Zastupljenost
Industrija i njena udruženja koja sudjeluju u samoregulaciji predstavljaju veliku većinu odgovarajućeg gospodarskog sektora, sa što je moguće manje izuzetaka. Treba se pobrinuti za osiguranje poštivanja pravila tržišnog natjecanja.
4. Kvantificirani ciljevi i ciljevi po fazama
Ciljevi koje su definirale interesne skupine moraju biti jasni i nedvoznačni, počevši od jasno određenog ishodišta. Ako inicijativa za samoregulaciju obuhvaća dugačko vremensko razdoblje, treba uključiti privremene ciljeve. Mora biti moguće nadzirati usklađenost s ciljevima i (privremenim) ciljevima na dostupan i vjerodostojan način koristeći jasne i pouzdane pokazatelje. Razvoj ovih pokazatelja olakšavaju podaci o istraživanju te znanstveni i tehnološki podaci.
5. Uključenost civilnog društva
Za osiguranje transparentnosti, inicijative za samoregulaciju objavljuju se javno, uključujući objavu putem Interneta i drugih elektroničkih sredstava širenja informacija.
Isto se odnosi na privremena i završna izvješća o nadziranju. Interesne skupine koje uključuju države članice, industriju, ekološke nevladine organizacije i udruge potrošača pozivaju se da komentiraju inicijative za samoregulaciju.
6. Nadziranje i izvješćivanje
Inicijative za samoregulaciju sadrže dobro oblikovan sustav nadziranja, s jasno određenim odgovornostima za industriju i nezavisne inspektore.
Plan za nadziranje i izvješćivanje je detaljan, transparentan i objektivan.
7. Ekonomičnost provođenja inicijative za samoregulaciju
Trošak provođenja inicijativa za samoregulaciju, posebno što se tiče nadzora, ne smije dovesti do neproporcionalnog administrativnog tereta, u usporedbi s njihovim ciljevima i drugim dostupnim instrumentima politike.
8. Održivost
Inicijative za samoregulaciju odgovaraju na ciljeve politike ovoga Pravilnika uključujući integrirani pristup i u skladu su s ekonomskim i socijalnim dimenzijama održivog razvoja. Zaštita interesa potrošača (zdravlje, kvaliteta života i ekonomski interesi) je uključena.
9. Kompatibilnost poticaja
Malo je vjerojatno da će poticaji za samoregulaciju dati očekivane rezultate ako drugi faktori i poticaji kao što su pritisak tržišta, porezi i zakonodavstvo na nacionalnoj razini šalju kontradiktorne signale sudionicima u obvezi. U tom pogledu ključna je dosljednost politike koja se uzima u obzir pri procjeni učinkovitosti poticaja.
