 ovlasti iz članka 291. stavak 2. KZ/11, što je uostalom pravilno uočio i prvostupanjski sud. Međutim, taj sud je potom pogrešno zaključio da je KZ/11 stroži. Naime, neovisno o tome što je za kazneno djelo iz članka 291. stavak 2. KZ/11 propisana stroža kazna (kazna zatvora od jedne do dvanaest godina) od one koja je propisana za kazneno djelo iz članka 337. stavak 4. KZ/97 (kazna zatvora od jedne do deset godina), valja imati na umu da prema pravnom shvaćanju Kaznenog odjela Vrhovnog suda Republike Hrvatske broj Su-IV k-4/2012-57 od 27. prosinca 2012. o visinama neodređenih vrijednosti koje su zakonsko obilježje kaznenih djela, zakonsko obilježje ‘znatna imovinska korist’, odnosno ‘znatna šteta’ kod kaznenog djela iz članka 291. stavak 2. KZ/11 postoji kada vrijednost imovinske koristi, odnosno štete prelazi 60.000,00 kuna, dok je prema ranijem pravnom shvaćanju ovoga suda vrijednost ‘znatne imovinske koristi’ kod kaznenog djela iz članka 337. stavak 4. KZ/97 postojala kada vrijednost te imovinske koristi prelazi iznos od 30.000,00 kuna. Kako je, dakle, povišen imovinski limit potreban za ostvarenje kvalificiranog oblika kaznenog djela, to je KZ/11 za optuženika blaži od KZ/97, time da je sud u tom slučaju vezan onim maksimumom propisane kazne koji je za optuženika povoljniji (članak 337. stavak 4. KZ/97).«
55.1. Kad je riječ o odnosu članka 222. (215.) stavka 4. KZRH-a/77-91, u tekstu koji je bio na snazi od 20. travnja 1996. do 1. siječnja 1998. (to jest nakon stupanja na snagu ZID-a KZRH/77-96 – članak 24.) i članka 291. stavka 2. KZ-a/11, Vrhovni sud je u presudi broj: I Kž 296/12-6 od 20. studenoga 2013. zauzeo stajalište istovjetno prethodnom, uz neznatno izmijenjenu argumentaciju. Mjerodavni dio te presude glasi:
»Vrhovni sud Republike Hrvatske je, sukladno odredbi članka 3. stavak 3. KZ/11, utvrdio postojanje pravnog kontinuiteta između kaznenog djela protiv službene dužnosti i javnih ovlaštenja – zloupotreba položaja i ovlaštenja iz članka 215. stavak 4. KZRH i kaznenog djela protiv službene dužnosti – zlouporaba položaja i ovlasti iz članka 291. stavak 2. KZ/11.
Prema mišljenju Vrhovnog suda Republike Hrvatske KZ/11 je blaži za optuženika pa ga je, u konkretnom slučaju, valjalo primijeniti sukladno odredbi članka 3. stavak 2. KZ/11, neovisno o težoj zapriječenoj kazni zatvora u trajanju od jedne do dvanaest godina.
To stoga što su pravnim shvaćanjem Kaznenog odjela Vrhovnog suda Republike Hrvatske broj Su-IV K-4/2012-7 izmijenjene visine neodređenih vrijednosti zakonskih obilježja kaznenih djela pa, tako, zakonsko obilježje ‘znatna imovinska korist’, odnosno ‘znatna šteta’ kod kaznenog djela iz članka 291. stavak 2. KZ/11 postoji kad vrijednost imovinske koristi, odnosno štete prelazi 60.000,00 kuna, što je za optuženika povoljnije u odnosu na vrijednost zakonskog obilježja kaznenog djela od preko 27.500,00 kuna, važećeg u vrijeme počinjenja djela, jer se primjenom novih iznosa neodređenih vrijednosti zakonskih obilježja u konkretnom slučaju bitno smanjuje kriminalna količina kaznenog djela, time da je sud vezan najvišom zapriječenom kaznom od deset godina, propisanom zakonom koji je bio na snazi u vrijeme počinjenja djela.«
55.2. Sličan pristup Vrhovnog suda članku 222. (215.) stavku 4. KZRH-a/77-91 i članku 291. stavku 2. KZ-a/11 vidljiv je i u presudi broj: I Kž 278/13-4 od 16. listopada 2013. (v. i odluku Ustavnog suda broj: U-III-6005/2013 od 20. veljače 2014.). Pri tome, čini se da je u ovom predmetu kazneno djelo počinjeno 1993. (ili 1994.) godine, ali je na taj predmet – sudeći prema iznosu imovinske koristi koji se u njoj spominje – primijenjen članak 222. (215.) stavak 4. KZRH-a/77-91 u tekstu koji je bio na snazi od 20. travnja 1996. do 1. siječnja 1998. Ustavni sud ograničava se na navođenje dijela presude koji se odnosi na obrazloženje primjene blažeg zakona:
»Optuženik ne obrazlaže niti žalbenu osnovu povredu kaznenog zakona pa je i u tom pravcu presuda ispitana po službenoj dužnosti na temelju čl.