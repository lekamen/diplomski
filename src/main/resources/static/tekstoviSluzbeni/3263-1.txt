 tečaj jest iznos koji je manji od iznosa temeljnoga prodajnog tečaja.
14. Temeljni kupovni tečaj na tečajnoj listi ovlaštenog mjenjača jest najmanji kunski iznos koji ovlašteni mjenjač daje stranki iz članka 6. stavka 1. ove Odluke za jedinicu otkupljene strane valute.
15. Temeljni prodajni tečaj jest najveći kunski iznos koji ovlašteni mjenjač prima od stranke iz članka 6. stavka 1. ove Odluke za jedinicu prodane strane valute.
16. Ugovor o kupnji zaštićenog programa jest ugovor sklopljen između proizvođača zaštićenog programa i podnositelja zahtjeva, odnosno ovlaštenog mjenjača, u kojem je točno utvrđen program koji je predmet ugovora i kojim podnositelj zahtjeva, odnosno ovlašteni mjenjač, stječe pravo korištenja zaštićenog programa, a može biti sklopljen i pod uvjetom da stupi na snagu nakon dobivanja odobrenja za obavljanje mjenjačkih poslova.
17. Ugovor o obavljanju mjenjačkih poslova jest ugovor sklopljen između ugovorne banke i podnositelja zahtjeva, odnosno ovlaštenog mjenjača, koji sadrži sve bitne elemente propisane ovom Odlukom, a može biti sklopljen i pod uvjetom da stupi na snagu nakon dobivanja odobrenja za obavljanje mjenjačkih poslova.
18. Ugovorna banka jest kreditna institucija prema zakonu kojim se regulira poslovanje kreditnih institucija te koja ima odobrenje za rad Hrvatske narodne banke, a čije odobrenje za rad sadržava i odobrenje za pružanje usluga trgovanja u svoje ime i za svoj račun ili u svoje ime i za račun stranke stranim sredstvima plaćanja, uključujući mjenjačke poslove, s kojom je podnositelj zahtjeva, odnosno ovlašteni mjenjač, sklopio ugovor ili predugovor o obavljanju mjenjačkih poslova.
19. Zaštićeni program jest računalni program koji udovoljava svim zahtjevima iz članka 4. ove Odluke.
(2) U smislu ove Odluke računalom se smatra i virtualno računalo, odnosno računalni program koji omogućava da dio računala djeluje kao zasebno računalo, a koje s računalom dijeli iste elemente sklopa.
Ugovor o obavljanju mjenjačkih poslova
Članak 3.
(1) Ugovorna banka može s jednim podnositeljem zahtjeva, odnosno ovlaštenim mjenjačem, sklopiti samo jedan ugovor o obavljanju mjenjačkih poslova.
(2) Podnositelj zahtjeva, odnosno ovlašteni mjenjač, za jedno mjenjačko mjesto može sklopiti ugovor o obavljanju mjenjačkih poslova samo s jednom bankom. Ako ovlašteni mjenjač ima više mjenjačkih mjesta, može sklopiti više ugovora o obavljanju mjenjačkih poslova, s različitim bankama.
(3) Ovlašteni mjenjač mora sklopiti ugovor o obavljanju mjenjačkih poslova za sva svoja mjenjačka mjesta.
(4) Ugovor o obavljanju mjenjačkih poslova mora sadržavati sljedeće bitne elemente:
1. popis mjenjačkih mjesta za koje ugovorna banka i podnositelj zahtjeva, odnosno ovlašteni mjenjač, sklapaju ugovor, a koji mora sadržavati i precizan opis lokacije mjenjačkih mjesta, ako na istoj adresi postoji više mjenjačkih mjesta;
2. odredbu o tečajevima na osnovi kojih će ovlašteni mjenjač obavljati mjenjačke poslove, u skladu s člankom 10. stavkom 1. ove Odluke;
3. odredbu o obvezi ugovorne banke da otkupljuje i obvezi ovlaštenog mjenjača da prodaje isključivo ugovornoj banci, za mjenjačka mjesta iz točke 1. ovog stavka, stranu gotovinu i čekove koji glase na strane valute, čije tečajeve ugovorna banka objavljuje na svojoj tečajnoj listi, te odredbu o vremenskoj dinamici prodaje strane gotovine i čekova koji glase na stranu valutu ugovornoj banci;
4. odredbu o iznosu kuna potrebnom za osobne dnevne izdatke, koji odgovorne osobe ovlaštenog mjenjača i osobe koje obavljaju mjenjačke poslove smiju imati na mjenjačkom mjestu;
5. odredbu o obvezi ugovorne banke da ovlaštenog mjenjača:
– obavještava o tekućim izmjenama obilježja stranih novčanica te o puštanju u optjecaj i povlačenju iz optjecaja stranih novčanica,
– obavještava o pojavi krivotvorenih novčanica i njihovim značajkama,
– obavještava o važećoj tečajnoj listi za svaki radni dan i
– opskrbljuje tiskanim obrascima potvrda o otkupu odnosno potvrda o prodaji s unaprijed otisnutim serijskim