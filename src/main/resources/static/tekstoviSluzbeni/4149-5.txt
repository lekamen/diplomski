 utvrđuje da prije raskida Sporazuma, ili umjesto raskida Sporazuma, Ministarstvo gospodarstva može prekinuti plaćanja kao mjeru predostrožnosti bez slanja prethodne obavijesti korisniku potpore i
6. kojom se utvrđuje da strane ovog Sporazuma mogu sporazumno raskinuti Sporazum, o čemu mora biti sačinjen pisani sporazum o raskidu Sporazuma, kojim će se utvrditi posljedice raskida Sporazuma u skladu sa Zakonom i Uredbom Komisije (EU) br. 651/2014 od 17. lipnja 2014.
Članak 10.
(1) Sporazum iz članka 14. stavka 1. Uredbe sadrži odredbe o izmjenama i dopunama Sporazuma, i to:
1. kojom se utvrđuje da je, u slučaju da tijekom razdoblja korištenja statusa korisnika potpore dođe do bitnih promjena u samom ulaganju, a u vezi s preduvjetima na temelju kojih je odobren status korisnika potpore, o svim odstupanjima od Sporazuma kao i o okolnostima za koje je vjerojatno da će nastati, a koje bi mogle ugroziti ili odgoditi provedbu Projekta, korisnik potpore dužan o tome obavijestiti Ministarstvo gospodarstva u roku od 15 dana od dana nastanka promijenjenih okolnosti odnosno od dana saznanja o mogućnosti njihova nastanka
2. kojom se utvrđuje da u slučaju da takve okolnosti utječu samo na redoslijed i/ili trajanje jedne ili više projektnih aktivnosti, bez utjecaja na krajnji datum razdoblja provedbe projekta ulaganja, korisnik potpore mora podnijeti pisani zahtjev Ministarstvu gospodarstva za izmjenu i/ili dopunu Sporazuma, a koji zahtjev sadrži obavijest o navedenim okolnostima s obrazloženjem i predstavljanjem revidiranog plana provedbe Projekta ulaganja, sa sveukupnom popratnom dokumentacijom kojom se te okolnosti dokazuju i obrazlažu
3. kojom se utvrđuje da ukoliko te okolnosti utječu na krajnji datum razdoblja provedbe Projekta, korisnik potpore nije ovlašten tražiti izmjene i/ili dopune Sporazuma
4. kojom se utvrđuje da je Ministarstvo gospodarstva na temelju zahtjeva korisnika potpore ovlašteno ispitati utječe li ta promjena na prirodu projekta, te može li se u novonastalim okolnostima Sporazum i dalje provoditi
5. kojom se utvrđuje da Ministarstvo gospodarstva o predloženim izmjenama i /ili dopunama Sporazuma dužno obavijestiti korisnika potpore u roku od 60 dana od primitka zahtjeva
6. kojom se utvrđuje da Ministarstvo gospodarstva može zahtijevati od korisnika dodatne informacije ili obrazloženja, ukoliko smatra da je to potrebno, te da rok od 60 dana za donošenje odluke o zahtjevu prestaje teći do prikupljanja svih potrebnih informacija, dokumentacije ili drugih obrazloženja koje podnosi korisnik potpore i
7. kojom se utvrđuje da u slučaju da Ministarstvo gospodarstva donese pozitivnu odluku o zahtjevu za izmjenama i/ili dopunama Sporazuma, dodatak Sporazumu koji je potpisan od čelnika Ministarstva gospodarstva se dostavlja korisniku potpore koji ga mora odmah potpisati i vratiti Ministarstvu gospodarstva.
(2) Sporazum iz članka 14. stavka 1. Uredbe sadrži odredbe o izmjenama i dopunama Sporazuma u slučaju više sile, i to:
1. kojom se utvrđuje da u slučaju nastanka više sile koja utječe na krajnji datum razdoblja provedbe Projekta, korisnik potpore može zatražiti produljenje razdoblja provedbe u obliku izmijene i/ili dopune Sporazuma
2. kojom se utvrđuje da viša sila podrazumijeva izvanredni vanjski događaj nastao nakon sklapanja Sporazuma a prije dospjelosti obveze, koji se u vrijeme sklapanja Sporazuma nije mogao predvidjeti, niti su ga strane Sporazuma mogle spriječiti, izbjeći ili otkloniti te za koji nije odgovorna ni jedna strana Sporazuma (ili njihovi pod-ugovoreni pružatelji usluga, dobavljači roba ili izvođači radova, predstavnici ili zaposlenici) te koji sprječava stranu Sporazuma u ispunjavanju obveza iz Sporazuma, Zakona i Uredbe
3. kojom se utvrđuje da se nedostaci u opremi ili materijalu ili kašnjenje u stavljanju istih na raspolaganje, radni sporovi, štrajkovi ili financijske poteškoće ne mogu smatrati višom silom
4. kojom se utvrđuje da korisnik potpore, u slučaju više sile, može podnijeti zahtjev za izmjenu i/ili 