133 09.12.2015 Rješenje Zavoda za unapređivanje zaštite na radu klasa: UP/I-115-01/15-01/85, urbroj: 425-02/4-15-5 od 3. prosinca 2015.
ZAVOD ZA UNAPREĐIVANJE ZAŠTITE NA RADU
2502
Na zahtjev NASTAVNOG ZAVODA ZA JAVNO ZDRAVSTVO DR. ANDRIJA ŠTAMPAR iz Zagreba, Mirogojska cesta 16, OIB: 33392005961, a na temelju članka 30. stavka 2. i članka 83. stavka 4. točka 9. Zakona o zaštiti na radu (»Narodne novine«, broj 71/14, 118/14 i 154/14), Zavod za unapređivanje zaštite na radu donosi
RJEŠENJE
I.
NASTAVNI ZAVOD ZA JAVNO ZDRAVSTVO DR. ANDRIJA ŠTAMPAR iz Zagreba, Mirogojska cesta 16, OIB: 33392005961, ispunjava uvjete za obavljanje poslova zaštite na radu, te se ovlašćuje da u okviru svoje djelatnosti može obavljati sljedeće poslove:
1. obavljanje poslova zaštite na radu kod poslodavca
2. osposobljavanje za zaštitu na radu (osposobljavanja radnika za rad na siguran način te osposobljavanje poslodavca, ovlaštenika i povjerenika radnika za zaštitu na radu)
3. izrada procjene rizika
4. ispitivanja radne opreme
5. ispitivanja u radnom okolišu
a) ispitivanja fizikalnih čimbenika.
O obavljenim ispitivanjima, navedeno društvo je obvezno izdavati i čuvati isprave te voditi evidenciju.
II.
Poslove iz točke I. ovog Rješenja navedeno društvo može obavljati dok ispunjava uvjete propisane Pravilnikom o ovlaštenjima za poslove zaštite na radu (»Narodne novine«, broj 112/14 i 84/15), a o svim promjenama koje se odnose na ispunjavanje propisanih uvjeta, društvo je dužno obavijestiti ovaj Zavod odmah po nastanku promjene.
III.
Ovo Rješenje objavit će se u »Narodnim novinama«.
Klasa: UP/I-115-01/15-01/85
Urbroj: 425-02/4-15-5
Zagreb, 3. prosinca 2015.
Ravnatelj Vitomir Begović, v. r.
