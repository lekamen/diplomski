 je na njega vozilo bilo registrirano (bilo je registrirano na ime supruge Jadranke Ivkić kao vlasnice vozila).
32. Ustavnopravno je relevantna i činjenica da je Jadranka Ivkić vodila parnični postupak protiv Republike Hrvatske radi vraćanja vozila i naknade štete zbog njegovog bespravnog oduzimanja. Postupak je okončan presudom Vrhovnog suda Republike Hrvatske broj: Rev-2328/95-2 od 21. rujna 1999. kojom je odbijena kao neosnovana podnositeljičina revizija i potvrđena je presuda Županijskog suda u Osijeku broj: Gž-496/95 od 16. ožujka 1995. te presuda Općinskog suda u Županji broj: P-383/93 od 20. prosinca 1994. kojima je njezin tužbeni zahtjev odbijen.
Protiv presude Vrhovnog suda od 21. rujna 1999. Jadranka Ivkić nije podnijela ustavnu tužbu, to jest nije zatražila zaštitu svojih ustavnih prava pred Ustavnim sudom.
2) Sudski postupak za povrat vozila i naknadu štete koji je predmet ovog ustavnosudskog postupka (2005., 2006. i 2009.)
33. Podnositelj je, zajedno s podnositeljem Buljevićem, podnio 2003. godine Općinskom sudu u Županji tužbu protiv Republike Hrvatske radi predaje u posjed vozila i naknade štete (v. točku 10. obrazloženja ove odluke).
34. Na temelju utvrđenog činjeničnog stanja Općinski sud u Županji odbio je tužbeni zahtjev podnositelja. U obrazloženju je, između ostalog, navedeno:
»Temeljem provedenih dokaza utvrđeno je slijedeće činjenično stanje:
– da je vlasnica vozila marke ‘Audi’, reg.oznake ŽU 788-B, pobliže navedenog pod točkom 1. izreke, Jadranka Ivkić, supruga I-tužitelja Nike Ivkića,
(...)
Obzirom na sve navedeno u odnosu na tužbeni zahtjev I-tužitelja:
– sud prihvaća prigovor nedostatka aktivne legitimacije koji je istaknuo tuženik jer je nesporno da I-tužitelj nije vlasnik vozila koje je predmet ove tužbe, koje vozilo je pobliže navedeno pod točkom 1 izreke presude, pa mu stoga ne pripada pravo tražiti povrat vozila niti naknadu štete zbog umanjenja imovine za vrijednost vozila kao i za nekorištenje vozila.
To pravo pripada vlasnici vozila, a u postupku koji se vodio kod ovoga suda pod brojem P-383/93 pravomoćno je utvrđeno, što je potvrđeno i odlukom Vrhovnog suda Republike Hrvatske, povodom revizije tužiteljice broj Rev-2328/1995 od 21. rujna 1999. godine, da je vlasnica vozila Jadranka Ivkić, supruga I-tužitelja, ...
Stoga je iz navedenih razloga tužbeni zahtjev I-tužitelja valjalo odbiti kao neosnovan.«
35. Županijski sud u Vukovaru odbio je kao neosnovane žalbu podnositelja i potvrdio presudu Općinskog suda u Županji, pri čemu se na utvrđenje o nedostatku aktivne legitimacije podnositelja Ivkića nije osvrnuo (v. točku 13. obrazloženja ove odluke).
36. Vrhovni sud odbio je kao neosnovanu reviziju podnositelja i u obrazloženju je između ostalog naveo:
»Na temelju prednjih utvrđenja pravilno su sudovi ocijenili da I-tužitelj nije vlasnik vozila pa mu ne pripada pravo na povrat istog, niti na naknadu štete zbog nekorištenja i umanjenja vrijednosti istog vozila. Pravilno su sudovi ocijenili da je u navedenom predmetu P-383/93 (Rev-2382/95) vozilom kojeg je vlasnica Jadranka Ivkić ... .
(...)«
3) Prigovori podnositelja
37. Ustavna tužba podnositelja Ivkića sadržajno je istovjetna ustavnoj tužbi podnositelja Buljevića (v. točku 17. obrazloženja ove odluke).
4) Ocjena Ustavnog suda
38. Ustavni sud prihvaća stajalište nadležnih sudova da podnositelj Ivkić u konkretnom slučaju nije bio aktivno legitimiran potraživati predaju vozila u posjed i naknadu štete jer nije bio vlasnik vozila. Vlasnica vozila je podnositeljeva supruga Jadranka Ivkić, koja je u vezi s oduzetim vozilom vodila parnični postupak protiv Republike Hrvatske radi vraćanja vozila i naknade štete zbog njegovog bespravnog oduzimanja. Taj je postupak pravomoćno okončan revizijskom presudom Vrhovnog suda 21. rujna 1999. (v. točku 32. obrazloženja ove odluke), tri godine prije no što je njezin suprug (podnositelj ustavne tužbe) pokrenuo parnični postupak u istoj stvari, također sa zahtjevom za povrat vozila i naknadu štete od Republike