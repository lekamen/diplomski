Magdić – rješenjem Povjerenstva za uvjetni otpust broj: 730-07/11-01/208 uvjetno je otpuštena na slobodu 13. studenoga 2011.; predviđeni istek kazne bio je 10. lipnja 2012.
3. podnositelj Kontić – rješenjem upravitelja Kaznionice uvjetno je otpušten s izdržavanja kazne zatvora 10. listopada 2010.; predviđeni istek kazne bio je 9. prosinca 2010.
4. podnositelj Valentić – rješenjem Povjerenstva za uvjetni otpust broj: 730-07/11-01/28 uvjetno je otpušten na slobodu 27. svibnja 2011.; predviđeni istek kazne bio je 10. prosinca 2011.
5. podnositelj Dragić – rješenjem upravitelja Kaznionice uvjetno je otpušten s izdržavanja kazne zatvora 11. listopada 2010.; predviđeni istek kazne bio je 10. prosinca 2010.
438. Na dan donošenja ove odluke, podnositelj Glavaš izvršava kaznu zatvora u Mostaru (Bosna i Hercegovina) na temelju presude Vrhovnog suda Bosne i Hercegovine broj: Kzz-10/07-4 od 15. rujna 2010.«
U nastavku obrazloženja ove odluke pet osoba navedenih u točki 437. odluke Ustavnog suda broj: U-III-4150/2010 i dr. od 12. siječnja 2015. skraćeno se nazivaju: podnositelji iz točke 437.
35. Ustavni sud posebno naglašava da je u cijelosti suglasan s ocjenom sudova, kao i ŽdoZG-a, da petero podnositelja iz točke 437. ne podliježu ni teorijskoj ni praktičnoj mogućnosti podvođenja pod članak 123. stavak 2. ZKP-a/08, unatoč tome što se i na njih odnosi nepravomoćna presuda Županijskog suda u Zagrebu broj: X-K-rz-1/07 od 8. svibnja 2009., koja je bila osnova za primjenu članka 123. stavka 2. ZKP-a/08 na podnositelja Glavaša. Drugim riječima, načelno stajalište Vrhovnog suda da bi određivanje istražnog zatvora protiv podnositelja iz točke 437. bilo u suprotnosti s »načelom razmjernosti, ograničenjem kaznenopravne represije te nedopuštanju da se istražni zatvor pretvori u kaznu zatvora oduzimanjem slobode ...« u cijelosti je ustavnopravno opravdano.
36. Iz podataka navedenih u točki 34.1. obrazloženja ove odluke proizlazi da su svi podnositelji iz točke 437. bili uvjetno otpušteni na slobodu, prije predviđenog isteka dosuđene im kazne. S druge strane, da postupak izvršenja kazne zatvora protiv podnositelja nije bio obustavljen zbog odluke Ustavnog suda, za slučaj podnositelja ustavne tužbe i njegov uvjetni otpust bio bi relevantan članak 175. stavak 1. Zakona Bosne i Hercegovine o izvršenju kaznenih sankcija, pritvora i drugih mjera (»Službeni glasnik BiH« broj 13/05., 53/07., 97/07., 37/09. i 12/10. – pročišćeni tekst), kojim je propisano:
»Član 175.
(Obvezni prijedlog upravnika za uvjetni otpust)
(1) Upravnik zavoda po službenoj dužnosti obvezatno upućuje Povjerenstvu prijedloge za uvjetni otpust za sve zatvorenike koji se mogu uzeti u razmatranje, i to u roku od 30 dana prije datuma isteka dvije trećine od izrečene kazne, i koji ispunjavaju zakonom predviđene uvjete za uvjetni otpust.
(...)«
Sukladno tome, da Ustavni sud nije donio odluku koja je dovela do obustave izvršenja kazne zatvora protiv podnositelja, osnovano je pretpostaviti da bi upravnik zavoda podnio prijedlog za uvjetni otpust podnositelja u veljači 2015. jer bi podnositelj 2/3 izrečene kazne izdržao 18. ožujka 2015.
Ustavni sud smatra nespornim da je nastup te okolnosti važan element za procjenu jesu li pravne situacije podnositelja Glavaša i ostalih petero podnositelja iz točke 437. postale usporedive u smislu članka 14. u vezi s člankom 22. Ustava i članka 14. u vezi s člankom 5. stavkom 1. točkom a) Konvencije.
37. U tom svjetlu, neovisno o tome što je odluka Ustavnog suda broj: U-III-4150/2010 i dr. od 12. siječnja 2015. trajno onemogućila saznanje o tome bi li odnosno kada bi točno podnositelj bio pušten na uvjetni otpust, u ovom je slučaju potrebno provesti test opravdanosti razlike u postupanju (tzv. test diskriminacije) u kojem bi se moralo poći, riječima ESLJP-a, od »stvarnosti situacije« (realities of the situation) i pri ocjenjivanju potrebe daljnjeg trajanja istražnog zatvora protiv podnositelja, odnosno pri određivanju potrebne duljine njegova daljnjeg