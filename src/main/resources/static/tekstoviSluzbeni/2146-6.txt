 koja posjeduje odgovarajuću dozvolu za gospodarenje tom vrstom otpada.
Postupci gospodarenja otpadnim baterijama i akumulatorima
Članak 19.
(1) Zabranjeno je gospodariti prijenosnim baterijama i akumulatorima, koji sadrže kadmij, živu ili olovo, sljedećim postupcima gospodarenja otpadom:
– D2, D3, D4, D6, D7, D8, D11, i
– D1, D5, i D12 ukoliko postupak nije dopušten državnim planskim odnosno strateškim dokumentom, donesenim temeljem procjene ekoloških, gospodarskih i socijalnih utjecaja koja dokazuje da je odlaganje prikladnija opcija od procesa recikliranja tih baterija ili akumulatora.
(2) Zabranjeno je gospodariti otpadnim starterom i otpadnom industrijskom baterijom ili akumulatorom sljedećim postupcima gospodarenja otpadom: R1, D1, D2, D3, D4, D5, D6, D7, D8 i D10.
(3) Zabrana iz stavka 2. ne primjenjuje se na otpad koji je nastao procesom recikliranja i obrade otpadnih baterija ili akumulatora.
Članak 20.
(1) Posebni uvjet, sukladno posebnom propisu koji uređuje gospodarenje otpadom, za obavljanje djelatnosti sakupljanja, pripreme prije oporabe ili zbrinjavanja, oporabe odnosno zbrinjavanja otpada koji uključuje otpadne baterije ili akumulatore je raspolaganje vagom za određivanje mase otpadnih baterija i akumulatora.
(2) Posebni uvjeti, sukladno posebnom propisu koji uređuje gospodarenje otpadom, za obavljanje djelatnosti oporabe odnosno zbrinjavanja otpada koji uključuje otpadne baterije ili akumulatore su:
– da se postupkom izdvoji sva tekućina i kiselina iz otpadne baterije ili akumulatora i
– da se postupak obrade i skladištenje otpadnih baterija i akumulatora, na lokaciji na kojoj se obavlja postupak obrade, obavlja na nepropusnoj podlozi u natkrivenoj i zatvorenoj građevini.
(3) Postupak pripreme prije oporabe ili zbrinjavanja otpadnih baterija i akumulatora (priprema za proces recikliranja) uključuje razvrstavanje, izdvajanje ambalaže i zajedničkog vanjskog kućišta baterijskog sklopa, no ne uključuje otvaranje baterijskog članka.
(4) Obrada otpadnih baterija i akumulatora, koje uključuje otvaranje baterijskog članka, smatra se početkom procesa recikliranja, i isto je dopušteno obavljati samo sukladno dozvoli za gospodarenje otpadom koji uključuje otpadne baterije i akumulatore.
Članak 21.
(1) Postupak oporabe odnosno zbrinjavanja otpada, koji se smatra obradom otpadnih baterija i akumulatora, mora udovoljavati zahtjevima najboljih raspoloživih tehnika, sukladno posebnom propisu koji uređuje zaštitu okoliša.
(2) Postupak iz stavka 1. ovoga članka mora udovoljavati sljedećim zahtjevima najmanje učinkovitosti procesa recikliranja:
– 65% prosječne mase otpadnih olovno-kiselih baterija i akumulatora, uključujući recikliranje sadržaja olova u najvećoj tehnički izvedivoj mjeri uz izbjegavanje prekomjernih troškova,
– 75% prosječne mase otpadnih nikal-kadmijevih baterija i akumulatora, uključujući recikliranje sadržaja kadmija u najvećoj tehnički izvedivoj mjeri uz izbjegavanje prekomjernih troškova,
– 50% prosječne mase ostalih otpadnih baterija i akumulatora.
(3) Osoba koja je temeljem dozvole za gospodarenje otpadom ovlaštena preuzeti otpadnu bateriju ili akumulator i osoba koja upravlja reciklažnim dvorištem dužna je prilikom zaprimanja pošiljke otpadnih baterija ili akumulatora masu te pošiljke utvrditi vagom.
Članak 22.
(1) Otpadne baterije i akumulatori mogu u svrhu obrade i recikliranja biti isporučene izvan Republike Hrvatske sukladno propisima kojima se uređuju pošiljke otpada.
(2) U slučaju kada se otpadne baterije i akumulatori u svrhu obrade i recikliranja izvoze izvan Europske unije, u svrhu doprinosa ispunjenju obveza i ciljeva recikliranja propisanih ovim Pravilnikom, pošiljatelj je dužan dokazati da je oporaba i/ili recikliranje izvezenih otpadnih baterija i akumulatora obavljena sukladno ovom Pravilniku te članku 3. stavku 2. točki 4. Uredbe Komisije (EU) br. 493/2012 od 11. lipnja 2012. o utvrđivanju, u skladu s Direktivom 2006/66/EZ Europskog parlamenta i Vijeća, detaljnih pravila za izračunavanje