1 02.01.2015 Odluka o izdavanju dozvole za istraživanje i eksploataciju ugljikovodika na Jadranu u istražnom prostoru ugljikovodika "Južni Jadran 26"
VLADA REPUBLIKE HRVATSKE
9
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), te članka 16. stavka 5. i članka 17. Zakona o istraživanju i eksploataciji ugljikovodika (»Narodne novine«, br. 94/2013 i 14/2014), Vlada Republike Hrvatske je na sjednici održanoj 2. siječnja 2015. godine donijela
ODLUKU
O IZDAVANJU DOZVOLE ZA ISTRAŽIVANJE I EKSPLOATACIJU UGLJIKOVODIKA NA JADRANU U ISTRAŽNOM PROSTORU UGLJIKOVODIKA »JUŽNI JADRAN 26«
I.
Vlada Republike Hrvatske, nakon provedenog Javnog nadmetanja za izdavanje dozvola za istraživanje i eksploataciju ugljikovodika na Jadranu, donosi Odluku o odabiru najpovoljnijeg ponuditelja i odabire ponudu trgovačkog društva INA – INDUSTRIJA NAFTE d.d., Avenija Većeslava Holjevca 10, Zagreb za istražni prostor ugljikovodika »Južni Jadran 26«.
U slučaju da trgovačko društvo INA – INDUSTRIJA NAFTE d.d., Avenija Većeslava Holjevca 10, Zagreb propusti pristupiti pregovorima ili sklapanju ugovora o istraživanju i podjeli eksploatacije ugljikovodika iz točke IX. ove Odluke, odabire se drugi ponuditelj konzorcij MARATHON OIL NETHERLANDS ONE B.V., Herikerbergweg 238, Luna Arena, 1101 CM, Amsterdam, Nizozemska i OMV (CROATIA) EXPLORATION GMBH, 1020 Trabrennstrasse 6-8, Beč, Austrija, čija je ponuda zadovoljila kriterije javnog nadmetanja za isti istražni prostor ugljikovodika.
II.
Vlada Republike Hrvatske izdaje dozvolu za istraživanje i eksploataciju ugljikovodika u istražnom prostoru ugljikovodika »Južni Jadran 26« trgovačkom društvu INA – INDUSTRIJA NAFTE d.d., Avenija Većeslava Holjevca 10, Zagreb (u daljnjem tekstu: Ovlaštenik dozvole).
U slučaju iz točke I. stavka 2. ove Odluke, Vlada Republike Hrvatske izdaje dozvolu za istraživanje i eksploataciju ugljikovodika u istražnom prostoru ugljikovodika »Južni Jadran 26« konzorciju MARATHON OIL NETHERLANDS ONE B.V., Herikerbergweg 238, Luna Arena, 1101 CM, Amsterdam, Nizozemska i OMV (CROATIA) EXPLORATION GMBH, 1020 Trabrennstrasse 6 – 8, Beč, Austrija (u daljnjem tekstu: Ovlaštenik dozvole).
III.
Predmet dozvole iz točke II. ove Odluke je istraživanje i eksploatacija ugljikovodika radi sklapanja ugovora o istraživanju i podjeli eksploatacije.
Dozvolom iz točke II. ove Odluke ovlašćuje se Ovlaštenik dozvole za istraživanje i eksploataciju ugljikovodika u istražnom prostoru ugljikovodika »Južni Jadran 26«.
Istraživanje ugljikovodika uključuje istražne i ocjenske radove i djelatnosti u skladu s predloženim programom minimalnog ulaganja Ovlaštenika dozvole, a na temelju obvezujuće ponude koju je Ovlaštenik dozvole dostavio na Javno nadmetanje za izdavanje dozvola za istraživanje i eksploataciju ugljikovodika na Jadranu, kojima je svrha utvrditi postojanje, položaj i oblik ležišta ugljikovodika, njihovu količinu i kakvoću te uvjete eksploatacije, uključujući, ali ne isključivo:
– geofizička i druga geološka snimanja, interpretaciju tako prikupljenih podataka i njihovu studijsku obradu
– bušenje, produbljivanje, skretanje, opremanje, ispitivanje, privremeno napuštanje ili likvidaciju istražnih bušotina
– kupnju ili nabavu onih roba, usluga, materijala i opreme koji su potrebni za gore spomenute radove.
Istraživanje ugljikovodika dozvoljeno je samo unutar istražnog prostora ugljikovodika »Južni Jadran 26«.
Eksploatacija ugljikovodika uključuje pridobivanje ugljikovodika iz ležišta i oplemenjivanje ugljikovodika, transport ugljikovodika cjevovodima, kada je u tehnološkoj svezi s odobrenim eksploatacijskim poljima i skladištenje ugljikovodika u geološkim strukturama.
Eksploatacija ugljikovodika dozvoljena je samo unutar utvrđenog eksploatacijskog polja ugljikovodika i u granicama provjerenog rudarskog projekta eksploatacije.
Elementi određeni dokumentacijom za javno nadmetanje, uvjeti koje su izdala nadležna tijela u okviru prethodnih i pripremnih radnji