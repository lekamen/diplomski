 zdravlje radnika u skladu s posebnim zakonom i drugim propisima.
Među najvažnijim obvezama poslodavca u provođenju zaštite na radu (u daljnjem tekstu: ZNR) su:
– osposobljavanje radnika za rad na siguran način na temelju procjene rizika tijekom radnog vremena i na trošak poslodavca
– obavješćivanje i savjetovanje sa radnicima odnosno njihovim predstavnicima (sindikat, radničko vijeće, povjerenici radnika za ZNR o pitanjima ZNR)
– upućivanje radnika koji rade na poslovima s posebnim uvjetima rada na zdravstvene preglede specijalisti medicine rada
– osiguranje posebne zaštitu za posebno osjetljive skupine radnika
– osiguranje sredstava rada i osobne zaštitne opreme i za korištenje na propisan način
– planiranje, pripremanje i provođenje radnih postupaka i tehnologije da se ne ugrozi sigurnost radnika
– provođenje mjera prevencije stresa na radu ili u vezi s radom
– osiguranje sigurnosnog znakovlja, pisanih obavijesti i uputa na mjestu rada
– izrada plana i određivanje radnika za provođenje mjera zaštite od požara, evakuacije i spašavanja; organiziranje i osiguranje pružanja prve pomoći
– zaštita nepušača, zabrana pijenja alkohola i uzimanja drugih sredstava ovisnosti
– osiguranje zdravstvene zaštite na radu primjereno rizicima za sigurnost i zdravlje kojima je radnik izložen na radu
– obveze prema nadležnim državnim tijelima: o smrtnoj ili teškoj tjelesnoj ozljedi tijelo za inspekcijski nadzor se obavještava odmah nakon smrtne ili teške ozljede na radu
– obveza čuvanja dokumentacije, vođenja evidencija i obavijesti
– osigurava zaštitu života i zdravlja radnika u skladu s važećom propisima koji se odnose na zaštitu na radu.
2. Prava i obveze povjerenika radnika za ZNR
Članak 10.
Kod poslodavca radnici između sebe mogu birati povjerenika radnika za ZNR.
Kod poslodavca koji zapošljava do uključivo 20 radnika izbor povjerenika radnika za ZNR provodi na skupu radnika, kojeg saziva poslodavac u skladu sa Zakonom o radu, neposrednim i javnim izjašnjavanjem prisutnih radnika.
Kod poslodavaca koji zapošljava više od 20 radnika, izbor povjerenika radnika za ZNR se provodi u skladu sa Zakonom o radu.
Ako je prema propisanim kriterijima kod poslodavca izabrano više povjerenika radnika za ZNR oni između sebe biraju svog koordinatora.
Članak 11.
Poslodavac je obvezan, unaprijed i pravovremeno, savjetovati se s povjerenicima radnika za ZNR ili njihovim koordinatorom naročito o:
– donošenju Pravilnika i drugih akata poslodavca iz područja ZNR
– provođenju ZNR i poslovima ZNR (zapošljavanje stručnjaka ili povjeravanje poslova ovlaštenoj osobi)
– izradi procjene rizika te izmjenama, odnosno dopunama procjene rizika
– izboru radnika za pružanje prve pomoći i radnika za provođenje mjera zaštite od požara, evakuacije i spašavanja
– zaštiti i prevenciji od rizika na radu te sprječavanju i smanjivanju rizika
– sprječavanju nezgoda, ozljeda na radu i profesionalnih bolesti
– promjenama u procesu rada i tehnologiji
– planiranju i provođenju osposobljavanja iz zaštite na radu
– poboljšanju uvjeta rada te planiranju i uvođenju novih tehnologija
– utjecaju radnih uvjeta i radnog okoliša na sigurnost i zdravlje radnika
– izboru sredstava rada i osobne zaštitne opreme
– izloženosti radnika jednoličnom radu, radu s nametnutim ritmom, rada po učinku u određenom vremenu (normirani rad) te ostalim naporima.
Članak 12.
Povjerenik radnika za ZNR je obavezan štititi interese radnika na području zaštite na radu te pratiti primjenu pravila mjera, postupaka i aktivnosti zaštite na radu u radnoj sredini u kojoj je izabran sukladno propisima zaštite na radu i ovim kolektivnim ugovorom. Povjerenik za zaštitu na radu svojim djelovanjem treba poticati radnike da rade na siguran način u skladu s pravilima, da koristi propisana i osigurana osobnra zaštitna sredstva.
O svom radu povjerenik je dužan najmanje svaka tri mjeseca izvijestiti radničko vijeće.
Članak 13.
Povjerenik radnika za ZNR ima pravo i obvezu djelovati u području zaštite na radu kod poslodavca suglasno