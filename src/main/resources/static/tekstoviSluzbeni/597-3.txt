 budući da smo svjesni što jedan radio poput ovoga znači lokalnoj zajednici. Ovim putem zahvaljujemo na razumijevanju zbog dosadašnjih propusta, te uvjeravamo sve nadležne da će Soundset Centar u budućnosti biti reprezentativan primjer lokalnog medija.
U prilogu očitovanja nakladnik je dostavio potvrdu o prijavi Hrvatskog zavoda za mirovinsko osiguranje za jednog zaposlenika.
Sukladno odredbi članka 23. st. 5. ZEM-a za promjenu odnosno dopunu programske osnove koja se odnosi na više od 10% njezinog sadržaja na temelju kojeg je dana koncesija nakladnik mora pribaviti prethodnu suglasnost Vijeća.
Odredba čl. 38. st. 2. ZEM-a, propisuje obvezni minimalni dnevni udio vlastite proizvodnje od 30 posto, a odredba čl. 36. st. 6. istog Zakona emitiranje vijesti i obavijesti s područja koncesije mora činiti najmanje 10 posto tjednog vremena objavljivanja.
Odredbom čl. 15. Pravilnika o minimalnim uvjetima za obavljanje audio i audiovizualnih medijskih usluga i vođenju očevidnika (»Narodne novine« broj 83/14 – dalje: Pravilnik) propisano je kako su pružatelji medijskih usluga dužni voditi dnevni očevidnik. Očevidnik mora sadržavati točno vrijeme početka objavljivanja svake emisije, njezino trajanje, naziv i vrstu, kao i objave unutar kataloga pružatelja medijskih usluga na zahtjev.
Odredbom čl. 22. st. 2. ZEM-a propisano je kako za obavljanje djelatnosti iz stavka 1. ovoga članka pored općih i programskih uvjeta propisanih ovim Zakonom, nakladnik televizije i/ili radija mora ispuniti posebne tehničke, prostorne, financijske i kadrovske uvjete, a stavkom 2. istog članka kako uvjete iz stavka 2. ovoga članka i način utvrđivanja uvjeta pravilnikom propisuje Vijeće za elektroničke medije, uz prethodno mišljenje Hrvatske agencije za poštu i elektroničke komunikacije o tehničkim i prostornim uvjetima.
Kako je na neosporan način utvrđeno da pružatelj medijske usluge radija, nakladnik MEDIA CENTAR d.o.o. iz Zadra nije postupio po izrečenoj odluci od 3. travnja 2014., a člankom 76. stavkom. 1. točkom 4. ZEM-a propisano je da Vijeće donosi odluku o privremenom ili trajnom oduzimanju koncesije pružatelju medijskih usluga ako utvrdi da nakladnik televizije i/ili radija više ne ispunjava uvjete za obavljanje djelatnosti iz članka 22. ZEM-a, točkom 6. istoga članka i istoga stavka ZEM-a propisano je da Vijeće donosi odluku o privremenom ili trajnom oduzimanju koncesije pružatelju medijskih usluga ako utvrdi da se pružatelj medijskih usluga ni nakon primitka opomene Vijeća ne pridržava najmanje 90% programske osnove, a točkom 9. istoga članka i istoga stavka ZEM-a propisano je da Vijeće donosi odluku o privremenom ili trajnom oduzimanju koncesije pružatelju medijskih usluga ako utvrdi da pružatelj medijskih usluga nije platio naknadu za koncesiju više od 2 puta uzastopno ili općenito neuredno plaća naknadu za koncesiju, to je Vijeće donijelo odluku o privremenom oduzimanju koncesije.
UPUTA O PRAVNOM LIJEKU
Protiv ove odluke nije dopuštena žalba ali se može pokrenuti upravni spor pred Upravnim sudom u Splitu u roku od 30 dana od dana primitka odluke. Tužba se predaje ili šalje neposredno Upravnom sudu u Splitu, a može se podnijeti i na zapisnik kod redovnog suda nadležnog za obavljanje pravne pomoći.
Klasa: 612-12/07-02/0057
Urbroj: 567-06-15-11
Zagreb, 27. veljače 2015.
AGENCIJA ZA ELEKTRONIČKE MEDIJE
Vijeće za elektroničke medije Zamjenik predsjednice Vijeća i zamjenik ravnateljice Agencije Damir Hajduk, v. r.
