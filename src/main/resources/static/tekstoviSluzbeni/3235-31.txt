 Ovlašteno kontrolno tijelo za ekološku poljoprivrednu proizvodnju za svakog korisnika potpore za Ekološki uzgoj, dostavlja Agenciji za plaćanja podatke o površinama na kojima je potvrđen ekološki uzgoj za godinu podnošenja zahtjeva.
(2) Ovlaštena kontrolna tijela za ekološku poljoprivrednu proizvodnju dostavljaju HPA podatke o EKO grlima. HPA vodi registar EKO grla, kojeg razmjenjuje s Agencijom za plaćanja.
Obveze EKO korisnika
Članak 105.
EKO korisnik je dužan ispunjavati sljedeće obveze:
1. Završiti izobrazbu ili koristiti individualno savjetovanje ili sudjelovati u demonstracijskoj aktivnosti vezano uz mjeru Ekološki uzgoj u trajanju od minimalno 6 sati godišnje.
2. Korisnik mora biti upisan u Upisnik subjekata u ekološkoj proizvodnji.
3. Koristi gnojiva koja su odobrena za ekološku proizvodnju u skladu s Uredbom Komisije EZ br. 889/2008, Prilog I.
4. Koristiti sredstva za zaštitu bilja koja su odobrena za ekološku proizvodnju u skladu s Uredbom EZ Komisije br. 889/2008, Prilog II.
5. Korisnik mora provoditi pravila proizvodnje u skladu s Uredbom Komisije (EZ) br. 834/2007 i Uredbom Komisije (EZ) br. 889/2008.
6. EKO korisnik je obavezan tijekom obveznog razdoblja obavljati poljoprivrednu aktivnost na poljoprivrednom zemljištu u sustavu ekološke proizvodnje na najmanje onoliko ha koliko je navedeno u Odluci o ulasku u sustav potpore.
7. Korisnici koji zatraže potporu za skupinu usjeva trajni travnjaci moraju držati najmanje 0,5 EKO UG/ha.
8. Korisnik mora voditi evidenciju o provođenju svih radnji iz točki 1-7 koje se odnose na obveze iz ove podmjere. Evidencija se vodi sukladno Obrascu 11. iz Priloga 4. koji je sastavni dio ovoga Pravilnika.
Provedba obveza kod prijenosa gospodarstva
Članak 106.
(1) Provedba obveza kod prijenosa gospodarstva uređena je člankom 47. stavkom 2. Uredbe (EU) br. 1305/2013.
(2) Prijenos gospodarstva uređen je člankom 8. Provedbene uredbe Komisije (EU) br. 809/2014.
(3) Agenciji za plaćanje mora biti obaviještena o prijenosu gospodarstva u roku od 15 dana od nastanka promjene.
Mjera 13 – Plaćanja područjima s prirodnim ograničenjima ili ostalim posebnim ograničenjima
Članak 107.
(1) Potpora se dodjeljuje korisnicima kako bi se omogućio nastavak poljoprivredne proizvodnje u područjima gdje postoje prirodna ili posebna ograničenja za poljoprivrednu aktivnost.
(2) Agencija za plaćanja na temelju podataka iz podnesenog jedinstvenog zahtjeva utvrđuje obveznu površinu za kontrolu.
(3) Potpora se može ostvariti za sljedeće podmjere:
a) 13.1. Plaćanja u gorsko planinskim područjima – GPP
b) 13.2. Plaćanja u područjima sa značajnim prirodnim ograničenjima – ZPO
c) 13.3. Plaćanja u područjima s posebnim ograničenjima – PPO
(4) Potpora se može ostvariti za ARKOD parcelu koja ima minimalno 50% površine u području koje je označeno kao područje iz stavka 3. ovoga članka, pri čemu se potpora dodjeljuje samo za površinu pod ograničenjem.
(5) Odobreni iznos za mjeru Plaćanja područjima s prirodnim ograničenjima ili ostalim posebnim ograničenjima smanjuje se ovisno o veličini zatražene površine po pojedinoj podmjeri. Smanjenja iznose:
a) 20% za zatraženih više od 20 do uključivo 50 ha;
b) 30 % za zatraženih više od 50 do uključivo 100 ha;
c) 50 % za zatraženih više od 100 ha.
Podmjera 13.1. Plaćanja u gorsko planinskim područjima – GPP
Korisnici podmjere 13.1
Članak 108.
Korisnici su fizičke i pravne osobe upisane u Upisnik poljoprivrednika koje odgovaraju definiciji aktivnog poljoprivrednika sukladno Zakonu, te obavljaju poljoprivrednu aktivnost na području definiranom kao gorsko planinsko područje.
Uvjeti za ostvarenje potpore za podmjeru 13.1
Članak 109.
(1) Uvjeti za ostvarenje potpore za Plaćanja u gorsko planinskim područjima (dalje u tekstu: GPP korisnik) jesu:
1. Poljoprivredno zemljište na kojem se provodi poljoprivredna proizvodnja registrirano je u ARKOD sustavu i definirano je kao gorsko planinsko područje.
2. GPP korisnik podnosi Agenciji za plaćanja jedinstveni zahtjev kojim traži potporu za