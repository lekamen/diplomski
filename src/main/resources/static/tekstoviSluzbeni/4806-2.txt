 vlasti i lokalne i područne (regionalne) samouprave upravo i određeni zakonski uvjeti za prikupljanje, korištenje i obradu osobnih podataka, a to je izjašnjavanje o potrebi da se zatraži raspisivanje referenduma.
Međutim, nesporna je i činjenica da jedinstveni matični broj građana sadrži i određene prepoznatljive osobne podatke građana (npr. datum rođenja, područje rođenja, spol) te da je stoga zamijenjen osobnim identifikacijskim brojem (OIB) temeljem Zakona o osobnom identifikacijskom broju ('Narodne novine', broj 60/08.). No, prema odredbi članka 18. stavka 2. toga Zakona, do određivanja i dodjeljivanja osobnoga identifikacijskog broja osobama iz stavka 1. ovoga članka ostaje u primjeni jedinstveni matični broj građana (MBG), odnosno matični broj (MB) te sistemski brojevi koje je dodijelilo Ministarstvo financija – Porezna uprava, najkasnije do 31. prosinca 2010. godine, temeljem stavka 1. istog članka.«
V. OČITOVANJE MINISTARSTVA FINANCIJA
9. Ministarstvo financija u svom očitovanju navodi:
»Članak 18. stavak 1. Zakona o osobnom identifikacijskom broju (»Narodne novine«, broj 60/08) izričito kaže da 'određivanje i dodjeljivanje osobnoga identifikacijskog broja te upis u službene evidencije hrvatskim državljanima rođenim i pravnim osobama sa sjedištem na području RH osnovanim, te stranim osobama kod kojih je povod za praćenje nastao na području RH prije stupanja na snagu ovog Zakona završit će najkasnije do 31. prosinca 2010. godine. Nadalje, stavak 2. istog članka propisuje da do određivanja i dodjeljivanja osobnoga identifikacijskog broja iz stavka 1. članka 18. ostaje u primjeni jedinstveni matični broj građana (MBG) odnosno matični broj (MB) te sistemski brojevi koje je dodijelilo Ministarstvo financija – Porezna uprava. (...)
(...)
Završetkom prijelaznog razdoblja, s punom primjenom OIB-a od 01.01.2011. godine, OIB je jedini važeći identifikator u pravnom sustavu Republike Hrvatske, međutim MBG (jedinstveni matični broj građana) je podatak čiji je nositelj dodijele Ministarstvo unutarnjih poslova, u čijim je internim evidencijama on još uvijek u primjeni, ali po članku 7. Zakona o OIB-u koji je na snazi od 01.01.2009. godine i koji je obvezujući, korisnici OIB-a uključujući i navedeno Ministarstvo, su obvezni osobne identifikacijske brojeve koristiti za povezivanje podataka u službenim evidencijama, u svakodnevnom radu i kod razmjene podataka s drugim institucijama.
(...)
Zaključno, ukoliko je Zakonom o referendumu propisano prikupljanje podataka o OIB-u, u tu svrhu, s kojom je ispitanik upoznat i koja je izričito navedena i u skladu sa Zakonom, podaci se mogu dalje obrađivati za tu svrhu ili onu koja je podudarna sa svrhom prikupljanja. Iz svega navedenog proizlazi da OIB je osobni podatak u smislu Zakona o zaštiti podataka te se na njegovo prikupljanje, obradu i korištenje primjenjuju odredbe Zakona o zaštiti osobnih podataka, u svrhu osiguranja njegove povjerljivosti i zaštite, u što se ubraja i obveza dostave evidencija o zbirkama osobnih podataka koje sadrže OIB. Ali, ako se osobni podaci prikupljaju u svrhu koja je između ostalih u skladu sa zakonom, u ovom slučaju Zakonom o referendumu, oni se mogu prikupljati i obrađivati isključivo za tu svrhu.«
VI. MJERODAVNO PRAVO
10. U konkretnom slučaju mjerodavan je članak 37. stavak 1. Ustava, koji glasi:
»Članak 37.
Svakom se jamči sigurnost i tajnost osobnih podataka. Bez privole ispitanika, osobni se podaci mogu prikupljati, obrađivati i koristiti samo uz uvjete određene zakonom.
(...)«
VII. OCJENA USTAVNOG SUDA
11. U svom prijedlogu za ocjenu suglasnosti osporene odredbe s Ustavom predlagatelj navodi kako zahtjev za navođenjem jedinstvenog matičnog broja građana nije u skladu s Ustavom zajamčenim pravom birača na zaštitu i tajnost osobnih podataka. Navedeno dodatno obrazlaže i činjenicom da je Zakonom o izmjenama i dopunama Zakona o osobnoj iskaznici (»Narodne novine« broj 11/02.) određeno da se iz obrasca osobne iskaznice briše podatak o jedinstvenom matičnom broju