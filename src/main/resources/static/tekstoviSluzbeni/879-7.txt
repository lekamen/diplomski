roku do 30 dana nakon dana završetka obračunskog razdoblja.
(7) Odabrani korisnik nakon završenog obračunskog razdoblja dostavlja zahtjev za isplatu u elektronskom obliku putem AGRONET-a koji se nalazi na mrežnim stranicama Agencije za plaćanja (www.apprrr.hr). Način podnošenja zahtjeva za isplatu opisan je u Vodiču za korisnike.
(8) Prilikom podnošenja zahtjeva za isplatu odabrani korisnik obvezan je učitati u AGRONET svu dokumentaciju propisanu Natječajem. Dokumentacija koju je obvezno dostaviti i u izvorniku propisuje se Natječajem.
(9) Nakon podnošenja elektronskog zahtjeva za isplatu u AGRONET-u, odabrani korisnik je dužan u roku propisanim ovim Pravilnikom osobno ili preporučenom pošiljkom s povratnicom dostaviti ovjerenu potvrdu o podnošenju zahtjeva za isplatu, zajedno s propisanom dokumentacijom u izvorniku u papirnatom obliku na adresu Agencije za plaćanja.
(10) Zahtjev za isplatu podrazumijeva potvrdu o podnošenju zahtjeva za isplatu te svu dokumentaciju propisanu Natječajem, pri čemu se kao dan podnošenja zahtjeva za isplatu smatra datum i sat slanja dokumentacije u slučaju slanja preporučenom pošiljkom s povratnicom ili datum i sat zaprimanja u Agenciju za plaćanja ukoliko se dostavlja osobno.
Postupak obrade
Članak 20.
(1) Zahtjev za isplatu treba sadržavati sve račune/odgovarajuće dokumente, a svi priloženi računi/odgovarajući dokumenti moraju biti plaćeni u cijelosti.
(2) Svi priloženi računi/odgovarajući dokumenti moraju sadržavati samo troškove koji su navedeni u listi prihvatljivih troškova propisanoj Natječajem.
(3) Svi troškovi koji se podnose u zahtjevu za isplatu moraju nastati nakon dana podnošenja zahtjeva za potporu. Zahtjev za isplatu ne može sadržavati troškove nastale u obračunskim razdobljima za koji je prethodno već podnešen zahtjev za isplatu.
(4) Svi troškovi koji se podnose u zahtjevu za isplatu moraju biti plaćeni u cijelosti.
(5) Odabrani korisnik prije podnošenja konačnog zahtjeva za isplatu mora imati podmirene financijske obveze prema državnom proračunu Republike Hrvatske.
(6) Odabranom korisniku ne može se isplatiti ukupna potpora u iznosu višem od iznosa navedenoga u odluci o dodjeli sredstava.
(7) Ukoliko odabrani korisnik u zahtjevima za isplatu navede iznos koji je viši od prihvatljivog iznosa potpore, Agencija za plaćanja može umanjiti iznos za isplatu.
(8) Odabrani korisnik je dužan uz zahtjev za isplatu dostaviti izjavu da mu nisu dodijeljena bespovratna sredstva za iste prihvatljive troškove, u okviru tipa operacije 19.1.1. za koju je podnio zahtjev za isplatu, od strane središnjih tijela državne uprave, jedinica lokalne i područne (regionalne) samouprave, te svake pravne osobe koja dodjeljuje državne potpore.
(9) Agencija za plaćanja donijet će odluku o isplati u kojoj će ukupan iznos biti umanjen za iznos dodijeljenih bespovratnih sredstva za iste prihvatljive troškove sukladno stavku 8. ovoga članka.
(10) Odabrani korisnik je dužan uz zahtjev za isplatu poslati izjavu o bilo kojoj situaciji postojanja sukoba interesa između članova upravnog (izvršnog) tijela korisnika (osoba koji su imenom i prezimenom članovi upravnog (izvršnog) tijela kao i organizacija čiji su oni predstavnici u upravnom (izvršnom) tijelu) i odabranog dobavljača, pri čemu se pod pojmom »dobavljač« smatra poslovni subjekt od kojeg je nabavljena roba ili usluga, odnosno pravna ili fizička osoba od koje je odabrani korisnik kupio robu ili uslugu za koju traži potporu.
(11) Agencija za plaćanja će donijeti odluku o isplati u kojoj će ukupan iznos biti umanjen za iznos za koji se utvrdi sukob interesa sukladno stavku 10. ovoga članka.
(12) Odabranom korisniku se ne mogu odobriti troškovi za aktivnosti izrade LRS iz članka 7., točke 1. ovoga Pravilnika nakon dana donošenja odluke upravnog (izvršnog) tijela o usvajanju LRS, a najkasnije nakon isteka razdoblja od šest mjeseci od dana zaprimanja odluke o dodjeli sredstava.
(13) Odabrani korisnik, nakon isteka razdoblja od šest mjeseci od dana zaprimanja odluke o