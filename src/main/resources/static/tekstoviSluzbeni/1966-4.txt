 prepreku razvoja tržišnog natjecanja prepoznao taktike odgađanja koje bi tužitelj kao operator sa značajnom tržišnom snagom mogao primjenjivati prema ostalim sudionicima na tržištu te na taj način dovoditi postojeće i potencijalne konkurente u neravnopravan položaj na povezanoj maloprodajnoj razini. Radi izbjegavanja takvog ponašanja tužitelja, tuženik mu je odredio regulatornu obvezu pristupa i korištenja posebnih dijelova mreže i regulatornu obvezu nediskriminacije, temeljem kojih su tužitelju propisani rokovi pružanja veleprodajnih usluga kao i kazne za slučaj kašnjenja. U slučaju kašnjenja pri ispunjavanju obveza posljedice trpe krajnji korisnici operatora koji koristi usluge tužitelja, a koji u konačnici gube povjerenje u kvalitetu usluga konkurenata na njihovu štetu i na korist tužitelja. Stoga pravilno tuženik smatra da tužitelj raspolaže svih potrebnim podacima na temelju kojih je potrebno izvršiti obračun naknade za korisnike za koje je utvrđeno da tužitelj nije pravovremeno obavijestio H1 Telekom d.d. da se radi o smetnjama koje nisu u odgovornosti tužitelja.
Što se tiče prigovora tužitelja da izreka rješenja nije određena u smislu članka 98. stavka 3. Zakona o općem upravnom postupku valja istaći da se radi o posebnom upravnom području koje s obzirom na svoju složenost traži povezivanje s odgovarajućim člancima konkretne standardne ponude tužitelja. Stoga Sud ocjenjuje da je izreka odrediva jer su u njoj postavljeni odgovarajući parametri temeljem kojih se obveza može bez teškoća utvrditi.
U odnosu na dio kojim se osporava opravdanost naknada za kašnjenje u otklanjanju kvarova i smetnji za uslugu izdvojenog pristupa lokalnoj petlji te tvrdnje da to nije u području njegove odgovornosti pa to nije mogao otkloniti zbog nemogućnosti pristupa lokaciji u vlasništvu treće osobe, Sud upućuje na obrazloženje osporenog rješenja kao detaljno i razložno obrazloženo u pogledu izostanka aktivne suradnje tužitelja sa H1 Telekom d.d. po tom pitanju, što je osnova za određivanje naknade.
S obzirom na sve navedeno Sud ocjenjuje da su u upravnom postupku koji je prethodio donošenju rješenja detaljno utvrđene sve odlučne činjenice, te da su stranke imale mogućnost uvida u očitovanje druge stranke, da je održana rasprava u skladu s odredbama ZEK-a i Zakona o općem upravnom postupku te da je osporeno rješenje valjano i detaljno obrazloženo, pa je stoga trebalo na temelju odredbe članka 57. stavak 1. Zakona o upravnim sporovima odbiti tužbeni zahtjev tužitelja.
Odluka o objavi presude u »Narodnim novinama« temelji se na odredbi članka 14. stavka 8. ZEK-a.
Poslovni broj: UsII-104/13-4 Zagreb, 8. srpnja 2015.
Predsjednik vijeća Boris Marković, v. r.
