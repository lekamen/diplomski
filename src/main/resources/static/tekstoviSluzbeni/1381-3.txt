 međunarodnim projektom.
Ugovor se sklapa na određeno vrijeme ovisno o trajanju sudjelovanja policijskog službenika iz stavka 1. ovoga članka u međunarodnom projektu.
Članak 23.
Policijski službenik koji sudjeluje u međunarodnom projektu u svojstvu stalnog savjetnika za provedbu projekta ili kao dugoročni/glavni stručnjak za vrijeme trajanja projekta prima plaću sukladno članku 10. ovoga Pravilnika.
Policijski službenik koji sudjeluje u međunarodnom projektu u svojstvu voditelja projekta ili kao kratkoročni stručnjak za provedbu projekta za vrijeme boravka u inozemstvu prima plaću radnog mjesta na koje je raspoređen i naknade za sudjelovanje ako su predviđene pravilima sudjelovanja u međunarodnom projektu.
Članak 24.
Policijski službenik koji je u međunarodnom projektu sudjelovao u svojstvu stalnog savjetnika za provedbu projekta ili dugoročnog/glavnog stručnjaka za provedbu projekta te je u inozemstvu boravio do 1 godine, rasporedit će se na radno mjesto s kojeg je upućen.
Iznimno, ako se policijski službenik iz stavka 1. ovoga članka po povratku sa sudjelovanja u međunarodnom projektu ne može rasporediti na radno mjesto s kojeg je upućen, rasporedit će se na upražnjeno radno mjesto za koje ispunjava propisane uvjete sukladno odredbama Zakona o policiji i podzakonskim propisima donesenim na temelju njega.
Po povratku sa sudjelovanja u međunarodnom projektu policijski službenik u svojstvu stalnog savjetnika za provedbu projekta ili dugoročnog/glavnog stručnjaka za provedbu projekta u trajanju dužem od 1 godine rasporedit će se na upražnjeno radno mjesto za koje ispunjava propisane uvjete sukladno odredbama Zakona o policiji i podzakonskim propisima donesenim na temelju njega.
Članak 25.
Troškove sudjelovanja policijskog službenika u međunarodnom projektu snosi nositelj projekta, a međusobni odnosi reguliraju se ugovorom između Ministarstva i nositelja projekta.
II. ZAKLJUČNE ODREDBE
Članak 26.
Policijski službenik koji se upućuje na rad u inozemstvo te koji se upućuje u inozemstvo radi sudjelovanja u međunarodnom projektu treba poštivati pravni poredak države u koju se upućuje te propise i pravila međunarodne organizacije, institucije ili tijela Europske unije u koje se upućuje.
Policijski službenik za vrijeme rada u inozemstvu i sudjelovanja u međunarodnom projektu obavlja poslove i zadaće na način utvrđen ugovorom između Ministarstva i međunarodne organizacije, institucije ili tijela Europske unije u koju se upućuje na rad u inozemstvo, odnosno sukladno propisima i pravilima međunarodne organizacije, institucije ili tijela Europske unije u koje se upućuje.
Policijski službenik za vrijeme rada u inozemstvu i sudjelovanja u međunarodnom projektu postupa štiteći ugled Republike Hrvatske i hrvatske policije.
Članak 27.
Ovaj Pravilnik stupa na snagu osmoga dana od dana objave u »Narodnim novinama«.
Broj: 511-01-152-37109/3-2015
Zagreb, 23. lipnja 2015.
Ministar Ranko Ostojić, v. r.
