organizacije ili institucije koje zapošljavaju potrebne stručnjake moraju posjedovati odgovarajuća znanja odnosno certifikate utvrđene nastavnim planom i programom Tečaja.
Članak 10.
Potrebna znanja koja mora imati predavač da bi mogao biti angažiran na provedbi Tečaja utvrđuju se nastavnim planom i programom Tečaja.
Središte za obuku vodi evidenciju o predavačima i drugim osobama koje bi na temelju svog znanja mogle kao predavači provoditi pojedine programske elemente na Tečaju.
Članak 11.
Predavači iz Oružanih snaga ili Ministarstva obrane angažirani na provedbi Tečaja, imaju sljedeća prava:
– pravo na izbivanje s radnog mjesta radi provedbe dijela Tečaja za koji su angažirani
– pravo na smanjeni opseg posla razmjerno vremenu provedenom na pripremama za provedbu, njegovoj provedbi kao i na poslovima analize pojedinog postojećeg programskog elementa radi njegovog eventualnog dopunjavanja odnosno promjene.
Članak 12.
Predavači imaju sljedeće obveze na Tečaju ili njegovom pojedinom dijelu na kojem sudjeluju:
– držati se cilja i sadržaja programa Tečaja
– profesionalno se pripremiti za provedbu
– profesionalno provesti program Tečaja ili dio programa na kojem je angažiran
– pridržavati se naputaka zapovjednika Središta za obuku.
Zapovjednik Središta za obuku dužan je nadzirati rad predavača i u slučaju utvrđenog nepridržavanja obveza iz stavka 1. ovoga članka upozoriti predavača na njegove obveze te zabilješku o tome unijeti u evidenciju o predavaču.
Učestale i teže povrede obveza iz stavka 1. ovoga članka mogu uzrokovati zabranu daljnjeg angažmana odnosno brisanje iz evidencije potencijalnih predavača u provedbi Tečaja.
Članak 13.
Polaznici Tečaja nakon odslušanih predavanja i održanih vježbi iz nastavnih predmeta polažu ispit koji se u pravilu sastoji od pismenog, usmenog i praktičnog dijela.
Ispit iz jednog nastavnog predmeta može se polagati najviše dva puta, a iznimno i treći put pred ispitnim povjerenstvom na temelju pisane zamolbe polaznika.
Polaznicima koji su položili ispite iz predmeta I. modula Tečaja, Središte za obuku izdaje uvjerenje o uspješno završenom Tečaju za ovlaštene osobe za primjenu mjera i sredstava prisile.
Polaznicima koji su položili ispite iz predmeta oba modula Tečaja, Središte za obuku izdaje uvjerenje o uspješno završenom Tečaju za ovlaštene osobe.
Članak 14.
Za izvođenje pojedinih nastavnih tema i tematskih jedinica iz programskih cjelina za koje Oružane snage i Ministarstvo obrane ne raspolažu odgovarajućim izvoditeljima nastave iz svoga sastava, zapovjednik Središta za obuku u suradnji sa zapovjednikom Obalne straže angažirat će vanjske predavače.
Prava i obveze vanjskih predavača uredit će se ugovorom između Ministarstva obrane i pojedinog predavača kojim će se između ostaloga utvrditi nastavna cjelina koju će predavati, mjesto i vrijeme izvođenja nastave te visina honorara za izvođenje nastave.
Vanjski predavači imaju pravo na naknadu za obavljeni rad na Tečaju.
Visinu naknade za rad iz stavka 1. ovog članka utvrdit će ministar obrane posebnom odlukom.
Članak 15.
Provedba Tečaja financira se iz sredstava Obalne straže planiranih i odobrenih za obuku i izobrazbu ovlaštenih osoba.
Članak 16.
U svrhu stjecanja dodatnih znanja, vještina i sposobnosti ovlaštenih osoba, u suradnji s nadležnim tijelima državne uprave, ovlaštenim osobama omogućit će se sudjelovanje i pohađanje seminara, stručnih usavršavanja, tečajeva i ispita iz područja poslova i zadaća Obalne straže, a u skladu s propisanim zakonskim uvjetima za stjecanje ovlasti iz pojedinog područja djelovanja Obalne straže.
Članak 17.
Danom stupanja na snagu ovoga Pravilnika prestaje važiti Pravilnik o načinu stjecanja statusa ovlaštene osobe Obalne straže (»Narodne novine« broj 133/08).
Članak 18.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 023-03/15-04/29
Urbroj: 512-01-15-2
Zagreb, 24. kolovoza 2015.
Ministar Ante Kotromanović, v. r.
