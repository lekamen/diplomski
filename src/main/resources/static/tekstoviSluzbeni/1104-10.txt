 stupanja na snagu ovoga Pravilnika nastavit će se i dovršiti prema odredbama Pravilnika o uvjetima i mjerilima za utvrđivanje sustava kvalitete usluga i radova za certificiranje instalatera obnovljivih izvora energije – fotonaponskih sustava (»Narodne novine«, br. 79/13 i 85/13).
Članak 40.
Danom stupanja na snagu ovoga Pravilnika prestaje važiti Pravilnika o uvjetima i mjerilima za utvrđivanje sustava kvalitete usluga i radova za certificiranje instalatera obnovljivih izvora energije – fotonaponskih sustava (»Narodne novine«, br. 79/13 i 85/13).
Stupanje na snagu Pravilnika
Članak 41.
Ovaj Pravilnik stupa na snagu osmog dana od dana objave u »Narodnim novinama«.
Klasa: 360-01/15-12/3
Urbroj: 531-04-2-15-11
Zagreb, 8. svibnja 2015.
Ministrica Anka Mrak-Taritaš, dipl. ing. arh., v. r.
PRILOG 1.
PROGRAM IZOBRAZBE
Za Program izobrazbe utvrđen je sljedeći sadržaj u trajanju od 40 sati¸ od čega 20 sati teorijskog dijela nastave i 20 sati praktičnog dijela nastave:
1. Teorijska nastava – 20 sati
1.1. Osnove sunčevog zračenja – 6 sati
– Sunce kao izvor energije
– Sunčevo zračenje
– Solarna geometrija
– Određivanje potencijala lokacije
– Primjena i tipovi fotonaponskih sustava
– Fotonaponski efekt, fizički princip pretvorbe energije
– Tehnologije izrade sunčanih ćelija
– Komponente fotonaponskih sustava: moduli, izmjenjivači, baterije, regulatori, vodovi, spojne kutije
– Cijene i stanje na tržištu
1.2. Zakonski okvir i norme – 2 sata
– Zakon o energiji
– Zakon o energetskoj učinkovitosti
– Tarifni sustav
– Pravilnik o korištenju obnovljivih izvora energije i kogeneracije
– Zakonski okvir za proizvodnju električna energije iz obnovljivih izvora
– Mrežna pravila i načini priključivanja elektrana na mrežu
– Pravilnik uvjetima i mjerilima za utvrđivanje sustava kvalitete usluga i radova za certificiranje ovlaštenih instalatera OIE – fotonaponskih sustava
– Propisi iz područja gradnje
– Procedura stjecanja statusa povlaštenog proizvođača (ukratko)
– Izvori sufinanciranja, nacionalni programi energetske obnove, bespovratna sredstva za građane, natječaji FZOEU, EU programi i fondovi
– Norme EU vezane za korištenje fotonaponskih sustava, tehnologiju i certificiranje
1.3. Dimenzioniranje fotonaponskih sustava – 8 sati
– Analiza lokacije – klimatološki podaci lokacije, zasjenjenja, nagib i orijentacija krova za smještaj fotonaponskih modula
– Dimenzioniranje fotonaponskih sustava – odabir fotonaponskih modula, određivanje optimalnog nagiba, povezivanje modula, uparivanje modula i izmjenjivača, proračun presjeka vodova i gubitaka
– Dimenzioniranje gromobranske instalacije fotonaponskih sustava
– Odabir nosača i montažne potkonstrukcije
– Proračun proizvodnje električne energije
– Mogućnost prilagodbe postojećih projekata električnih instalacija za dodavanje fotonaponskih sustava
– Poznavanje osnovnih krovnih materijale, hidroizolacije, limenih pokrova za odvodnju oborinskih voda i brtvljenja
1.4. Zaštita na radu – 1 sat
– Propisi o zaštiti na radu
– Siguran rad i mjere zaštite na radu – potencijalne opasnosti i načini ublaživanja i izbjegavanja opasnosti
– Izvori opasnosti – električni izvori opasnosti, mehanički izvori opasnosti
1.5. Održavanje fotonaponskih sustava – 1 sat
– Redovan pogon sustava – praćenje rada
– Plan održavanja – redovita održavanja, točke ispitivanja i provjere
– Tipični kvarovi i greške
– Pronalaženje i ispravak kvarova i grešaka u radu
1.6. Samostalni fotonaponski sustavi – 2 sata
– Dimenzioniranje samostalnih FN sustava
– Popis trošila
– Dimenzioniranje akumulatora
– Odabir i proračun modula
– Regulatori punjenja
– Izmjenjivači
– Dimenzioniranje kablova
– Ekonomska analiza
2. Praktični dio nastave – 20 sati
2.1. Instaliranje na lokaciji – 10 sati
– Plan instaliranja – tehnički nacrti, tehnička dokumentacija, potrebni alati i oprema, planiranje radova
– Montaža mehaničkih komponenti (nosači, postavljenje FN modula) – načini montaže i različite izvedbe
– Montaža električnih komponenti (vodovi, uzemljenje, mjerenja) –