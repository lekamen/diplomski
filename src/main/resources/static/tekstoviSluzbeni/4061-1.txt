 HORINZONTALNE I VERTIKALNE KOMUNIKACIJE, VISINE PROSTORIJA
Članak 7.
Objekt mora imati ulaz, horizontalne i vertikalne komunikacije.
Članak 8.
Visina prostorija u objektu (visina od poda do stropa) mora omogućiti nesmetano, sigurno i udobno kretanje gosta i osoblja.
2.3. INSTALACIJE
Članak 9.
Objekt mora imati:
1. tekuću hladnu i toplu vodu s odvodnjom (osobna higijena gostiju i osoblja, priprema i usluživanje jela, pića i napitaka, pranje rublja, čišćenje),
2. električnu energiju s osvjetljenjem koje osigurava dobru vidljivost u svim prostorijama,
3. grijanje od najmanje 20 °C u svim prostorijama u kojima borave gosti i osoblje, osim u objektu u kojem se posluje ljeti,
4. prirodno ili umjetno prozračivanje svih prostorija,
5. fiksnu ili mobilnu telefonsku vezu.
2.4. MINIMALNI UVJETI ZA SOBU, APARTMAN, STUDIO APARTMAN I KUĆU ZA ODMOR (objekti koji se kategoriziraju)
2.4.1. Sastav i površina objekta – modul
Članak 10.
(1) Modul objekta je funkcionalna cjelina određene netto površine (na uporabi gostu) s ulazom i dnevnim svjetlom u sobi i prostoriji za boravak).
(2) Soba je vrsta objekta ili dio modula u kojoj se spava.
(3) Sve prostorije modula – objekta, moraju biti povezane unutarnjom komunikacijskom vezom osim za dvije najniže kategorije Kuće za odmor.
(4) U postojećem objektu modul apartmana može biti modul studio apartmana pod uvjetima za studio apartman.
(5) Modul objekta propisan je zasebno za postojeći i novi objekt, ovisno o kategoriji.
2.4.2. Smještajni kapacitet
Članak 11.
(1) Smještajni kapacitet objekta određuje se prema broju fiksnih kreveta, a u studio apartmanu prema broju pomoćnih i fiksnih kreveta, ovisno o površini modula.
(2) Objekt ima sljedeći kapacitet:
1. jednokrevetna soba – jedan krevet (jedna osoba), širine do 120 cm,
2. dvokrevetna soba – dva kreveta (dva kreveta za po jednu osobu ili jedan krevet za dvije osobe),
3. trokrevetna soba – tri kreveta, ako je površina modula za dvokrevetnu sobu veća za 3 m²,
4. apartman i kuća za odmor – jedan, dva ili tri kreveta u svakoj sobi (za treći krevet površina modula veća za 3 m²),
5. studio apartman – najviše četiri osobe na pomoćnim (sklopivim) i/ili fiksnim krevetima u postojećem objektu.
(3) U jednokrevetnoj i dvokrevetnoj sobi može se namjestiti pomoćni krevet, ako je površina modula veća za 3 m².
(4) U prostoriji za boravak apartmana i kuće za odmor mogu biti dva pomoćna kreveta, ako istih nema u sobama.
(5) Pomoćni krevet (sklopivi) namješta se na zahtjev gosta (trosjed, dvosjed, fotelja i sl.). Uz njega se ne moraju nalaziti propisani elementi: noćni ormarić ili polica, noćna svjetiljka, tepih uz krevet i mogućnost gašenja i paljenja glavnog osvjetljenja iz kreveta.
(6) Pomoćni krevet ne izražava se u kapacitetu objekta, osim u studio apartmanu.
2.4.3. Usluživanje jela, pića i napitaka
Članak 12.
(1) Ugostitelj može pripremati i usluživati jela, pića i napitke.
(2) Za pripremu i usluživanje jela, pića i napitaka objekt mora imati ugostiteljske sadržaje sukladno prilozima ovog Pravilnika.
2.4.4. Označavanje objekta, proizvodnja i nabava ploča
Članak 13.
(1) Oznaka vrste je naziv vrste, a za određene vrste i odgovarajuća grafika.
(2) Oznaka kategorije je zvjezdica.
(3) Oznaka vrste i kategorije ističu se na propisanoj ploči.
(4) Na glavnom ulazu u objekt mora biti vidno istaknuta propisana ploča s oznakama vrste i kategorije.
(5) Ugostitelj koji ima više objekata iste vrste i kategorije, može istaći na vidnom mjestu jednu zajedničku ploču.
(6) Na glavnom ulazu u objekt mora biti istaknut naziv tvrtke koja posluje objektom i naziv objekta.
(7) Ploče iz stavka 3. ovog članka propisane su u Prilogu V. ovog Pravilnika.
Članak 14.
(1) Propisanu ploču mogu proizvoditi fizičke i pravne osobe – proizvođači (obrtnici, tvrtke), koji za tu proizvodnju pribave suglasnost ministarstva nadležnog za turizam (u daljnjem tekstu: Ministarstvo).
(2) Ministarstvo će izdati suglasnost proizvođaču koji uz zahtjev za izdavanje suglasnosti dostavi registraciju za obavljanje