 stupnju sigurnosti da ta osoba, upravo zbog mogućnosti gubitka imovine koja je poslužila kao jamstvo ili mogućnosti poduzimanja određenih mjera protiv jamaca u slučaju da se ona ne pojavi pred sudom, odustane od svake želje za bijegom.«
27. Konačno, ESLJP je u predmetu Margaretić protiv Hrvatske (presuda, 5. lipnja 2014., zahtjev br. 16115/13) sažeo svoja načelna stajališta ovako:
»92. U pogledu pitanja jamčevine, Sud ponavlja da je jamčevina predviđena člankom 5. stavkom 3. Konvencije određena posebice da bi se osigurala optuženikova prisutnost na raspravi. Njezin su iznos mora procijeniti u prvom redu u odnosu na optuženika i njegovu imovinu. Stoga vlasti moraju posvetiti jednaku pozornost utvrđivanju odgovarajućeg iznosa jamčevine kao i odlučivanju je li optuženikov kontinuirani pritvor neophodan. Moraju propisno opravdati iznos u odluci kojim se utvrđuje jamčevina i moraju uzeti u obzir sredstva kojima optuženik raspolaže i njegovu mogućnost da plati traženi iznos (vidjeti Mangouras protiv Španjolske [VV], br. 12050/04, §§ 78.-80. ...).«
28. Sukladno tome, primjena jamstva mora biti razmjerna cilju zbog kojeg se ono daje: ako tijela kaznenog postupka smatraju da je uvjetno puštanje na slobodu uz jamstvo opravdano, onda uvjeti jamstva moraju biti realni i zadovoljavajući, ali ne smiju biti previše tegobni, jer kao takvi mogu obezvrijediti tu mjeru (to jest vraćanje slobode pritvoreniku).
Kad je riječ o jamčevini, njezin iznos mora biti određen ovisno o imovini okrivljenika i njegovu odnosu s osobama koje jamčevinu daju, a ne o visini štete koju je okrivljenik (navodno) uzrokovao (navodnim) počinjenjem kaznenog djela. Međutim, ako je izvjesno da visina jamčevine, utvrđena isključivo na temelju imovine okrivljenika, ne bi bila dostatna da osigura okrivljenikovu prisutnost na raspravi, »iznimna priroda« pojedinačnog slučaja i »ogromna šteta« koja se vezuje uz navodno počinjenje kaznenog djela mogu dovesti do potrebe da se u obzir uzme i »profesionalno okruženje« koje je činilo osnovu djelatnosti o kojoj je riječ u tom slučaju, ako je to potrebno kako bi se osiguralo da jamstvo bude učinkovito. U takvim su iznimnim slučajevima sudovi ovlašteni »prilagoditi visinu jamčevine razini odgovornosti«, kako bi osigurali da se odgovorne osobe ne potiču na izbjegavanje pravde na način da »žrtvuju« jamčevinu (v. predmet Mangouras protiv Španjolske, presuda, veliko vijeće, 28. rujna 2010., zahtjev br. 12050/04).
3) Primjena načelnih pravnih stajališta na konkretan slučaj
29. Ustavni sud primjećuje da je podnositelju (ponovo) određen istražni zatvor uz ukidanje jamstva i naplatu iznosa jamčevine od 15 milijuna kuna u korist državnog proračuna, uz istodobno ukidanje mjera opreza, iz razloga što je – prema utvrđenju sudova – »osumnjičeni Milan Bandić postupio protivno uvjetima koji su određeni rješenjem o određivanju jamstva broj Kir-Us-475/14 od 13. studenog 2014. godine jer je unatoč danom obećanju u smislu članka 102. stavak 1. ZKP/08, što je bio uvjet tom jamstvu, počinio nova kaznena djela te ometao istragu poticanjem na davanje lažnog iskaza iz članka 305. stavak 1. u vezi člankom 37. KZ/11, sprječavanjem dokazivanja iz članka 306. stavak 2. KZ/11 i kazneno djelo krivotvorenja službene ili poslovne isprave iz članka 279. stavak 1. KZ/11.«
30. Podnositelj je u ustavnoj tužbi postavio pitanje: jesu li ponovno određivanje istražnog zatvora protiv podnositelja te ukidanje jamstva i naplata jamčevine u korist državnog proračuna, bili »zakoniti« i u »skladu s postupkom propisanim zakonom« s obzirom na – po podnositeljevom mišljenju, pogrešnu – ocjenu suda da je u njegovu slučaju došlo do kršenja uvjeta jamstva?
31. Vijeće Županijskog suda u Zagrebu u osporenom rješenju smatra »da je sudac istrage pravilno zaključio da je osumnjičeni Milan Bandić postupio protivno uvjetima koji su određeni rješenjem o određivanju jamstva broj Kir-Us-475/14 od 13. studenog 2014. godine jer je unatoč danom obećanju u smislu članka 102. stavak 1. ZKP/08, što je 