pa je time operator (ovdje zainteresirana osoba) propustio postupiti po članku 20. stavak 2. Pravilnika; da nikada nije ni aktivirao ni koristio e-mail adresu dodijeljenu pri aktivaciji usluge pa da se ne može smatrati da je slanjem obavijesti na tu e-mail adresu propisno obaviješten o povećanju potrošnje u smislu članka 20. stavak 1. Pravilnika s obzirom da nije obaviješten pozivom na fiksni telefon ili pisanim putem; prigovara nepostupanje operatora (ovdje zainteresirane osobe) po članku 30. stavak 1. i 4. Pravilnika; te ističe da same korekcije koje je operator (ovdje zainteresirana osoba) izvršio umanjenjem iznosa po računima ukazuju na to da je bilo nepravilnosti.
Tužbenim zahtjevom, kako je uređen podneskom tužitelja od 11. listopada 2012., traži se poništenje osporene odluke tuženika te, u suštini, vraćanje predmeta na ponovni postupak.
Tuženik je u odgovoru na tužbu, u bitnome, istaknuo kako članak 20. stavak 1. točka 1. Pravilnika propisuje obvezu obavještavanja, a ne i način obavještavanja, pa da je operator (ovdje zainteresirana osoba) ispunio tu obvezu obavijestivši korisnika (ovdje tužitelja) o povećanoj potrošnji putem e-maila dodijeljenog mu pri aktivaciji usluge; a da nema ni propusta operatora u smislu članka 20. stavak 2. Pravilnika jer ta odredba propisuje pravo, a ne obvezu, operatora da privremeno ograniči pristup uslugama; osporena odluka da je zakonita s obzirom da se istom rješava isključivo u pogledu eventualnih povreda ZEK-a i pripadajućih podzakonskih akata, a operator (ovdje zainteresirana osoba) da je postupio sukladno propisanim obvezama, a navedene korekcije računa za srpanj i kolovoz 2011. da se tiču ispravljanja propusta službe za korisnike operatora (ovdje zainteresirane osobe) vezano za poziv tužitelja od 19. srpnja 2011. zbog čega je izvršena korekcija računa otpisom svih usluga nakon tog datuma.
Zainteresirana osoba u odgovoru na tužbu u bitnome se pridružuje razlozima navedenima u obrazloženju osporavane odluke i u tuženikovom odgovoru na tužbu, te opisuje svoju komunikaciju s tužiteljem i postupanje vezano za prigovor i pritužbu, posebno ističući kako je osporavani Internet promet ostvaren s korisničkog imena tužitelja te je ispravno obračunat po predmetnim računima, a tužitelj da je sukladno članku 20. stavak 1. Pravilnika u najkraćem mogućem roku obaviješten o prekoračenju dvostruke prosječne mjesečne potrošnje na njegovu službenu, posljednju operatoru (zainteresiranoj osobi) poznatu, e-mail adresu koja mu je dodijeljena pri aktivaciji usluge.
Na raspravi 3. srpnja 2015., u odsutnosti uredno pozvane zainteresirane osobe, službena osoba tuženika i zamjenica opunomoćenika tužitelja izlagale su kao u dotadašnjem tijeku ovog upravnog spora, pri čemu je zamjenica opunomoćenika tužitelja u spis predala podneska za sud i protivnu stranku, navodima kojeg podneska se službena osoba tuženika usprotivila navodeći da se u istom iznijete već ranije iznesene okolnosti.
U navedenom podnesku tužitelj ustraje na tvrdnji da upozorenje putem predmetne e-mail adrese ne može prihvatiti kao pravilno. Navodi da je pri sklapanju pretplatničkog ugovora, sukladno Općim uvjetima operatora (ovdje zainteresirane osobe), dao sve tražene osobne podatke (osobno ime, OIB, prebivalište, telefonski broj) kojima se tada koristio. Pritom da mu je predmetna e-mail adresa dodijeljena te se ista ni ne navodi u zahtjevu za zasnivanje pretplatničkog odnosa. Stoga da su proturječne tvrdnje tuženika i zainteresirane osobe o tužiteljevoj obvezi prijave promjene osobnih podataka.
Sud je izveo dokaze uvidom u dokumentaciju koja se nalazi u spisu predmeta upravnog postupka u kojem je donesena osporena odluka, te u spisu ovog spora.
Na temelju razmatranja svih činjeničnih i pravnih pitanja, ovaj sud je utvrdio da je tužbeni zahtjev osnovan.
Prema članku 43. stavku 3. ZEK-a, operatori javnih komunikacijskih usluga moraju osigurati krajnjim korisnicima svojih usluga primjerenu zaštitu od zlouporaba i prijevara u javnoj komunikacijskoj