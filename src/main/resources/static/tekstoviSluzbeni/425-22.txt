 Tehnička dokumentacija treba u mjeri koliko je to potrebno za ocjenjivanje sukladnosti sadržavati sljedeće:
– opis općih karakteristika tlačne opreme,
– sklopni crtež, te radioničke crteže i sheme sastavnih dijelova, podsklopova, načine spajanja, itd.
– opise i objašnjenja potrebna za razumijevanje navedenih crteža i shema, te način rada tlačne opreme,
– popis norma iz članka 5. ovoga Pravilnika koje su primijenjene u cijelosti ili djelomično, te opis primijenjenih rješenja kojima se zadovoljavaju bitni zahtjevi ovoga Pravilnika kada norme iz članka 5. nisu primijenjene,
– rezultate proračuna konstrukcije, izvršenih provjera, itd.
– izvještaje ispitivanja.
3. Proizvođač mora provoditi odobren sustav kvalitete proizvodnje, završnu kontrolu i ispitivanje, kako je utvrđeno u točki 4., te mora biti podvrgnut nadzoru, kako je utvrđeno u točki 5.
4. Sustav kvalitete
4.1. Proizvođač mora podnijeti zahtjev za ocjenjivanje sustava kvalitete tijelu za ocjenjivanje sukladnosti odabranom po vlastitom izboru.
Zahtjev mora sadržavati:
– sve potrebne podatke o određenoj tlačnoj opremi,
– dokumentaciju koja se odnosi na sustav kvalitete.
4.2. Sustav kvalitete mora osigurati da tlačna oprema zadovoljava zahtjeve ovoga Pravilnika.
Svi elementi sustava kvalitete, zahtjevi i odredbe koje je usvojio proizvođač moraju biti sustavno i uredno dokumentirani u obliku pisanih odredaba, postupaka i uputa. Ova dokumentacija sustava kvalitete mora osigurati dosljedno tumačenje programa kvalitete, planova, priručnika i zapisa o kvaliteti.
Posebno mora sadržavati odgovarajući opis:
– ciljeva kvalitete te organizacijske strukture, odgovornosti i ovlasti uprave u odnosu na kvalitetu tlačne opreme,
– postupaka proizvodnje, kontrole kvalitete i osiguranja kvalitete, postupaka i sustavnih mjera koje će se koristiti, a posebno postupaka koji se koriste za nerastavljive spojeve, kako je odobreno u skladu s točkom 3.1.2. Dodatka I ovoga Pravilnika,
– pregleda i ispitivanja koja će se provesti prije, za vrijeme i nakon proizvodnje, te učestalosti njihova provođenja,
– zapisa o kvaliteti, kao što su inspekcijski izvještaji i podaci o ispitivanjima, podaci o umjeravanju te izvještaje koji se odnose na kvalifikacije i odobrenja određenog osoblja, a posebno osoblja koje je zaduženo za nerastavljive spojeve u skladu s točkom 3.1.2. Dodatka I ovoga Pravilnika,
– načina praćenja postizanja odgovarajuće kvalitete te učinkovitost sustava kvalitete.
4.3. Tijelo za ocjenjivanje sukladnosti mora ocijeniti sustav kvalitete kako bi utvrdilo zadovoljava li zahtjeve iz točke 4.2. Pretpostavlja se da su elementi sustava kvalitete koji su sukladni odgovarajućim hrvatskim normama u skladu s odgovarajućim zahtjevima iz točke 4.2.
Najmanje jedan član tima za ocjenjivanje mora imati iskustva za ocjenjivanje tehnologija za predmetnu tlačnu opremu. Postupak ocjenjivanja mora uključivati inspekcijsku posjetu prostorima proizvođača.
Proizvođača se mora obavijestiti o rezultatu pregleda. Obavijest mora sadržavati zaključke pregleda, te uputu o pravnom lijeku.
4.4. Proizvođač se obvezuje da će ispuniti obveze koje proizlaze iz odobrenog sustava kvalitete i osigurati da bude zadovoljavajući i učinkovit.
Proizvođač ili njegov ovlašteni zastupnik s nastanom u Europskoj uniji mora obavijestiti tijelo za ocjenjivanje sukladnosti koje je odobrilo sustav kvalitete o bilo kakvim promjenama koje namjerava izvršiti na sustavu kvalitete.
Tijelo za ocjenjivanje sukladnosti mora ocijeniti predložene promjene i odlučiti hoće li izmijenjeni sustav kvalitete i dalje zadovoljavati zahtjeve iz točke 4.2. ili je potrebno ponovno izvršiti postupak ocjenjivanja.
Svoju odluku mora dostaviti proizvođaču. Obavijest mora sadržavati zaključke provjera te obrazloženu odluku o ocjeni.
5. Nadzor u nadležnosti tijela za ocjenjivanje sukladnosti
5.1. Svrha je nadzora provjera izvršava li proizvođač pravilno obveze koje proizlaze iz odobrenog sustava kvalitete.
5.2. Proizvođač mora tijelu za ocjenjivanje sukladnosti radi