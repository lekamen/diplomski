 definira točnost snimanja iz zraka i
9. potrebno je osigurati jednoličnost digitalnih snimki, vertikalne snimke u centralnoj projekciji, traženi GSD, tonsku ujednačenost bez utjecaja refleksije sunca, zadovoljavajuću oštrinu snimki i vidljivost detalja terena, odsutnost dubokih sjena, oblaka, magle, snijega, ispravnost numeracije snimki, preslikane rubne markice i stereoskopsko prekrivanje područja.
(2) Ukoliko snimke izvedenog snimanja zbog konfiguracije terena, naseljenosti, vegetacije, mjerila ili drugih razloga ne odgovaraju traženim zahtjevima, snimanje se mora ponoviti.
POGLAVLJE IV. AEROTRIANGULACIJA
Članak 13.
(1) Radni proces aerotriangulacije izvodi se fotogrametrijskim postupcima koji rezultiraju izjednačenim koordinatama osnovnih zadanih i veznih točaka te elementima vanjske orijentacije za svaku pojedinu snimku na osnovi kojih se mogu formirati stereoparovi za fotogrametrijsku izmjeru ili izraditi ortofotokarte.
(2) Manualni postupak aerotriangulacije u slučaju digitalne snimke snimljene digitalnom fotogrametrijskom kamerom izvodi se na način da se orijentacijske točke (stalne geodetske i kontrolne točke) progušćuju s veznim točkama iz susjednih stereoparova i nizova osiguravajući zahtijevani raspored orijentacijskih točaka u svakom stereoparu. Vezne točke numeriraju se od 1 do 9999 i šifrom vrste unutar zadatka (bloka, katastarske općine i dr.). Za vezne točke biraju se prirodne točke ili detalji koje je moguće dobro identificirati i mjeriti.
(3) Kod digitalnih kamera unutarnja orijentacija definirana je kalibracijom kamere.
(4) Za relativnu orijentaciju treba mjeriti najmanje šest paralaktičkih točaka, a preostala paralaksa nakon izjednačenja ne smije biti veća od vrijednosti propisanih specifikacijom proizvoda za aerotriangulaciju.
(5) Slikovne ili modelne koordinate izjednačavaju se zajedno s osnovnim zadanim točkama bloka. Srednje pogreške izjednačenja bloka i odstupanja na zadanim i veznim točkama ne smiju biti veći od vrijednosti propisanih specifikacijom proizvoda za aerotriangulaciju.
(6) U slučaju poluautomatskog ili automatskog opažanja veznih točaka radovi se provode prema specifikaciji proizvoda za aerotriangulaciju.
(7) Aerotriangulacija i rezultati rada definirani su u specifikaciji proizvoda za aerotriangulaciju.
POGLAVLJE V. PRIKUPLJANJE PODATAKA
Članak 14.
(1) Topografski objekti kartiraju se iz orijentiranih stereoparova (stereomodela) na stereoinstrumentima, pridruživanjem objektnim cjelinama.
(2) Vektorski prikaz podataka kartiranja podrazumijeva trodimenzionalne (3D) podatke.
(3) Kartiraju se odvojeno podaci planimetrije i DMR-a s izravnim vektorskim zapisom u službenoj kartografskoj projekciji.
(4) Kod ažuriranja prethodno kartiranih topografskih objekata nužno je pridržavati se kataloga kartiranja iz specifikacije proizvoda za topografske podatke.
(5) Točnost topografskih podataka iskazuje se standardnim odstupanjem koje je definirano specifikacijom proizvoda za topografske podatke.
(6) Prikupljanje, obrada, prikazivanje i digitalni zapis izmjerenih topografskih podataka izvodi se prema specifikaciji proizvoda za topografske podatke i sukladno modelu podataka CROTIS.
Članak 15.
(1) Podaci digitalnog modela reljefa prikupljaju se primarno fotogrametrijskim kartiranjem sukladno specifikaciji proizvoda za digitalni model reljefa.
(2) Podaci iz stavka 1. ovoga članka koriste se za izradu ortofotokarata i visinske predstave topografskih karata. Za potrebe izrade visinske predstave za Hrvatsku osnovnu kartu, digitalni model reljefa treba dopuniti sukladno projektnom zadatku.
(3) Visinska izmjera stereomodela za digitalni model reljefa obuhvaća prikupljanje rastera visinskih točaka, prijelomnica, linija oblika, karakterističnih točaka terena, područja nepouzdanog DMR-a i podataka o uzdignutim izgrađenim objektima (mostovima, vijaduktima, kanalima i sl. neophodnim za izradu DOF-a).
(4) Točnost digitalnog modela reljefa ovisi o obliku (ravničarski, brežuljkast ili brdovit) i pokrivenosti terena