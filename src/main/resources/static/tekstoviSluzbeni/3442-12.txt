 koji se zavaruje, a zavar mora biti bez površinskih ili unutrašnjih grešaka koje bi utjecale na sigurnost posude.
Zavarivanje, u skladu s odobrenim postupcima zavarivanja, izvode kvalificirani zavarivači ili radnici s potrebnom razinom stručnosti. Ova odobrenja i ispitivanja osposobljenosti provode prijavljena tijela.
Proizvođač mora, za vrijeme proizvodnje, osigurati stalnu kvalitetu zavarivanja provodeći odgovarajuća ispitivanja i procedure. Za sva ispitivanja moraju se dati izvještaji.
4. STAVLJANJE POSUDE U UPORABU
Proizvođač mora uz posudu priložiti upute propisane u točki 2. Dodatka III. ovoga Pravilnika.
DODATAK II.
POSTUPCI OCJENJIVANJA SUKLADNOSTI
1. EU ISPITIVANJE TIPA (MODUL B)
1.1. EU ispitivanje tipa dio je postupak ocjenjivanja sukladnosti u kojem prijavljeno tijelo pregledava konstrukciju posude te provjerava i potvrđuje da konstrukcija ispunjava zahtjeve ovoga Pravilnika koji se na njega odnose.
1.2. EU ispitivanje tipa izvršava se na jedan od sljedećih načina u skladu s člankom 13. ovoga Pravilnika:
– ocjenjivanjem primjerenosti konstrukcije posude pregledom tehničke dokumentacije i dodatnih dokaza iz točke 1.3. ovoga Dodatka te ispitivanjem prototipa koji predstavlja buduću proizvodnju cijele posude (proizvodni tip),
– ocjenjivanjem primjerenosti konstrukcije posude pregledom tehničke dokumentacije i dodatnih dokaza iz točke 1.3. ovoga Dodatka bez ispitivanja prototipa posude (konstrukcijski tip).
1.3. Proizvođač podnosi zahtjev za EU ispitivanje tipa jednom prijavljenom tijelu prema svom izboru.
Zahtjev mora sadržavati:
– naziv i adresu proizvođača te naziv i adresu ovlaštenog zastupnika ako je on podnio zahtjev;
– pisanu izjavu kojom izjavljuje da isti zahtjev nije podnesen ni jednom drugom prijavljenom tijelu;
– tehničku dokumentaciju. Tehnička dokumentacija omogućuje ocjenjivanje sukladnosti posude s primjenjivim zahtjevima ovoga Pravilnika te uključuje odgovarajuću analizu i procjenu rizika. Tehničkom dokumentacijom određuju se primjenjivi zahtjevi i ona obuhvaća, u mjeri u kojoj je to bitno za ocjenjivanje, konstrukciju, proizvodnju i rad posude. Tehnička dokumentacija po potrebi sadržava barem sljedeće elemente:
• opći opis posude;
• konstrukciju i crteže za proizvodnju i sheme komponenata itd.;
• opise i objašnjenja potrebna za razumijevanje tih crteža, shema i rada posude;
• popis u cijelosti ili djelomično primijenjenih usklađenih norma čiji su referencijski podaci objavljeni u Službenom listu Europske unije, te opise rješenja usvojenih kako bi se udovoljilo osnovnim sigurnosnim zahtjevima ovoga Pravilnika uključujući i popis drugih odgovarajućih primijenjenih tehničkih specifikacija, u slučaju kad te usklađene norme nisu bile primijenjene. U slučaju djelomično primijenjenih usklađenih normi u tehničkoj se dokumentaciji navode dijelovi koji su bili primijenjeni;
• rezultate provedenih proračuna, ispitivanja itd.;
• izvješća o ispitivanjima;
• upute i podaci o sigurnosti iz točke 2. Dodatka III. ovoga Pravilnika;
• dokument koji opisuje: izabrane materijale, izabrane postupke zavarivanja,izabrane kontrole,sve bitne pojedinosti koje se tiču konstrukcije posude;
– po potrebi, prototipe posuda koji predstavljaju buduću proizvodnju. Prijavljeno tijelo može zahtijevati i druge prototipe ako su oni potrebni za provođenje programa ispitivanja;
– dokaze o primjerenosti tehničkog rješenja. U tim dokazima navode se svi korišteni dokumenti, posebno ako relevantne usklađene norme nisu u potpunosti primijenjene. Ti dokazi po potrebi uključuju rezultate ispitivanja koja su provedena u skladu s drugim relevantnim tehničkim specifikacijama u odgovarajućem laboratoriju proizvođača ili nekom drugom laboratoriju koji vrši ispitivanja u njegovo ime i pod njegovom odgovornošću.
U slučaju ispitivanja prototipa posude tehnička dokumentacija također sadrži:
– potvrde o primjerenosti postupaka zavarivanja i primjerenoj kvalifikaciji zavarivača ili operatera za zavarivanje,
– zapisnik o kontroli materijala korištenih u