 rasprava o trošku sata rada zaštitara, koji trošak je u biti predstavljao minimalnu cijenu usluga privatne tjelesne zaštite koji će potom većina poduzetnika nuditi na javnim natječajima.
U konkretnom slučaju kao izričita i jasna ograda od zaključaka sastanka u pogledu usuglašavanja minimalnog troška, koje ustvari predstavlja dogovor o minimalnoj cijeni pružanja zaštitarske usluge, moglo bi se tumačiti jedino postupanje stranke sudionika sastanka na način da je izričito izjavila kako neće sudjelovati u razgovoru o navedenom te napuštanje sastanka ukoliko se razgovor o navedenom ipak nastavi.
Stoga, ako su navodi o predmetnom upozorenju i istiniti, Agencija prvenstveno ističe kako je isto bilo bespredmetno, s obzirom na to da se u nastavku sastanka ipak razgovaralo o minimalnoj cijeni zaštitarske usluge. Nadalje, Agencija ističe kako navodi o postojanju takvog upozorenja jedino mogu ukazivati na postojanje svijesti o protupravnom djelovanju kod stranaka ovog postupka.
Isto tako, činjenica da se iznos od 32,50 kuna ili više nije naznačio na svim ponudama te da su stranke izdavale ponude i na druge iznose, a što tumače na način da dogovor nije primjenjivan također nije od utjecaja na utvrđivanje postojanja zabranjenog sporazuma. Agencija ističe da je za utvrđivanje postojanja zabranjenog sporazuma u smislu članka 8. stavka 1. ZZTN-a dostatno dokazati da je dogovor postojao te činjenica da li su se sudionici dogovora istog pridržavali, odnosno jesu li se dogovora pridržavali na svakom natječaju na kojem su sudjelovali također nije od utjecaja na utvrđivanje njegova postojanja.
Pojedine stranke su tijekom postupka također istaknule kako je netočno da se u konkretnom slučaju radi o usklađenom djelovanju sa antikompetitivnim učinkom te kako Agencija isto nije niti mogla utvrditi bez da je dokazala činjenicu da takva praksa doista postoji, odnosno kako je bilo bitno utvrditi cilj i učinke sporazuma kao i utvrditi jesu li nastupile okolnosti koje odstupaju od normalnih tržišnih uvjeta.
Agencija ističe kako je u konkretnom predmetu utvrdila postojanje dogovora o minimalnoj cijeni zaštitarske usluge, a koji nedvojbeno predstavlja zabranjeni sporazum u smislu članka 8. stavka 1. ZZTN-a i koji se očituje u izravnom utvrđivanju cijena između konkurenata, te kako predmetno postupanje Agencija nije u dosadašnjem postupku niti kvalificirala kao usklađeno djelovanje, a što i nije od utjecaja kod odlučivanja o ovoj upravnoj stvari.
Naime, i u pravu tržišnog natjecanja Europske unije sporazumi poduzetnika kojima se izravno ili neizravno utvrđuju cijene zabranjeni su na temelju članka 101. stavka 1. Ugovora o funkcioniranju Europske unije (OJ C 115 od 9. svibnja 2008. ; dalje: Ugovor o funkcioniranju EU), a koji članak sadržajno odgovara članku 8. stavku 1. ZZTN-a. Nadalje, u predmetu C-49/92 Komisija protiv Anic Partecipazioni SpA (1999) ECR ii-867, (paragraf 131, 132, 133), zauzet je stav, a koji stav je sadržan i u brojnim drugim odlukama mjerodavnih tijela, da su pojam »sporazum« i pojam »usklađeno djelovanje« komplementarni instituti, te kako nije niti potrebno strogo razgraničavati ta dva instituta od strane tijela koje provodi postupak. Shodno tomu, Agencija ponovno ističe kako navedeno utvrđenje nije od utjecaja na rješavanje ove upravne stvari.
Navode većine stranaka ovog postupka kako je povreda ZZTN-a, ako se utvrdi da se dogodila, posljedica nehajnog postupanja stranaka, Agencija ističe kako su isti neprihvatljivi, a stav Agencije potvrđen je i presudama Europskog suda pravde i Općeg suda, te odlukama Komisije. Tako je primjerice, u predmetu Komisije, Komisija protiv LCD – Liquid Crystal Displays (2010) COMP/39.309 od 8. prosinca 2010. (paragraf 433), Komisija zauzela stav, a nakon što je isti stav u više navrata već zauzeo i Sud pravde Europske unije i Opći sud, kako za namjerno počinjenje povrede nije nužno dokazati da je poduzetnik imao svijest o počinjenju točno određene povrede Ugovora o funkcioniranju EU, već je dovoljno utvrditi