 članka se dodjeljuje FLAG-ovima, ali do gornje granice od 25 posto ukupnih javnih izdataka koji su nastali u okviru LRSR.
(5) Planirane troškove iz stavaka 1. i 2. ovoga članka lokalne inicijative su dužne navesti u okviru LRSR.
(6) Kategorije prihvatljivih troškova iz stavka 1. i 2. ovoga članka sadržani su u Prilogu VI. ovoga Pravilnika i njegov su sastavni dio.
Članak 5.
(1) Neprihvatljivi troškovi u okviru članka 4. ovoga Pravilnika su:
a) kamata na dug, s izuzetkom u odnosu na bespovratna sredstva dana u obliku subvencija kamatne stope ili subvencija naknada za jamstvo;
b) kupnja zemljišta i nekretnina;
c) porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a;
d) drugi porezi, naknade, pristojbe i doprinosi osim prihvatljivih naknada i pristojbi kod putovanja i smještaja, javnog bilježnika, biljega, poštarina, doprinosa iz i na plaće zaposlenika;
e) kamate i tečajne razlike;
f) prijenos vlasništva nad poduzećem;
g) bankovni troškovi, troškovi jamstava i slične naknade;
h) troškovi pretvaranja, naknade i tečajni troškovi vezani uz račune u stranim valutama, kao i drugi isključivo financijski izdaci;
i) plaćanja u gotovini, osim za putne troškove (troškovi javnog prijevoza, troškovi trajekta, cestarine, mostarine i slični troškovi;
j) troškovi vezani uz ugovore o zakupu, kao što je marža najmodavca i troškovi osiguranja;
k) rabljena oprema, rabljeni uređaji, rabljeni materijali, rabljeni instrumenti, kao i svi rabljeni sastavni dijelovi naprijed navedenog;
l) troškovi kupnje vozila u vrijednosti većoj od 100.000,00 kuna;
m) troškovi kupnje plovila;
n) troškovi vezani uz ugovor o leasingu, kao što su marža davatelja leasinga, troškovi refinanciranja kamata i amortizacija;
o) novčane kazne, financijske kazne te troškovi parničnog i upravnog postupka;
p) troškovi nastali izvan razdoblja iz članka 4. stavka 3. ovoga Pravilnika.
(2) Neprihvatljive troškove u okviru provedbe operacija u sklopu odobrenih LRSR definiraju FLAG-ovi u postupcima iz članka 13. stavka 2. ovoga Pravilnika, uključujući troškove koji se smatraju neprihvatljivima sukladno članku 69. Uredbe (EU) br. 1303/2013.
II. FINANCIRANJE
Članak 6.
(1) Potpora podrazumijeva dodjelu namjenskih bespovratnih novčanih sredstava za provedbu odobrenih LRSR te za tekuće troškove i troškove vođenja LRSR sukladno članku 3. stavku 1. ovoga Pravilnika.
(2) Potpora se dodjeljuje po odobrenoj LRSR sukladno financijskom planu definiranom u okviru te strategije, ali ne više od 2.200.000,00 eura u protuvrijednosti u kunama.
(3) Ukoliko se nakon drugog kruga odabira LRSR-a utvrdi višak raspoloživih sredstava, Upravljačko tijelo može iznos potpore iz stavka 2. ovoga članka proporcionalno uvećati za sve odobrene LRSR te donijeti odluke o izmjeni Odluka o odobrenju LRSR iz članka 11. stavka 1. točke a) ovoga Pravilnika.
(4) Postotak proporcionalnog uvećanja iznosa iz stavka 3. ovoga članka utvrđuje se uzimajući u obzir ukupni iznos potpore dodijeljene svim odobrenim LRSR u odnosu na ukupni iznos raspoloživih sredstava utvrđen kao višak, a može iznositi najviše pet posto potpore dodijeljene za provedbu odobrene LRSR.
(5) Kod utvrđivanja uvećanja iz stavaka 3. i 4. ovoga članka ne uzima se u obzir iznos potpore za tekuće troškove i troškove vođenja LRSR.
(6) Za jednu LRSR potpora temeljem ovoga Pravilnika može biti dodijeljena samo jednom.
(7) Intenzitet potpore za tekuće troškove i troškove vođenja LRSR iznosi 100 posto ukupnih prihvatljivih troškova u okviru te operacije.
(8) Intenzitet potpore za operacije u okviru LRSR iznosi 50 posto ukupnih prihvatljivih troškova u okviru te operacije, sukladno članku 95. stavku 1. Uredbe (EU) br. 508/2014.
(9) Iznimno od stavka 8. ovoga članka intenzitet potpore može biti veći od 50 posto, ali najviše 100 posto ukupno prihvatljivih troškova ukoliko operacija zadovoljava jedan od sljedećih kriterija:
a) od zajedničkog je interesa;
b) ima