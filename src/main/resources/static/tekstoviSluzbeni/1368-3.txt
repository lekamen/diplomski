sud je reviziju podnositelja ocijenio neosnovanom, a dopunu revizije nedopuštenom. U obrazloženju Vrhovni sud ističe:
»Suprotno revizijskim navodima u postupku pred drugostupanjskim sudom nije ostvarena bitna povreda odredaba parničnog postupka iz čl. 354. st. 2. toč. 11. ZPP. Pobijana presuda sadrži razloge o odlučnim činjenicama, ti razlozi nisu nejasni niti proturječni, a o odlučnim činjenicama ne postoji proturječnost između onoga što se u razlozima presude navodi o sadržaju isprava ili zapisnika o iskazima danim u postupku i samih tih isprava ili zapisnika. U obrazloženju presude drugostupanjski sud je odgovorio na relevantne žalbene navode tuženika, pa tako i one procesnog karaktera – vezane uz tvrdnju da je prvostupanjski sud odbijanjem prijedloga za izvođenjem dokaza saslušanjem svjedoka počinio relativno bitnu povredu odredaba parničnog postupka iz čl. 354. st. 1. u svezi s čl. 220. st. 2. ZPP, a posljedično da je time onemogućio tuženiku da raspravlja pred sudom i ujedno počinio apsolutno bitnu povredu odredaba parničnog postupka iz čl. 354. st. 2. toč. 6. ZPP, ocijenivši ih neosnovanima te je pritom i sam iznio razloge zbog kojih ocjenjuje da provođenje tih dokaza nije potrebno. Slijedom rečenog, ne stoji niti revizijski prigovor tuženika da je drugostupanjski sud, time što nije povodom žalbe tuženika sankcionirao navedene povrede, i sam počinio iste bitne povrede odredaba parničnog postupka.
U tom kontekstu, ne može se prihvatiti niti revizijski prigovor tuženika da mu je odbijanjem izvođenja predloženih dokaza uskraćeno pravo na pošteno suđenje propisano odredbom čl. 6. Europske konvencije za zaštitu ljudskih prava i temeljnih sloboda ('Narodne novine – Međunarodni ugovori', broj 6/99 i 8/99, 14/02, 13/03, 9/05, 1/06, 2/10).
Slijedom izloženog, nije se ostvario revizijski razlog bitne povrede odredaba parničnog postupka.«
Vrhovni sud je u cijelosti prihvatio razloge iznesene u obrazloženju drugostupanjske presude, te je stoga podnositelja, na temelju članka 396.a stavka 1. Zakona o parničnom postupku (»Narodne novine« broj 53/91., 91/92., 112/99., 117/03., 84/08., 123/08., 57/11. i 148/11. – pročišćeni tekst) uputio na razloge te presude.
III. PRIGOVORI PODNOSITELJA
7. U ustavnoj tužbi podnositelj uvodno ukratko navodi bit spora, te ističe da je bio 100% vlasnik tvrtke DIV promet d.o.o. Podnositelj je u prosincu 2005. prodao 60% svog udjela tvrtki Vegafruit d.d. (BiH), a u lipnju 2006. istoj tvrtki Vegafruit d.d. (BiH) prodao je i preostalih 40% udjela. Tvrtka DIV promet d.o.o. promijenila je naziv u Vegafruit d.o.o., a sada je u stečaju pa ima naziv Vegafruit d.o.o u stečaju. Navodi da je do prosinca 2005. bio suvlasnik tvrtke S.H. Trgovina d.o.o., a od prosinca 2005. isključivi je vlasnik te tvrtke. Pojašnjava da su tvrtke DIV promet d.o.o. i S.H. Trgovina d.o.o. bile u poslovnoj suradnji. Tako je tvrtka S.H. Trgovina d.o.o. tijekom 2005. naručila i preuzela robu od DIV promet d.o.o. i istu robu prodala društvu PPK Bjelovar. PPK Bjelovar ispunilo je svoju obvezu prema društvu S.H. Trgovina d.o.o. Podnositelj nadalje ističe da je Aleksandra Marković (knjigovođa tvrtke S.H. Trgovina i rukovoditelj knjigovodstvenih i računovodstvenih poslova u DIV prometu) umjesto da ispuni obvezu tvrtke S.H. Trgovina prema DIV prometu, otuđila sredstva s računa S.H. trgovina i uplatila ih na račun svog obrta C.A.S.H., a u financijskim knjigama je prikazala kao da je S.H. Trgovina platila sredstva DIV prometu. Ovu kriminalnu radnju otuđivanja sredstava podnositelj je otkrio 4. srpnja 2006., izlaskom iz tvrtke DIV promet i pregledom poslovanja S.H. Trgovine. Navodi da je pokušao napraviti sporazum o naknadi sredstava s Aleksandrom Marković, koja je najprije pristala a onda odustala, te je potom o svemu 5. srpnja 2006. obavijestio nadzorni odbor DIV prometa i njegovog novog vlasnika (Vegafruit d.d. BiH). U ime S.H. Trgovine (u to vrijeme više podnositelj nije bio u DIV prometu pa napominje da više nije mogao postupati u njegovo ime) 