u Republici Hrvatskoj, a koja su namijenjena izvozu, ne plaća se naknada gospodarenja.
(2) Proizvođač i fizička osoba – građanin koji su uplatili iznos naknade gospodarenja u slučaju izvoza vozila na koje je plaćena naknada gospodarenja imaju pravo na povrat uplaćene naknade.
(3) Pravo na povrat uplaćene naknade gospodarenja proizvođač i fizička osoba – građanin ostvaruju na temelju podataka o izvozu dostavljenih u Registar na obrascu OV1 koji se potkrjepljuje odgovarajućim dokazima o uplati naknade, preslikom prometne dozvole, datumom uvoza/proizvodnje vozila i odgovarajućim dokazima o izvozu.
Članak 15.
(1) Posjednik otpadnog vozila obvezan je otpadno vozilo predati sakupljaču, po mogućnosti u cijelosti, i to na skladištu sakupljača ili pozivom sakupljača na lokaciju gdje se nalazi otpadno vozilo.
(2) Posjednik otpadnih dijelova i materijala vozila koji nastaju održavanjem vozila iste je obvezan predati sakupljaču na skladištu sakupljača ili prilikom održavanja vozila pravnoj ili fizičkoj osobi – obrtniku registriranom za tu djelatnost.
(3) Posjednik otpadnog vozila te dijelova i materijala vozila koji su sukladno posebnom propisu klasificirani kao opasni otpad, prilikom predaje sakupljaču, nije dužan predati deklaraciju o svojstvima otpada niti izvješće o ispitivanju svojstava tog otpadnog vozila.
(4) Posjednik otpadnog vozila dužan je obavijestiti sakupljača u slučaju kada otpadno vozilo predstavlja zdravstvenu ili sigurnosnu opasnost.
Članak 16.
(1) Posjednik otpadnog vozila je prilikom predaje otpadnog vozila sakupljaču obvezan predati dokaz o vlasništvu (presliku prometne dozvole otpadnog vozila koje predaje i ukoliko nije upisan kao vlasnik vozila u prometnoj dozvoli presliku drugog dokumenta iz kojeg je razvidno da je otpadno vozilo njegovo vlasništvo, te kopiju osobne iskaznice), dokaz o pravu na predaju otpadnog vozila na oporabu (ovjerena punomoć od strane vlasnika vozila, presliku prometne dozvole otpadnog vozila, te presliku osobne iskaznice), dokaz da je za predmetno vozilo plaćena naknada gospodarenja Fondu ili potvrdu o provjeri registriranosti vozila u Republici Hrvatskoj.
(2) Potvrdu o provjeri registriranosti vozila u Republici Hrvatskoj izdaje nadležno tijelo za registraciju vozila ili Fond na temelju sporazuma o suradnji između nadležnog tijela i Fonda.
(3) Jedinica lokalne samouprave otpadna vozila uklonjena sukladno Zakonu i posebnim propisima predaje sakupljaču uz zapisnik komunalnog redarstva na obrascu OV2 (u daljnjem tekstu: Obrazac OV2) iz Priloga IV. ovoga Pravilnika.
(4) Posjednik otpadnog vozila iz stavka 1. ovoga članka prilikom predaje cjelovitog otpadnog vozila sakupljaču ima pravo na naknadu koju mu isplaćuje sakupljač sukladno članku 18. stavku 5. ovog Pravilnika.
(5) Fond utvrđuje iznos jedinične naknade posebnom odlukom.
Sakupljanje otpadnih vozila
Članak 17.
Uslugu sakupljanja otpadnih vozila na području određenom Odlukom ministra obavlja sakupljač s kojim je Fond po provedenom postupku pokrenutim javnim pozivom za podnošenje programa za obavljanje djelatnosti usluge sakupljanja otpadnih vozila (u daljnjem tekstu: Program) sklopio ugovor o obavljanju usluge sakupljanja otpadnih vozila sukladno Zakonu.
Članak 18.
(1) Sakupljač je obvezan od posjednika preuzeti otpadno vozilo te dijelove i materijale nastale održavanjem vozila.
(2) Odredba stavka 1. ovoga članka primjenjuju se bez izuzetaka i bez obzira na način kako je vozilo bilo održavano za vrijeme uporabe te bez obzira je li opremljeno sastavnim dijelovima proizvođača ili drugim sastavnim dijelovima koji odgovaraju rezervnim ili zamjenskim dijelovima u skladu s relevantnim nacionalnim propisima ili propisima Europske unije.
(3) Sakupljač je obvezan najkasnije u roku od 15 dana od dana poziva posjednika otpadnog vozila preuzeti otpadno vozilo.
(4) Sakupljač je dužan prilikom preuzimanja otpadnog vozila preuzeti od posjednika dokumentaciju iz članka 16. stavaka 1. i 3. ovoga Pravilnika, popuniti prateći list sukladno posebnom propisu,