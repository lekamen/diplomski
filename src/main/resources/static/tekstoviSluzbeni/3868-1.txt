 ovoga članka vidljiv je prvog sljedećeg dana nakon dana izvršenog upisa/ispisa u Registar »NE ZOVI«.
(7) Zahtjev za upis/ispis pojedinog telefonskog broja iz Registra »NE ZOVI« dostupan je u poslovnim prostorijama i na mrežnoj stranici operatora, a može se podnijeti jednom u kalendarskom mjesecu.
(8) Operatori obavljaju ispis iz Registra »NE ZOVI« temeljem zahtjeva potrošača za trajno isključenje broja.
Privola za korištenje telefonskog broja
Članak 7.
(1) Prije upisa u Registar »NE ZOVI« potrošač putem Obrasca iz članka 6. stavka 4. ovoga Pravilnika može zadržati ili opozvati prethodno danu privolu za korištenje telefonskog broja.
(2) Trgovac može potrošača kontaktirati putem telefona, neovisno o tome je li njegov telefonski broj upisan u Registar »NE ZOVI«, ako potrošač nije opozvao prethodno danu privolu ili je privolu dao nakon upisa u Registar »NE ZOVI«, sve dok istu ne opozove.
Promjena operatora
Članak 8.
U slučaju promjene operatora i zadržavanja istog telefonskog broja, potrošač nije dužan ponovno zahtijevati upis/ispis iz Registra »NE ZOVI«.
III. KORIŠTENJE REGISTRA »NE ZOVI«
Članak 9.
Osim Agencije, pristup Registru »NE ZOVI« imaju operatori, trgovci i potrošači.
Operatori
Članak 10.
Pristup Registru »NE ZOVI« od strane operatora odnosi se na mogućnost upisa/ispisa podataka iz članka 6. stavka 2. ovoga Pravilnika kao i pregled istih za svoje krajnje korisnike koji su kao korisnici telefonskog broja zatražili upis/ispis iz Registra »NE ZOVI«.
Trgovci
Članak 11.
(1) Pristup Registru »NE ZOVI« od strane trgovca odnosi se na mogućnost pregleda isključivo telefonskih brojeva koji su upisani u Registar »NE ZOVI«.
(2) Trgovcima iz stavka 1. ovoga članka omogućuje se pregled telefonskih brojeva i datuma zadnje izmjene u Registru »NE ZOVI«:
– bez registracije i to »da/ne« provjerom, na način da upisom pojedinačnog telefonskog broja dobiju informaciju je li traženi broj upisan u Registar »NE ZOVI«
– registracijom koja uporabom korisničkog imena i zaporke koje dodjeljuje Agencija omogućava preuzimanje cjelokupnog popisa telefonskih brojeva koji su u Registru »NE ZOVI«.
Potrošači
Članak 12.
Pristup Registru »NE ZOVI« od strane potrošača odnosi se na mogućnost pregleda isključivo telefonskih brojeva koji su upisani u Registar »NE ZOVI« bez registracije i to »da/ ne« provjerom, na način da upisom pojedinačnog telefonskog broja dobiju informaciju je li traženi broj upisan u Registar »NE ZOVI«.
Prijelazne i završne odredbe
članak 13.
Registar »NE ZOVI« ustrojit će se u postupku provedenom sukladno posebnim propisima, u roku od 6 mjeseci od dana stupanja na snagu ovoga Pravilnika.
Članak 14.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/96 Urbroj: 526-05-02-02-01/1-16-46 Zagreb, 5. svibnja 2016.
Ministar Tomislav Panenić, v. r.
PRILOG I

