 za koju se traži isplata bespovratne novčane potpore.
(5) Ukoliko zapošljavanje povezano s ulaganjem ne ispunjava uvjete propisane stavkom 3. ovoga članka korisniku potpore za ulaganje odobrit će se 40% iznosa potpora propisanih člankom 10. stavcima 1. do 3. Zakona.
(6) Pri utvrđivanju opravdanosti odobravanja bespovratnih novčanih potpora iz članka 8. ove Uredbe, kao novootvorena radna mjesta i usavršavanje povezano s ulaganjem neće se smatrati međusobno zapošljavanje i usavršavanje između povezanih društava, povezanih osoba i partnerskih društava sukladno Prilogu I. Uredbe Komisije (EU) br. 651/2014 od 17. lipnja 2014.
(7) Međusobnim zapošljavanjem i usavršavanjem između povezanih društava i povezanih osoba iz stavka 6. ovoga članka smatrat će se i zapošljavanje i usavršavanje osoba koje su radile u povezanom društvu ili povezanoj osobi unutar šest mjeseci prije sklapanja ugovora o radu s korisnikom potpore za ulaganje, neovisno o tome što su u međuvremenu bile zaposlene i u nekom drugom društvu ili osobi koja nije povezana s korisnikom potpore za ulaganje u skladu sa stavkom 6. ovoga članka.
(8) Kao međusobno zapošljavanje i usavršavanje između povezanih društava i povezanih osoba iz stavka 6. ovoga članka neće se smatrati zapošljavanje i usavršavanje osoba koje su ranije bile zaposlene u društvu ili osobi povezanom s korisnikom potpore ako su prije sklapanja ugovora o radu s korisnikom potpore bile minimalno šest mjeseci prijavljene u evidenciji nezaposlenih Hrvatskog zavoda za zapošljavanje.
(9) Radi dokazivanja uvjeta propisanih stavcima 7. i 8. ovoga članka korisnik potpore za ulaganje dužan je dostaviti nadležnom ministarstvu potvrdu o podacima evidentiranim u matičnoj evidenciji Hrvatskog zavoda za mirovinsko osiguranje za svaku pojedinu osobu za koju se traži isplata bespovratne novčane potpore i potvrdu prijave iz evidencije nezaposlenih Hrvatskog zavoda za zapošljavanje.
(10) Dokumente i podatke iz stavka 1. točke 6. i stavaka 4. i 9. ovoga članka, nadležna ministarstva pribavljaju po službenoj dužnosti sukladno Zakonu o sustavu državne uprave. Navedene dokumente i podatke nadležnom ministarstvu može dostaviti i sam podnositelj zahtjeva prilikom podnošenja zahtjeva za isplatu bespovratne novčane potpore nadležnom ministarstvu.
Članak 10.
Ako iz Prijave proizlazi namjera korištenja bespovratne novčane potpore za dugotrajnu imovinu povezanu s projektom ulaganja, odnosno za korištenje potpore za razvojno-inovacijske aktivnosti, Potvrda iz članka 5. ove Uredbe sadrži:
1. odredbu da dugotrajna imovina, odnosno oprema/strojevi koji se koriste u okviru razvojno-inovacijskih aktivnosti i koji predstavljaju ulaganje u dugotrajnu imovinu korisnika potpore za ulaganje, predstavljaju opremu/strojeve klasificirane kao oprema/strojevi visoke tehnologije sukladno nacionalnoj/međunarodnoj klasifikaciji opreme koja spada u kategoriju opreme visoke tehnologije te su direktno vezani uz aktivnosti projekta ulaganja i omogućuju obavljanje registriranih djelatnosti korisnika potpore i
2. odredbu da se korištenje potpore za razvojno-inovacijske aktivnosti odobrava uz ispunjavanje uvjeta iz članka 12. Zakona i članka 11. ove Uredbe.
Članak 11.
(1) Nadležno ministarstvo odobrit će isplatu bespovratne novčane potpore iz članka 10. ove Uredbe nakon unosa dugotrajne imovine, odnosno opreme/strojeva za razvojno-inovacijske aktivnosti u vlasništvo korisnika potpore za ulaganje, počevši od isteka prve godine projekta ulaganja, i to uz uvjet da je korisnik potpore za ulaganje nadležnom ministarstvu dužan dostaviti:
1. financijska izvješća i dokumentaciju kojom se utvrđuje unos dugotrajne imovine koja predstavlja prihvatljive troškove ulaganja sukladno članku 12. stavku 4. Zakona, u vlasništvo korisnika potpore za ulaganje
2. račune za kupnju dugotrajne imovine iz stavka 1. ovoga članaka, odnosno opreme/strojeva za razvojno-inovacijske aktivnosti sa specifikacijom troškova novih strojeva, odnosno opreme
3. materijalne dokaze da dugotrajna imovina