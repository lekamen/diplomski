 sprječavanju arbitrarnosti.
20. U tim okvirima, polazeći od članka 31. stavaka 4. i 5. Ustavnog zakona, Ustavni sud potvrđuje stajališta Ministarstva uprave i u tom smislu ocjenjuje da Županijska skupština Sisačko-moslavačke županije treba razraditi članak 3. StO-e/10 na način da precizira opću ulogu radnih tijela koje je župan ovlašten osnovati, kao i temeljne funkcije savjeta, odbora, povjerenstava, komisija odnosno »drugih radnih tijela« u smislu članka 3. StO-e/10, te propiše obvezu donošenja podstatutarnih akata kojima će se urediti (i) uvjeti za imenovanje te broj članova tih tijela, kao i mjerila za određivanje njihove naknade, ako je riječ o naplatnom pravnom poslu članova tih tijela.
20.1. Prethodno utvrđenje odnosi se i na sva druga predstavnička tijela jedinica lokalne i područne (regionalne) samouprave koja u svojim statutima uređuju ovlasti općinskih načelnika, gradonačelnika odnosno župana da osnivaju »radna«, savjetodavna« ili druga odgovarajuća tijela iz njihova djelokruga poslova, a osobito na predstavnička tijela koja u svojim statutima uređuju te ovlasti na način sličan onom u članku 3. StO-e/10. Primjeri su statuti Zagrebačke županije, Vukovarsko-srijemske županije i Varaždinske županije.
21. Odluka o objavi ove odluke temelji se na članku 29. Ustavnog zakona (točka II. izreke).
Broj: U-II-4022/2010
Zagreb, 2. lipnja 2015.
USTAVNI SUD REPUBLIKE HRVATSKE
Zamjenica predsjednice dr. sc. Snježana Bagić, v. r.
