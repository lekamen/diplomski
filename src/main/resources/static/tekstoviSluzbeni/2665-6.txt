 listopada do 30. studenoga.
KORIŠTENJE ZRAKOPLOVA
Članak 7.
Zabranjeno je korištenje zrakoplova, helikoptera ili bilo kojih drugih letećih objekata za traženje tuna.
MINIMALNE ULOVNE VELIČINE
Članak 8.
(1) Zabranjen je ulov, zadržavanje na plovilu, prekrcavanje, iskrcaj, prebacivanje, prijevoz, skladištenje, prerada, prodaja, izlaganje i nuđenje na prodaju tuna ulovne veličine manje od 30 kg ili vilične duljine manje od 115 cm.
(2) Vilična duljina podrazumijeva duljinu između vrha gornje čeljusti i vilice repne peraje.
(3) Iznimno od stavka 1. ovog članka, kod ribolova tune okružujućim mrežama plivaricama tunolovkama,u svrhu uzgoja u Jadranu, najmanja ulovna veličina iznosi 8 kg ili vilične duljine veće od 75 cm.
(4) Ukupni ulov tuna plivaricom tunolovkom u Jadranu čija je najmanja ulovna veličina 8 kg ili najmanja vilična duljina 75 cm u svrhu uzgoja ne smije biti veći od 90% ukupne izlovne kvote za tekuću godinu.
(5) Zabranjen je ulov, zadržavanje na plovilu, prekrcavanje, iskrcaj, prebacivanje, prijevoz, skladištenje, prerada, prodaja, izlaganje i nuđenje na prodaju igluna ulovne duljine manje od 90 cm mjereno od vrha donje čeljusti do vilice repne peraje ili alternativno minimalno 10 kg ukupne mase odnosno 9 kg mase u slučaju da je riba bez utrobe i škrga.
(6) Samo se cijeli primjerci igluna (bez skidanja ikakvih vanjskih dijelova) ili primjerci očišćeni od škrga i utrobe mogu zadržavati na plovilu, iskrcavati, prekrcavati ili transportirati.
ALATI I OPREMA ZA ULOV TUNE I IGLUNA
Članak 9.
(1) Gospodarski ribolov tune smije se obavljati samo uz uporabu sljedećih ribolovnih alata:
– plivarice tunolovke,
– odmeta, panule i plutajućeg parangala (u daljnjem tekstu: udičarski alati).
(2) Zabranjen je ulov, zadržavanje na plovilu, iskrcaj, prebacivanje, prekrcaj, prijevoz, skladištenje, prerada, prodaja, izlaganje, nuđenje na prodaju i uzgoj tune ulovljene ribolovnim alatima koji nisu navedeni u stavku 1. ovog članka.
(3) Svako plovilo koje je bilo autorizirano za ribolov plivaricom tunolovkom, dužno je, nakon iskorištenja godišnje individualne kvote, kvote dodijeljene zajedničkoj ribolovnoj radnji u kojoj je sudjelovalo, ili po završetku sezone, a u svakom slučaju prije nastavka ribolovnih aktivnosti drugim alatima, obavijestiti ribarskog inspektora koji će izvršiti pregled plovila i zapisnikom evidentirati uklanjanje plivarice tunolovke s tog plovila.
(4) Sportski i rekreacijski ribolov tune i igluna smije se obavljati sukladno odredbama ovoga Pravilnika i odredbama Pravilnika o sportskom i rekreacijskom ribolovu na moru (»Narodne novine« broj 155/2014, 37/2015 i 59/2015).
(5) Gospodarski ribolov igluna smije se obavljati samo uz uporabu sljedećih ribolovnih alata:
– odmeta, panule i plutajućeg parangala (u daljnjem tekstu: udičarski alati).
(6) Zabranjen je ulov, zadržavanje na plovilu, iskrcaj, prekrcaj, prijevoz, skladištenje, prerada, prodaja, izlaganje, nuđenje na prodaju igluna ulovljenog ribolovnim alatima koji nisu navedeni u stavku 4. ovog članka.
(7) Iznimno od stavka 5. ovog, kod slučajnog ulova igluna ostvarenim drugim ribolovnim alatima ili plovilima koja nisu upisana u ICCAT Registar plovila (SWO plovila), dozvoljeno je zadržavanje na plovilu, iskrcaj, prekrcaj, prijevoz, skladištenje, prerada, prodaja, izlaganje i nuđenje na prodaju igluna ukoliko ukupna masa igluna na ulovnom plovilu ne prelazi 5% od ukupnog ulova na plovilu.
MJERE UPRAVLJANJA RIBOLOVNIM KAPACITETOM
Članak 10.
(1) Gospodarski ribolov tune smije se obavljati samo plovilom na koje je izdana povlastica za obavljanje gospodarskog ribolova ribolovnim alatima iz članka 9. stavka 1. i koje je upisano u ICCAT-ov registar plovila (ICCAT Record of BFT Catching Vessels) na temelju Odluke o kriterijima za upis ulovnih ribarskih plovila u registar ICCAT-a (ICCAT Record of BFT Catching Vessels) koju donosi ministar.
(2) Ciljani gospodarski ribolov igluna, odnosno ribolov u kojem iglun čini većinu ulova, smije se obavljati samo plovilom na koje je izdana