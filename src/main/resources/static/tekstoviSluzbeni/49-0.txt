2 07.01.2015 Pravilnik o ovlašćivanju službenih i referentnih laboratorija za genetski modificiranu hranu i genetski modificiranu hranu za životinje i hranu/hranu za životinje koja može sadržavati i/ili se sastojati ili potjecati od genetski modificiranih organizama
MINISTARSTVO ZDRAVLJA
50
Na temelju članka 18. stavka 3. i članka 19. stavka 3. Zakona o službenim kontrolama koje se provode sukladno propisima o hrani, hrani za životinje, o zdravlju i dobrobiti životinja (»Narodne novine«, broj 81/2013. i 14/2014), ministar zdravlja donosi
PRAVILNIK
O OVLAŠĆIVANJU SLUŽBENIH I REFERENTNIH LABORATORIJA ZA GENETSKI MODIFICIRANU HRANU I GENETSKI MODIFICIRANU HRANU ZA ŽIVOTINJE I HRANU/HRANU ZA ŽIVOTINJE KOJA MOŽE SADRŽAVATI I/ILI SE SASTOJATI ILI POTJECATI OD GENETSKI MODIFICIRANIH ORGANIZAMA
I. OPĆE ODREDBE
Članak 1.
Ovim Pravilnikom propisuje se postupak i način ovlašćivanja službenih i referentnih laboratorija za ispitivanje, kontrolu i praćenje genetski modificirane (u daljnjem tekstu: GM) hrane i GM hrane za životinje i hrane/hrane za životinje koja može sadržavati i/ili se sastojati ili potjecati od genetski modificiranih organizama (u daljnjem tekstu: GMO-a), za obavljanje analiza uzoraka uzetih u provedbi službenih kontrola.
Izrazi koji se koriste u ovome Pravilniku, a koji imaju rodno značenje, bez obzira na to jesu li korišteni u muškom ili ženskom rodu, obuhvaćaju na jednak način muški i ženski rod.
Članak 2.
Ovim se Pravilnikom utvrđuje okvir za provedbu pojedinih odredaba sljedećih Uredbi Europske unije:
– Uredba (EZ) br. 882/2004 Europskog parlamenta i Vijeća od 29. travnja 2004. o službenim kontrolama koje se provode radi verifikacije postupanja u skladu s odredbama propisa o hrani i hrani za životinje te propisa o zdravlju i dobrobiti životinja (SL L 165, 30. 4. 2004.) (u daljnjem tekstu: Uredba (EZ) br. 882/2004), sa svim izmjenama i dopunama,
– Uredba (EZ-a) br. 1981/2006 Europskoga parlamenta i Vijeća od 22. prosinca 2006. o detaljnim pravilima za provedbu članka 32. Uredbe (EZ) br. 1829/2003 Europskog parlamenta i Vijeća u pogledu referentnog laboratorija Zajednice za genetski modificirane organizme, (SL L 368, 23. 12. 2006., SL. L314M, 01. 12. 2007.) (u daljnjem tekstu: Uredba (EZ) br. 1981/2006)
– Uredba Komisije (EZ) br. 120/2014 od 7. veljače 2014. o izmjeni Uredbe (EZ) br. 1981/2006 o detaljnim pravilima za provedbu članka 32. Uredbe (EZ) br. 1829/2003 Europskog parlamenta i Vijeća u pogledu referentnog laboratorija Zajednice za genetski modificirane organizme (SL L 39, 08. 02. 2014.) (u daljnjem tekstu Uredba (EZ) br. 120/2014)
Članak 3.
U smislu ovoga Pravilnika pojedini pojmovi imaju sljedeće značenje:
službeni laboratorij za GMO je pravna osoba ili organizacijska jedinica (cjelina) unutar pravne osobe koja je ovlaštena od strane ministarstva nadležnog za zdravlje (u daljnjem tekstu: Ministarstvo) za ispitivanje, kontrolu i praćenje GM hrane i GM hrane za životinje te hrane/ hrane za životinje koja može sadržavati i/ili se sastojati ili potjecati od GMO-a, za provedbu službenih kontrola
referentni laboratorij za GMO je pravna osoba ili organizacijska jedinica (cjelina) unutar pravne osobe koja je ovlaštena od strane Ministarstva kao referentna organizacija ili jedinica za ispitivanje, kontrolu i praćenje GM hrane i GM hrane za životinje te hrane/hrane za životinje koja može sadržavati i/ili se sastojati ili potjecati od GMO-a, za provedbu službenih kontrola.
II. POSTUPAK I NAČIN OVLAŠĆIVANJA SLUŽBENIH LABORATORIJA ZA GMO
Članak 4.
Zahtjev za izdavanje rješenja kojim se daje ovlaštenje za ispitivanje, kontrolu i praćenje GM hrane i GM hrane za životinje i hrane/hrane za životinje koja može sadržavati i/ili se sastojati ili potjecati od genetski modificiranih organizama, za provedbu službenih kontrola podnosi se Ministarstvu.
Zahtjev iz stavka 1. ovog članka mogu podnijeti laboratoriji koji su ovlašteni za ispitivanje, kontrolu i praćenje GMO-a i proizvoda koji sadrže i/ili se sastoje ili potječu od GMO-a