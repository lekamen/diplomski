77 15.07.2015 Rješenje o određivanju područja stalnog graničnog prijelaza za međunarodni promet putnika i roba u pomorskom prometu "Zadar"
POLICIJSKA UPRAVA ZADARSKA
1467
Na temelju članka 12. stavka 2. Zakona o nadzoru državne granice (»Narodne novine«, broj 83/13), a u svezi s člankom 7. Pravilnika o uvjetima i načinu određivanja područja graničnog prijelaza (»Narodne novine« broj 150/04), Policijska uprava zadarska donosi
RJEŠENJE
O ODREĐIVANJU PODRUČJA STALNOG GRANIČNOG PRIJELAZA ZA MEĐUNARODNI PROMET PUTNIKA I ROBA U POMORSKOM PROMETU ZADAR
Članak 1.
Područje stalnog graničnog prijelaza za međunarodni promet putnika i roba u pomorskom prometu Zadar nalazi su u gradu Zadru, na prostoru Poluotoka, a obuhvaća dijelove Istarske i Liburnske obale kao i dio luke Gaženica.
Članak 2.
Ukupna površina stalnog graničnog prijelaza za međunarodni promet putnika i roba u pomorskom prometu Zadar iznosi 14 230 m².
Članak 3.
Područje dijela stalnog graničnog prijelaza za međunarodni promet putnika i roba u pomorskom prometu Zadar na Istarskoj i Liburnskoj obali obuhvaća katastarske čestice 10763/1, 10763/2, 10810 i 10764/1 k.o. Zadar, a područje dijela graničnog prijelaza za međunarodni promet putnika i roba u pomorskom prometu Zadar u luci Gaženica obuhvaća katastarsku česticu 9387/20 i dijelove katastarskih čestica 9387/3 i 9387/19, k.o. Zadar.
Područje graničnog prijelaza za međunarodni promet putnika i roba u pomorskom prometu Zadar podijeljeno je na dva dijela i nalazi se na dvije lokacije u Zadru i to na gatovima Istarske obale i Liburnske obale u Zadru i na prostoru unutar luke Gaženica.
Područje graničnog prijelaza u putničkoj luci u Zadru obuhvaća dio Liburnske obale i Istarske obale u dužini od 255 m, od čega 45 m dužine završetka Liburnske obale prema Istarskoj obali i 210 m Istarske obale uključujući i kopneni prostor ukupne površine od 4310 m2 s tri pripadajuća veza za prihvat putničkih brodova u međunarodnom prometu.
Sastavnim dijelom područja graničnog prijelaza smatraju se ulazno-izlazne rampe, tri prometne trake za ulaz i izlaz vozila te carinsko-policijski paviljon ukupne površine od 36 m2 u kojem se nalazi prostorija namijenjena za rad granične policije i carine.
Sastavnim dijelom područja graničnog prijelaza za međunarodni promet putnika i roba u pomorskom prometu Zadar smatraju se i dva međunarodna sidrišta za vrijeme dok se na istima na sidru nalaze brodovi u međunarodnom prometu.
1. Sidrište za brodove s opasnim teretom je prostor unutar spojnica sljedećih pozicija:
a) 44º08.4'N – 15º09.6'E
b) 44º07.8'N – 15º10.4'E
c) 44º07.2'N – 15º09.4'E
d) 44º07.7'N – 15º08.6'E.
2. Sidrište za ostale brodove je prostor unutar spojnica sljedećih pozicija:
a) 44º06.6'N – 15º10.9'E
b) 44º07.4'N – 15º12.2'E
c) 44º06.9'N – 15º13.0'E
d) 44º06.0'N – 15º12.0'E.
U putničko-teretnoj luci Gaženica, koja se nalazi 7 km južno od Zadra, područje graničnog prijelaza obuhvaća dio ograđenog gata ukupne površine od 9920 m² kopnenog prostora te pripadajući akvatorij s bokobranima i bitvama za privez brodova. Na samom graničnom prijelazu nalaze se i dva kontejnera namijenjena za rad službenika granične policije i carine, te jedna ulazno-izlazna rampa. Sastavnim dijelom graničnog prijelaza smatraju se i sljedeći objekti: pneumatski terminal za ukrcaj i iskrcaj rasutog tereta s pripadajućom transportnom trakom te dva željeznička kolosijeka.
Članak 4.
Stupanjem na snagu ovog Rješenja prestaje važiti Rješenje o određivanju područja stalnog međunarodnog pomorskog graničnog prijelaza I. kategorije Zadar broj 511-18-01-UP/I-376-09 od dana 20. srpnja 2009. godine (»Narodne novine« broj 127/09).
Članak 5.
Ovo Rješenje stupa na snagu osmog dana od dana objave u »Narodnim novinama«.
Broj: 511-18-01-UP/273-15
Zadar, 6. srpnja 2015.
Načelnik Neven Paškalin, v. r.
