 građevinskih i uporabnih dozvola za vojne građevine, uklanjanje vojnih građevina kao i provedba tehničkih pregleda vojnih građevina u nadležnosti Ministarstva, izdavanja rješenja o tipskim projektima, praćenja primjene propisa iz područja graditeljstva i posebnih propisa te obavlja i druge poslove vezane za graditeljstvo i zaštitu okoliša.
Za obavljanje poslova Službe za graditeljstvo i zaštitu okoliša ustrojavaju se:
9.2.2.1. Odjel za graditeljsku pripremu
9.2.2.2. Odjel za nadzor gradnje
9.2.2.3. Odjel za zaštitu okoliša
9.2.2.4. Odjel za pripremu i izdavanje dozvola.«.
Članak 8.
Članak 113. mijenja se i glasi:
»Odjel za graditeljsku pripremu obavlja upravne i stručne poslove na izradi prostornog razvoja strateški određenih područja Ministarstva i Oružanih snaga, izradi prostorno-urbanističke dokumentacije vojnih i drugih lokacija u nadležnosti Ministarstva i Oružanih snaga. Odjel sudjeluje u izradi Strategije i Programa prostornog planiranja, sudjeluje u izradi županijskih, gradskih i općinskih prostornih planova te prati njihovu usklađenost s prostornim razvojem vojnih resursa, daje tumačenja i mišljenja u području prostornog planiranja i uređenja, redovito provodi valorizaciju stanja vojnih lokacija, razvoja planova vojne infrastrukture kao i energetskih i vodnih resursa za potrebe Ministarstva i Oružanih snaga, prati primjenu propisa u području prostornog uređenja. Odjel programira tehničke elemente za izradu investicijskih elaborata i tehničke dokumentacije, priprema programe i projektne zadaće za izradu svih razina tehničke dokumentacije za izgradnju, rekonstrukciju, sanaciju i adaptaciju objekata i infrastrukture, obavlja upravne i stručne poslove u postupku pripreme i izdavanja lokacijskih, građevinskih i uporabnih dozvola za izgradnju objekata u nadležnosti civilnih struktura. Odjel sudjeluje u izradi i primjeni propisa u području prostornog uređenja i graditeljstva.«.
Članak 9.
Članak 114. mijenja se i glasi:
»Odjel za nadzor gradnje obavlja upravne i stručne poslove u postupku vođenja projekata izgradnje stambenih objekata i objekata u nadležnosti Ministarstva i Oružanih snaga. Odjel obavlja poslove koji se odnose na izgradnju u cjelini, planiranje, organiziranje, operativno provođenje i financijsko praćenje izvedbe projekata, izgradnje, adaptacije i rekonstrukcije infrastrukturnih objekata, dokumentacijski prati tijek građenja, nadzire provedbu i ispunjenje plana te izrađuje izvješće o izvedbi projekata, tehničko-financijske poslove kontrole i nadzora tehničke dokumentacije, kvalitete i kvantitete izvedbe radova, rokova izvedbe radova, primjene tehničkih i drugih propisa koji uređuju gradnju, kao što su poslovi kontrole projektno-tehničke dokumentacije, izvedbe radova, postupak izrade i ovjere obračunske dokumentacije, sudjeluje u izradi akata tehničke i obračunske dokumentacije te kontroli i obustavi isplata; daje mišljenja na upite i predstavke stranaka i drugih subjekata koji se mogu pojaviti u tijeku natječajne dokumentacije ili izvedbe radova. Odjel sudjeluje u izradi i primjeni propisa u području graditeljstva.«.
Članak 10.
Članak 115. mijenja se i glasi:
»Odjel za zaštitu okoliša sudjeluje u obavljanju upravnih i stručnih poslova zaštite okoliša, koordinira izradu studija utjecaja na okoliš i uspostavljanje praćenja stanja u prostoru – monitoringa, koordinira izradu šumsko-gospodarskih osnova, protupožarnih elaborata, elaborata tehničke zaštite te surađuje s jedinicama lokalne i područne (regionalne) samouprave u zaštiti okoliša. Sudjeluje u izradi propisa iz tog područja, operacionalizira provedbu novih projekata zaštite prirode i okoliša, obavlja poslove vezane za zbrinjavanje opasnog i neopasnog otpada, obavlja poslove vezane za sprječavanje akcidentnih situacija u okolišu i pravodobno djelovanje u takvim situacijama, prati i nadzire stanje okoliša u cjelini. Odjel sudjeluje pri izradi pravilnika, naputaka i drugih akata iz djelokruga zaštite okoliša za potrebe Ministarstva i Oružanih snaga.«.
Članak