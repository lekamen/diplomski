 drugostupanjskog rješenja glase:
»... vidljivo je prije svega da se prijedlog USKOK-a za naplatu jamstva i određivanje istražnog zatvora odnosi na postupanje osumnjičenog Milana Bandića kojim on krši uvjete jamstva u kaznenom postupku koji se protiv njega već provodi temeljem pravomoćnog rješenja o provođenju istrage, s tim da se prijedlog USKOK-a ne temelji direktno i samo na predmetnom rješenju o provođenju i proširenju istrage, već i na onim konkretnim podacima i dokazima koji su prikupljeni u predmetu provođenja istrage po pravomoćnom rješenju, a kojima USKOK potkrepljuje navode da je osumnjičeni Milan Bandić postupao protivno uvjetima jamstva, makar se na tim istim podacima i dokazima ujedno temelji i predmetno rješenje o provođenju i proširenju istrage ... Neosnovani su i prigovori o nezakonitom postupanju državnog odvjetnika, isticanjem da rješenje o provođenju i proširenju istrage osumnjičenom Milanu Bandiću državni odvjetnik nije dostavio. Obveza je državnog odvjetnika da rješenje o provođenju istrage zajedno s poukom o pravima iz članka 239. stavak 1. ZKP/08 dostavi osumnjičeniku najkasnije u roku od 8 dana od dana njegova donošenja, koji rok u konkretnom slučaju nije prekoračen, buduće je rješenje donijeto dana 9. ožujka 2015., a ročište povodom prijedloga USKOK-a održano je dana 10. ožujka 2015. Posebno, vezano još i za prigovore žalitelja da je osumnjičeni Milan Bandić bio onemogućen postavljati pitanja svjedokinji Vidi Demarin jer nije pozvan na ročište dana 6. ožujka 2015. godine ističe se da ni jedna odredba ZKP/08 ne propisuje obvezu obavještavanja osumnjičenika ili branitelja o takvom ročištu ...
Ispitujući pobijano rješenje, a povodom ostalih žalbenih navoda, vijeće je utvrdilo da je sudac istrage pravilno zaključio da je osumnjičeni Milan Bandić postupio protivno uvjetima koji su određeni rješenjem o određivanju jamstva broj Kir-Us-475/14 od 13. studenog 2014. godine jer je unatoč danom obećanju u smislu članka 102. stavak 1. ZKP/08, što je bio uvjet tom jamstvu, počinio nova kaznena djela te ometao istragu poticanjem na davanje lažnog iskaza iz članka 305. stavak 1. u vezi članka 37. KZ/11, sprječavanjem dokazivanja iz članka 306. stavak 2. KZ/11 i kazneno djelo krivotvorenja službene ili poslovne isprave iz članka 279. stavak 1. KZ/11.
To da je osumnjičeni Milan Bandić nakon polaganja jamstva i danog obećanja osnovano sumnjiv da bi počinio naprijed navedena kaznena djela sudac istrage je utvrdio uvidom u rješenje o provođenju i proširenju istrage koje je USKOK donio dana 9. ožujka 2015. godine te zapisnika o ispitivanju svjedokinje Vide Demarin kao i materijalnih dokaza priloženih rješenju o provođenju i proširenju istrage.
Osumnjičeni Milan Bandić u odnosu na kršenje obećanja da neće počiniti nova kaznena djela, pogrešno smatra da bi to obećanje bilo prekršeno samo ako počini isto ili istovrsno kazneno djelo za koje se već vodi kazneni postupak ili neko novo kazneno djelo u okviru njegove gradonačelničke dužnosti ili neko djelo blisko povezano s tom dužnošću. Izloženi stav osumnjičenog Milana Bandića za ovo vijeće nije prihvatljiv jer ne proizlazi iz odredbi članka 123. ZKP/08 u kojem su taksativno navedene osnove za određivanje istražnog zatvora, pa se sukladno članku 123. stavak 1. točke 3. ZKP/08 istražni zatvor može odrediti ako osobite okolnosti upućuju na opasnost da će ponoviti kazneno djelo ili da će dovršiti pokušano kazneno djelo, ili da će počiniti teže kazneno djelo za koje je prema zakonu moguće izreći kaznu zatvora od pet godina ili težu kaznu. Dakle, odredbe Zakona o kaznenom postupku ne specificiraju prirodu kaznenih djela već se ono određuje prema težini kaznenog djela vezano na propisanu kaznu zatvora za to kazneno djelo.
Prema tome, suprotno onome što osumnjičenik ističe u žalbama, istražni zatvor koji je osumnjičenom Milanu Bandiću određen temeljem citirane zakonske odredbe iz razloga što je počinio nova kaznena djela za koja su propisane kazne zatvora do pet godina, kako se radi o