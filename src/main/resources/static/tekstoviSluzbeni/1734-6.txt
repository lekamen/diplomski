od dvanaest uzastopnih mjesečnih kontrola obavljenih u proizvodnji svake zasebne peći za taljenje stakla, koja predstavlja uobičajenu i redovitu proizvodnu aktivnost, premašuje graničnu vrijednost od 200 mg po kilogramu mase, ambalažer ili njegov ovlašteni predstavnik obvezan je podnijeti izvješće Ministarstvu najkasnije do 31. ožujka tekuće godine za prethodnu godinu, a u izvješću navesti minimalno sljedeće podatke:
– izmjerene vrijednosti,
– opis primijenjenih metoda mjerenja,
– pretpostavljene izvore prisutnosti visokog sadržaja teških metala i
– detaljan opis mjera poduzetih s ciljem smanjivanja sadržaja teških metala.
(3) Ambalažer je obvezan omogućiti da rezultati mjerenja na njegovim proizvodnim lokacijama kao i korištene metode mjerenja budu dostupni u bilo kojem trenutku nadležnom inspekcijskom tijelu na njegov zahtjev a dokumentaciju za svako mjerenje čuvati najmanje pet godina.
Iznimke za plastične sanduke (košare) i plastične palete
Članak 11.
(1) Iznimno od članka 9. stavka 1. ovog Pravilnika, ukupni sadržaj teških metala u plastičnim sanducima i plastičnim paletama može biti veći od 100 mg po kilogramu mase samo ako se takva povratna ambalaža stavlja na tržište i koristi u zatvorenom i kontroliranom sustavu kruženja iste ambalaže i samo ako je granična vrijednost premašena zbog dodavanja recikliranog materijala.
(2) Plastični sanduci i plastične palete iz stavka 1. ovoga članka moraju biti proizvedeni ili popravljani u kontroliranom procesu recikliranja otpadne ambalaže u kojem materijal koji se koristi za recikliranje treba potjecati samo od drugih plastičnih sanduka ili plastičnih paleta i u kojem dodavanje drugog vanjskog materijala mora biti ograničeno na najmanju tehnološki nužnu količinu i nikako ne smije prelaziti 20% ukupne mase materijala potrebnog za proizvodnju plastičnih sanduka ili plastičnih paleta.
(3) Zabranjeno je namjerno dodavanje teških metala kao elemenata u kontrolirani proces recikliranja otpadne ambalaže, osim ako se ne radi o slučajnoj prisutnosti kojeg od tih elemenata.
(4) Za sudjelovanje u zatvorenom i kontroliranom sustavu kruženja povratne ambalaže iz stavka 1. ovoga članka ambalažer je obvezan pribaviti suglasnost Ministarstva.
(5) Suglasnost iz stavka 4. ovoga članka nije upravni akt.
(6) Ministarstvo izdaje suglasnost na zahtjev ambalažera ili njegovog ovlaštenog predstavnika, koji je uz zahtjev obvezan priložiti:
– dokaze o ispunjavanju propisanih uvjeta koji se primjenjuju na ambalažere,
– nacrt kontrole i praćenja zatvorenog kruženja ove vrste ambalaže,
te sljedeće podatke:
– naziv osobe koja upravlja ovim sustavom i njegovoj djelatnosti,
– vrsta ambalaže i naziv proizvoda zbog kojih se uspostavlja ovaj sustav,
– način evidentiranja povratne ambalaže,
– financijski ili drugi poticaji krajnjih korisnika da istu ambalažu vraćaju u ovaj sustav,
– način izlučivanja dijelova ove ambalaže koji više nisu pogodni za ponovnu uporabu te predviđeni postupci obrade takvog otpada,
– način trajnog i vidljivog označavanja ovih plastičnih sanduka i paleta,
– način dokazivanja o ispunjavanju zahtjeva iz stavka 2. ovoga članka, uključujući nadzor i način utvrđivanja stope vraćene ambalaže, prilikom čega stopa vraćanja ne smije biti manja od 90%,
– način utvrđivanja koncentracije teških metala u ambalažnom materijalu, uključujući način i učestalost izvješćivanja o dobivenim rezultatima,
– najveći dopušteni sadržaj teških metala u ambalažnom materijalu,
– najveća količina dodanog drugog vanjskog materijala,
– predviđena godišnja količina reciklirane otpadne ambalaže iz ovog članka,
– način daljnje oporabe ili zbrinjavanja ove otpadne ambalaže, a koju više nije moguće ponovno uporabiti u postupku recikliranja.
(7) Suglasnost iz stavka 4. ovoga članka izdaje se na rok od 5 godina.
(8) Ambalažer koji stavlja na tržište ambalažu u sustavu zatvorenog i kontroliranog kruženja povratne ambalaže, dužan je za takvu ambalažu:
– osigurati nadzor nad distribucijom, ponovnom uporabom i povratom, u skladu s