 tvari, pretjerano vlaženje), ako Građa nije prethodno izmještena na mjesto sigurno od posljedica primjene tih sredstava i postupaka.
Prostorije u kojima se čuva Građa trebaju biti opremljene vatrodojavnim uređajima te uređajima za suho gašenje požara.
Članak 8.
Prostorije u kojima se čuva Građa trebaju biti opremljene metalnim policama ili ormarima koji su primjereni za smještaj Građe.
Police trebaju biti odmaknute od zidova tako da se omogući cirkulacija zraka i dovoljno međusobno razmaknute za neometan prolaz i rukovanje Građom. Najdonja pregrada na polici treba biti odmaknuta najmanje 15 cm od poda.
Građa se ne smije držati na podu, stolovima ili drugim mjestima koja nisu namijenjena za njeno odlaganje.
Članak 9.
Pristup u prostorije za pohranu Građe može imati samo osoblje zaduženo za zaštitu i obradu Građe i ovlaštene osobe.
IV. NAČIN I UVJETI KORIŠTENJA GRAĐE
Članak 10.
Građa se daje na korištenje isključivo u prostorijama ustrojstvene jedinice, odnosno konzervatorskih odjela, koje su određene za to, u uredovno radno vrijeme, samo uz nazočnost odgovorne osobe.
Članak 11.
Građa se daje na korištenje neposrednim uvidom u traženu Građu ili u obliku snimaka koji se izrađuju na trošak korisnika.
Izvorna Građa može se iznimno dati na korištenje ako ne postoje snimci te Građe i ako to zahtijeva stručna i znanstvena metoda rada.
Troškovi za korištenje Građe naplaćuju se od korisnika prema Cjeniku koji je sastavni dio ovog Pravilnika.
Članak 12.
Redovno radno vrijeme sa strankama uz prethodnu najavu je radnim danom od 9.00 do 12.00 sati.
V. POSUDBA GRAĐE
Članak 13.
Iznimno od članka 11. ovoga Pravilnika, izvorna Građa se može posuditi tijelima državne uprave te javnim ustanovama u znanstvene svrhe uz obvezu čuvanja te izradu zaštitnog snimka na trošak korisnika.
Odobrenje za posudbu izvorne Građe daje ministar kulture.
Za svaku posudbu obvezno se izrađuje isprava o posudbi s popisom posuđene Građe i naznakom vremena trajanja posudbe.
Članak 14.
Građa se može posuditi radi izlaganja ako su osigurani uvjeti za njezinu zaštitu i sigurnost i uz obvezu da se Građa na trošak korisnika prethodno zaštitno snimi te ako je oštećena, restaurira o trošku posuditelja.
Članak 15.
O posudbi Građe radi izlaganja na temelju suglasnosti ustrojstvene jedinice odnosno konzervatorskog odjela, sklapa se pisani ugovor u kojem se utvrđuju uvjeti posudbe i izlaganja te vrijeme trajanja posudbe. Ugovoru se obvezno prilaže polica osiguranja.
Priređivač izložbe obvezan je u katalogu i legendama uz izložene dokumente naznačiti naziv izvora, naziv zbirke i službenu signaturu Građe te ustrojstvenoj jedinici, odnosno konzervatorskom odjelu, besplatno predati tri primjerka kataloga izložbe.
Članak 16.
Izvorna Građa se može, sukladno odredbama Zakona o zaštiti i očuvanju kulturnih dobara, privremeno izvesti ili iznijeti iz Republike Hrvatske u svrhu izlaganja ili u drugu opravdanu svrhu (ekspertiza, restauriranje i sl.) samo uz odobrenje Ministarstva kulture.
Prije izvoza ili iznošenja potrebno je postupiti u skladu s propisima kojima su regulirani uvjeti za davanje dozvole radi izvoza i iznošenja kulturnih dobara iz Republike Hrvatske.
VI. OBVEZE KORISNIKA
Članak 17.
Korisnik je dužan prilikom objavljivanja Građe navesti izvor i autora objavljene Građe.
Za objavljivanje Građe korisnik je obvezan pisano zatražiti odobrenje čelnika ustrojstvene jedinice, odnosno konzervatorskog odjela.
Članak 18.
Korisnik je obvezan pri korištenju Građe postupati pažljivo, ne smije ju ni na koji način oštetiti ili dovesti u okolnosti koje mogu prouzročiti njezino oštećenje, uništenje ili gubitak.
Članak 19.
Ako korisnik na bilo koji način Građu ošteti, izobliči, uništi ili učini neupotrebljivom, odnosno ako je izgubi, dužan je nadoknaditi nastalu štetu.
Članak 20.
Protiv osobe koja namjerno ošteti, uništi, prisvoji ili pokuša otuđiti Građu ustrojstvena jedinica, odnosno konzervatorski odjel dužan je podnijeti prijavu nadležnome tijelu, u skladu sa zakonom.
Članak 21.
Čelnik