 Republike Hrvatske, odnosno onih jedinica koje nisu na potpomognutim područjima, udio u dohotku se povećava s 56,5% na 60,0%. Udio županije se povećava sa 16,0% na 16,5%. Povećani nenamjenski udio u porezu na dohodak jedinica lokane i područne (regionalne) samouprave rezultat je smanjena udjela za decentralizirane funkcije s dosadašnjih 12,0% na 6,0%. Udio pozicije za pomoći izravnanja za decentralizirane funkcije se povećava s dosadašnjih 15,5% na 16,0%.
Ono što je novo u Zakonu o izmjenama i dopunama Zakona je udio 1,5% poreza na dohodak koji se izdvaja za pomoći za projekte sufinancirane sredstvima europskih strukturnih i investicijskih fondova čiji su nositelji općine, gradovi i županije, odnosno pravne osobe u njihovom većinskom vlasništvu ili suvlasništvu i ustanovama čiji su osnivači. Način korištenja tih sredstava uredit će posebnim propisom ministarstvo nadležno za regionalni razvoj. Za korištenje navedenih sredstava Grad Zagreb ima jednaka prava kao i ostale jedinice lokalne i područne (regionalne) samouprave u Republici Hrvatskoj.
Odlukom Vlade Republike Hrvatske o razvrstavanju jedinica lokalne i područne (regionalne) samouprave prema stupnju razvijenosti ..., jedinice lokalne i područne (regionalne) samouprave razvrstane su prema stupnju razvijenosti. Postupak ocjenjivanja stupnja razvijenosti jedinica lokalne i područne (regionalne) samouprave provelo je nadležno ministarstvo, odnosno Ministarstva regionalnog razvoja i fondova Europske unije.
(...)
Gradu Zagrebu koji ima poseban status (status grada i županije) udio u porezu na dohodak (nenamjenski) povećava se sa 72,5% na 76,5%, a raspodjela preostalog dijela poreza na dohodak na području Grada Zagreb je ista kao i kod jedinica lokalne samouprave čija vrijednost indeksa razvijenosti prelazi 75% prosjeka Republike Hrvatske, odnosno onih jedinica koje nisu na potpomognutim područjima. Udio za decentralizirane funkcije je 6,0%. Udio pozicije za pomoći izravnanja za decentralizirane funkcije je 16,0% i udio pozicije za pomoći za projekte sufinancirane sredstvima europskih strukturnih i investicijskih fondova čiji su nositelji općine, gradovi i županije, odnosno pravne osobe u njihovom većinskom vlasništvu ili suvlasništvu i ustanovama čiji su osnivači je propisano 1,5%. Predviđeno je da se na ovaj način prikupljena i u tekućoj godini neutrošena sredstva prenose u narednu godinu. I za sredstva prenesena u narednu godinu Grad Zagreb ima jednaka prava kao i ostale jedinice lokalne i područne (regionalne) samouprave u Republici Hrvatskoj.
Kriteriji i način razvrstavanja jedinica lokalne i područne (regionalne) samouprave temeljem Vladine Odluke o razvrstavanju jedinica lokalne i područne (regionalne) samouprave prema stupnju razvijenosti i raspored poreza na dohodak temeljem članka 45. Zakona o financiranju lokalne i područne (regionalne) samouprave jednak je za svih 576 jedinica lokalne i područne (regionalne) samouprave koliko ih ima u Republici Hrvatsko (428 općina, 127 gradova, grad Zagreb i 20 županija).«
28. U nastavku očitovanja, Ministarstvo financija dalo je svoje mišljenje o pitanjima vezanim uz sredstva za decentralizirane funkcije, osobito uz sredstva za pomoć iz pozicije izravnanja za decentralizirane funkcije:
»Činjenica je da su sredstva za decentralizirane funkcije strogo namjenska, bez obzira na izvor tih sredstava (bilo da su iz prihoda ostvarenih iz dodatnog udjela u porezu na dohodak i/ili pomoći izravnanja za decentralizirane funkcije). Isto tako je činjenica da se ta sredstva ne mogu utrošiti u druge svrhe, osim doznačiti/vratiti/uplatiti u državni proračun i to sve što je iznad iznosa bilančnih prava koje je Vlada Republike Hrvatske propisala svojim odlukama, odnosno sve što je više od stvorenih obveza po rashodima koji se financiraju na temelju Vladinih odluka o minimalnim financijskim standardima za određenu proračunsku godinu.
Nadalje, činjenica je da je odredbama članka 45. Zakona o izmjenama i dopunama Zakona o financiranju jedinica lokalne 