2 07.01.2015 Pravilnik o izmjenama i dopunama Pravilnika o utvrđivanju kvote za zapošljavanje osoba s invaliditetom
MINISTARSTVO RADA I MIROVINSKOGA SUSTAVA
45
Na temelju članka 8. stavka 9. Zakona o profesionalnoj rehabilitaciji i zapošljavanju osoba s invaliditetom (»Narodne novine«, broj 157/13 i 152/14), ministar nadležan za rad donosi
PRAVILNIK
O IZMJENAMA I DOPUNAMA PRAVILNIKA O UTVRĐIVANJU KVOTE ZA ZAPOŠLJAVANJE OSOBA S INVALIDITETOM
Članak 1.
U Pravilniku o utvrđivanju kvote za zapošljavanje osoba s invaliditetom (»Narodne novine«, broj 44/14) u članku 2. stavku 3. briše se točka, dodaje se zarez i riječi: »pod uvjetom da je agencija upisana u evidenciju agencija za privremeno zapošljavanje ministarstva nadležnog za rad.«.
Iza stavka 4. dodaje se novi stavak 5. koji glasi:
»(5) Iz ukupnog broja zaposlenih na temelju kojeg se utvrđuje kvota izuzimaju se radnici zaposleni na poslovima Oružanih snaga Republike Hrvatske, policijskim poslovima, poslovima zaštite i spašavanja, poslovima zaštite osoba i imovine, te poslovima vatrogasaca i pirotehničara na koje se, sukladno Zakonu o zaštiti na radu, primjenjuju posebni propisi o zaštiti na radu.
Dosadašnji stavci 5. i 6. koji postaju stavci 6. i 7. mijenjaju se i glase:
»(6) Poslodavac koji smatra da se na određeno radno mjesto zbog posebnih uvjeta rada ne mogu zaposliti osobe s invaliditetom i da se isto treba izuzeti iz ukupnog broja radnih mjesta na temelju kojih se utvrđuje kvota, dužan je zatražiti suglasnost Zavoda za vještačenje, profesionalnu rehabilitaciju i zapošljavanje osoba s invaliditetom (u daljnjem tekstu: Zavod), uz prethodno pribavljeno mišljenje Hrvatskog zavoda za zaštitu zdravlja i sigurnosti na radu.
(7) Odredbe ovoga Pravilnika ne primjenjuju se na predstavništva stranih osoba, strana diplomatska i konzularna predstavništva te integrativne i zaštitne radionice.«.
Članak 2.
U članku 3. stavak 1. mijenja se i glasi:
»(1) Kvota se određuje u visini od 3% u odnosu na ukupan broj zaposlenih kod poslodavca, neovisno o djelatnosti koju poslodavac obavlja.«.
Stavci 2., 3. i 4. brišu se.
Dosadašnji stavak 5. postaje stavak 2.
Članak 3.
U članku 4. iza alineje 1. dodaje se nova alineja 2. koja glasi:
»– zaključi jedan ili više ugovora o poslovnoj suradnji sa zaštitnom radionicom i integrativnom radionicom, odnosno trgovačkim društvom, zadrugom ili udrugom u kojima više od polovine radnika čine osobe s invaliditetom, čija je ukupna vrijednost jednaka najmanje minimalnoj mjesečnoj plaći svake osobe s invaliditetom koju bi poslodavac morao zaposliti unutar propisane kvote, odnosno u slučaju sklapanja ugovora na rok duži od jednog mjeseca, čija je prosječna mjesečna vrijednost jednaka najmanje minimalnoj mjesečnoj plaći svake osobe s invaliditetom koju bi poslodavac morao zaposliti unutar propisane kvote,«.
U dosadašnjoj alineji 2. koja postaje alineja 3. brojka: »4« zamjenjuje se brojkom: »3«.
Dosadašnje alineje 3. do 6. postaju alineje 4. do 7.
U dosadašnjoj alineji 5. koja postaje alineja 6. brojka: »4« zamjenjuje se brojkom: »2«.
Članak 4.
U članku 7. stavku 1. iza riječi: »s osobom s invaliditetom koja se samozapošljava,« dodaju se riječi: »ugovora o poslovnoj suradnji sa zaštitnom radionicom i integrativnom radionicom, trgovačkim društvom, zadrugom ili udrugom u kojima više od polovine radnika čine osobe s invaliditetom,«.
Iza stavka 1. dodaje se novi stavak 2. koji glasi:
»(2) Poslodavac može ispuniti zamjensku kvotu ugovorima o poslovnoj suradnji iz stavka 1. ovoga članka samo pod uvjetom da fizička ili pravna osoba s kojom je sklopljen takav ugovor, izvršenje obveza iz ugovora nije prepustila podizvoditeljima, osim ako se radi o rezerviranim ugovorima sukladno Zakonu o javnoj nabavi.«.
U dosadašnjem stavku 2. koji postaje stavak 3. iza riječi: »samozapošljava« dodaje se zarez i riječi: »odnosno pravna osoba s kojom je sklopljen ugovor radi zamjenskog ispunjenja kvote«.
Dosadašnji stavak 3. postaje stavak 4.
Članak 5.
U članku 9. stavak 1. mijenja se i glasi:
