6 19.01.2015 Rješenje Ustavnog suda Republike Hrvatske broj: U-VII-8071/2014 od 12. siječnja 2015.
USTAVNI SUD REPUBLIKE HRVATSKE
122
Ustavni sud Republike Hrvatske, u sastavu Jasna Omejec, predsjednica, te suci Mato Arlović, Marko Babić, Snježana Bagić, Slavica Banić, Mario Jelušić, Davor Krapac, Antun Palarić, Aldo Radolović, Duška Šarin i Miroslav Šeparović, rješavajući o zahtjevu za provođenje nadzora nad ustavnošću i zakonitošću izbora predsjednika Republike Hrvatske, na sjednici održanoj 12. siječnja 2015. donio je
RJEŠENJE
I. Odbacuje se »Prigovor na objavljeni registar birača«.
II. Ovo rješenje objavit će se u »Narodnim novinama«.
Obrazloženje
1. Državno izborno povjerenstvo Republike Hrvatske (u daljnjem tekstu: DIP) je Ustavnom sudu Republike Hrvatske, 24. prosinca 2014., proslijedilo podnesak Ivana Vilibora Sinčića, kandidata na predsjedničkim izborima, pod nazivom »Prigovor na objavljeni registar birača«.
1.1. U dopisu, koji je uz navedeni podnesak DIP poslao Ustavnom sudu, navedeno je da je DIP 24. prosinca 2014. putem pošte od predsjedničkog kandidata Ivana Vilibora Sinčića zaprimio podnesak pod nazivom »Prigovor na objavljeni registar birača.«
DIP je, naime, ocijenio da nije riječ o prigovoru u smislu članka 45. Zakona o izboru predsjednika Republike Hrvatske (»Narodne novine« broj 22/92., 42/92., 71/97., 69/04., 99/04., 44/06., 24/11. i 128/14.) za koji bi on bio nadležan, već da je riječ o zahtjevu za opći nadzor ustavnosti i zakonitosti izbora koji je u nadležnosti Ustavnog suda.
2. Razmatrajući navedeni podnesak, Ustavni sud je utvrdio da je u potpisu kao podnositelj tog prigovora naveden »predsjednički kandidat Ivan Vilibor Sinčić« i naznačena je adresa »Trnjanska cesta 61a, Zagreb«. Ispod toga se nalazi nečitki potpis osobe i kratica »u.z.«.
Ne postoje pretpostavke za pokretanje postupka nadzora nad ustavnošću i zakonitošću izbora predsjednika Republike Hrvatske.
3. Članak 88. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 40/02. – pročišćeni tekst, u daljnjem tekstu: Ustavni zakon) glasi:
»Članak 88.
Političke stranke, kandidati, najmanje 100 birača ili najmanje 5% birača izborne jedinice u kojoj se provode izbori, ovlašteni su tijekom izbora, odnosno najkasnije do isteka roka od 30 dana od dana objavljivanja rezultata izbora, zatražiti od Ustavnog suda da u izvršavanju nadzora nad ustavnošću i zakonitošću izbora poduzima odgovarajuće mjere ako se te aktivnosti provode suprotno Ustavu i zakonu.«
Sukladno navedenom, samo su političke stranke, kandidati, najmanje 100 birača ili najmanje 5% birača izborne jedinice u kojoj se provode izbori ovlašteni zatražiti od Ustavnog suda izvršavanje nadzora nad ustavnošću i zakonitošću izbora.
4. U odluci Ustavnog suda broj: U-I-2495/2002 od 11. svibnja 2004. (»Narodne novine« broj 69/04. i 99/04. – ispr.), kojom su ukinuti članak 44. stavci 1. i 2. i dio članka 47. stavka 1. Zakona o izboru predsjednika Republike Hrvatske (»Narodne novine« broj 22/92., 42/92. – ispr. i 71/97.), Ustavni sud utvrdio je da se »kandidatom«, i u izborima za predsjednika Republike Hrvatske, uvijek mora smatrati samo onaj izborni natjecatelj o kojemu se na izborima glasuje.
5. Podnesak pod nazivom »Prigovor na objavljeni registar birača« kojim »Podnositelj prigovora – predsjednički kandidat: Ivan Vilibor Sinčić, Trnjanska cesta 61a, Zagreb, u.z. (nečitak potpis)«, traži provedbu nadzora nad ustavnošću i zakonitošću izbora predsjednika Republike Hrvatske, očito nije potpisao kandidat za predsjednika Republike Hrvatske, a uz podnesak nije priložen nikakav dokument kojim bi se dokazivalo da je predsjednički kandidat Ivan Vilibor Sinčić ovlastio potpisnika podneska na podnošenje prigovora Ustavom sudu. Stoga nisu ispunjene formalne pretpostavke za postupanje Ustavnog suda u konkretnoj stvari.
6. Slijedom navedenog, Ustavni sud je zbog nepostojanja pretpostavki za provođenje nadzora nad ustavnošću i zakonitošću izbora predsjednika Republike Hrvatske na