 news letters, održavanjem savjetovanja i seminara kao i poslovi na međunarodnoj suradnji s institucijama i suradnja i rad na međunarodnim projektima iz područja zaštite na radu.
3. Drugi poslovi utvrđeni Zakonom i općim aktima iz članka 13. ovoga Statuta.
VI. TIJELA ZAVODA
Upravno vijeće
Članak 15.
(1) Zavodom upravlja Upravno vijeće.
(2) Upravno vijeće ima pet članova koje imenuje Vlada Republike Hrvatske i to:
1) dva člana na prijedlog ministra nadležnog za rad,
2) dva člana na prijedlog Nacionalnog vijeća za zaštitu na radu,
3) jednog člana, predstavnika radnika Zavoda, izabranog u skladu s općim propisom o radu,
(3) Predsjednika Upravnog vijeća biraju članovi Upravnog vijeća iz redova članova Upravnog vijeća iz stavka 2. točke 1. ovoga članka.
(4) Mandat članova Upravnog vijeća traje četiri godine.
(5) Upravno vijeće za svoj rad odgovara Vladi Republike Hrvatske.
Članak 16.
(1) Član Upravnog vijeća može biti razriješen dužnosti i prije isteka mandata:
1) ako član sam to zahtijeva,
2) ako svojim radom povrijedi zakon i druge propise koji se odnose na rad i obavljanje djelatnosti Zavoda,
3) ako svojim radom prouzroči štetu Zavodu,
4) ako je u obavljanju svoje djelatnosti u sukobu interesa s djelatnošću Zavoda,
5) u drugim slučajevima utvrđenima zakonom i Statutom.
(2) Prijedlog za razrješenje člana Upravnog vijeća, Vladi Republike Hrvatske može dati Upravno vijeće i ravnatelj Zavoda.
Članak 17.
Upravno vijeće obavlja sljedeće poslove:
1) donosi Statut Zavoda i druge opće akte Zavoda,
2) donosi godišnji financijski plan Zavoda i njegove izmjene,
3) donosi godišnji plan rada Zavoda,
4) usvaja godišnje financijsko izvješće,
5) donosi izvješće o godišnjem radu i poslovanju Zavoda i podnosi ga ministarstvu nadležnom za rad i Vladi Republike Hrvatske,
6) odlučuje o davanju prethodne suglasnosti ravnatelju Zavoda za stjecanje, opterećenje ili otuđenje imovine u slučajevima utvrđenim ovim Statutom,
7) osniva svoja radna tijela,
8) uz prethodnu suglasnost Vlade Republike Hrvatske, odlučuje o naknadi za rad i naknadi materijalnih troškova članova Upravnog vijeća,
9) nadzire izvršenje plana rada i financijskog plana Zavoda,
10) daje upute, preporuke, smjernice za rad i mišljenja o pojedinim pitanjima ravnatelju i Stručnom vijeću,
11) donosi odluke u drugom stupnju u predmetima u kojima se odlučuje o pojedinim pravima radnika Zavoda,
12) donosi poslovnik o svome radu,
13) odlučuje o drugim pitanjima utvrđenim zakonom, Statutom i drugim općim aktom Zavoda.
Članak 18.
(1) Članovi Upravnoga vijeća imaju pravo na mjesečnu naknadu za rad i pravo na naknadu putnih troškova ako zakonom ili drugim propisom nije drugačije određeno.
(2) Uvjete za stjecanje prava i visinu naknade članova Upravnoga vijeća, uz prethodnu suglasnost Vlade republike Hrvatske, utvrđuje Upravno vijeće.
(3) Visina naknade za rad iz stavka 2. ovoga članka ne može biti veća od iznosa određenog Odlukom Vlade Republike Hrvatske o iznosu naknade članovima nadzornih odbora i upravnih vijeća.
(4) Za sudjelovanje na sjednicama članovi Upravnoga vijeća imaju pravo na naknadu putnih troškova u skladu s Odlukom o visini dnevnice za službeno putovanje i visini naknade za korisnike koji se financiraju iz sredstava državnog proračuna.
Članak 19.
(1) Upravno vijeće obavlja poslove iz svoga djelokruga na sjednicama.
(2) Upravno vijeće pravovaljano odlučuje kada je sjednici nazočno više od polovine ukupnog broja članova.
(3) Upravno vijeće donosi odluke natpolovičnom većinom ukupnog broja članova.
(4) U radu Upravnog vijeća sudjeluje ravnatelj bez prava odlučivanja.
(5) Predsjednik Upravnog vijeća saziva sjednice Upravnog vijeća prema potrebi, a dužan je sazvati sjednicu Upravnog vijeća ako to zatraže:
1) najmanje tri člana Upravnog vijeća,
2) Vlada Republike Hrvatske,
3) ministar nadležan za rad,
4) ravnatelj Zavoda.
(6) Način rada, odlučivanja i obavješćivanja javnosti o radu Upravnog vijeća pobliže se uređuje njegovim poslovnikom.
Ravnatelj
Članak 20.
Radom Zavoda rukovodi ravnatelj