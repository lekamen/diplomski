 osporeno rješenje zaprimio dana 25. travnja 2014., kao i da je tužbu predao Sudu preporučenom pošiljkom (R 32598911 6 HP-Zagreb) dana 26. svibnja 2014., kao zadnjeg dana roka za podnošenje tužbe.
Osporeno rješenje tuženika od 25. travnja 2014., doneseno je u povodu zahtjeva tužitelja od 17. prosinca 2013., sukladno članku 20. stavak 1. Zakona o elektroničkim komunikacijama (»Narodne novine«, broj 73/08., 90/11., 133/12. i 80/13.), za pokretanje regulatornog spora protiv Hrvatskog Telekoma d.d. radi utvrđivanja prava na naplatu usluga kolokacije koje tuženik pruža Hrvatskom Telekomu d.d. te sklapanja odgovarajuće dopune Ugovora o međusobnom povezivanju nepokretne javne komunikacijske mreže Hrvatskog Telekoma d.d. i javne komunikacijske mreže tužitelja.
Proizlazi da su tužitelj i Hrvatski Telekom d.d. sklopili dana 23. studenog 2005., Ugovor o međusobnom povezivanju, a nakon toga i odgovarajuće izmjene i dopune toga Ugovora (Ic Ugovor), temeljem kojeg su uspostavile funkcionalno međupovezivanje. Odlukom Vijeća HAKOM-a, klasa: UP/I-344-01/12-03/07, urbroj: 376-11-13-4 od 28. svibnja 2013., u postupku analize tržišta završavanja (terminacije) poziva u vlastitu mrežu koje su pruža na fiksnoj lokaciji te pripadajućim dokumentom Analiza tržišta završavanja (terminacije) poziva u određenu javnu komunikacijsku mrežu koja se pruža na fiksnoj lokaciji (dalje u tekstu: Analiza), koja je sastavni dio te Odluke, tužitelju i drugim operatorima sa značajnom tržišnom snagom navedenim u točki I. izreke rješenja određena je u točki III. izreke obveza nediskriminacije (za članak 59. ZEK-a), obveza transparentnosti uz obvezu objave minimalne ponude uvjeta međupovezivanja (članak 58. ZEK-a) te obveza nadzora cijena (članak 62. ZEK-a).
Sukladno regulatornoj obvezi transparentnosti tužitelj je bio obvezan objaviti Minimalnu ponudu uvjeta međupovezivanja kao dokument s detaljnom tehničkom specifikacijom pružanja usluge završavanja (terminacije) poziva, odnosno usluge međupovezivanja s definiranim mrežnim značajkama, uvjetima, rokovima i cijenama pod nazivom Minimalna ponuda. HAKOM je u sklopu regulatorne obveze transparentnosti određene tužitelju Odlukom Vijeća od 28. svibnja 2013., na stranici 62. Analize (odredba 8.3.) odredio da Minimalna ponuda međupovezivanja alternativnih operatora može sadržavati dio kojim će se definirati uvjeti korištenja zajedničkog prostora (kolokacije) zajedno s rokovima, uvjetima i cijenama pružanja usluge.
U skladu s Odlukom Vijeća HAKOM-a od 28. svibnja 2013., te pripadajućeg dokumenta Analiza tužitelj je objavio Minimalnu ponudu 1. srpnja 2013., sa primjenom od 1. kolovoza 2013., kojom je u članku 13.1. odredio uvjete i cijene za korištenje kolokacije.
U postupku pokrenutom po zahtjevu tužitelja, Hrvatski Telekom d.d. Zagreb je priznao osnovanost naplate mjesečne naknade za uslugu kolokacije ali je osporio visinu mjesečne naknade za uslugu kolokacije prema Minimalnoj ponudi tužitelja od 12.000,00 kn.
Tuženik je temeljem odredbe članka 20. i članka 58. navedenog Zakona o elektroničkim komunikacijama, nakon održane usmene rasprave dana 6. veljače 2014., donio osporeno rješenje kojim je djelomično usvojio zahtjev tužitelja i naložio Hrvatskom Telekomu d.d. sklapanje dopune Ugovora o međusobnom povezivanju kojim će se obvezati na plaćanje naknade za uslugu kolokacije koju mu tužitelj pruža primjenjujući po načelu reciprociteta istu cijenu koju tužitelj plaća Hrvatskom Telekomu d.d. za istu uslugu na razini gradova i županija.
Međutim, osnovano tužitelj ukazuje da je u konkretnom slučaju odlučno pitanje primjene članka 58. stavak 2. navedenog Zakona o elektroničkim komunikacijama, a što je ovaj Sud već utvrdio u presudi posl.broj: UsII-56/14 od 26. studenog 2015., na koju ukazuje tužitelj. Naime Sud nalazi da primjena navedene odredbe Zakona o elektroničkim komunikacijama proizlazi upravo prema obvezi transparentnosti izraženoj u odredbama 8.3. Analize iz 2013. koji dokument tuženika je sastavni dio Odluke tuženika od 28. 