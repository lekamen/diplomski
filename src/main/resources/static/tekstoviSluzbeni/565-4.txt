 iz stavka 2. točke c) ovog članka dostavljaju se i ovjerene u skladu sa zakonom i međunarodnim propisima (Apostille – Haška konvencija o ukidanju potrebe legalizacije stranih javnih isprava, od 5. listopada 1961. godine) odnosno u skladu s propisima Europske unije koji uređuju izuzeće od legalizacije javnih isprava izdanih od strane država članica odnosno koji uređuju pojednostavljivanje postupka prihvaćanja isprava izdanih od strane država članica.
Članak 11.
Ako je namjeravani stjecatelj nadređena osoba u grupi, dužan je dostaviti dokumentaciju iz članka 10. stavka 1. točaka c) i d) ovog Pravilnika izrađenu na konsolidiranoj osnovi.
Članak 12.
U slučaju stjecanja kvalificiranog udjela u UAIF-u nasljeđivanjem ili univerzalnim pravnim sljedništvom uz zahtjev za izdavanje odobrenja za stjecanje ili povećanje kvalificiranog udjela UAIF-a potrebno je priložiti dokumentaciju kako je propisano u članku 10. i 11. ovog Pravilnika.
Članak 13.
Osim dokumentacije iz ovog Pravilnika, Agencija može tijekom postupka obrade zahtijeva zatražiti i drugu dokumentaciju koju ocijeni potrebnom za odlučivanje o izdavanju odobrenja, uključujući i informacije koje su propisane zakonom koji uređuje sprečavanje pranja novca i financiranja terorizma, a koju prikupljaju obveznici tog zakona.
ZAVRŠNE ODREDBE
Članak 14.
(1) Danom stupanja na snagu ovog Pravilnika prestaje važiti Pravilnik o izdavanju odobrenja za rad i stjecanju kvalificiranog udjela UAIF-a (»Narodne novine« broj 105/13).
(2) Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-02/02
Urbroj: 326-01-440-15-1
Zagreb, 27. veljače 2015.
Predsjednik Upravnog vijeća Petar-Pierre Matek, v. r.
