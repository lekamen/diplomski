36 30.03.2015 Odluka o pokretanju postupka za određivanje sjedišta Ureda predsjednice Republike Hrvatske
PREDSJEDNICA REPUBLIKE HRVATSKE
738
Na temelju članka 106. stavka 2. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 05/14) u vezi s člankom 2. alinejom 1. Odluke o Uredu Predsjednice Republike Hrvatske (»Narodne novine«, broj 20/15) te članka 4. stavka 1. točke 15. Zakona o upravljanju i raspolaganju imovinom u vlasništvu Republike Hrvatske (»Narodne novine«, broj 94/13), donosim
ODLUKU
O POKRETANJU POSTUPKA ZA ODREĐIVANJE SJEDIŠTA UREDA PREDSJEDNICE REPUBLIKE HRVATSKE
1. OPĆE ODREDBE
I.
(1) Ovom odlukom pokreće se postupak za određivanje sjedišta Ureda predsjednice Republike Hrvatske (u daljnjem tekstu: Ured).
(2) Izrazi koji se koriste u ovoj odluci, a imaju rodno značenje, odnose se jednako na muški i na ženski rod.
II.
Nakon provedenog postupka iz točke I. ove odluke, a na temelju obrazloženog nalaza stručnog povjerenstva i nakon provedenih konzultacija s Hrvatskim saborom i Vladom Republike Hrvatske, predsjednica Republike Hrvatske donijet će Odluku o sjedištu Ureda predsjednice Republike Hrvatske (u daljnjem tekstu: Odluka o sjedištu Ureda).
2. OSNIVANJE, SASTAV, NADLEŽNOST I PRAVILA RADA STRUČNOG POVJERENSTVA
III.
Za potrebe donošenja Odluke o sjedištu Ureda, ovom se odlukom osniva Povjerenstvo za izradu stručnog nalaza o smještajnim potrebama Ureda (u daljnjem tekstu: Povjerenstvo).
IV.
(1) Stručni nalaz Povjerenstva mora biti obrazložen i dokumentiran, a obavezno mora sadržavati uvjete koje moraju ispunjavati zgrade i prostorije te drugi unutarnji, kao i vanjski prostori u kojima je smješten i u kojima djeluje Ured, uključujući i vanjsko okruženje, pri čemu se moraju uzeti u obzir sigurnosni, tehnički, informatičko-tehnološki, protokolarni, prostorni, financijski i drugi odgovarajući standardi i pravila struke.
(2) Povjerenstvo će, temeljem stručnog nalaza iz stavka 1. ove točke, donijeti ocjenu o tome ispunjavaju li zgrade i prostorije te drugi unutarnji, kao i vanjski prostori, uključujući i vanjsko okruženje, koji se nalaze u Zagrebu, na adresi Pantovčak broj 241, uvjete iz stavka 1. ove točke, odnosno u kojem ih stupnju ispunjavaju, te postoje li mogućnosti smanjenja troškova njihova održavanja, odnosno njihova prostornog smanjenja i stavljanja dijela tog prostora, koji nije nužan za rad Ureda, u funkciju za ostvarenje neke druge javne svrhe odnosno posebne ili druge namjene.
(3) Povjerenstvo će, temeljem stručnog nalaza iz stavka 1. ove točke, donijeti ocjenu o tome postoje li u Gradu Zagrebu nekretnine u vlasništvu Republike Hrvatske koje, zajedno s vanjskim prostorom i okruženjem, zadovoljavaju uvjete za smještaj i rad Ureda te za obnašanje dužnosti predsjednice Republike Hrvatske.
(4) Povjerenstvo će prilikom donošenja ocjene iz stavka 3. ove točke izraditi i okvirnu procjenu potrebnog vremena te potrebnih radova i troškova radi privođenja predmetnih nekretnina u funkciju, kao i procjenu u kojoj bi se mjeri smještanjem Ureda u neku od tih nekretnina ostvarile bitne materijalne uštede u usporedbi s troškovima smještaja Ureda na adresi Pantovčak broj 241 (u postojećem prostoru, kao i u smanjenom prostoru sukladno ocjeni iz stavka 2. ove točke).
(5) Ocjena iz stavka 3. ove točke obavezno mora uključiti i nekretnine u vlasništvu Republike Hrvatske u Visokoj ulici u Zagrebu.
V.
(1) Članovi Povjerenstva su predstavnici Ureda i predstavnici nadležnih tijela u statusu vanjskih članova.
(2) Članovi Povjerenstva iz Ureda su:
1. predstojnik Ureda,
2. glavni tajnik Ureda,
3. savjetnik za obranu i nacionalnu sigurnost i
4. šef Protokola.
(3) Vanjski članovi Povjerenstva su:
1. predstavnik Državnog ureda za upravljanje državnom imovinom,
2. predstavnik Sigurnosno-obavještajne agencije,
3. predstavnik Glavnog stožera Oružanih snaga Republike Hrvatske,
4. predstavnik Gradskog zavoda za zaštitu spomenika kulture i prirode Grada Zagreba,
5. predstavnik Zavoda za prostorno uređenje