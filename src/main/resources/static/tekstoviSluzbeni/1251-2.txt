 padobranca.
DIO DRUGI IZVOĐENJE PADOBRANSKIH SKOKOVA
Pravo izvođenja padobranskih skokova
Članak 3.
(1) Padobranski skok smije izvoditi:
a) učenik padobranac, i
b) padobranac.
(2) Padobranski skok smije se izvesti samo iz zrakoplova koji ispunjava uvjete za izvođenje letačkih operacija sa svrhom iskakanja padobranaca sukladno posebnom propisu.
(3) Tandem pilot i nastavnik tandem pilota smiju izvoditi skok samo s tipom tandem padobrana za koji posjeduju upis tipa u knjižici padobranskih skokova.
(4) Učenik padobranac smije izvoditi:
a) dnevne skokove na aerodromu i registriranoj površini za slijetanje i uzlijetanje,
b) skokove iz aviona i helikoptera,
c) najviše 4 skoka u jednom danu,
d) skokove na cilj (AC) i figure (IS),
e) skupne likove u slobodnom padu (FS), pri čemu ostali članovi skupine moraju imati dozvolu kategorije C ili D, i
f) samostalne skokove slobodnim stilom (FF).
(5) Padobranac koji posjeduje dozvolu kategorije A smije izvoditi:
a) dnevne skokove na aerodromu i registriranoj površini za slijetanje i uzlijetanje,
b) skokove iz aviona i helikoptera,
c) najviše 6 skokova u jednom danu,
d) skokove na cilj (AC) i figure (IS),
e) skupne likove u slobodnom padu (FS) u skupini od 4 člana i više pri čemu najviše dva padobranca u skupini smiju imati dozvolu kategorije A dok ostali članovi skupine moraju imati dozvolu kategorije C ili D, i
f) skokove slobodnog stila (FF), samostalno ili u skupini od najviše 3 padobranca pri čemu ostali članovi skupine moraju imati dozvolu kategorije C ili D.
(6) Padobranac koji posjeduje dozvolu kategorije B smije izvoditi:
a) skokove koje smije izvoditi padobranac dozvole kategorije A,
b) neograničen broj skokova u jednom danu,
c) noćne skokove,
d) skokove iz jedrilica i balona,
e) izvanaerodromske skokove na doskočište promjera najmanje 100 metara,
f) skupne likovne skokove u slobodnom padu (FS),
g) skokove slobodnog stila (FF), i
h) skokove s kamerom.
(7) Padobranac koji posjeduje dozvolu kategorije C smije izvoditi:
a) skokove koje smije izvoditi padobranac dozvole kategorije B,
b) izvanaerodromske skokove na doskočište promjera veličine najmanje 50 metara,
c) skokove u posebnom odijelu za promjenu aerodinamike tijela (WS) prema uputama proizvođača.
d) skokove na vodu, i
e) sve vrste skokova u slobodnom padu ili pod kupolom padobrana.
(8) Padobranac koji posjeduje dozvolu kategorije D smije izvoditi:
a) skokove koje smije izvoditi padobranac dozvole kategorije C, i
b) izvanaerodromske skokove bez ograničenja promjera doskočišta.
Korištenje prava dodijeljenih dozvolom
Članak 4.
(1) Padobranac smije koristiti prava dodijeljena dozvolom padobranca ako:
a) je u zadnjih 24 mjeseca ostvario najmanje 10 skokova padobranom, i
b) posjeduje valjan certifikat o zdravstvenoj sposobnosti u skladu s posebnim propisom (u daljnjem tekstu: certifikat o zdravstvenoj sposobnosti).
(2) Ako padobranac ne ispuni uvjet naveden u stavku 1. točki a) ovoga članka, mora izvršiti najmanje dva skoka provjere stručnosti sa ispitivačem u svrhu obnove korištenja prava dodijeljenih dozvolom.
Posebne odredbe za imatelje inozemne dozvole i ovlaštenja i učenike koji se u Republici Hrvatskoj osposobljavaju za stjecanje inozemne dozvole ili ovlaštenja
Članak 5.
(1) Padobranac, imatelj inozemne dozvole i ovlaštenja, smije skakati u Republici Hrvatskoj samo ako posjeduje:
a) valjanu dozvolu padobranca i ispunjava zahtjeve za korištenje prava dodijeljenih dozvolom u skladu s primjenjivim zahtjevima države izdavanja dozvole, i
b) dokaz o tehničkoj ispravnosti padobrana i padobranske opreme koju namjerava koristiti za izvođenje skoka.
(2) Učenik padobranac koji se u Republici Hrvatskoj osposobljava za stjecanje inozemne dozvole ili ovlaštenja, smije se osposobljavati samo ako:
a) ispunjava zahtjeve za osposobljavanje u skladu s primjenjivim zahtjevima države izdavanja dozvole ili ovlaštenja padobranca, i
b) posjeduje dokaz o tehničkoj ispravnosti padobrana i padobranske opreme koju namjerava koristiti za izvođenje skoka.
(3) 