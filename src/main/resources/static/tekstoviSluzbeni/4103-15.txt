 rada i programa Hrvatskog Crvenog križa i njegovih ustrojstvenih oblika.
Članak 49.
Hrvatski Crveni križ može imati u vlasništvu nekretnine i pokretnine.
Imovinu Hrvatskog Crvenog križa čine i novčana sredstva koja Hrvatski Crveni križ stječe na osnovu Zakona o Hrvatskom Crvenom križu.
Hrvatski Crveni križ neće primati donacije koje proizlaze od prihoda stečenih aktivnostima koje su u suprotnosti s temeljnim načelima ili ciljevima Međunarodnog pokreta.
Način uporabe financijskih sredstava, raspolaganja imovinom i druga pitanja vezana uz financijsko-materijalno poslovanje uređuju se u skladu sa zakonom i drugim propisima i temeljem odluka Skupštine i Glavnog odbora.
Odluku o otuđivanju nepokretne imovine Hrvatskog Crvenog križa donosi Skupština dvotrećinskom većinom glasova svih zastupnika.
Postupak mirenja i arbitraža
Članak 50.
Za rješavanje sukoba interesa i sporova među članovima i društvima Hrvatskog Crvenoga križa određuje se postupak mirenja.
Ukoliko postupak mirenja iz stavka 1. ovog članka ne bude uspješan, provest će se arbitražni postupak.
Odluku o formiranju arbitražnog tijela donosi Glavni odbor te imenuje članove.
Arbitražno tijelo u svom radu na odgovarajući način primjenjuje odredbe Zakona o mirenju. Odluka arbitražnog tijela je konačna.
Prestanak rada
Članak 51.
Hrvatski Crveni križ prestaje s radom kad nastupi neki od uvjeta ustanovljenih zakonom i kad odluku o prestanku rada Skupština donese na sjednici na kojoj je prisutno dvije trećine zastupnika i to većinom glasova onih koji su prisutni i glasuju.
Prestankom rada Hrvatskog Crvenog križa, ukoliko Skupština Hrvatskog Crvenog križa ne odluči drukčije, cjelokupna imovina Hrvatskog Crvenog križa pripast će Republici Hrvatskoj.
Arhivsko gradivo Hrvatskog Crvenog križa zbog svoje važnosti i nedjeljivosti u cijelosti će pripasti Hrvatskom državnom arhivu, na način sukladan sa zakonom i drugim propisima o arhivskom gradivu i arhivima.
Postupak likvidacije i likvidator
Članak 52.
U slučaju provođenja postupka likvidacije primjenjivat će se odredbe Zakona o udrugama i ostalih važećih propisa.
U postupku likvidacije likvidator zastupa Hrvatski Crveni križ te se otvaranjem likvidacijskog postupka upisuje u registar udruga kao osoba ovlaštena za zastupanje udruge do okončanja postupka likvidacije i brisanja udruge iz registra udruga. Likvidator obavlja i druge poslove predviđene Zakonom o udrugama.
Likvidatora imenuje i opoziva Glavni odbor.
Prijelazne i završne odredbe
Članak 53.
Glavni odbor imenuje Statutarnu komisiju za izradu Statuta i upućuje Nacrt statuta na razmatranje društvima Hrvatskog Crvenog križa.
Županijska društva – odbori organiziraju i koordiniraju javnu raspravu svih odbora općinskih i gradskih društava s pravnom osobnošću na svom području. Javna rasprava se provodi u roku 30 dana, a rezultate javne rasprave županijski odbori upućuju Statutarnoj komisiji Hrvatskog Crvenog križa.
Statutarna komisija sažima primjedbe i prijedloge javne rasprave i iznosi ih Glavnom odboru koji utvrđuje Prijedlog statuta.
Prijedlog Statuta, odnosno izmjena i dopuna Statuta dostavljaju se na mišljenje Zajedničkom povjerenstvu Međunarodnog odbora Crvenog križa i Međunarodne federacije za statute nacionalnih društava. Preporuke Povjerenstva uzet će se u obzir prije prihvaćanja na Skupštini Hrvatskog Crvenog križa.
Statut Hrvatskog Crvenog križa donosi Skupština natpolovičnom većinom glasova svih zastupnika. U slučaju da nije prisutno dovoljno zastupnika, Skupština će se sastati ponovno unutar sljedećih 48 sati, i u tom slučaju odluke se donose ako je prisutna jedna trećina zastupnika i to većinom glasova onih koji su prisutni i glasuju.
Izmjene i dopune Statuta Hrvatskog Crvenog križa donose se na način i po postupku ustanovljenom za njegovo donošenje.
Članak 54.
Odredbe članaka ovog Statuta vezane za odredbu o najdužem uzastopnom trajanju mandata primjenjuju se na sve osobe kojima mandati započinju nakon stupanja na snagu ovog Statuta.
Članak 55.
Pravilnik iz članka 10.