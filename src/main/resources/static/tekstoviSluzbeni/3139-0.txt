18 26.02.2016 Odluka o koncesiji na pomorskom dobru u svrhu gradnje i gospodarskog korištenja postojeće luke posebne namjene benzinske postaje Biograd
VLADA REPUBLIKE HRVATSKE
488
Na temelju članka 20. stavka 3. i članka 80. stavka 4. točke 2. Zakona o pomorskom dobru i morskim lukama (»Narodne novine«, br. 158/03, 100/04, 141/06, 38/09 i 123/11), te članka 26. stavka 1. Zakona o koncesijama (»Narodne novine«, broj 143/12), a u vezi s člankom 13. stavkom 2. Uredbe o razvrstaju luka otvorenih za javni promet i luka posebne namjene (»Narodne novine«, br. 110/04 i 82/07), Vlada Republike Hrvatske je na sjednici održanoj 17. veljače 2016. godine donijela
ODLUKU
O KONCESIJI NA POMORSKOM DOBRU U SVRHU GRADNJE I GOSPODARSKOG KORIŠTENJA POSTOJEĆE LUKE POSEBNE NAMJENE BENZINSKE POSTAJE BIOGRAD
I.
Sukladno Obavijesti o namjeri davanja koncesije na pomorskom dobru u svrhu gradnje i/ili gospodarskog korištenja postojeće luke posebne namjene benzinske postaje Biograd, objavljenoj u Elektroničkom oglasniku javne nabave (broj objave: 2015/S 01K-0035559), od 11. studenoga 2015. godine i ponude pristigle na Javno otvaranje ponuda za dodjelu koncesije, održano 18. prosinca 2015. godine u prostorijama Ministarstva pomorstva, prometa i infrastrukture, te Nalaza i mišljenja Stručnog tijela za ocjenu ponuda za koncesije na pomorskom dobru, osnovanog i imenovanog Odlukom Vlade Republike Hrvatske (»Narodne novine«, br. 25/12 i 90/13), Vlada Republike Hrvatske (u daljnjem tekstu: Davatelj koncesije) daje trgovačkom društvu INA – INDUSTRIJA NAFTE d.d., Avenija V. Holjevca 10, 10000 Zagreb (u daljnjem tekstu: Ovlaštenik koncesije), ovlaštenje za gradnju i gospodarsko korištenje postojeće luke posebne namjene benzinske postaje Biograd.
II.
Područje pomorskog dobra koje se daje u koncesiju u svrhu gradnje i gospodarskog korištenja postojeće luke posebne namjene benzinske postaje Biograd, obuhvaća kopneni dio u k.o. Biograd na Moru, te dio akvatorija, a omeđeno je poligonom određenim koordinatnim točkama izraženim u HTRS96 projekciji, kako slijedi:
Točka E N 1 414852.11 4867054.08 2 414845.81 4867076.32 3 414836.21 4867097.33 4 414891.40 4867111.92 5 414898.28 4867085.88 6 414898.36 4867082.32 7 414900.96 4867074.08 8 414878.06 4867062.89 9 414861.85 4867058.88 1 414852.11 4867054.08
III.
Ukupna površina pomorskog dobra iz točke II. ove Odluke, koje se daje u koncesiju iznosi 2.315 m², a sve kako je prikazano na grafičkoj podlozi koja čini Prilog 1. ove Odluke i ne objavljuje se u »Narodnim novinama«.
IV.
Davatelj koncesije daje na gospodarsko korištenje pomorsko dobro navedeno u točki II. ove Odluke Ovlašteniku koncesije na vremensko razdoblje od 30 godina, računajući od dana sklapanja ugovora o koncesiji.
V.
Koncesija na pomorskom dobru iz točke II. ove Odluke daje se u svrhu gradnje i gospodarskog korištenja postojeće luke posebne namjene benzinske postaje Biograd.
Ovlaštenik koncesije dužan je u pomorsko dobro koje se daje u koncesiju uložiti sveukupno 3.500.000,00 kuna kao investicijsko ulaganje, a sve u opsegu i na način opisan u Studiji gospodarske opravdanosti benzinske postaje Biograd na moru obala, koja čini Prilog 2. ove Odluke i ne objavljuje se u »Narodnim novinama«.
Od ukupnog investicijskog ulaganja iz stavka 2. ove točke, a prema Studiji gospodarske opravdanosti benzinske postaje Biograd na moru obala, Ovlaštenik koncesije dužan je iznos od 1.375.500,00 kuna investirati u zaštitu okoliša koncesijskog područja.
Ovlaštenik koncesije dužan je za svaku daljnju gradnju ili rekonstrukciju na koncesijskom pomorskom dobru zatražiti suglasnost Davatelja koncesije, te dozvole sukladno propisima koji uređuju prostorno uređenje i gradnju.
VI.
Ovlaštenik koncesije se obvezuje da pomorsko dobro koje ovom Odlukom dobiva na gospodarsko korištenje, koristi isključivo za obavljanje djelatnosti za koje je registriran i za koje je utvrđena namjena koncesije.
Ovlaštenik koncesije dužan je gospodarski koristiti pomorsko dobro iz točke II. ove Odluke sukladno