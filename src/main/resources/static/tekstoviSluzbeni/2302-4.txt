 električne energije kao i za planiranje proizvodnje i prodaju te električne energije.
(3) Članovi bilančne grupe Operatora tržišta su povlašteni proizvođači za proizvodna postrojenja koja zadovoljavaju uvjete iz stavka 2. ovoga članka.
(4) Voditelj EKO bilančne grupe može prodati električnu energiju tržišnim sudionicima ili na način da ju izveze preko granica Republike Hrvatske.
(5) Voditelj EKO bilančne grupe može kupiti električnu energiju od tržišnih sudionika ili na način da ju uveze preko granica Republike Hrvatske.
Tržišna bilančna grupa
Članak 30.
(1) Članovi tržišne bilančne grupe su proizvođači, trgovci i/ili opskrbljivači.
(2) Broj i vrsta članova unutar jedne tržišne bilančne grupe nije ograničena.
Članak 31.
(1) Tržišna bilančna grupa je grupa koju čine jedan ili više tržišnih sudionika, odnosno članova bilančne grupe od kojih je jedan voditelj te bilančne grupe.
(2) Svaki tržišni sudionik obvezan je biti član tržišne bilančne grupe te može biti član samo jedne tržišne bilančne grupe.
(3) Tržišni sudionik može osnovati tržišnu bilančnu grupu ili je obvezan pridružiti se postojećoj tržišnoj bilančnoj grupi.
Bilančne grupe operatora sustava
Članak 32.
(1) Jedini član bilančne grupe operatora prijenosnog sustava je operator prijenosnog sustava koji je ujedno i voditelj te bilančne grupe.
(2) Jedini član bilančne grupe operatora distribucijskog sustava je operator distribucijskog sustava koji je ujedno i voditelj te bilančne grupe.
Članak 33.
Operator prijenosnog sustava i operator distribucijskog sustava dužni su sklopiti s Operatorom tržišta ugovor kojim se reguliraju međusobni odnosi, koji su u neposrednoj vezi s odvijanjem aktivnosti na tržištu električne energije i zakonskim obvezama Operatora tržišta, operatora prijenosnog sustava i operatora distribucijskog sustava.
Članak 34.
Ugovorom iz članka 33. ovih Pravila uređuje se:
– način dostave podataka radi vođenja zakonom utvrđenih evidencija,
– način dostave ugovornih rasporeda,
– uvjeti i visina sredstva osiguranja plaćanja vezano uz energiju uravnoteženja,
– način dostave obračunskih podataka za pojedine bilančne grupe,
– način dostave obračunskih podataka o preuzetoj električnoj energiji od povlaštenih proizvođača radi obračuna i jamstva podrijetla električne energije,
– za operatora prijenosnog sustava način dostave podataka o dodijeljenim prekograničnim prijenosnim kapacitetima po granicama Republike Hrvatske,
– način dostave podataka radi obračuna odstupanja bilančnih grupa,
– način međusobne razmjene informacija i međusobnog izvještavanja,
– trajanje te raskid ugovora i
– ostali međusobni odnosi.
Bilančna grupa burze električne energije
Članak 35.
Jedini član bilančne grupe burze električne energije je burza koja je ujedno i voditelj te bilančne grupe.
Članak 36.
Burza je obvezna sklopiti s Operatorom tržišta ugovor kojim se reguliraju međusobni odnosi, koji su u neposrednoj vezi s odvijanjem aktivnosti na tržištu električne energije i zakonskim obvezama Operatora tržišta.
Članak 37.
Ugovorom iz članka 36. ovih Pravila uređuje se:
– način dostave podataka radi vođenja zakonom utvrđenih evidencija,
– način dostave ugovornih rasporeda,
– način međusobne razmjene informacija i međusobnog izvještavanja,
– trajanje i raskid ugovora i
– ostali međusobni odnosi.
Uređivanje odnosa između voditelja bilančne grupe i operatora prijenosnog sustava
Članak 38.
(1) Tržišni sudionik koji namjerava postati voditelj bilančne grupe obvezan je s operatorom prijenosnog sustava sklopiti ugovor o odgovornosti za odstupanje kojim se uređuje odgovornost voditelja bilančne grupe za odstupanje bilančne grupe.
(2) Burza kao voditelj bilančne grupe sukladno članku 69. stavku 4. ovih Pravila ima uvijek uravnoteženi ugovorni raspored te stoga nema obvezu sklapanja ugovora o odgovornosti za odstupanje s operatorom prijenosnog sustava.
Članak 39.
Voditelj bilančne grupe koji namjerava raskinuti ugovor iz članka 38. ovih Pravila, obvezan je operatoru prijenosnog sustava dostaviti zahtjev