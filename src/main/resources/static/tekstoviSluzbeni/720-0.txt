35 27.03.2015 Odluka o davanju suglasnosti Ministarstvu zdravlja, za angažiranje fizičkih ili pravnih osoba za poslove strateškog i operativnog planiranja odnosa s javnošću i realizacije komunikacijskih aktivnosti s ciljem informiranja javnosti Republike Hrvatske o implementaciji reformskih mjera koje provodi Ministarstvo zdravlja
VLADA REPUBLIKE HRVATSKE
721
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), a u vezi s točkom II. Odluke o obavljanju poslova odnosa s javnošću (»Narodne novine«, broj 82/2012), Vlada Republike Hrvatske je na sjednici održanoj 26. ožujka 2015. godine donijela
ODLUKU
O DAVANJU SUGLASNOSTI MINISTARSTVU ZDRAVLJA, ZA ANGAŽIRANJE FIZIČKIH ILI PRAVNIH OSOBA ZA POSLOVE STRATEŠKOG I OPERATIVNOG PLANIRANJA ODNOSA S JAVNOŠĆU I REALIZACIJE KOMUNIKACIJSKIH AKTIVNOSTI S CILJEM INFORMIRANJA JAVNOSTI REPUBLIKE HRVATSKE O IMPLEMENTACIJI REFORMSKIH MJERA KOJE PROVODI MINISTARSTVO ZDRAVLJA
I.
Daje se suglasnost Ministarstvu zdravlja za angažiranje fizičkih ili pravnih osoba za poslove strateškog i operativnog planiranja odnosa s javnošću i realizacije komunikacijskih aktivnosti s ciljem informiranja javnosti Republike Hrvatske o implementaciji reformskih mjera koje provodi Ministarstvo zdravlja.
II.
Financijska sredstva za aktivnosti iz točke I. ove Odluke osigurana su u Državnom proračunu Republike Hrvatske za 2015. godinu i projekcijama za 2016. i 2017. godinu, na poziciji K796007 Zajam Svjetske banke – Poboljšanje kvalitete i učinkovitosti zdravstvenih usluga u Republici Hrvatskoj.
III.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/14-04/413
Urbroj: 50301-04/04-15-5
Zagreb, 26. ožujka 2015.
Predsjednik Zoran Milanović, v. r.
