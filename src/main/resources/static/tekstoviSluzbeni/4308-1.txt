osnove za priznavanje, mjerenje te prestanak priznavanja imovine i obveza UCITS fonda društvo za upravljanje je dužno propisati računovodstvenim politikama UCITS fonda.
(2) Računovodstvene politike iz stavka 1. moraju biti u skladu s odredbama ovoga Pravilnika te Međunarodnih standarda financijskog izvještavanja koji su utvrđeni od Europske komisije i objavljeni u Službenom listu Europske unije (u daljnjem tekstu: MSFI).
(3) Društvo za upravljanje dužno je dokumentaciju iz članka 7. stavka 2., članka 8. stavka 1., članka 9. stavaka 5., 6. i 8., članka 11. stavaka 3. i 7. te članka 13. stavaka 3. i 4. čuvati najmanje tri godine od dana prestanka svih prava i obveza koje proizlaze iz ulaganja u pojedinu imovinu UCITS fonda.
(4) Društvo za upravljanje dužno je usvojiti, primjenjivati i redovito ažurirati primjerene interne akte koji će sadržavati najmanje zahtjeve iz članka 9. stavka 4., članka 10. stavaka 3., 5. i 6., članka 11. stavaka 2., 5 i 12. i članka 13. stavaka 7. i 8. ovoga Pravilnika.
(5) Društvo za upravljanje dužno je voditi evidenciju o ažuriranju internih akata iz stavka 4. ovoga članka u kojoj se navode izmjene i dopune internog akta te razlozi za provođenje istih.
(6) Depozitar je dužan prilikom donošenja i ažuriranja internih akata iz stavka 4. ovoga članka, a najmanje jednom godišnje, provjeriti jesu li isti u skladu sa zakonskim odredbama, odredbama ovog Pravilnika te prospektom i/ili pravilima Fonda.
Priznavanje imovine i obveza UCITS fonda
Članak 5.
(1) Priznavanje imovine i obveza UCITS fonda provodi se ovisno o vrsti imovine i provedenoj klasifikaciji u skladu s računovodstvenim politikama UCITS fonda i investicijskom politikom društva za upravljanje koja je predviđena prospektom UCITS fonda.
(2) Financijska imovina i obveze UCITS fonda početno se priznaju po fer vrijednosti uvećano, u slučaju financijske imovine ili financijskih obveza koja se ne vode po fer vrijednosti u računu dobiti ili gubitka, za transakcijske troškove koji su direktno povezani sa stjecanjem ili isporukom financijske imovine ili financijskih obveza. Izuzetak od navedenog su financijska imovina i financijske obveze koje se mjere po fer vrijednosti kroz račun dobiti i gubitka, kojima se pri početnom priznavanju ne dodaju transakcijski troškovi, jer se oni po nastanku priznaju u računu dobiti i gubitka.
(3) Imovina koja je stečena u stranoj valuti i naknadno mjerenje imovine i obveza UCITS fonda denominiranih u stranoj valuti preračunava se u kunsku protuvrijednost primjenom srednjeg tečaja Hrvatske narodne banke važećem za dan vrednovanja, ili po tečaju koji proizlazi iz ugovornog odnosa vezanog za tu transakciju. Ukoliko valuta u kojoj je imovina denominirana nije uvrštena na tečajnici Hrvatske narodne banke, za preračun se primjenjuju srednji tečajevi za euro ili valute uz koju je vezana valuta u kojoj je imovina denominirana objavljena na financijsko-informacijskom servisu. Vrijednosti izražene u eurima ili valuti uz koju je vezana valuta u kojoj je imovina denominirana preračunavaju se u kunsku protuvrijednost po srednjem tečaju Hrvatske narodne banke važećem za dan vrednovanja.
Članak 6.
(1) Financijska imovina i financijske obveze priznat će se od datuma kada se počnu primjenjivati ugovoreni uvjeti instrumenta u kojem je UCITS fond jedna od ugovornih strana.
(2) Kupnja i prodaja financijskih instrumenata priznaje se u imovini UCITS fonda na datum trgovanja. Zaključena transakcija kupnje priznaje se u imovini UCITS fonda prema vrsti i provedenoj klasifikaciji financijskog instrumenta uz istovremeno formiranje obveze za namiru. Na dan zaključenja transakcije prodaje, u imovini UCITS fonda financijski instrument se prestaje priznavati, a počinje se priznavati potraživanje s osnove prodaje financijskog instrumenta.
(3) Prilikom sudjelovanja u javnoj ponudi prenosivih vrijednosnih papira (inicijalna i sekundarna ponuda, ponuda ograničenom broju ulagatelja i sl.), prenosivi vrijednosni papiri se inicijalno priznaju kao potraživanje u