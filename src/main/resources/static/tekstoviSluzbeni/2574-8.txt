 zadanom roku. Ukoliko je utvrđena nepravilnost ujedno i sumnja na prijevaru, Upravljačko tijelo će o tome izvijestiti Državno odvjetništvo Republike Hrvatske kako bi se pokrenuo postupak pred nadležnim sudom,
– kada korisnik prekrši odredbe Pravilnika i Natječaja,
– kada korisnik nije ispunio obveze određene Odlukom o dodjeli sredstava,
– ukoliko korisnik ne dostavi Zahtjev za isplatu.
(5) Zahtjev za odustajanje iz stavka 1. ovoga članka dostavlja se Upravljačkom tijelu preporučenom poštom s povratnicom na adresu Ministarstvo poljoprivrede, Uprava ribarstva, Planinska 2a, 10 000 Zagreb, uz naznaku: »Zahtjev za odustajanje u okviru mjere I.10. Trajni prestanak ribolovnih aktivnosti«.
V. ZAHTJEV ZA ISPLATU, POSTUPAK OBRADE I DONOŠENJE ODLUKE
Članak 18.
(1) Potpora se korisniku dodjeljuje na temelju Zahtjeva za isplatu.
(2) Zahtjev za isplatu podnosi se Upravljačkom tijelu na način kako je propisano Natječajem, uključujući i propisanu popratnu dokumentaciju.
Članak 19.
(1) Zahtjev za isplatu mora sadržavati dokumentaciju koja dokazuje da je izvršeno uništavanje/prenamjena plovila/očuvanje pomorske baštine, a koja će biti definirana Natječajem i/ili Odlukom o dodjeli sredstava.
(2) Korisniku se ne može isplatiti potpora u iznosu višem od iznosa navedenoga u Odluci o dodjeli sredstava.
(3) Za nepotpun Zahtjev za isplatu Upravljačko tijelo će izdati Zahtjev za dopunu/obrazloženje/ispravak (u daljnjem tekstu: Zahtjev za dopunu) kojim će od korisnika tražiti dostavljanje dokumentacije koja nedostaje. Korisnik je dužan dostaviti dopunu/obrazloženje/ispravak preporučenom poštom s povratnicom ili osobno u roku od četrnaest dana od dana zaprimanja Zahtjeva za dopunu/obrazloženje/ispravak.
(4) Vremenom zaprimanja Zahtjeva za dopunu/obrazloženje/ispravak smatra se datum kada korisnik zaprimi preporučenu pošiljku s povratnicom.
(5) Ukoliko se tijekom obrade Zahtjeva za isplatu utvrdi nepravilnost, Upravljačko tijelo će iznos koji je sukladno odluci o utvrđenoj nepravilnosti određen kao nepravilan odbiti od Zahtjeva za isplatu i izdati Odluku o isplati u kojoj će ukupan iznos biti umanjen za nepravilan iznos.
Članak 20.
(1) Nakon provedene administrativne kontrole Zahtjeva za isplatu i kontrole na terenu, Upravljačko tijelo će donijeti:
a) Odluku o isplati, ili
b) Odluku o odbijanju Zahtjeva za isplatu.
(2) Odluka o odbijanju Zahtjeva za isplatu izdaje se zbog:
a) neispunjavanja uvjeta propisanih ovim Pravilnikom i Natječajem;
b) onemogućavanja obavljanja kontrole na terenu;
c) negativnog nalaza kontrole na terenu;
d) nedostavljanja dopune/obrazloženja/ispravka kako je propisano člankom 19. stavkom 3. ovoga Pravilnika;
e) utvrđene nepravilnosti ukoliko je odlukom o utvrđenoj nepravilnosti određeno odbijanje Zahtjeva za isplatu uzimajući u obzir težinu utvrđene nepravilnosti ili u slučaju ne poduzimanja korektivnih mjera određenih radi ispunjavanja utvrđene nepravilnosti u zadanom roku. Ukoliko je utvrđena nepravilnost ujedno i sumnja na prijevaru, Upravljačko tijelo će o tome izvijestiti Državno odvjetništvo Republike Hrvatske kako bi se pokrenuo postupak pred nadležnim sudom.
(3) Isplate sukladno Odlukama o isplati vrši Agencija za plaćanja u poljoprivredi, ribarstvu i ruralnom razvoju.
VI. KONTROLA NA TERENU I ČUVANJE DOKUMENTACIJE
Članak 21.
(1) Kontrolu na terenu provode djelatnici Upravljačkog tijela, kontrolom prije plaćanja i tijekom petogodišnjeg razdoblja nakon izvršenog konačnog plaćanja. Osim redovitih kontrola, kontrole na terenu mogu se obavljati i u bilo kojem trenutku od dana podnošenja Zahtjeva za potporu do isteka pet godina od izvršenog konačnog plaćanja.
(2) Osim djelatnika Upravljačkog tijela iz stavka 1. ovoga članka, kontrolu na terenu mogu obavljati i djelatnici Tijela za ovjeravanje, Tijela za reviziju, predstavnici Europske komisije, predstavnici Europskog ureda za borbu protiv prijevara (OLAF), Europski revizorski sud i druga nadležna revizorska/nadzorna tijela.
(3) Kod uništavanja plovila kontrola na terenu se