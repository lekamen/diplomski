ili planirani protok veći od 100 m3 godišnje, a smještena je unutar trajno naseljenih stambenih četvrti ili područja gdje se odvija stalna radna aktivnost.
(3) Značajnije preuređenje iz stavka 2. ovoga članka odnosi se na rekonstrukciju sustava opskrbe gorivom na benzinskoj postaji i/ili povećanje broja agregata za 30%.
(4) Svaka postojeća benzinska postaja s protokom većim od 3.000 m3 godišnje mora biti opremljena sustavom za povrat benzinskih para najkasnije do 31. prosinca 2018. godine.
Članak 5.
(1) Oprema za povrat benzinskih para iz članka 4. ove Uredbe koja se ugrađuje na benzinskim postajama mora udovoljavati uvjetima tehničkih standarda zaštite okoliša kojima se postiže:
– učinkovitost sustava za povrat benzinskih para od najmanje 85%
– omjer para/benzin od najmanje 0,95, a najviše 1,05, ako se prikupljene benzinske pare pohranjuju u skladišni spremnik na benzinskoj postaji.
(2) Tehnički standard zaštite okoliša iz stavka 1. podstavka 1. ovoga članka dokazuje proizvođač opreme putem certifikata izdanog u skladu s hrvatskom normom HRN EN 16321-1:2013.
Članak 6.
(1) Učinkovitost prikupljanja benzinskih para sustava za povrat benzinskih para tijekom njegova rada ispituje se najmanje jedanput godišnje u skladu s hrvatskom normom HRN EN 16321-2:2013.
(2) Ako je ugrađen automatski sustav nadzora, učinkovitost prikupljanja benzinskih para sustava za povrat benzinskih para ispituje se tijekom njegova rada najmanje jedanput u tri godine.
(3) Automatski sustav nadzora iz stavka 2. ovoga članka mora zadovoljiti sljedeće uvjete:
– automatsko otkrivanje nepravilnosti u radu sustava za povrat benzinskih para, kao i samog automatskog sustava nadzora
– upozoravanje o otkrivenim nepravilnostima
– automatsko zaustavljanje protjecanja benzina iz neispravnog agregata ako se nepravilnost ne otkloni u roku od sedam dana od dana otkrivanja nepravilnosti.
(4) Vlasnik benzinske postaje dužan je osigurati provođenje ispitivanja iz stavaka 1. i 2. ovoga članka.
(5) Ispitivanje iz stavaka 1. i 2. ovoga članka provodi inspekcijsko tijelo vrste A akreditirano prema zahtjevima hrvatske norme HRN EN ISO/IEC 17020.
Članak 7.
(1) Vlasnik benzinske postaje koja ima ugrađen sustav za povrat benzinskih para dužan je postaviti propisanu oznaku o tome na agregatu za istakanje benzina.
(2) Propisana oznaka iz stavka 1. ovoga članka je pravokutnog oblika širine 200 mm i visine 100 mm, s podlogom zelene boje i riječima »Ugrađen sustav za povrat benzinskih para« ispisanih slovima crne boje i visine 8 mm.
(3) Prikaz propisane oznake sadržan je u Prilogu ove Uredbe i njezin je sastavni dio.
Članak 8.
(1) Vlasnik benzinske postaje dužan je do 31. ožujka tekuće godine za proteklu kalendarsku godinu Hrvatskoj agenciji za okoliš i prirodu (u daljnjem tekstu: Agencija) dostaviti za svaku pojedinu benzinsku postaju podatke o:
– benzinskoj postaji
– protoku benzina i drugih tekućih naftnih goriva
– vrsti ugrađenog sustava za povrat benzinskih para
– ispitivanju učinkovitosti sustava za povrat benzinskih para.
(2) Podaci iz stavka 1. ovoga članka dostavljaju se u elektroničkom obliku, koristeći obrazac BP1 koji Agencija objavljuje na svojim internetskim stranicama.
(3) Za dostavu podataka iz stavka 1. ovoga članka koristi se elektronička programska oprema (mrežna aplikacija) za čiji pristup Agencija dodjeljuje korisničko ime i zaporku.
(4) Agencija izdaje vlasniku benzinske postaje potvrdu o primitku podataka iz stavka 1. ovoga članka, u elektroničkom obliku.
(5) Agencija vodi evidenciju o podacima iz stavka 1. ovoga članka.
Članak 9.
Podatke o ispitivanjima iz članka 6. stavaka 1. i 2. ove Uredbe, vlasnik benzinske postaje dužan je čuvati 5 godina.
Članak 10.
Ispitivanje iz članka 6. stavka 5. ove Uredbe može provoditi inspekcijsko tijelo akreditirano prema zahtjevima hrvatske norme HRN EN ISO/IEC 17020 do 31. prosinca 2017. godine.
Članak 11.
Postupci pokrenuti po odredbama Uredbe o tehničkim standardima zaštite okoliša za smanjenje emisija hlapivih organskih spojeva 