133 09.12.2015 Odluka Ustavnog suda Republike Hrvatske broj: U-III-2698/2015 od 28. listopada 2015.
USTAVNI SUD REPUBLIKE HRVATSKE
2508
Ustavni sud Republike Hrvatske, u Drugom vijeću za odlučivanje o ustavnim tužbama u sastavu sutkinja Snježana Bagić, predsjednica Vijeća, te suci Mato Arlović, Marko Babić, Davor Krapac, Antun Palarić i Duška Šarin, članovi Vijeća, u postupku koji su ustavnom tužbom pokrenuli A. B., mldb. X. X. i mldb. Y. X., oboje zastupani po ocu i z. z. A. B., svi iz K., koje zastupaju T. P. i I. B., odvjetnice iz Z., na sjednici održanoj 28. listopada 2015. jednoglasno je donio
ODLUKU
I. Ustavna tužba se odbija.
II. Ova odluka objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Ustavnu tužbu s prijedlogom za odgodu ovrhe podnijeli su A. B., mldb. X. X. i mldb. Y. X., oboje zastupani po ocu i z. z. A. B., svi iz K. (u daljnjem tekstu: podnositelji), koje u postupku pred Ustavnim sudom zastupaju T. P. i I. B., odvjetnice iz Z. Ustavna tužba je pravodobna i dopuštena.
Ustavna tužba podnesena je protiv presude i rješenja Županijskog suda u Zadru (u daljnjem tekstu: drugostupanjski sud) broj: Gž-2351/14-12 od 15. travnja 2015., kojom je djelomično odbijena žalba prvopodnositelja (tuženika – protutužitelja) i potvrđena presuda Općinskog suda u Pagu (u daljnjem tekstu: prvostupanjski sud) broj: P-259/13-44 od 30. travnja 2014. pod točkama 4. i 5. izreke presude, kao i dopunska presuda istog suda broj: P-259/13-51 od 23. lipnja 2014. te je djelomično preinačena presuda prvostupanjskog suda (od 30. travnja 2014.) pod točkama 1. i 2. izreke (u pogledu računanja roka od kada je prvopodnositelj dužan uzdržavati mldb. djecu). Drugostupanjski sud je rješenjem uvažio žalbu prvopodnositelja i djelomično preinačio rješenje prvostupanjskog suda pod točkom 3. izreke, kojom je odlučeno o prijedlogu za određivanje privremene mjere na način da je odbijen prijedlog tužiteljice i mldb. djece (drugopodnositelja i trećepodnositeljice) za određivanjem privremene mjere radi osiguranja nenovčane tražbine.
Presudom prvostupanjskog suda od 30. travnja 2014. usvojen je tužbeni zahtjev tužiteljice C. B. (izvanbračne supruge prvopodnositelja i majke drugopodnositelja i trećepodnositeljice) radi uzdržavanja te je određeno da prvopodnositelj za uzdržavanje mldb. djece doprinosi 937,55 kuna (za svako dijete) mjesečno počev od dana podnošenja tužbe sudu (29. svibnja 2013.) pa nadalje dok za to budu postojali zakonski uvjeti (točke 1. i 2. izreke) te je radi osiguranja novčane tražbine tužiteljice (predlagateljice osiguranja) određena privremena mjera, kojom je propisano da je prvopodnositelj dužan doprinositi 700,00 kuna mjesečno za svako dijete od podnošenja privremene mjere sudu do pravomoćnog okončanja parničnog postupka (točka 3. izreke). Nadalje, istom presudom (točke 4. i 5. izreke) odbijeni su tužbeni zahtjevi prvopodnositelja (i drugopodnositelja i trećepodnositeljice) radi donošenja odluke da mldb. djeca (drugopodnositelj i trećepodnositeljica) žive s ocem (prvopodnositeljem) uz nalog majci, kao i svakoj trećoj osobi kod koje se djeca nalaze, da u roku od 24 sata predaju ocu mldb. djecu, da se odrede susreti i druženja s majkom i djecom (pobliže navedeno u točkama 4. i 5. izreke prvostupanjske presude) te da se naloži majci da za uzdržavanje mldb. djece doprinosi određeni iznos (pobliže određeno u točki 5. podtočki III. izreke prvostupanjske presude).
Dopunskom presudom prvostupanjskog suda broj: P-259/13-51 od 23. lipnja 2014. prvostupanjski sud odredio je (u točki 1. izreke) da se drugopodnositelj i trećepodnositeljica (mldb. X. X. i mldb. Y. X.) povjeravaju na odgoj i čuvanje majci te je naloženo prvopodnositelju (ocu) predaju djece majci u roku od 8 dana. Prvostupanjski sud je u točki 2. izreke navedene presude odredio susrete i druženje prvopodnositelja i mldb. djece (pobliže navedeno u točki 2. izreke).
1.1. Podnositelji u ustavnoj tužbi navode da su im osporenim presudama povrijeđena ustavna