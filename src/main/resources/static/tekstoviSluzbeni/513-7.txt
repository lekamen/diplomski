 kraći od roka propisanog u članku 14. ovog Pravilnika za nepokretnu elektroničku komunikacijsku mrežu, odnosno članku 15. ovog Pravilnika za pokretnu elektroničku komunikacijsku mrežu,
e. ako je datum prijenosa broja u nepokretnoj elektroničkoj komunikacijskoj mreži duži od šezdeset (60) dana od dana unosa Zahtjeva za prijenos broja u CABP, a u pokretnoj elektroničkoj komunikacijskoj mreži duži od dvadeset i jedan (21) dan od dana unosa Zahtjeva za prijenos broja u CABP,
f. SIM deaktiviran ili SIM neaktivan,
g. ako postoji tehnička nemogućnost realizacije zahtjeva za veleprodajnu uslugu širokopojasnog pristupa ili uslugu izdvojenog pristupa lokalnoj petlji ukoliko primatelj broja istovremeno sa zahtjevom za navedene usluge zatraži i uslugu prenosivosti broja,
h. ako je pretplatnički broj za koji se traži prijenos FGSM numeracija, a primatelj broja ne može tehnički omogućiti uporabu iste,
i. povlačenje zahtjeva za veleprodajnu uslugu širokopojasnog pristupa ili uslugu izdvojenog pristupa izdvojenoj lokalnoj petlji ukoliko primatelj broja istovremeno sa zahtjevom za navedene usluge zatraži i uslugu prenosivosti broja,
j. ako pretplatnički broj za koji se traži prijenos ne glasi na ime podnositelja Zahtjeva za prijenos broja,
k. ako je na pretplatničkom broju već pokrenuto uključenje ili je u tijeku realizacija veleprodajne/maloprodajne usluge.
(2) U slučaju iz stavka 1. ovog članka, davatelj broja će putem CABP-u u roku od najviše tri (3) radna dana od dana primitka Zahtjeva za prijenos broja u nepokretnoj elektroničkoj komunikacijskoj mreži te jedan (1) radni dan od dana primitka Zahtjeva za prijenos broja u pokretnoj elektroničkoj komunikacijskoj mreži, obavijestiti primatelja broja o svim razlozima odbijanja Zahtjeva za prijenos broja. U slučaju iz stavka 1. točke b. ovog članka, davatelj broja će obavijestiti primatelja broja o svim brojevima unutar usluge VPN serije ili niza.
(3) Primatelj broja će po zaprimanju obavijesti iz stavka 2. ovog članka bez odgode pisanim putem, elektroničkim putem ili SMS porukom obavijestiti podnositelja Zahtjeva za prijenos broja o svim razlozima odbijanja Zahtjeva za prijenos broja.
Prigovor i prijava na odbijanje ili odgodu roka za prijenos broja
Članak 19.
(1) Ukoliko smatra da su razlozi odbijanja ili odgode prijenosa broja neopravdani, primatelj broja ili podnositelj Zahtjeva za prijenos broja putem primatelja broja, upućuje prigovor davatelju broja pisanim ili elektroničkim putem, u roku od tri (3) radna dana od dana od kada je podnositelj Zahtjeva za prijenos broja zaprimio obavijesti o odbijanju ili odgodi prijenosa broja.
(2) Davatelj broja obvezan je bez odgode odgovoriti na prigovor iz stavka 1. ovog članka i o tome obavijestiti primatelja broja, koji je obvezan bez odgode obavijestiti krajnjeg korisnika o stanju postupka prijenosa broja.
(3) Ukoliko primatelj i davatelj broja utvrde da se radi o neopravdanom odbijanju ili neopravdanoj odgodi Zahtjeva za prijenos broja, obvezni su u roku od jednog (1) radnog dana od utvrđivanja neopravdane odgode ili neopravdanog odbijanja dogovoriti novi unos Zahtjeva za prijenos broja u CABP. Ukoliko je u navedenom slučaju istovremeno došlo i do nepravovremenog prijenosa broja ili otkaza iz članka 13. stavka 4. točke a. ovog Pravilnika, podnositelj Zahtjeva za prijenos broja ima pravo na naknadu u slučaju nepravovremenog prijenosa broja uz odgovarajuću primjenu članka 23. ovog Pravilnika.
(4) U slučaju odbijanja prigovora iz stavka 1. ovog članka, odnosno zahtjeva za naknadom iz stavka 3. ovog članka, primatelj broja, odnosno podnositelj Zahtjeva za prijenos broja putem primatelja broja, može podnijeti prijavu inspektoru elektroničkih komunikacija u roku od trideset (30) dana od zaprimanja odgovora davatelja broja iz stavka 2. ovog članka.
(5) U slučaju iz stavka 4. ovog članka, inspektor elektroničkih komunikacija je obvezan po hitnom postupku utvrditi je li došlo do neopravdane odgode ili odbijanja prijenosa broja i time do kršenja odredbi ovog