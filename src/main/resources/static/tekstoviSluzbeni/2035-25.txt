 uvjeta i limita kojima se isključuje konzumiranje tih temeljnih prava koja su zajamčena Ustavom RH i tim istim Zakonom, odnosno da svi u RH imaju pravo na jednakost, pravičnost, ravnopravnost, opće biračko pravo ... ili si zakonodavac u idućim izmjenama Zakona može uzeti za pravo da podigne limit za izlazak na izbore na npr., 10000 ili 20000 potpisa birača po izbornoj jedinici ili da podigne izborni prag sa 5% na 15%.«
b) Prigovori vezani uz članak 13. ZID-a ZIZHS-a/2015 (članak 21. stavak 2. ZIZHS-a)
74. Predlagateljica smatra da bi trebalo pokrenuti postupak ustavnog nadzora i ukinuti članak 21. stavak 2. ZIZHS-a zbog nesuglasnosti s Ustavom iz sljedećih razloga:
»Isto tako, kao što je prethodno navedeno u obrazloženju zbog čega članak 12. Zakona nije u skladu s temeljnim odredbama Ustava RH, ističemo da je temeljni cilj ove odredbe eliminacija i lustracija istinskih političkih protivnika, radi ostvarivanje političkog monopola i u konačnici bipolarnog odnosno jednopartijskog sustava po formuli: (X=Y)=X. Samo što cilj ove odredbe nije eliminacija neparlamentarnih političkih stranaka, već nezavisnih kandidata na listama, odnosno specijalno je namijenjena za eliminaciju u novije vrijeme najavljivanih povezanih lista nezavisnih kandidata. Iako je predlagač Zakona obrazlagao, da je opravdan razlog za eliminaciju manjih političkih stranaka njihovo preveliko brojčano sudjelovanje na izborima sa svojim listama /što apsolutno nije istina, jer od ukupnog velikog broja registriranih političkih stranaka samo se manji broj njih pojavljuje na izborima, a i neke od njih su tek kćeri većih stranaka/ onda za eliminaciju nezavisnih kandidata i lista ovo opravdanje apsolutno ne stoji, jer u prethodna dva ciklusa parlamentarnih izbora sudjelovao je vrlo mali, gotovo zanemariv broj nezavisnih lista i kandidata. Već i dosadašnjim limitom od najmanje 500 skupljenih potpisa, nedostatkom financijskih sredstava za financiranje izborne promidžbe, medijskom cenzurom i dr., nezavisnim kandidatima bila su gotovo zatvorena vrata za sudjelovanje na parlamentarnim izborima, a uvođenjem ovog novog trostruko većeg limita od 1500 potpisa vrata nezavisnim kandidatima za sudjelovanje na parlamentarnim izborima su definitivno zalupljena. Nezavisni kandidati su već praktično onemogućeni da izađu na izbore za EU parlament uvođenjem limita od 5000 skupljenih potpisa birača, a uvođenje obveze za skupljanje 1500 potpisa očito je blizu uvođenja novog limita od 5000 potpisa i za parlamentarne izbore, što bi bio i kraj nezavisnih kandidata i onemogućeno im samostalno političko djelovanje kao pojedinca – individue bez stega i stranačkih okova. Konačno da zaključimo, trostrukim povećanje sakupljenih potpisa na 1500 za izlazak na parlamentarne izbore predstavlja negaciju temeljnih prava nezavisnih kandidata, a osobito njihovih povezanih lista, da sudjeluju na izborima zastupnika za Hrvatski sabor, a koja su im zagarantirana Ustavom i ovim Zakonom. Ova odredba članka 13. Zakona je u suprotnosti sa samim ovim Zakonom, jer onemogućava korištenje prava sudjelovanja na izborima koja se daju tim Zakonom, a krši i temeljna načela iz članaka 3., 5., 14., 22. i 45 Ustava RH kao što su osobito načela: slobode, jednakosti, pravičnosti, ravnopravnosti, opće biračko pravo i dr.«
3) Očitovanje predlagatelja ZID-a ZIZHS-a/2015 (Kluba zastupnika SDP-a)
75. Predlagatelj ZID-a ZIZHS-a/2015 u svom je očitovanju prvo istaknuo da članci 12. i 13. tog zakona »predstavljaju jednu sistemsku cjelinu, koja se tiče postupka kandidiranja u izborima za Hrvatski sabor«, pa će stoga »Klub zastupnika na ove primjedbe dati objedinjeno očitovanje«. Mjerodavni dijelovi očitovanja glase:
»Kao što je iz citiranih zakonskih odredbi razvidno, istima se izjednačuju političke stranke, koalicije političkih stranaka i neovisne liste u postupku predlaganja listi kandidata u postupku izbora zastupnika u Hrvatski sabor. Podnositelj je doista u pravu kada ističe da navedeni prijedlog nije postojao u Prijedlogu ZID