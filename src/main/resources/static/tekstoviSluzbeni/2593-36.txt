 udaljenosti mjere se od znaka.
(4) Na mjestima za stajanje označenim znakom E.5.3. iz Priloga 7 ovoga Pravilnika, plovila i plutajuća tijela ne mogu, na strani vodnog puta na kojoj je znak postavljen, stajati jedno pored drugog u broju većem nego što je označeno rimskim brojevima na znaku.
(5) Kada nema drugih uputa, na mjestima za stajanje, plovila se trebaju vezati jedno pored drugog od obale prema vodnom putu na strani vodnog puta na kojoj je znak postavljen ne ulazeći vanjskim krajnjim plovilom u vodni put.
Članak 7.06 – Dozvola za stajanje za određene kategorije brodova
Na mjestima za stajanje označenim jednim od znakova E.5.4. do E.5.15. iz Priloga 7 ovoga Pravilnika, stajanje je dozvoljeno samo za kategorije plovila za koje određeni znak vrijedi i samo na onoj strani vodnog puta na kojoj je znak postavljen.
Članak 7.07 – Stajanje u slučajevima prijevoza koji uključuju opasne tvari
(1) Minimalna udaljenost između dva plovila, potiskivanih ili bočnih sastava kada stoje treba biti:
a) 10 m kad jedno od njih nosi oznaku navedenu u članku 3.14 stavku 1. ovoga Pravilnika,
b) 50 m kad jedno od njih nosi oznaku navedenu u članku 3.14 stavku 2. ovoga Pravilnika,
c) 100 m ako jedno od njih nosi oznaku navedenu u članku 3.14 stavku 3. ovoga Pravilnika.
(2) Obveza iz stavka 1. točka a) ovoga članka ne primjenjuje se na:
a) plovila, potiskivane ili bočne sastave koja isto tako nose ove oznake,
b) plovila koja ne nose ove oznake, ali im je dano odobrenje u skladu sa stavkom 8.1.8 ADN-a i uz suglasnost sa sigurnosnim zahtjevima koji se primjenjuju na plovila iz članka 3.14. stavka 1. ovoga Pravilnika.
(3) Nadležna tijela mogu dopustiti iznimke u odnosu na stajanje u posebnim slučajevima.
Članak 7.08 – Straža i nadzor
(1) Plovila koja stoje na plovnom putu moraju neprekidno imati stražu.
(2) Straža se mora neprekidno nalaziti na plovilima koja stoje, a obvezna su nositi oznake navedene u članku 3.14 ovoga Pravilnika. Lučka kapetanija može osloboditi plovila koja stoje u lučkim bazenima ove obveze.
(3) Straža se mora neprekidno nalaziti na putničkim brodovima koji stoje dok se putnici nalaze na plovilu.
(4) Sva druga plovila, plutajuća tijela i plutajući objekti koji stoje moraju biti pod nadzorom osobe koja je u stanju brzo djelovati kada se ukaže potreba, osim ako je to nepotrebno obzirom lokalne prilike ili ako ih je lučka kapetanija oslobodila te obveze.
(5) Kada plovilo nema zapovjednika, za uspostavljanje straže ili nadzora odgovoran je brodar, a kada brodara nije moguće utvrditi, vlasnik plovila.
(6) U Republici Hrvatskoj se primjenjuje i članak 11.20 ovoga Pravilnika.
Glava 8 OZNAČAVANJE I IZVJEŠTAVANJE
Članak 8.01 – Znak »Ne prilazi«
(1) U slučaju incidenata ili nesreća koje mogu rezultirati ispuštanjem opasnih tvari koje se prevoze, znak »Ne prilazi« mora biti istaknut na plovilima koja nose oznake navedene u članku 3.14 stavcima 1, 2. i 3. ovoga Pravilnika ako posada ne može spriječiti nastalu opasnost po ljudske živote ili plovidbu.
Ova odredba ne odnosi se na potisnice i druga plovila bez motornog pogona ali ako su dio sastava, znak »Ne prilazi« mora biti istaknut na plovilu na kojem se nalazi zapovjednik sastava.
(2) Znak »Ne prilazi« sastoji se od zvučnog i svjetlosnog znaka. Zvučni znak se sastoji od jednog kratkog i jednog dugog zvuka koji se neprekidno ponavljaju ne manje od 15 uzastopnih sekundi.
Svjetlosni znak, naveden u članku 4.01 stavku 2. ovoga Pravilnika, mora se davati istodobno sa zvučnim znakom.
Nakon aktiviranja, znak »Ne prilazi« mora se automatski odaslati. Kontrolni uređaj se mora postaviti na način da je nemoguće znak aktivirati nenamjerno.
(3) Plovila koja primijete znak »Ne prilazi« poduzet će sve moguće mjere da spriječe opasnost koja im prijeti, a posebno:
a) ako se kreće prema opasnom području, držati se što je moguće dalje od istog i po potrebi, obaviti okretanje,
b) ako je prošlo opasno područje, nastaviti ploviti najvećom mogućom brzinom.
(4) Na plovilu navedenom u stavku 3. ovoga članka,