24 18.03.2016 Odluka o oduzimanju prava priređivanja igara na sreću na automatima trgovačkom društvu ŽETON d.o.o.
VLADA REPUBLIKE HRVATSKE
672
Na temelju članka 32. stavka 1. točke 2. Zakona o igrama na sreću (»Narodne novine«, br. 87/09, 35/13, 158/13, 41/14 i 143/14), Vlada Republike Hrvatske je na sjednici održanoj 16. ožujka 2016. godine donijela
ODLUKU
O ODUZIMANJU PRAVA PRIREĐIVANJA IGARA NA SREĆU NA AUTOMATIMA TRGOVAČKOM DRUŠTVU ŽETON d.o.o.
I.
Oduzima se pravo priređivanja igara na sreću na automatima trgovačkom društvu ŽETON d.o.o., iz Splita, Domovinskog rata 47, OIB: 28690837565.
II.
Danom stupanja na snagu ove Odluke raskida se Ugovor o pravu priređivanja igara na sreću na automatima koji je s trgovačkim društvom iz točke I. ove Odluke sklopljen 1. siječnja 2015. godine temeljem Odluke o davanju prava priređivanja igara na sreću na automatima (»Narodne novine«, broj 145/14).
III.
Danom stupanja na snagu ove Odluke prestaju važiti sva prava koja je trgovačko društvo iz točke I. ove Odluke steklo Odlukom o davanju prava priređivanja igara na sreću na automatima (»Narodne novine«, broj 145/14).
IV.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/35
Urbroj: 50301-05/16-16-2
Zagreb, 16. ožujka 2016.
Predsjednik Tihomir Orešković, v. r.
