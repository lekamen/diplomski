 većinskom vlasništvu Republike Hrvatske i/ili jedinice regionalne/područne i/ili jedinice lokalne samouprave, ustanove i institucije u većinskom vlasništvu Republike Hrvatske i/ili jedinice regionalne/područne i/ili jedinice lokalne samouprave) s najviše 49 % zastupljenosti
– kao predstavnici fizičke ili pravne osobe, žene s najmanje 30 % zastupljenosti
9. pravne i fizičke osobe koje su članovi upravnog (izvršnog) tijela LAG-a moraju biti registrirani ili imati podružnicu unutar područja koje obuhvaća LAG
10. fizičke osobe (građani) koje su članovi upravnog (izvršnog) tijela LAG-a, a predstavljaju sebe osobno, moraju imati prebivalište unutar područja koje obuhvaća LAG
11. jedna osoba u upravnom (izvršnom) tijelu LAG-a predstavlja samo jednog člana u upravnom (izvršnom) tijelu LAG– a
12. javni, gospodarski ili civilni sektor unutar upravnog (izvršnog) tijela LAG-a pojedinačno ne smije posjedovati više od 49 % glasačkih prava, u skladu s člankom 32. Uredbe (EU) br. 1303/2013
13. imati podmirene odnosno regulirane financijske obveze prema državnom proračunu Republike Hrvatske
14. imati izrađenu i od strane nadležnog tijela sukladno statutu LAG-a usvojenu LRS za razdoblje 2014. – 2020.
(2) LAG je dužan ispunjavati uvjete prihvatljivosti iz stavka 1. ovoga članka od datuma sklapanja Ugovora do datuma konačne isplate Agencije za plaćanja za Podmjere 19.2., 19.3. i 19.4.
Lokalna razvojna strategija
Članak 9.
(1) LRS mora obuhvaćati čitavo područje na kojem LAG djeluje.
(2) LRS se izrađuje za programsko razdoblje 2014. – 2020.
(3) Obvezan sadržaj LRS-a naveden je u Prilogu IV. ovoga Pravilnika.
(4) LRS mora sadržavati jasno naznačen sadržaj, pojmovnik i/ili tablicu kratica, numerirana poglavlja s pripadajućim naslovima te numerirane stranice.
(5) Odabrana LRS mora biti objavljena na mrežnoj stranici LAG-a u elektronskom obliku.
(6) LRS mora doprinositi i horizontalnim ciljevima Programa– inovacije, ublažavanje klimatskih promjena i zaštita okoliša.
(7) Ciljevi LRS moraju proizlaziti iz SWOT analize i razvojnih mogućnosti područja te biti u skladu s općim ciljevima Programa.
(8) Planirani tipovi operacija u LRS trebaju doprinositi ostvarenju ciljeva i prioriteta LRS i ciljeva i prioriteta Programa.
(9) Vrsta javne potpore, intenzitet javne potpore, najmanji i najviši iznos javne potpore, prihvatljivi korisnici, prihvatljiva ulaganja, uvjeti prihvatljivosti, prihvatljivi i neprihvatljivi troškovi te opći uvjeti pojedinog tipa operacije iz LRS LAG-a propisani su Programom i provedbenim propisima za mjere, podmjere i tipove operacija iz Programa.
(10) Kriterije odabira određuje LAG u LRS za svaki tip operacije, a isti ne moraju biti istovjetni kriterijima odabira u Programu i provedbenim propisima za određeni tip operacije.
(11) LAG može, uz uvjete prihvatljivosti za korisnika navedene u članku 30. ovoga Pravilnika i u provedbenim propisima za određeni tip operacije, navesti u LRS i dodatne uvjete prihvatljivosti koji moraju biti u skladu s ciljevima i prioritetima LRS.
(12) Iznimno od stavka 9. ovoga članka, odabrani LAG može dodijeliti maksimalno 20 % višu stopu javne potpore od propisane za pojedini tip operacije u Programu i provedbenim propisima za mjere, podmjere i tipove operacija iz Programa do maksimalne potpore za pojedini tip operacije navedene u Prilogu II. Uredbe (EU) br. 1305/2013 ili gdje je primjenjivo ovisno o važećim uvjetima državnih potpora.
(13) Postupak odlučivanja i kriteriji za dodjelu višeg intenziteta javne potpore iz stavka 12. ovoga članka moraju biti opisani u LRS.
(14) Prilikom odlučivanja o intenzitetu javne potpore za određeni projekt iz stavka 13. ovoga članka, LAG treba uzeti u obzir neke od sljedećih kriterija:
1. zajednički interes lokalne zajednice
2. zajedničke korisnike (gdje je primjenjivo)
3. javni pristup provedenom projektu
4. inovativan karakter projekta na lokalnom nivou
5. raspoloživu alokaciju sredstava.
Ocjenjivanje kvalitete LRS
Članak 10.
(1) Ocjenjivanje kvalitete LRS provodi