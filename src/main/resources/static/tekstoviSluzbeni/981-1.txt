nastanom u Europskoj uniji koja stavlja proizvod iz treće zemlje na tržište tijekom svog poslovanja;
9. materijali su svi materijali koji se koriste u životnom ciklusu jednog proizvoda;
10. dizajn proizvoda podrazumijeva skup postupaka kojim se pravni, tehnički, sigurnosni, funkcionalni, tržišni i drugi zahtjevi koje proizvod treba ispunjavati pretvaraju u tehničku specifikaciju za taj proizvod;
11. ekološki aspekt je element ili funkcija proizvoda koji može uzajamno djelovati s okolišem tijekom svojeg životnog ciklusa;
12. utjecaj na okoliš je svaka promjena okoliša koja u cijelosti ili djelomično proizlazi iz proizvoda u njegovom životnom ciklusu;
13. životni ciklus podrazumijeva posljedične i međusobno povezane faze proizvoda od uporabe sirovine do konačnog zbrinjavanja;
14. ponovna uporaba je svaki postupak kojim se proizvodi ili dijelovi koji nisu otpad ponovo upotrebljavaju u istu svrhu za koju su izvorno stvoreni;
15. recikliranje je svaki postupak oporabe, uključujući ponovnu preradu organskog materijala, kojim se otpadni materijali prerađuju u proizvode, materijale ili tvari za izvornu ili drugu svrhu osim uporabe otpada u energetske svrhe, odnosno prerade u materijal koji se koristi kao gorivo ili materijal za zatrpavanje;
16. energetska oporaba podrazumijeva uporabu gorivog otpada kao načina za proizvodnju energije putem izravnog spaljivanja sa ili bez drugog otpada, ali sa iskorištavanjem topline;
17. oporaba podrazumijeva svaki od primjenjivih postupaka sukladno propisu kojim se uređuje gospodarenje otpadom;
18. otpad je svaka tvar ili predmet koji posjednik odbacuje ili namjerava ili mora odbaciti;
19. opasni otpad je svaki otpad koji se smatra opasnim sukladno propisu kojim se uređuje gospodarenje otpadom;
20. ekološki profil podrazumijeva opis, u skladu s provedbenom mjerom koja se primjenjuje na proizvod, unosa i iznosa (npr. materijala, emisija i otpada) povezanih s proizvodom kroz njegov životni ciklus, koji su značajni s gledišta njihovog ekološkog utjecaja i izraženi u fizičkim količinama koje se mogu izmjeriti;
21. ekološka učinkovitost proizvoda podrazumijeva rezultate proizvođačevog upravljanja ekološkim aspektima proizvoda, vidljivih u njegovoj tehničkoj dokumentaciji;
22. poboljšanje ekološke učinkovitosti je postupak poboljšanja ekološke učinkovitosti proizvoda tijekom uzastopnih generacija, iako ne nužno u pogledu svih ekoloških aspekata proizvoda istodobno;
23. eko-dizajn podrazumijeva uključivanje ekoloških aspekata u dizajn proizvoda s ciljem poboljšanja njegove ekološke učinkovitosti kroz njegov cijeli životni ciklus;
24. zahtjev za eko-dizajn je svaki zahtjev u vezi s proizvodom, ili s dizajnom proizvoda, koji je namijenjen poboljšanju njegove ekološke učinkovitosti, ili svaki zahtjev za dostavljanje informacija u pogledu ekoloških aspekata proizvoda;
25. opći zahtjev za eko-dizajn je svaki zahtjev za eko-dizajn koji se temelji na ekološkom profilu cijelog proizvoda, bez zadanih graničnih vrijednosti za posebne ekološke aspekte;
26. poseban zahtjev za eko-dizajn je kvantificirani i izmjeriv zahtjev za eko-dizajn u vezi s posebnim ekološkim aspektom proizvoda, na primjer potrošnje energije za vrijeme uporabe, izračunate za danu jedinicu proizvodne učinkovitosti;
27. usklađena norma je tehnička specifikacija koju je donijelo priznato tijelo za normizaciju prema nalogu Europske komisije (u daljnjem tekstu Komisija), u skladu s Uredbom o postupcima službenog obavješćivanja u području norma, tehničkih propisa te propisa o uslugama informacijskog društva (»Narodne novine« br. 40/2013), za potrebe uspostave europskog zahtjeva, s kojim usklađenost nije obvezna.
STAVLJANJE NA TRŽIŠTE I/ILI STAVLJANJE U UPORABU
Članak 3.
(1) Ministarstvo nadležno za gospodarstvo poduzet će sve odgovarajuće mjere za osiguranje da se proizvodi obuhvaćeni provedbenim mjerama mogu staviti na tržište i/ili u uporabu samo ako su u skladu s ovim mjerama i nose oznaku »CE« u skladu s člankom 5. ovoga Pravilnika.
(2) Nadležno