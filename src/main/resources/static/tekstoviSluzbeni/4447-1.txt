 stanju i promjenama tehničkih pričuva prema računovodstvenim propisima
Članak 3.
(1) Revizorsko društvo dužno je provjeriti te ocijeniti stanje i promjene tehničkih pričuva prema računovodstvenim propisima o čemu mora izraditi Izvještaj o stanju i promjenama tehničkih pričuva prema računovodstvenim propisima.
(2) Izvještaj iz stavka 1. ovoga članka mora sadržavati najmanje:
– stanje tehničkih pričuva prema računovodstvenim propisima na početku godine i na kraju godine te promjene stanja tehničkih pričuva prema računovodstvenim propisima tijekom godine,
– opis metoda koje društvo za osiguranje primjenjuje za utvrđivanje tehničkih pričuva prema računovodstvenim propisima (ako je društvo za osiguranje promijenilo metodu izračunavanja tehničkih pričuva prema računovodstvenim propisima, tada revizor mora pojasniti promjenu i učinak na financijski rezultat i položaj društva za osiguranje),
– konstatacije o postupcima društva za osiguranje s obzirom na preporuke revizora iz prethodnih godina
– preporuke revizora s navođenjem uočenih slabosti i rizika koje proizlaze iz načina oblikovanja tehničkih pričuva prema računovodstvenim propisima,
– mišljenje nezavisnoga ovlaštenog aktuara o stanju tehničkih pričuva prema računovodstvenim propisima koje mora obuhvaćati ocjenu stanja tehničkih pričuva prema računovodstvenim propisima te razloge za pozitivno mišljenje, mišljenje uz ograde, odnosno negativno mišljenje,
– ocjenu iz članka 2. stavka 5. ovoga Pravilnika.
(3) Nezavisni ovlašteni aktuar iz stavka 2. ovoga članka je osoba definirana člankom 186. Zakona o osiguranju, uz uvjet da ista nije zaposlena odnosno ne obavlja poslove imenovanog ovlaštenog aktuara ili neke druge funkcije u društvu za osiguranje ili u društvu s kojim je u odnosu uske povezanosti u skladu sa člankom 3. točkom 26. Zakona o osiguranju odnosno u društvu koje je dio grupe kako je definirano člankom 297. Zakona o osiguranju, čiji su izvještaji predmet revizije.
Izvještaj o stanju i strukturi ulaganja imovine za pokriće tehničkih pričuva prema računovodstvenim propisima
Članak 4.
(1) Revizorsko društvo dužno je provjeriti i ocijeniti stanje strukture ulaganja imovine za pokriće tehničkih pričuva prema računovodstvenim propisima o čemu mora izraditi Izvještaj o stanju i strukturi ulaganja imovine za pokriće tehničkih pričuva prema računovodstvenim propisima.
(2) Izvještaj iz stavka 1. ovoga članka mora sadržavati najmanje:
– kratak opis stanja i strukture ulaganja imovine za pokriće tehničkih pričuva prema računovodstvenim propisima s usporednim tabličnim prikazom tehničkih pričuva prema računovodstvenim propisima,
– stanje ulaganja imovine za pokriće tehničkih pričuva prema računovodstvenim propisima na početku godine i na kraju godine te promjene stanja ulaganja tijekom godine,
– konstatacije o postupcima društva za osiguranje s obzirom na preporuke revizora iz prethodnih godina,
– preporuke revizora s navođenjem uočenih slabosti i rizika,
– ocjenu o stanju i strukturi ulaganja imovine za pokriće tehničkih pričuva prema računovodstvenim propisima te o usklađenosti navedenog ulaganja s odredbama Zakona o osiguranju, odredbama Delegirane Uredbe Komisije (EU) 2015/35 od 10. listopada 2014. o dopuni Direktive 2009/138/EZ Europskog parlamenta i Vijeća o osnivanju i obavljanju djelatnosti osiguranja i reosiguranja (Solventnost II) (SL L br. 12 od 17. 1. 2015.; dalje u tekstu Delegirana Uredba 2015/35) te Smjernicama EIOPA-e koje uređuju sustav upravljanja u skladu s člankom 2. stavkom 5. ovoga Pravilnika.
Izvještaj o obavljanju poslova ključnih funkcija
Članak 5.
(1) Revizorsko društvo dužno je provjeriti i ocijeniti usklađenost ključnih funkcija sa zakonskim odredbama i adekvatnost uspostavljene organizacije kao i učinkovitost istih te izraditi Izvještaj o obavljanju poslova ključnih funkcija.
(2) Izvještaj iz stavka 1. ovoga članka mora sadržavati najmanje:
– popis nedostataka u radu ključnih funkcija i rizika koji iz njih proizlaze,
– konstatacije o postupcima društva za 