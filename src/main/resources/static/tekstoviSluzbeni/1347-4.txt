 stjecanju, opterećenju ili otuđenju nekretnine i druge imovine, odnosno o sklapanju drugog pravnog posla u vrijednosti do 500.000,00 kuna, ravnatelj REGOS-a može samostalno poduzimati.
Pravne poslove o stjecanju, opterećenju ili otuđenju nekretnine i druge imovine, odnosno o sklapanju drugog pravnog posla u vrijednosti od 500.000,00 do 3.000.000,00 kuna, ravnatelj REGOS-a može poduzimati samo uz prethodnu suglasnost Upravnog vijeća REGOS-a.
Pravne poslove o stjecanju, opterećenju ili otuđenju nekretnine i druge imovine, odnosno sklapanje drugog pravnog posla čija je vrijednost veća od 3.000.000,00 kuna, ravnatelj REGOS-a može poduzimati samo uz prethodnu suglasnost Upravnog vijeća i Vlade Republike Hrvatske.
Članak 28.
U organiziranju i vođenju REGOS-a ravnatelj je ovlašten davati naloge, upute i smjernice za rad pomoćnicima ravnatelja.
Pomoćnik ravnatelja
Članak 29.
U obavljanju poslova iz svojeg djelokruga, ravnatelju REGOS-a stručnu pomoć pružaju pomoćnici ravnatelja.
Ravnatelj REGOS-a ima tri pomoćnika:
– za obveznike,
– za osiguranike i registar,
– za administrativnu podrške.
Odredbom članka 8. Izmjena Statuta Središnjeg registra osiguranika (»Narodne novine«, br. 60/2015) stupile na snagu 31. svibnja 2015. godine, stavak 2. članka 29. je izmijenjen.
Pomoćnik ravnatelja organizira, kontrolira i rukovodi ustrojstvenim jedinicama za koje je zadužen.
U rukovođenju poslova pomoćnik ravnatelja je ovlašten davati naloge i upute za rad te predlagati organizaciju rada iz svog djelokruga, a po prethodnom dogovoru s ravnateljem REGOS-a.
Pomoćnik ravnatelja odgovara za pravilnost i zakonitost rada u obavljanju poslova iz njegovog djelokruga.
Članak 30.
Pomoćnika ravnatelja imenuje i razrješuje Upravno vijeće REGOS-a, na prijedlog ravnatelja, uz prethodnu suglasnost ministra nadležnog za mirovinski sustav.
Uvjeti za imenovanje pomoćnika ravnatelja su:
– završen diplomski sveučilišni studij ekonomske, pravne, elektrotehničke, matematičke ili informatičke struke te
– najmanje pet godina radnog iskustva u struci.
Članak 31.
Pomoćnik ravnatelja je u radnom odnosu u REGOS-u, u kojem ostvaruje sva prava i obveze iz radnog odnosa, ako zakonom nije drugačije određeno.
Međusobna prava i obveze pomoćnika ravnatelja i REGOS-a uređuju se ugovorom o radu, kojeg u ime REGOS-a potpisuje ravnatelj REGOS-a.
Članak 32.
Upravno vijeće razriješit će pomoćnika ravnatelja, na prijedlog ravnatelja, uz prethodnu suglasnost ministra nadležnog za mirovinski sustav u sljedećim slučajevima:
– ako sam zatraži razrješenje,
– ako nastanu takvi razlozi koji prema posebnim propisima ili propisima kojima se uređuju radni odnosi dovode do prestanka ugovora o radu,
– ako ne postupa po propisima ili općim aktima ili bez valjanog razloga ne provodi odluke Upravnog vijeća ili ravnatelja REGOS-a ili postupa u suprotnosti s njima,
– ako svojim nesavjesnim ili nepravilnim radom prouzroči REGOS-u štetu ili ako zanemaruje ili nesavjesno obavlja svoje dužnosti te su time nastale ili mogu nastati veće smetnje u obavljanju poslova REGOS-a te,
– ako postoji drugi važan razlog za razrješenje.
VI. IMOVINA, FINANCIRANJE, ODGOVORNOST ZA OBVEZE
Članak 33.
Imovinu REGOS-a čine stvari, prava i novčana sredstva. Imovinom REGOS-a upravlja Upravno vijeće i ravnatelj u skladu s propisima i ovim Statutom.
Za obavljanje poslova u okviru svoje djelatnosti REGOS-u su osigurana sredstva:
– iz državnog proračuna,
– od naknada od obveznih i dobrovoljnih mirovinskih društava i mirovinskih osiguravajućih društava,
– od prihoda koje ostvari na temelju zakona i drugih propisa te
– iz drugih izvora.
Sredstva potrebna za pojedinu godinu i njihov raspored utvrđuju se financijskim planom REGOS-a koji je sastavni dio državnog proračuna Republike Hrvatske.
Financijski plan za iduću godinu donosi Upravno vijeće REGOS-a u propisanim rokovima, a može se tijekom godine mijenjati uz uvjete i na način koji je određen posebnim propisom.
Financijski plan sadrži plan prihoda i rashoda za obavljanje djelatnosti