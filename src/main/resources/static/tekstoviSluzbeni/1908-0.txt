98 14.09.2015 Pravilnik o izmjenama Pravilnika o početnoj zakupnini poljoprivrednog zemljišta u vlasništvu Republike Hrvatske za zakup i zakup za ribnjake te naknadi za vodu za ribnjake
MINISTARSTVO POLJOPRIVREDE
1909
Na temelju članka 31. stavka 1. Zakona o poljoprivrednom zemljištu (»Narodne novine«, br. 39/2013 i 48/2015) ministar poljoprivrede donosi
PRAVILNIK
O IZMJENAMA PRAVILNIKA O POČETNOJ ZAKUPNINI POLJOPRIVREDNOG ZEMLJIŠTA U VLASNIŠTVU REPUBLIKE HRVATSKE ZA ZAKUP I ZAKUP ZA RIBNJAKE TE NAKNADI ZA VODU ZA RIBNJAKE
Članak 1.
U Pravilniku o početnoj zakupnini poljoprivrednog zemljišta u vlasništvu Republike Hrvatske za zakup i zakup za ribnjake te naknadi za vodu za ribnjake (»Narodne novine«, broj 107/2013) naziv Pravilnika mijenja se i glasi: »Pravilnik o početnoj zakupnini poljoprivrednog zemljišta u vlasništvu Republike Hrvatske za zakup i zakup za ribnjake«.
Članak 2.
U članku 1. iza riječi: »za zakup« umjesto zareza stavlja se riječ: »i«, a iza riječi: »zakup za ribnjake« umjesto zareza stavlja se točka i riječi: »te naknade za vodu za ribnjake« brišu se.
Članak 3.
Članak 5. briše se.
Članak 4.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-01/62
Urbroj: 525-07/0365-15-1
Zagreb, 2. rujna 2015.
Ministar Tihomir Jakovina, v. r.
