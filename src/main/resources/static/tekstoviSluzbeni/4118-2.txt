 tijekom pružanja naručenih usluga.
(2) Poslovnu tajnu u smislu stavka 1. ovoga članka dužni su čuvati i zaštiti voditelji, stručnjaci, vanjski stručnjaci i posebnim propisima ovlašteni obrti i pravne osobe koje Ovlaštenik ugovorom angažira prilikom izvršenja konkretnog posla.
IV. IZDAVANJE I ODUZIMANJE SUGLASNOSTI
Članak 12.
(1) Pravna osoba ili obrtnik koji ispunjavaju uvjete iz ovog Pravilnika podnose zahtjev za izdavanje suglasnosti središnjem tijelu državne uprave nadležnom za poslove civilne zaštite u pisanom obliku na propisanim obrascima koji se nalazi u prilozima 1. i 2. ovog Pravilnika i čine njegov sastavni dio.
(2) Zahtjev iz stavka 1. ovog članka podnosi se za jednu od grupa stručnih poslova ili za prvu i drugu grupu i sadrži:
– naziv obrta ili pravne osobe, adresu i OIB
– popis zaposlenih stručnih djelatnika za rad na stručnim poslovima u području planiranja civilne zaštite za svaku grupu poslova
– mjesto i datum podnošenja
– potpis osobe ovlaštene za zastupanje podnositelja zahtjeva.
Članak 13.
Uz zahtjev iz članka 12. ovog Pravilnika, pravna osoba ili obrtnik dužni su priložiti dokaze o ispunjavanju sljedećih uvjeta:
– izvadak iz registra Trgovačkog suda, ne stariji od tri mjeseca
– podatke i dokaz o zaposlenim stručnjacima koji će obavljati stručne poslove planiranja civilne zaštite s dokazom o njihovoj stručnoj spremi, opisom radnog iskustva, nazivom i adresom pravnih osoba kod kojih su bili zaposleni i na kojim poslovima
– popis obavljenih stručnih poslova u području planiranja civilne zaštite
– dokaz o plaćenoj upravnoj pristojbi i drugim troškovima, u visini koja je propisana posebnim propisima.
Članak 14.
Voditelji i stručnjaci zaposleni kod Ovlaštenika dužni su položiti stručni ispit koji organizira i provodi središnje tijelo državne uprave nadležno za poslove civilne zaštite najmanje dva puta godišnje.
Članak 15.
(1) Čelnik središnjeg tijela državne uprave nadležnog za poslove civilne zaštite osniva Povjerenstvo za provođenje postupka ocjenjivanja uvjeta za izdavanje i oduzimanje suglasnosti ovlaštenim osobama za obavljanje stručnih poslova u području planiranja civilne zaštite (u daljnjem tekstu: Povjerenstvo).
(2) Povjerenstvo ima tri člana: predsjednika i dva člana koji su državni službenici središnjeg tijela državne uprave nadležnog za poslove civilne zaštite i imaju najmanje pet godina radnog iskustva na poslovima planiranja civilne zaštite.
(3) Osim državnih službenika iz stavka 2. ovog članka, za provjeru ispunjavanja uvjeta za drugu grupu stručnih poslova u području planiranja civilne zaštite, čelnik središnjeg tijela državne uprave nadležnog za poslove civilne zaštite na prijedlog čelnika središnjeg tijela državne uprave za zaštitu okoliša imenuje u Povjerenstvo jednog državnog službenika iz središnjeg tijela državne uprave nadležnog za zaštitu okoliša.
(4) Državni službenik iz stavka 3. ovog članka mora imati najmanje pet godina radnog iskustva na poslovima zaštite okoliša.
Članak 16.
U postupku izdavanja suglasnosti za obavljanje stručnih poslova iz prve grupe stručnih poslova u području planiranja civilne zaštite, Povjerenstvo provodi postupak provjere poznavanja važećih propisa u području civilne zaštite, djelokruga središnjih i drugih tijela državne uprave, jedinica lokalne i područne (regionalne) samouprave, udruga građana, ustanova te drugih pravnih osoba od značaja za sustav civilne zaštite, te međunarodnih propisa, konvencija, sporazuma i preporuka u području civilne zaštite, osobito:
– obilježja prirodnih i tehničko-tehnoloških velikih nesreća i katastrofa
– Procjene rizika od katastrofa za Republiku Hrvatsku
– metodologije za izradu analiza i procjenjivanje rizika
– posljedica velikih nesreća i katastrofa po stanovništvo, materijalna i kulturna dobra i okoliš
– ugroženosti i zaštite kritičnih infrastruktura
– operativnih snaga sustava civilne zaštite
– sadržaja procjena rizika i planova djelovanja civilne zaštite općina, gradova i županija
– sadržaja procjena rizika i operativnih