5 15.01.2016 Rješenje o istovremenom raspuštanju Općinskog vijeća Općine Kolan i razrješenju općinskog načelnika Općine Kolan i njegove zamjenice
VLADA REPUBLIKE HRVATSKE
36
Na temelju članka 85.a Zakona o lokalnoj i područnoj (regionalnoj) samoupravi (»Narodne novine«, br. 33/01, 60/01, 129/05, 109/07, 125/08, 36/09, 150/11, 144/12, 19/13 – pročišćeni tekst i 137/15 – ispravak), Vlada Republike Hrvatske je na sjednici održanoj 14. siječnja 2016. godine donijela
RJEŠENJE
O ISTOVREMENOM RASPUŠTANJU OPĆINSKOG VIJEĆA OPĆINE KOLAN I RAZRJEŠENJU OPĆINSKOG NAČELNIKA OPĆINE KOLAN I NJEGOVE ZAMJENICE
I.
Istovremeno se raspušta Općinsko vijeće Općine Kolan i razrješuje općinski načelnik Općine Kolan i njegova zamjenica koja je izabrana zajedno s njim.
II.
Vlada Republike Hrvatske imenovat će, posebnim rješenjem, povjerenika Vlade Republike Hrvatske u Općini Kolan za obavljanje poslova iz nadležnosti Općinskog vijeća i općinskog načelnika Općine Kolan.
III.
Sredstva za rad povjerenika Vlade Republike Hrvatske osiguravaju se u proračunu Općine Kolan.
IV.
Stupanjem na snagu ovoga Rješenja prestaje mandat članovima Općinskog vijeća i mandat Josipa Zubovića, općinskog načelnika Općine Kolan te mandat Lucije Datković, zamjenice općinskog načelnika koja je izabrana zajedno s njim.
V.
Ovo Rješenje stupa na snagu danom objave u »Narodnim novinama«.
Klasa: 022-03/16-09/06
Urbroj: 50301-09/06-16-2
Zagreb, 14. siječnja 2016.
Predsjednik Zoran Milanović, v. r.
