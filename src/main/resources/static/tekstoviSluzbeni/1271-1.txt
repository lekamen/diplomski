i drugih osoba,
– podatke o usmeno izrečenim mjerama i upozorenjima,
– druge podatke koji su od značaja za provedbu nadzora,
– podatke o završetku nadzora.
I. ZAJEDNIČKI SADRŽAJ NADZORA
Članak 11.
Zajednički sadržaj nadzora obuhvaća nadzor nad:
a) uvjetima prostora i opreme
– uvid u prostor i opremu pružatelja socijalnih usluga, radi kontrole udovoljavaju li propisanim uvjetima, te uvid u održavanje i higijenu istih te održavanje i higijenu odjeće i obuće korisnika
b) uslugama prehrane – prilagođenost preporučenim normativima prehrane, zdravstvenom stanju te potrebama korisnika
c) brojem i vrstom stručnih i drugih radnika
– uvid u dokumentaciju kojom se utvrđuje broj i vrsta stručnih i drugih radnika u odnosu na propisane uvjete (stručna sprema, zvanje, stručni ispiti, dodatna stručna usavršavanja i dr.),
d) radom stručnih i drugih radnika i nadzor nad stručnim tijelima
– uvid u dokumentaciju i evidenciju koju vode stručni radnici
– uvid u pružanje usluga korisnicima sukladno Pravilniku o minimalnim uvjetima za pružanje socijalnih usluga
– uvid u dokumentaciju o sastavu, radu i načinu donošenja odluka stručnih tijela, te praćenje njihovog provođenja, sukladno ovlaštenjima stručnih tijela doma,
– uvid u organizaciju stručnog rada, te utvrđivanje usklađenosti dnevne, tjedne i godišnje organizacije rada sa zakonom, drugim propisom i općim aktom pravne osobe, te pokrivenost smjena odgovarajućim stručnim radom i prilagođenost potrebama korisnika.
II. POSEBNI SADRŽAJ NADZORA PREMA KORISNIČKIM SKUPINAMA
1. Djeca i mlađe punoljetne osobe bez roditelja ili bez odgovarajuće roditeljske skrbi, trudnice ili roditelj s djetetom do godine dana života
Članak 12.
Sadržaj nadzora nad pružanjem socijalnih usluga djeci i mlađim punoljetnim osobama bez roditelja ili bez odgovarajuće roditeljske skrbi te trudnicama ili roditelju s djetetom do godine dana života obuhvaća:
– analizu kućnog reda (pravila, dnevni ritam, fleksibilnost),
– analizu postupka prijema i praćenja adaptacije novih korisnika (kriteriji za prijem i smještaj u odgojnu skupinu, pribavljena dokumentacija, upoznavanje s radnicima, korisnicima i kućnim redom, uključivanje u predškolske i školske ustanove, pružena pomoć u procesu adaptacije, izvršitelji),
– analizu provođenja individualnih programa u radu s korisnikom (izrada i prilagođavanje, primjerenost potrebama i sposobnostima korisnika, uključenost korisnika i informiranje o svim postupcima koji se vode u zaštiti njegovih prava, ciljevi, metode, sadržaj, trajanje, izvršitelji, evaluacija),
– analizu provedbe i primjerenosti programa (godišnjih, mjesečnih za specifične programe, mjesečnih za odgojnu skupinu),
– brigu o zdravlju korisnika (praćenje zdravstvenog stanja, organiziranje i pružanje
– zdravstvenih usluga, podjela terapije),
– analizu grupnih procesa u odgojnim skupinama (grupna atmosfera, dinamika, kohezija, osiguravanje privatnosti korisnika),
– analizu primjenjivanih metoda nagrađivanja i kažnjavanja,
– utvrđivanje pritužbenih postupaka korisnika (mogućnosti pritužbe, uvažavanje i njihovo rješavanje),
– utvrđivanje međusobnih odnosa korisnika i radnika i/ili drugih osoba koje pružaju usluge (međusobna suradnja i uvažavanje, obzirno postupanje odraslih, pružanje sigurnosti korisniku i zaštita od svih oblika tjelesnog i duševnog nasilja, omogućavanje korisniku izražavanja vlastitog mišljenja, slobode misli i vjere),
– uvid u organizaciju slobodnog vremena (način korištenja slobodnog vremena, osigurano vrijeme za igru, druženje s prijateljima, mogućnost informiranja, organizirane slobodne aktivnosti u domu ili u drugoj pravnoj ili fizičkoj osobi i izvan njega, uključenost korisnika),
– utvrđivanje održavanja susreta i druženja korisnika s roditeljima i rodbinom (način, učestalost, kvaliteta),
– analizu postupaka pri prekidu smještaja korisnika (način pripreme za otpust, pružanje potpore, izvršitelji),
– suradnju s roditeljima, rodbinom, nadležnim centrima i ostalim ustanovama u koje su korisnici uključeni