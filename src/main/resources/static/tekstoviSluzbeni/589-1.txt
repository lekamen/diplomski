 uredu za upravljanje državnom imovinom koji će pokrenuti postupak iseljenja putem nadležnog državnog odvjetništva.
VI.
Kupoprodajna cijena stana za korisnike iz točke III. podstavaka 1., 2. i 3. ove Odluke utvrđuje se ugovorom, ovisno o vrijednosti stana koja se dobiva umnoškom veličine stana (P) i etalonske cijene građenja umanjene za iznos amortizacije s umnoškom koeficijenta položaja stana u zgradi (Kp) i koeficijentom veličine naselja (Kn) te umnoškom osobnog popusta (Op) koji se priznaje kupcu.
Koeficijent položaja stana u zgradi (Kp) iznosi:
– 1 za tipske etažne stanove
– 0,80 za podrumske stanove
– 0,90 za suterenske i tavanske stanove.
Koeficijent veličine naselja (Kn) iznosi:
– 1,30 za naselje iznad 100 000 stanovnika
– 1,20 za naselje iznad 50 000 stanovnika
– 1,10 za naselje iznad 10 000 stanovnika
– 1 za naselje ispod 10 000 stanovnika.
Etalonska cijena građenja (Ce) je cijena utvrđena sukladno Zakonu o društveno poticanoj stanogradnji.
VII.
Izraz za proračun kupoprodajne cijene stana (Cs) je:
Cs = ((P x Ce) – A) x Kp x Kn) x Op
P – neto korisna površina stana
Ce – etalonska cijena građenja (kn/m2)
Kp – koeficijent položaja stana u zgradi
Kn – koeficijent veličine naselja
Op – osobni popust koji se priznaje kupcu.
Iznos amortizacije (A) utvrđuje se prema sljedećem izrazu:
A = ((G x Ks) / 100) x P x Ce
G – starost zgrade (maksimalno 60 godina)
Ks – koeficijent umanjenja vrijednosti koji iznosi 0,7.
VIII.
Osobni popust kupca izračunava se prema izrazu:
Op = (100 – (Gi x 1,5 + n + Gr x 2)) / 100
Gi – godine provedene kao izbjeglica, prognanik i povratnik
n – 15% kod kupnje jednokratnom isplatom
Gr – godine provedene u Domovinskom ratu (maksimalno 6 godina).
Prilikom obračuna osobnog popusta kupcu na osnovi godina provedenih u Domovinskom ratu i godina provedenih kao izbjeglica, prognanik i povratnik, obračunavat će se i mjeseci, a ne samo godine.
Ako stan kupuju supružnici zajedno, osobni popusti se ne zbrajaju.
IX.
U gradovima iznad 100 000 stanovnika, za stanove veće površine od 65 m2, položaja u zgradi za tipske etažne stanove, osim podrumskih, suterenskih i tavanskih stanova, te na lokacijama I. zone utvrđene važećim gradskim odlukama o komunalnom doprinosu, kao kupoprodajna cijena stana utvrđuje se tržišna cijena po procjeni ovlaštenoga sudskog vještaka građevinske struke, uz mogućnost obročne otplate i visinu kamatne stope koje se odnose na ostale stanove iz ove Odluke, te popust od 15% kod jednokratne isplate kao i za ostale stanove iz ove Odluke.
Ako je tržišna cijena stana po procjeni ovlaštenoga sudskog vještaka građevinske struke niža od cijene izračunate po ovoj Odluci, primjenjuje se viša cijena stana.
X.
Za stanove za koje je Ministarstvo obrane za korisnika izvršilo određena investicijska ulaganja, kao kupoprodajna cijena stana utvrđuje se tržišna cijena po procjeni ovlaštenoga sudskog vještaka građevinske struke, uz mogućnost obročne otplate i visinu kamatne stope koje se odnose na ostale stanove iz ove Odluke, te popust od 15% kod jednokratne isplate kao i za ostale stanove iz ove Odluke.
XI.
Kupac kupoprodajnu cijenu stana može platiti jednokratnom isplatom u roku od 30 dana od dana sklapanja ugovora o kupoprodaji ili obročnom otplatom u jednakim mjesečnim obrocima, do najdulje 20 godina.
Kamatna stopa za vrijeme obročne otplate je 4% godišnje i nije promjenjiva, te se obračunava dekurzivnom metodom.
Prodavatelj je dužan u ugovoru o kupoprodaji stana uz obročnu otplatu vrijednost (mjesečnog) obroka vezati uz euro, i to po srednjem deviznom tečaju Hrvatske narodne banke na dan uplate.
Na zahtjev kupca može se prekinuti obročna otplata stana, pod uvjetom da u cijelosti isplati kupoprodajnu cijenu stana umanjenu za preostali iznos neotplaćenih kamata.
XII.
Korisnici stana iz točke III. podstavka 4. ove Odluke imaju pravo kupiti stan ako su u posjedu stana najmanje pet godina do dana stupanja na snagu ove Odluke.
Kupoprodajna cijena stana za korisnike iz stavka 1. ove točke je tržišna cijena utvrđena po