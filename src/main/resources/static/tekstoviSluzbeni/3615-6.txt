 maloprodajnom tržištu nema djelotvornog tržišnog natjecanja, te da regulatorne obveze iz članka 58. do 62. i članka 64. ovog Zakona ne bi mogle osigurati ostvarivanje regulatornih načela i ciljeve iz članka 5. ovog Zakona. U slučaju iz stavka 1. ovog članka Agencija će bez odgode pristupiti analizi uzroka utvrđenog stanja na maloprodajnom tržištu te poduzeti sve potrebne mjere za uklanjanje utvrđenih nedostataka na tom tržištu. Regulatorne obveze operatora iz stavka 1. ovog članka mogu osobito sadržavati zabranu naplaćivanja previsokih cijena usluga sprječavanje ulaska na tržište ili ograničavanje tržišnog natjecanja određivanjem preniskih cijena usluga, zabranu davanja neopravdane prednosti pojedinim krajnjim korisnicima usluga ili zabranu neopravdanog povezivanja određenih vrsta usluga. U svrhu promicanja djelotvornog tržišnog natjecanja i zaštite interesa krajnjih korisnika usluga Agencija može primijeniti sljedeće mjere na operatore iz stavka 1. ovog članka: utvrđivanja najviše razine maloprodajnih cijena usluga, nadzor pojedinačnih cijena usluga, troškovnu usmjerenost cijena usluga, određivanje cijena usluga prema cijenama na usporedivim tržištima. Operatori iz stavka 1. ovog članka moraju maloprodajne cijene svojih usluga i načela obračunskog sustava na kojima ih temelje dostaviti Agenciji za uvid najmanje 45 dana prije njihove objave, a Agencija može, prije ili nakon objave tih cijena odlukom izmijeniti ili ukinuti maloprodajne cijene usluga, ili odrediti načela obračunskog sustava ako utvrdi da su u suprotnosti s regulatornim obvezama i mjerama iz ovog članka ili sa odredbama posebnog zakona kojima je uređena zaštita potrošača. Sadržaj navedene regulatorne obveze pobliže je definiran u odlukama tuženika od 6. travnja i 20. srpnja 2011. Navedenim odlukama je na tržištu pristupa javnoj komunikacijskoj mreži na fiksnoj lokaciji za privatne i poslovne korisnike, te na tržištu javno dostupne telefonske usluge u mjesnom i/ili međumjesnom prometu koja se pruža na fiksnoj lokaciji za poslovne korisnike, određena regulatorna obveza nadzora maloprodajnih cijena usluga.
Odredba članka 41. stavka 11. ZEK-a na koju se poziva tužitelj glasi: »Odredbe ovog članka ne primjenjuje se na pretplatničke ugovore sklopljene u postupku javne nabave«. Prema odredbi istog članka 41. stavka 3. operatori javnih komunikacijskih usluga moraju temeljiti pretplatničke ugovore na općim uvjetima poslovanja i cjeniku usluga u skladu s odredbama članka 42. i 42a ovog Zakona. Svaki krajnji korisnik usluga ima pravo sklopiti pretplatnički ugovor na temelju objavljenih općih uvjetima poslovanja iz članka 42. i cjenika usluga iz članka 42a ovog Zakona.
Imajući u vidu navedeni stavak 3. članka 41. izuzetak iz članka 41. stavak 11. primjenjuje se na opće uvjete poslovanja i cjenike usluga. Međutim navedeni izuzetak ne može se ni na koji način dovesti u vezu sa citiranim člankom 63. ZEK-a kojim je određena regulatorna obveza nadzora maloprodajnih cijena usluga operatorima sa značajnom tržišnom snagom. Kada bi postojao neki izuzetak od primjene regulatorne obveze nadzora maloprodajnih cijena usluga na postupke javne nabave onda bi takav izuzetak morao biti propisan unutar članka 63. ZEK-a koji se nalazi u glavni VIII. Zakona koja se odnosi na tržišno natjecanje. Odredba članka 41. na koji se tužitelj poziva nalazi se u glavi VII. ZEK-a koja se odnosi na zaštitu prava krajnjih korisnika.
Iz svega navedenog proizlazi da se regulatorna obveza nadzora maloprodajnih cijena usluga primjenjuje na cijene ponuđene u postupcima javne nabave. Navedeno proizlazi i iz Analize tržišta pristupa javnoj komunikaciji iz koje Analize je razvidno da se regulatorna obveza nadzora maloprodajnih cijena usluga primjenjuje i na cijene koje tužitelj kao operater sa značajnom tržišnom snagom na određenom maloprodajnom tržištu nudi u postupcima javne nabave. U postupku je utvrđeno da tužitelj nije vodio računa o regulatornim obvezama koje su mu određene te je davao popuste isključivo u