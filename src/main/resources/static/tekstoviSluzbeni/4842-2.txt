 Hrvatskoj.
Budući da ni žalba ni tužba zbog šutnje administracije nisu namijenjene za ispravljanje tih nedostataka niti se tim pravnim sredstvima oni mogu ispraviti, Ustavni sud zaključuje da pravna sredstva namijenjena zaštiti protiv šutnje administracije sama po sebi ne predstavljaju djelotvorno domaće pravno sredstvo za navedene situacije.
Stoga Ustavni sud utvrđuje da u situacijama opetovanog ponavljanja upravnih postupaka zbog poništavanja upravnih akata i vraćanja predmeta na ponovni upravni postupak od strane Upravnog suda Republike Hrvatske ima razumnog opravdanja sagledavati ukupno trajanje upravnih i upravnosudskih postupaka zajedno, i na toj osnovi prosuđivati eventualnu povredu podnositeljevog ustavnog prava zajamčenog člankom 29. stavkom 1. Ustava i konvencijskog prava zajamčenog člankom 6. stavkom 1. Konvencije.«
7. U konkretnom slučaju podnositelj je pravodobno Upravnom sudu u Zagrebu podnio tužbu protiv rješenja Žalbenog vijeća klasa: UP/II-381-08/12-010/10017, ur.broj: 559-09/1-12-005 od 18. lipnja 2013.
8. Presudom Upravnog suda broj: Usl-2985/13-7 od 17. ožujka 2015. poništeno je rješenje Žalbenog vijeća, klasa: UP/II-381-08/12-010/10017, ur.broj: 559-09/1-12-005, broj žalbenog predmeta: VZ20120017 od 18. lipnja 2013. te je naloženo Žalbenom vijeću da riješi o žalbi podnositelja u roku od 60 dana od dana dostave presude.
Uvažavajući činjenicu da je u konkretnom slučaju došlo do poništavanja upravnog akta i vraćanja predmeta na ponovni postupak od strane Upravnog suda u Zagrebu, Ustavni sud utvrđuje da je ustavna tužba u konkretnom slučaju dopuštena te će razmotriti njezinu osnovanost.
V. OSNOVANOST USTAVNE TUŽBE
9. Ustavni sud ponavlja da se razumnost duljine postupka uvijek mora procjenjivati u svjetlu okolnosti konkretnog slučaja prema sljedećim kriterijima: složenosti predmeta, ponašanju podnositelja i nadležnih tijela te važnosti predmeta postupka za podnositelja.
1) Duljina upravnog i sudskog postupka
10. Podnositelj je protiv rješenja Državnog zavoda za intelektualno vlasništvo, klasa: UP/I-381-03/01-010/0626, ur.broj: 559-03/2-12-042-ŠJ od 6. veljače 2012., 9. ožujka 2012. podnio žalbu i tada je nastao »spor« u smislu članka 29. stavka 1. Ustava.
Rješenjem Žalbenog vijeća klasa: UP/II-381-08/12-010/10017, ur.broj: 559-09/1-12-005 od 18. lipnja 2013. odbijena je kao neosnovana žalba podnositelja izjavljena protiv rješenja Državnog zavoda za intelektualno vlasništvo, klasa: UP/I-381-03/01-010/0626, ur.broj: 559-03/2-12-042-ŠJ od 6. veljače 2012., donesenog u postupku povodom zahtjeva za priznanje patenta u postupku potpunog ispitivanja.
Podnositelj je Upravnom sudu u Zagrebu 29. srpnja 2013. podnio tužbu protiv rješenja Žalbenog vijeća klasa: UP/II-381-08/12-010/0017, ur.broj: 559-09/1-12-005 od 18. lipnja 2013.
Presudom Upravnog suda broj: Usl-2985/13-7 od 17. ožujka 2015. poništeno je rješenje Žalbenog vijeća, klasa: UP/II-381-08/12-010/10017, ur.broj: 559-09/1-12-005, broj žalbenog predmeta: VZ20120017 od 18. lipnja 2013. te je naloženo Žalbenom vijeću da riješi o žalbi podnositelja u roku od 60 dana od dana dostave presude.
Žalbeno vijeće nije donijelo »novo« rješenje sukladno presudi Upravnog suda u Zagrebu broj: Usl-2985/13-7 od 17. ožujka 2015.
Ustavna tužba podnesena je 6. srpnja 2015.
11. Ustavni sud utvrđuje da u konkretnom slučaju, nakon donošenja presude Upravnog suda u Zagrebu pravno relevantno razdoblje još nije završilo jer je upravni postupak još u tijeku pa je potrebno sagledati ukupno trajanje upravnosudskog i upravnog postupka (koji mu je slijedio) zajedno, a oni su se do donošenja ove ustavnosudske odluke vodili četiri (4) godine, šest (6) mjeseci i dvadeset (20) dana.
2) Složenost upravnog predmeta
12. Ustavni sud ocjenjuje da u konkretnom slučaju nije riječ o složenijem predmetu.
3) Postupanje nadležnog upravnog tijela
13. Ustavni sud utvrdio je da u razmatranom, pravno relevantnom razdoblju, Žalbeno vijeće nije poduzelo nijednu radnju nakon donesene presude Upravnog suda u