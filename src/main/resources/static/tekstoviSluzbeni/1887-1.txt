 pravo iz stavka 1. ovoga članka podnošenjem zahtjeva u bilo kojem područnom uredu Hrvatskog zavoda za zdravstveno osiguranje (u daljnjem tekstu: HZZO) osobno ili putem Ministarstva.
(3) Korisnik može ostvariti pravo na dopunsko zdravstveno osiguranje temeljem izvršnog rješenja o statusu žrtve, prema propisima o dopunskom zdravstvenom osiguranju koje pokriva HZZO, podnošenjem zahtjeva izravno HZZO-u.
(4) Radi ostvarivanja prava iz stavka 3. ovoga članka, Ministarstvo jednom mjesečno dostavlja HZZO-u popis korisnika odnosno podatak o tome koje su osobe stekle status žrtve.
Pravo na medicinsku rehabilitaciju
Članak 7.
(1) Medicinska rehabilitacija provodi se kao održavajuća bolnička medicinska rehabilitacija u svrhu sprječavanja pogoršanja zdravstvenog stanja te očuvanju kvalitete života u specijalnoj bolničkoj zdravstvenoj ustanovi za bolničku medicinsku rehabilitaciju koje odredi Ministarstvo, u trajanju koje utvrdi Povjerenstvo za odobravanje bolničke medicinske rehabilitacije (u daljnjem tekstu: Povjerenstvo za medicinsku rehabilitaciju).
(2) Na rad Povjerenstva za medicinsku rehabilitaciju na odgovarajući se način primjenjuju odredbe propisa o ostvarivanju prava na bolničku medicinsku rehabilitaciju HRVI iz Domovinskog rata.
Članak 8.
Korisnik može ostvariti pravo na bolničku medicinsku rehabilitaciju uz uvjet:
– da provođenje ambulantne rehabilitacije u specijalističko – konzilijarnoj zdravstvenoj ustanovi nije moguće odnosno nije primjenjivo.
– da bolest odnosno ozljeda zbog kojeg se podnosi prijedlog za bolničku medicinsku rehabilitaciju nije svrstana u važeći Popis bolesti, bolesnih stanja i posljedica ozljeda za odobravanje bolničke medicinske rehabilitacije, po propisima o ostvarivanju prava iz obveznog zdravstvenog osiguranja za bolničko liječenje medicinskom rehabilitacijom HZZO-a
– da nije koristio bolničku medicinsku rehabilitaciju po odobrenju HZZO-a po istoj medicinskoj osnovi, 12 mjeseci prije podnošenja prijedloga za bolničku medicinsku rehabilitaciju po ovom Pravilniku.
Članak 9.
Korisnik ne može ostvariti pravo na bolničku medicinsku rehabilitaciju dok postoje sljedeće kontraindikacije:
– febrilna stanja, akutne zarazne bolesti, teški psihički poremećaji
– imobilizacija kod koje nije moguće provoditi rehabilitacijsko liječenje
– komplicirani tijek koronarne bolesti, kardijalna dekompenzacija, ne podnošenje ergometrijskog opterećenja od 50 W, tj. 300 Kpm, odnosno 2.0 METT-a, teški poremećaj srčanog ritma, ehografski utvrđeno povećanje kavuma lijeve klijetke preko šest cm, te kardiovaskularne aneurizme
– teška oštećenja jetre i bubrega
– zloćudne bolesti u stanjima egzacerbacije i dekompenzacije
– druga stanja i bolesti koje utvrdi Povjerenstvo za medicinsku rehabilitaciju.
Članak 10.
(1) Prijedlog za bolničku medicinsku rehabilitaciju daje izabrani doktor primarne zdravstvene zaštite i to na temelju medicinske dokumentacije o pogoršanju zdravstvenog stanja korisnika i na temelju nalaza i mišljenja doktora specijalista odgovarajuće specijalnosti.
(2) Iznimno, prijedlog za bolničku medicinsku rehabilitaciju može dati i doktor specijalist odgovarajuće specijalnosti iz bolničke zdravstvene ustanove u kojoj se korisnik liječi kada je potreban premještaj u specijalnu bolničku zdravstvenu ustanovu za medicinsku rehabilitaciju na temelju medicinske dokumentacije.
(3) U slučaju iz stavka 2. ovoga članka korisnik ima pravo na naknadu troškova prijevoza ako ne ispunjava uvjete za ostvarivanje prava na sanitetski prijevoz predviđene pravilnikom ministra nadležnog za zdravlje i utvrđene općim aktom HZZO-a.
(4) Prijedlog za produljenje važenja medicinske dokumentacije daje doktor specijalist odgovarajuće specijalnosti iz bolničke zdravstvene ustanove u kojoj je korisnik na medicinskoj rehabilitaciji na temelju medicinske dokumentacije.
Članak 11.
Prijedlog za bolničku medicinsku rehabilitaciju podnosi izabrani doktor primarne zdravstvene zaštite, na obrascu (Obrazac MR-2) koji je sastavni dio ovoga Pravilnika, uz koji