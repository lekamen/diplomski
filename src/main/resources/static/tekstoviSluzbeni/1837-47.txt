 njega od 20 hPa. Sustav mora imati pokazivače za kontrolu tlaka zraka koji se dovodi.
6.18 VATROOTPORNE BRODICE ZA SPAŠAVANJE
6.18.1 Uz udovoljavanje zahtjevima navedenim u 6.17, vatrootporna brodica za spašavanje kad je na vodi mora osigurati zaštitu dopuštenog broja osoba u njoj kad je izvrgnuta neprekidnom djelovanju vatre koja okružuje brodicu ne manje od 8 min.
6.18.2 Sustav prskanja vodom
Brodica za spašavanje koja ima sustav za prskanje vodom mora udovoljavati ovim zahtjevima:
.1 voda za sustav mora se uzimati iz mora s pomoću samousisne motorne pumpe.
Mora postojati mogućnost uključivanja i isključivanja toka vode s vanjske strane brodice za spašavanje;
.2 usis morske vode mora biti tako izveden da ne dopušta usis zapaljivih tekućina s površine mora; i
.3 sustav mora biti izveden tako da se može ispirati slatkom vodom i da se osigura potpuno odvodnjavanje.
6.19 BRODICE ZA PRIKUPLJANJE
6.19.1 Opći zahtjevi
6.19.1.1 Osim udovoljavanja zahtjevima ovog odjeljka, sve brodice za prikupljanje moraju udovoljavati i zahtjevima navedenim u 6.13.4.1 do 6.13.7.4 isključujući 6.13.6.8, te u 6.13.7.6, 6.13.7.7, 6.13.7.9, 6.13.7.12 i 6.13.9 osim, za sve brodice za prikupljanje, prosječna masa od 82,5 kg mora se primjeniti na točku 6.13.2.2. Brodica za spašavanje može biti i brodica za prikupljanje ako udovoljava zahtjevima ovog poglavlja, ako udovoljava zahtjevima ispitivanja za brodicu za prikupljanje i ako njen položaj, kao i uređaji za spuštanje i podizanje u smještajni položaj na brodu udovoljavaju svim zahtjevima za brodicu za prikupljanje.
6.19.1.2 Bez obzira na zahtjeve navedene u 6.13.4, uzgonski materijal koji se zahtijeva za brodice za prikupljanje može se postaviti s vanjske strane trupa, uz uvjet da je na odgovarajući način zaštićen od oštećenja i da može izdržati navedeno u 6.19.3.3.
6.19.1.3 Brodice za prikupljanje mogu biti krute, napuhvajuće ili kombinirane izvedbe, i moraju:
.1 biti duljine ne manje od 3,8 m i ne više od 8,5 m;
.2 imati kapacitet dovoljan za smještaj ne manje od pet osoba na sjedalima i jedne osobe koja leži na nosilima, svi s hidro-termo odijelima i prslucima za spašavanje, ako se zahtjevaju. Bez obzira na točku 6.13.1.4, sjedala, osim za kormilara, mogu se predvidjeti na podu uz uvjet da raspored prostora za sjedeća mjesta u skladu s 6.13.2.2.2 koristi oblike slične onima navedenim na sl. 6.13.2.2, uz izmjenu za ukupnu duljinu od 1190 mm, da osigura mogućnost sjedenja s ispruženim nogama. Ni jedan dio prostora za sjedenje ne smije biti na razmi, krmenom okviru ili na uzgonskim komorama na bokovima brodice.
6.19.1.4 Brodice za prikupljanje kombinirane krute i napuhavajuće izvedbe moraju udovoljavati zahtjevima ovog odjeljka i zahtjevima RO.
6.19.1.5 Ako brodica za prikupljanje nema dovoljan uzvoj, potrebno je na pramcu predvidjeti pokrov koji prekriva ne manje od 15% duljine brodice.
6.19.1.6 Svaka brodica za prikupljanje mora imati dovoljno goriva, pogodnog za raspon temperatura koje se očekuju u područjuma gdje brod plovi i mora manevrirati brzinom od 6 čvorova i održavati tu brzinu ne manje od 4 sata, kada je opterećena punim brojem osoba i opreme.
6.19.1.7 Brodice za prikupljanje moraju biti dovoljno pokretljive i sposobne manevrirati na otvorenom moru, pokupiti osobe iz vode, prikupiti splavi za spašavanje i tegliti najveću splav za spašavanje koja se nalazi na brodu, opterećenu dopuštenim brojem osoba i opreme ili odgovarajuću zamjenu, brzinom ne manjom od 2 čvora.
6.19.1.8 Brodica za prikupljanje mora imati ugrađen ili izvanbrodski motor. Ako je opremljena izvanbrodskim motorom, kormilo i rudo mogu biti sastavni dio motora. Bez obzira na zahtjeve navedene u 6.13.6.1, benzinski motori s odobrenim sustavom goriva mogu se ugraditi na brodicama za prikupljanje, ako su tankovi goriva posebno zaštićeni od vatre i eksplozije.
6.19.1.9 Brodice za prikupljanje moraju biti opremljene napravama za tegljenje dovoljne čvrstoće da mogu sakupiti ili tegliti splavi za spašavanje, u skladu sa 6.19.1.7.