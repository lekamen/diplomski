 ZEK) s obzirom na to da sporne obveze nisu neposredno i bitno vezane uz izvršavanje ZEK-a. Smatra da je u predmetnoj stvari sporna isplata naknade za zakašnjenje u ispunjavanju određenih ugovornih obveza, što nije obveza iz ZEK-a, već obveza iz ugovora i Zakona o obveznim odnosima, pa je u predmetnoj stvari tuženik odlučio o stvari iz sudske nadležnosti. Nadalje, ističe da naknada za kašnjenje otklanjanja kvarova/smetnji za uslugu izdvojenog pristupa lokalnoj petlji nije u području njegove odgovornosti. Naime, sukladno odredbi članka 25.1. odgovarajuće Standardne ponude tužitelja za uslugu izdvojenog pristupa lokalnoj petlji propisano je da prije slanja zahtjeva za otklanjanjem kvara/smetnje T-Comu operator korisnik Standardne ponude mora provjeriti da li kvar/smetnje ulazi u njegovo područje odgovornosti. Operator korisnik Standardne ponude mora dokazati da kvar/smetnja nije uzrokovana na dijelu mreže, uređajima i opremi koji su u području njegove odgovornosti. Međutim, tuženik jasno ukazuje da H1 mora izvršiti provjere uzroka kvara, a onda, u drugom dijelu rečenice, da to nije preduvjet za podnošenje zahtjeva za uklanjanje kvara/smetnji tužitelju. Tužitelj smatra ako je operatoru korisniku dodijeljena neka obveza koja je u ovom slučaju izričito propisana te koja je imperativnog karaktera onda ista ne može biti preduvjet za podnošenje zahtjeva odnosno ne može se, kako tuženik kaže, provjeriti je li možda uzrok kvara u H1 domeni odgovornosti. Pored navedenog tužitelj ističe prigovor pogrešne primjene Zakona o općem upravnom postupku (»Narodne novine« 47/09.) te upućuje na odredbu članka 98. stavka 3. tog Zakona koja se primjenjuje u postupcima donošenja rješenja tuženog tijela, navodeći kako ista određuje da izreka mora biti kratka i određena. Po mišljenju tužitelja, osporenim rješenjem nisu određeni parametri za izračunavanje iznosa koje bi tužitelj trebao platiti po osporenom rješenju. Smatra da je iz tog razloga, izreka neodređena jer se njome ne rješava već generira novi spor. Tužitelj predlaže da Sud održi raspravu ako zauzme stajalište da primjena materijalnog prava te formalni procesno-pravni nedostaci osporenog rješenja nisu sami za sebe dovoljan razlog da Sud oglasi osporeno rješenje ništavim ili da ga poništi bez održavanje rasprave. Predlaže da Sud donese presudu kojom će osporeno rješenje oglasiti ništavim, a podredno ako nađe da se radi o upravnoj stvari osporeno rješenje poništi.
Tuženik je u odgovoru na tužbu ostao kod razloga navedenih u obrazloženju osporenog rješenja, te je istakao da je u osporenom rješenju detaljno obrazloženo da se naknade za kašnjenje koje su predmet ovog spora temelje na odredbama ZEK-a, te da veza između ZEK-a i tih naknada nije samo »formalna i udaljena« kako to smatra tužitelj, već stvarna i bitna. Konkretno, spor se odnosi na regulatorne obveze tužitelja, kao operatora sa značajnom tržišnom snagom, a koje regulatorne obveze su tužitelju određene sukladno članku 56. ZEK-a. Okvirni sadržaj regulatornih obveza propisan je člankom 58. (regulatorna obveza transparentnosti), člankom 59. (regulatorna obveza nediskriminacije) i člankom 61. (regulatorna obveza pristupa i korištenja posebnih dijelova mreže), a konkretiziran je odlukama o analizama mjerodavnih tržišta. Smatra da je bio nadležan za postupanje u ovom sporu, te da se njegova odluka temelji na načelima i ciljevima iz članka 5. ZEK-a, jer je donesena u cilju sprječavanja diskriminacije operatora i razvoja učinkovitog tržišnog natjecanja, koji ciljevi predstavljaju bitna načela u članku 5. stavku 2. točkama 2. i 3. ZEK-a. Nadalje, tuženik smatra da je izreka osporenog rješenja u dovoljnoj mjeri određena te da je njome jasno utvrđeno u kojem dijelu se usvaja zahtjev H1, a tužitelju su dani precizni parametri na temelju kojih je trebao izvršiti obračun. Tvrdnja tužitelja kako bi u slučaju da ugovorne strane ostave jednoj od njih da odredi ugovornu činidbu, takav ugovor sukladno članku 272. Zakona o obveznim odnosima bio ništetan te