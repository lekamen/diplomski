 rješenjem.
(2) Ako se u tijeku razdoblja za koje se traži povrat plaćene trošarine promijeni propisana visina trošarine na plinsko ulje za pogon, povrat plaćene trošarine se za mjesec u kojem je promijenjena propisana visina trošarine na sve količine plinskog ulja na koje se odnose računi iz evidencije potrošnje iz tog mjeseca, odobrava prema visini trošarine koja je važila prvoga dana u tome mjesecu. Za naredne mjesece povrat plaćene trošarine odobrava se prema važećoj propisanoj visini trošarine.
Članak 90.f
Osim u drugim slučajevima propisanim u ovom Pravilniku, povrat plaćene trošarine neće se odobriti i ako:
1. korisnik prava na povrat trošarine na plinsko ulje utrošeno za razminiranje ima nepodmirenih dospjelih obveza s naslova javnih davanja čije je utvrđivanje, naplata i nadzor u nadležnosti Carinske uprave, uključujući i novčane kazne izrečene pravomoćnim i izvršnim rješenjem o prekršaju iz nadležnosti Carinske uprave,
2. se utvrdi da korisnik prava na povrat trošarine na plinsko ulje utrošeno za razminiranje nije imao evidenciju potrošnje plinskog ulja (sa svim pripadajućim računima) ili ako ju je odbio predočiti na zahtjev carinskih službenika ili drugih nadležnih tijela,
3. svi računi o nabavljenom plinskom ulju nisu izdani u skladu s propisima o porezu na dodanu vrijednost i fiskalizaciji u prometu gotovinom,
4. se utvrdi da je korisnik prava na povrat trošarine na plinsko ulje utrošeno za razminiranje postupao protivno trošarinskim i poreznim propisima.
Članak 90.g
Carinska uprava u suradnji sa HCR-om provodi nadzor nad ostvarivanjem prava na povrat trošarine na potrošnju plinskog ulja za pogon akreditiranih strojeva za humanitarno razminiranje te obavlja sustavnu i neposrednu kontrolu namjenskog korištenja plinskog ulja za pogon tih strojeva.
Članak 90.h
Pravo na povrat plaćene trošarine na plinsko ulje za pogon akreditiranih strojeva za humanitarno razminiranje ostvaruje se uz uvjete i na način određen propisima o državnim potporama.
Članak 90.i
U slučaju nastupa obveze povrata državne potpore temeljem propisa o državnim potporama, isplaćeni iznosi povrata trošarine iz državnog proračuna Republike Hrvatske naplaćuju se od korisnika prava na povrat plaćene trošarine.«.
Članak 4.
Naslov iznad članka 93.b i članak 93.b mijenjaju se i glase:
»Posebnosti postupanja s energentima iz tarifnih oznaka KN 2710 19 91 i 2710 19 99 te proizvodima iz tarifne oznake KN 3826 00 90.
Članak 93.b
»(1) Svaka pravna ili fizička osoba koja namjerava poslovati s energentima iz tarifnih oznaka KN 2710 19 91 i 2710 19 99 (ulja za podmazivanje ili lubrikanti obuhvaćeni člankom 83. stavkom 2. točkom 1. Zakona), kao i proizvodima iz tarifne oznake KN 3826 00 90 kada im namjena nije pogon ili grijanje obuhvaćenima člankom 83. stavkom 3. točkom 3. Zakona mora carinskom uredu nadležnom prema sjedištu, odnosno prebivalištu podnijeti prijavu za upis u registar trošarinskih obveznika (za status XVII. Ostali trošarinski obveznici), i to najkasnije 8 dana prije početka obavljanja registrirane djelatnosti ili drugoga događaja koji znači trošarinsku radnju kako je propisano člankom 48. ovoga Pravilnika. Obveza upisa u registar trošarinskih obveznika se odnosi na svaku osobu koja činjenično ili pravno na bilo koji način namjerava poslovati ili posluje s navedenim energentima i proizvodima, što obuhvaća i isključivo obavljanje financijskih transakcija ili radnji koje podrazumijevaju izdavanje, potvrđivanje ili ovjeravanja bilo koje knjigovodstvene ili računovodstvene isprave, sklapanje ugovora ili sudjelovanje u ugovornim odnosima ili izdavanje, potvrđivanje ili ovjeravanja prijevozne ili neke druge isprave u svojstvu kupca, prodavatelja, posrednika, primatelja ili pošiljatelja tih energenata i proizvoda. Ova odredba se ne odnosi na osobe koje obavljaju isključivo djelatnost prijevoza tih energenata i proizvoda te osobe koje su već upisane u registar trošarinskih obveznika za poslovanje s energentima.
(2) Prijevoznik ili druga osoba koja unosi