 zdravlje i okoliš; sigurnost i pristupačnost tijekom uporabe; zaštita od buke; gospodarenje energijom i očuvanje topline; održiva uporaba prirodnih izvora;
– utvrđivanje ispunjavanja temeljnih zahtjeva za građevine krajobrazne arhitekture s izradom dokaza o ispunjavanju temeljnih zahtjeva za građevinu: pristupačnost tijekom uporabe; održiva uporaba prirodnih izvora;
– izrada dijelova projekta uklanjanja za sve građevine, u okviru zadaća iz ovog stavka koje je ovlaštena projektirati arhitektonska struka,
– nostrifikacija svih vrsta arhitektonskih projekata, projekata vodovoda i kanalizacije za zgrade, projekata krajobraznog uređenja i projekata krajobrazne arhitekture iz ovog stavka koje je ovlaštena projektirati arhitektonska struka.
(3) Zadaće arhitektonske struke u obavljanju poslova stručnog nadzora građenja su:
– provođenje stručnog nadzora građenja nad izvođenjem radova iz stavka 2. ovoga članka koje je ovlaštena projektirati,
– provođenje stručnog nadzora izvođenja radova nad zgradama koje je prema zakonu kojim se uređuju poslovi i djelatnosti prostornog uređenja i gradnje ovlaštena projektirati građevinska struka, a za koje prema posebnom propisu nije potrebna kontrola glavnog projekta.
(4) Zadaće arhitektonske struke u obavljanju poslova projektantskog nadzora građenja su:
– provođenje projektantskog nadzora nad izvođenjem radova na građevinama iz stavka 2. ovoga članka koje je ovlaštena projektirati arhitektonska struka.
(5) Osim navedenih stručnih poslova iz stavaka 2., 3. i 4. ovoga članka, ovlašteni arhitekt može obavljati i druge stručne poslove u okviru znanja stečenog obrazovanjem i radom kao i druge poslove temeljem posebnih zakona i drugih propisa, kao što su izrada studija, analiza, elaborata, idejnih i varijantnih arhitektonskih rješenja, izrada projekata unutarnjeg uređenja i sl.
(6) Ovlašteni arhitekt stručne poslove projektiranja, stručnog nadzora i projektantskog nadzora građenja utvrđene u stavcima 2., 3. i 4. ovog članka te druge stručne poslove u okviru znanja stečenog obrazovanjem i radom iz stavka 5. može obavljati samostalno u vlastitom uredu, zajedničkom uredu i/ili pravnoj osobi registriranoj za obavljanje tih djelatnosti, sukladno zakonu kojim se uređuju poslovi i djelatnosti prostornog uređenja i gradnje te posebnim zakonima i drugim propisima.
(7) Iznimno, ovlašteni arhitekt poslove projektantskog nadzora iz stavka 4. te druge stručne poslove u okviru znanja stečenog obrazovanjem i radom iz stavka 5. može obavljati i temeljem ugovora o poslovno-tehničkoj suradnji, temeljem ugovora o djelu, temeljem ugovora o autorskom djelu i sl.
(8) Ovlašteni arhitekt u vlastitom uredu za samostalno obavljanje stručnih poslova projektiranja i/ili stručnog nadzora građenja može samostalno obavljati i stručne poslove izrade nacrta urbanističkih planova uređenja, ako ima položen odgovarajući stručni ispit za obavljanje poslova prostornog uređenja.
(9) Ovlašteni arhitekt može obavljati poslove upravljanja projektom gradnje i biti voditelj projekta, sukladno zakonu kojim se uređuju poslovi i djelatnosti prostornog uređenja i gradnje.
Ovlašteni krajobrazni arhitekt
Članak 50.
(1) Ovlašteni krajobrazni arhitekt u obavljanju stručnih poslova i djelatnosti krajobraznog projektiranja i/ili stručnog nadzora građenja i djelatnosti građenja ovlašten je kao primjerena struka obavljati:
– poslove krajobraznog projektiranja: izrada projekata krajobraznog uređenja za građevine i projekata krajobrazne arhitekture,
– poslove krajobraznog projektiranja u svojstvu odgovorne osobe (projektanta),
– poslove stručnog nadzora građenja u svojstvu odgovorne osobe (nadzornog inženjera),
– poslove projektantskog nadzora,
(2) Zadaće krajobrazne struke u obavljanju poslova krajobraznog projektiranja i poslova krajobraznog projektiranja u svojstvu odgovorne osobe (projektanta) su:
– izrada svih vrsta projekata krajobraznog uređenja za uređenje krajobraznih građevina unutar i izvan naseljenih područja
– izrada svih vrsta projekata