28 13.03.2015 Odluka Agencije za elektroničke medije klasa: 612-12/07-02/0057, urbroj: 567-06-15-11 od 27. veljače 2015.
AGENCIJA ZA ELEKTRONIČKE MEDIJE
598
Vijeće za elektroničke medije u sastavu Damir Hajduk, zamjenik predsjednice Vijeća te Suzana Kunac, Vesna Roller i Robert Tomljenović, kao članovi Vijeća, u postupku nadzora nad radom nakladnika – MEDIA CENTAR d.o.o., Zadar, na temelju članka 76. stavka 1. točke 4., 6. i 9. Zakona o elektroničkim medijima (»Narodne novine« broj 153/09, 84/11, 94/13 i 136/13) na 10-15 sjednici održanoj 26. veljače 2015., donijelo je
ODLUKU
I. Privremeno, na rok od trideset (30) dana, oduzima se koncesija za obavljanje djelatnosti pružanja medijske usluge radija na području Grada Zadra (L-ZD), nakladniku radija – trgovačkom društvu MEDIA CENTAR d.o.o., Zadar, Velebitska ulica 6, OIB: 33942484266.
II. Nalaže se nakladniku MEDIA CENTAR d.o.o. iz Zadra da u roku od trideset (30) dana od dana objave ove odluke u »Narodnim novinama« uplati dugovanje s osnova neplaćene naknade za koncesiju, koje dugovanje na dan 26. veljače 2015. iznosi ukupno 55.951,03 kuna, da u istome roku uskladi emitiranje s programskom osnovom iz 2008. za koju ima suglasnost Vijeća za elektroničke medije te da uskladi poslovanje sukladno članku 10. Pravilniku o minimalnim uvjetima za obavljanje audio i audiovizualnih medijskih usluga i vođenju očevidnika.
III. Nalaže se nakladniku da po isteku roka iz točke II. ove odluke dostavi Vijeću za elektroničke medije dokaze o ispunjenju naloga – dokaz o uplati dugovanja s osnova neplaćene naknade za koncesiju, snimke programa i očevidnike objavljenog programa za 7 dana (5 radnih dana i 2 dana vikenda), očitovanje na koji je način usklađeno emitiranje programa s programskom osnovom za koju ima suglasnost Vijeća te izvod iz evidencije Hrvatskog zavoda za mirovinsko osiguranje o broju zaposlenih.
IV. Ako nakladnik u ostavljenom mu roku ne izvrši naprijed navedene obaveze, Vijeće za elektroničke medije donijet će odluku o trajnom oduzimanju koncesije.
V. Ova odluka stupa na snagu danom donošenja i objavit će se u »Narodnim novinama«.
Obrazloženje
Na temelju članka 73. stavka 7. i 8. Zakona o elektroničkim medijima (dalje: ZEM), Vijeće za elektroničke medije (dalje: Vijeće) na 168. sjednici održanoj 7. veljače 2008., a na temelju provedenog Javnog natječaja broj 03/07 za davanje koncesija za obavljanje djelatnosti pružanja medijske usluge radija i/ili televizije (»Narodne novine«, broj 121/07) i provedenoga postupka utvrđivanja postojanja uvjeta za davanje koncesije donijelo je Odluku o davanju koncesije za obavljanje djelatnosti pružanja medijske usluge radija na području Grada Zadra (L-ZD) trgovačkom društvu MEDIA CENTAR d.o.o. Zadar (dalje: nakladnik). Koncesija je dana na rok od 10 godina.
Po donošenju odluke nakladnik je obavio tehnički pregled te su sukladno odredbama ZEM-a, Agencija za elektroničke medije (dalje: Agencija), Hrvatska agencija za poštu i elektroničke komunikacije te nakladnik sklopili Ugovor o koncesiji za obavljanje djelatnosti radija na području Grada Zadra (L-ZD).
Agencija je u 2014. godini uputila nakladniku dvije (2) opomene zajedno s pregledom uplata i dugovanja iz Registra koncesija Ministarstva financija u kojem upozorava na dospjelu nepodmirenu naknadu za koncesiju. Opomene su od 16. srpnja 2014. te 6. kolovoza 2014.
Unatoč odaslanim opomenama u kojem je nakladnik bio upozoren na posljedice iz članka 76. stavka 1. točke 9. ZEM-a do dana donošenja ove odluke dugovanje nije ni djelomično podmireno.
Slijedom navedenog, uvidom u Registar koncesija Ministarstva financija RH na dan 26. veljače 2015. utvrđeno je ukupno dugovanje nakladnika u iznosu od 55.951,03 kuna. Navedeno dugovanje predstavlja iznose rata naknade za koncesiju i to rata s datumom dospijeća obveze 19. siječnja 2011. u iznosu od 14,53 kuna, datum dospijeća 1. siječnja 2012. u iznosu od 15.600,00 kuna, datum dospijeća 1. siječnja 2013. u iznosu od 15.600,00 kuna, datum dospijeća 31. srpnja 2013. u