
Članak 5.
(1) U okviru Podmjere 7.1. »Sastavljanje i ažuriranje planova za razvoj općina i sela u ruralnim područjima i njihovih temeljnih usluga te planova zaštite i upravljanja koji se odnose na lokalitete Natura 2000 i druga područja visoke prirodne vrijednosti« (u daljnjem tekstu: Podmjera 7.1.) potpora se dodjeljuje za tip operacije 7.1.1. »Sastavljanje i ažuriranje planova za razvoj jedinica lokalne samouprave« (u daljnjem tekstu: tip operacije 7.1.1.).
(2) Sredstva potpore osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje s 85 % udjela, a Republika Hrvatska s 15 % udjela.
(3) Intenzitet javne potpore po projektu/operaciji unutar tipa operacije 7.1.1. iznosi do 100 % od ukupnih prihvatljivih troškova.
(4) Najniži iznos javne potpore po projektu iznosi 5.000 eura u protuvrijednosti u kunama.
(5) Najviši iznos javne potpore po projektu iznosi 70.000 eura u protuvrijednosti u kunama.
(6) Najniži iznos prihvatljivih troškova po projektu/operaciji iznosi 5.000 eura u protuvrijednosti u kunama.
(7) Najviši iznos prihvatljivih troškova po projektu/operaciji iznosi 70.000 eura u protuvrijednosti u kunama.
(8) Broj podnesenih zahtjeva za potporu i odobrenih projekata/operacija za tip operacije 7.1.1. po korisniku u programskom razdoblju nije ograničen.
(9) Korisnik može podnijeti najviše jedan Zahtjev za potporu unutar tipa operacije 7.1.1. za jedan od prihvatljivih projekata/operacija iz članka 7. ovoga Pravilnika tijekom jednog natječaja za tip operacije 7.1.1.
(10) Sljedeći Zahtjev za potporu unutar tipa operacije 7.1.1. korisnik može podnijeti tek nakon izvršene konačne isplate potpore po prethodnom Zahtjevu za potporu.
(11) Ukoliko korisnik podnese više zahtjeva za potporu unutar tipa operacije 7.1.1. tijekom jednog natječaja za tip operacije 7.1.1., u obzir će se uzeti Zahtjev za potporu s ranijim vremenom podnošenja zahtjeva za potporu, dok će se za ostale zahtjeve za potporu izdati Odluka o odbijanju.
(12) Isplata javne potpore može biti jednokratna ili najviše u tri rate.
Prihvatljivi korisnici
Članak 6.
Korisnici su:
a) općine i
b) gradovi s najviše 10.000 stanovnika.
Prihvatljivi projekti/operacije
Članak 7.
(1) Prihvatljivi projekti/operacije su:
1. izrada ili izmjena i dopuna Prostornog plana uređenja općine ili grada
2. izrada ili izmjena i dopuna Strateškog razvojnog programa općine ili grada i
3. izrada ili izmjena i dopuna Strateških planova razvoja pojedinih gospodarskih sektora na području općine/grada koji je korisnik.
(2) Izrada ili izmjena i dopuna dokumenta iz stavka 1. točke 3. ovoga članka prihvatljiva je za jedan od sljedećih gospodarskih sektora i na razini cijeloga sektora:
1. poljoprivreda
2. ribarstvo
3. šumarstvo
4. industrija
5. turizam
6. trgovina
7. promet
8. obrtništvo
9. građevinarstvo
10. informatika i
11. energija.
Uvjeti prihvatljivosti
Članak 8.
(1) Prilikom podnošenja Zahtjeva za potporu korisnik treba priložiti odluku predstavničkog tijela jedinice lokalne samouprave o izradi/izmjeni i dopuni dokumenta iz članka 7. ovoga Pravilnika.
(2) Predstavničko tijelo jedinice lokalne samouprave prije podnošenja posljednjeg Zahtjeva za isplatu mora usvojiti dokument iz članka 7. ovoga Pravilnika za koji se traži potpora.
(3) Provedba ulaganja može trajati najduže 24 mjeseca, a rok počinje teći od dana donošenja Odluke o dodjeli sredstava, te završava danom podnošenja zahtjeva za isplatu posljednje rate.
ODJELJAK B
PODMJERA 7.2.
TIP OPERACIJE 7.2.1.
Vrsta potpore
Članak 9.
(1) U okviru Podmjere 7.2. »Ulaganja u izradu, poboljšanje ili proširenje svih vrsta male infrastrukture, uključujući ulaganja u obnovljive izvore energije i uštedu energije« (u daljnjem tekstu: Podmjera 7.2.) potpora se dodjeljuje za tip operacije 7.2.1. »Ulaganja u građenje javnih sustava za vodoopskrbu, odvodnju, pročišćavanje otpadnih voda« (u daljnjem tekstu: tip operacije 7.2.1.).
(2) Sredstva potpore osiguravaju se iz proračuna Europske unije i državnog