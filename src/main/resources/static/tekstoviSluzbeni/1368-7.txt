 kojoj su prisustvovali samo punomoćnici stranaka, te da niti jedan dokaz nije izveden, a sud je rješenjem odbio sve dokazne prijedloge podnositeljevog punomoćnika. Nakon toga sud je donio presudu kojom je podnositelju naložio da tužitelju isplati utuženi iznos naknade štete.
12. Ustavni sud te je prigovore sagledao u svjetlu vrste spora koji je prethodio ustavnosudskom postupku. Naime, riječ je bila o parničnom postupku u kojem tužitelj (trgovačko društvo) tuži člana uprave za naknadu štete koja mu je nastala zbog toga što je tuženik (član uprave) povrijedio svoju obvezu vođenja poslova društva s pozornošću urednog i savjesnog gospodarstvenika. Kao što su to sudovi naveli (vidi točke 4. i 5. obrazloženja ove odluke) u slučaju takvog spora tuženik (član uprave) mora dokazati da je primijenio pozornost urednog i savjesnog gospodarstvenika (članak 252. stavci 1. i 2. ZTD-a).
Uvidom u osporene presude, te u spis predmeta Ustavni sud je utvrdio da je u postupku pred prvostupanjskim sudom podnositelj i u odgovoru na tužbu i na glavnoj raspravi održanoj 21. travnja 2009., putem punomoćnika, predložio da se saslušaju: svjedok Marinko Đaković na okolnost tko je bila odgovorna osoba unutar društava i koje je mjere podnositelj poduzeo, potom svjedok Ante Vrandetić na istu okolnost, te svjedoka Muharema Salihbašića na okolnost da je podnositelj ukazao kod primopredaje na postojeći dug radi počinjenog kaznenog djela. Podnositelj je također na raspravi predložio da se s konkretnim postupkom zastane do završetka kaznenog postupka.
Trgovački sud u Zagrebu je, na navedenoj glavnoj raspravi održanoj 21. travnja 2009., odbio prijedloge podnositelja za saslušanje navedenih svjedoka »iz razloga što je tužbeni bio zakonski zastupnik i odgovorna osoba kako kod tužitelja tako i u društvu SH TRGOVINA.« Glavna rasprava je zaključena, a ročište za objavu presude određeno za 5. svibnja 2009.
13. Ustavni sud smatra potrebnim ponoviti svoje utvrđenje da je Trgovački sud u Zagrebu na jednom ročištu proveo i zaključio glavnu raspravu, te odbio sve podnositeljeve prijedloge za saslušanje svjedoka na okolnosti kojima je podnositelj imao namjeru dokazati da je primijenio pozornost urednog i savjesnog gospodarstvenika.
Ovom odlukom Ustavni sud ne dovodi u pitanje načelo slobodne ocjene dokaza suda iz članka 8. ZPP-a. Osim toga, nije na Ustavnom sudu ocjenjivati koje odlučne činjenice redovni sudovi trebaju utvrđivati niti koje dokazne prijedloge stranaka moraju prihvaćati ili odbijati. Međutim, Ustavni sud napominje da je obveza sudova da, u cilju osiguranja pravičnog suđenja o pravima i obvezama stranaka, u postupku svakoj stranci omoguće da iznose dokaze kojima bi potkrijepile odnosno utvrdile svoje navode, a pogotovo one od kojih ovisi meritorno rješavanje spora (stajalište Ustavnog suda izraženo u odluci broj: U-III-3874/2008 od 4. travnja 2012.
Slijedom navedenog, Ustavni sud utvrđuje kako odbijanje dokaznih prijedloga podnositelja u konkretnom slučaju, nije bilo u skladu s jednakošću oružja, kao jednim od zahtjeva pravičnog suđenja. Nadalje, pristup drugostupanjskog, a potom i revizijskog suda u žalbenom odnosno revizijskom postupku prilikom razmatranja žalbenih odnosno revizijskih prigovora podnositelja, ocjenjivanja cjelokupnog postupka i razloga osporenih presuda može se ocijeniti suviše formalističkim, nedostatnim i arbitrarnim.
Stoga, sagledavajući postupak koji je prethodio ustavnosudskom postupku kao jedinstvenu cjelinu, Ustavni sud utvrđuje da isti nije vođen na način koji je podnositelju osigurao pravo na pravično suđenje što je, prema ocjeni Ustavnog suda, dovelo do povrede prava podnositelja na pravično suđenje propisano člankom 29. stavkom 1. Ustava i člankom 6. stavkom 1. Konvencije.
14. Budući da je u konkretnom postupku utvrdio povredu ustavnog i konvencijskog prava na pravično suđenje, Ustavni sud nije ocjenjivao eventualno postojanje povrede članka 48. stavka 1. Ustava, kojeg je podnositelj također isticao u ustavnoj tužbi.
15. Na temelju