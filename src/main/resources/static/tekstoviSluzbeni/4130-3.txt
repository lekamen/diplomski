 od 28. kolovoza 2012. (odluka o provođenju jedinstvene procedure) određeno je da se zahtjev za predmetnu uslugu, kao i svi drugi zahtjevi/odgovori tužitelja u svrhu pružanja usluga iz Standardne ponude podnose i obrađuje isključivo putem tzv. B2B pristupa i to sukladno uvjetima primjene B2B servisa definiranim odlukom vijeća HAKOM-a od 7. prosinca 2011., klasa: 023-01/11-02/76, urbroj: 376-12/VŠ-11-10 (MW). Osporenim rješenjem, u odnosu na implementaciju navedene funkcionalnosti, utvrđena je obveza implementacije svih parametara iz papirnatog veleprodajnog zahtjeva u B2B servis, što je sukladno naprijed navedenoj odluci time da iz osporenog rješenja ne proizlazi da bi tuženik zatražio uklanjanje obrasca u skeniranom obliku. Osim toga i sam tužitelj je u odnosu na naprijed navedenu implementaciju predmetne funkcionalnosti zatražio od tuženika produženje roka implementacije navedene funkcionalnosti što mu je rješenjem tuženika od 23. prosinca 2013. i 21. siječnja 2014. i odobreno.
Međutim, Sud nalazi osnovanim prigovore tužitelja u odnosu na obvezu implementiranja funkcionalnosti naznačene u Privitku 1. osporenog rješenja i to »Storno funkcionalnost« i »Dostavljanje podataka o dostupnoj brzini prilikom odbijanja zahtjeva« (točka 13. i 14. Privitka 1.).
Naime, tužitelj u tužbi navodi da niti jednom odredbom ZEK-a drugog propisa niti odlukom tuženika tužitelju nije određena obveza implementirati u B2B servise funkcionalnost »Storno funkcionalnost« (točka 13. Privitka 1.) i »Dostavljanje podataka o dostupnoj brzini prilikom odbijanja zahtjeva« (točka 14. Privitka 1.). I iz obrazloženja osporenog rješenja ne proizlazi da bi tužitelju implementiranje navedenih funkcionalnosti bilo određeno nekom prethodnom odlukom tuženika već proizlazi da je od tužitelja, u tijeku postupka, zatraženo da se s obzirom na uočenu potrebu operatora za implementacijom predmetnih funkcionalnosti u B2B servise, u cilju olakšanja procesa, očituje u kom roku može omogućiti implementaciju navedenih funkcionalnosti. Naime, i sam tuženik u odgovoru na tužbu ističe da je uočena potreba implementacije predmetnih funkcionalnosti navedenih pod točkom 13. i 14. Privitka 1. osporenog rješenja kako bi se olakšali procesi a što je utvrđeno uvidom u komentare operatora korisnika tijekom postupka nadzora te u komentarima na javnim raspravama u pojedinim postupcima koji se vode kod tuženika. Ne ulazeći u eventualnu opravdanost navoda tuženika da se implementacijom spornih funkcionalnosti olakšava brži postupak realizacije veleprodajnih usluga Sud ističe da to nije ujedno i zakonom propisano ovlaštenje tuženika jer je javnopravno tijelo ovlašteno nalagati poduzimanje upravnih ili inspekcijskih mjera ako utvrdi da tužitelj sukladno odredbama Zakona odnosno odluka tuženika ne ispuni svoju obvezu koja mu je određena odgovarajućom odlukom tuženika. Naime, tuženik je u inspekcijskom postupku ovlašten nadzirati izvršava li tužitelj svoje obveze koje mu je tuženik svojim aktima odredio i s tim u svezi poduzimati odgovarajuće mjere prema tužitelju u cilju ispunjenja određenih obveza tužitelja. Međutim, tuženik nije ovlašten u postupku inspekcijskog nadzora tužitelju određivati nove obveze već samo one koje su propisane zakonom ili nekom prethodnom odlukom tuženika, što tužitelj u tužbi osnovano ističe.
Konačno uzimajući u obzir sadržaj tužbe te odgovara na tužbu tuženika kao i podatke spisa predmeta proizlazi da je strankama omogućeno očitovanje o svim podnescima zaprimljenim tijekom ovog upravnog spora pa je Sud spor riješio bez rasprave budući da su u konkretnom slučaju raspravljena sva bitna pitanja koja su od značaja za rješenje predmetne upravne stvari a razlozi zbog kojih se osporena odluka pobija ne zahtijevaju daljnja činjenična utvrđenja, jer iz sadržaja tužbe kao i iz odgovora na tužbu proizlazi da je u konkretnom slučaju sporna primjena prava.
Imajući na umu sve naprijed navedeno Sud je ocijenio da je tužbeni zahtjev tužitelja djelomično osnovan i to u odnosu na obvezu 