100 02.11.2016 Pravilnik o odobravanju službenog mjesta
MINISTARSTVO FINANCIJA
2147
Na temelju članka 9. stavka 6. Zakona o provedbi carinskog zakonodavstva Europske unije (»Narodne novine«, broj 40/16) ministar financija donosi
PRAVILNIK
O ODOBRAVANJU SLUŽBENOG MJESTA
DIO I. UVODNE ODREDBE
Predmet propisa
Članak 1.
Ovim Pravilnikom propisuju se opći i posebni uvjeti za odobravanje službenog mjesta iz članka 8. stavka 2. Zakona o provedbi carinskog zakonodavstva Europske unije (u daljnjem tekstu: Zakon), način određivanja prostora kao službenog mjesta, sadržaj obrasca zahtjeva za izdavanje odobrenja o ispunjavanju uvjeta za službeno mjesto, sadržaj odobrenja o ispunjavanju uvjeta za službeno mjesto, postupak i način vođenja evidencije te mjere iskazivanja potrebe za utvrđivanjem službenog mjesta na određenom području.
DIO II. UVJETI ZA ODOBRAVANJE SLUŽBENOG MJESTA
Opći uvjeti
Članak 2.
Odobrenje o ispunjavanju uvjeta za službeno mjesto (u daljnjem tekstu: odobrenje) izdaje se operateru iz članka 9. stavka 3. Zakona:
1. koji ispunjava sljedeće uvjete:
a) ima poslovni nastan u Republici Hrvatskoj
b) ima registriranu djelatnost koja uključuje upravljanje i organiziranje obavljanja djelatnosti u poslovnim prostorijama, prostorima i objektima iz članka 8. stavka 2. Zakona (u daljnjem tekstu: prostor)
c) pravodobno i u cijelosti podmiruje svoje obveze prema Ministarstvu financija, Carinskoj upravi (u daljnjem tekstu: Carinska uprava)
d) nema nepodmirenih dospjelih javnih davanja, sukladno potvrdi nadležne ustrojstvene jedinice Ministarstva financija, Porezne uprave
e) nije teže kršio ili nije ponavljao kršenje propisa iz područja primjene carinskog zakonodavstva
2. ako su za prostor operatera ispunjeni sljedeći uvjeti:
a) postoji potreba za takvim službenim mjestom sukladno procijenjenim zahtjevima opsega, strukture i tokova kretanja robe u putničkom i robnom prometu sa zemljama ili teritorijima izvan carinskog područja Europske unije te drugim gospodarskim interesima i potrebama provedbe mjera nadzora iz nadležnosti carinskog tijela i/ili nadležnosti drugih tijela
b) pogodan je za učinkovito provođenje službenih radnji koje Carinska uprava sukladno carinskom zakonodavstvu i posebnim propisima provodi s robom koja se unosi u carinsko područje Europske unije ili iznosi iz carinskog područja Europske unije (u daljnjem tekstu: službene radnje)
c) za izvršavanje službenih radnji ima osiguran nesmetan pristup, što uključuje i nesmetan pristup ostalim prostorima koji su funkcionalno, stvarno, poslovno ili na bilo koji drugi način s njime povezani
d) siguran je na način koji ne dopušta nezakonit ulazak i ima uređene odgovarajuće mjere za kontrolu pristupa kako bi se spriječio neovlašten pristup
e) pogodan je za kvalitetno držanje robe, uzimajući u obzir i njezina prirodna svojstva
f) ima bez naknade osiguran pristup osobama, prijevoznim sredstvima i robi koji su sudionici odnosno predmet službenih radnji.
Posebni uvjeti
Članak 3.
(1) Pri ocjeni ispunjavanja općih uvjeta iz članka 2. točke 2. ovoga Pravilnika uzet će se u obzir ispunjavanje sljedećih posebnih uvjeta:
1. prostor je pogodan:
a) za nesmetani istovar i detaljan pregled robe
b) za smještaj robe koja podliježe ili može podlijegati nadzornim i drugim mjerama u okviru provedbe carinskih formalnosti s robom
c) za potrebe elektroničke komunikacije (ima osigurane tehničke preduvjete)
2. prostor uključuje:
a) poseban prostor za smještaj i rad uređaja koje carinsko tijelo koristi za provedbu carinskog nadzora i carinske provjere (rendgen i sl.)
b) poseban prostor za nesmetano obavljanje administrativno- -tehničkih i drugih uredskih poslova carinskih službenika, povezanih uz izvršavanje službenih radnji
c) odgovarajuće uređaje i opremu za manipulaciju robom (viličari, dizalice, dizala, prijenosne trake, rampe i druga sredstva koja se koriste za istovar, utovar ili druge odgovarajuće radnje s robom).
(2) Posebni uvjeti iz stavka 1. ovoga članka uključuju i preuzimanje obveze operatera da 