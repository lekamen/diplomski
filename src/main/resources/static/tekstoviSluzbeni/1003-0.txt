51 12.05.2015 Odluka o određivanju demarkiranih područja u kojima se provode mjere iskorjenjivanja štetnog organizma crvene palmine pipe Rhynchophrus ferrugineus (Olivier)
MINISTARSTVO POLJOPRIVREDE
1004
Na temelju članka 14. stavka 4. Zakona o biljnom zdravstvu (»Narodne novine«, broj 75/2005 i 55/2011) i članka 8. stavka 1. podtočke (a) Pravilnika o mjerama za sprječavanje unošenja i širenja crvene palmine pipe – Rhynchophorus ferrugineus (Olivier) (»Narodne novine«, broj 35/2009 i 103/2011), ministar poljoprivrede donosi
ODLUKU
O ODREĐIVANJU DEMARKIRANIH PODRUČJA U KOJIMA SE PROVODE MJERE ISKORJENJIVANJA ŠTETNOG ORGANIZMA CRVENE PALMINE PIPE RHYNCHOPHORUS FERRUGINEUS (OLIVIER)
I.
Određuju se demarkirana područja u kojima je obvezno provođenje mjera navedenih u Prilogu II. točki 2. Pravilnika o mjerama za sprječavanje unošenja i širenja crvene palmine pipe – Rhynchophorus ferrugineus (Olivier) (u daljnjem tekstu: Pravilnik).
II.
Demarkirana područja iz točke I. ove Odluke sastoje se od zaraženog područja u kojem je potvrđena prisutnost crvene palmine pipe i koje uključuje sve osjetljivo bilje koje pokazuje simptome zaraze uzrokovane crvenom palminom pipom i sve osjetljivo bilje koje je u vrijeme sadnje pripadalo istoj partiji, i sigurnosnog područja koje se nalazi oko zaraženog područja, širokog 10 km.
III.
Popis naselja koja čine zaraženo područje te popis naselja koja čine sigurnosno područje u demarkiranim područjima iz točke I. ove Odluke nalazi se u Prilogu 1. koji je tiskan uz ovu Odluku i njezin je sastavni dio.
IV.
Karte demarkiranih područja iz točke I. ove Odluke nalaze se u Prilogu 2. koji je tiskan uz ovu Odluku i njezin je sastavni dio.
V.
Fitosanitarni inspektor naređuje provođenje mjera u demarkiranom području iz točke I. ove Odluke sukladno Prilogu II. točki 2. Pravilnika, a detaljan opis službenih mjera, način njihova provođenja, vremenski rokovi za provođenje te provoditelji navedeni su u akcijskom planu koji se primjenjuje u demarkiranom području iz točke I. ove Odluke, a koji je donio ministar poljoprivrede sukladno članku 8. stavku 1. podtočki (b) Pravilnika.
VI.
Ako granica demarkiranog područja iz točke I. ove Odluke ne obuhvaća cijelo naselje, mjere iz točke V. ove Odluke provode se u cijelom naselju, ako su u njemu prisutne biljke domaćini crvene palmine pipe.
VII.
Ako se provođenjem posebnog nadzora sukladno članku 6. stavku 1. Pravilnika tijekom tri uzastopne godine ne pronađe crvena palmina pipa, ukinut će se demarkirana područja iz točke I. ove Odluke i više se neće provoditi mjere iz točke V. ove Odluke.
VIII.
Danom stupanja na snagu ove Odluke prestaje važiti Odluka o određivanju demarkiranih područja u kojima se provode mjere iskorjenjivanja štetnog organizma crvene palmine pipe Rhynchophorus ferrugineus (Olivier) (»Narodne novine«, broj 103/2014).
IX.
Ova Odluka stupa na snagu danom donošenja, a objavit će se u »Narodnim novinama«.
Klasa: 011-01/15-01/38
Urbroj: 525-09/1164-15-1
Zagreb, 23. travnja 2015.
Ministar Tihomir Jakovina, v. r.
PRILOG 1.
Tablica 1: Popis naselja koja čine zaraženo područje u demarkiranim područjima za štetni organizam Rhynchophorus ferrugineus (Olivier) – crvena palmina pipa
Županija Općina/grad Naselje Istarska Umag – Umago Murine Umag Šibensko-kninska Primošten Primošten Rogoznica Jarebinjak Kanica Oglavci Podglavica Ražanj Rogoznica Stivašnica Zečevo Rogozničko Šibenik Brodarica Donje Polje Dubrava Kod Šibenika Grebaštica Jadrtovac Krapanj Šibenik Zlarin Žaborić Tribunj Tribunj Vodice Srima Vodice Dubrovačko- -neretvanska Dubrovačko primorje Majkovi Slano Dubrovnik Dubrovnik Lopud Lozica Ljubač Mokošica Orašac Osojnik Pobrežje Sustjepan Zaton Primorsko-goranska Rab Banjol Kampor Mundanije Palit Rab Splitsko-dalmatinska Marina Vrsine Okrug Okrug Gornji Seget Seget Donji Seget Vranjica Sutivan Sutivan Trogir Trogir
Tablica 2: Popis naselja koja čine sigurnosno područje u demarkiranim područjima za štetni organizam Rhynchophorus ferrugineus (Olivier) – crvena palmina