 podnositelja sa svim dokazima nadležnoj ustrojstvenoj jedinici (u daljnjem tekstu: nadležno vijeće vještaka) Zavoda za vještačenje, profesionalnu rehabilitaciju i zapošljavanje osoba s invaliditetom (u daljnjem tekstu: Zavod), radi vještačenja činjenice je li rana, ozljeda, bolest, pogoršanje bolesti, odnosno pojava bolesti kod hrvatskog branitelja neposredna posljedica sudjelovanja u Domovinskom ratu.
(2) Nadležno vijeće vještaka Zavoda donosi nalaz i mišljenje o činjenici je li rana, ozljeda, bolest, pogoršanje bolesti, odnosno pojava bolesti kod hrvatskog branitelja neposredna posljedica sudjelovanja u Domovinskom ratu.
(3) Prvostupanjsko tijelo donosi rješenje na temelju nalaza i mišljenja iz stavka 2. ovog članka Pravilnika, osim ako nije drugačije propisano ovim Pravilnikom.
(4) Protiv rješenja iz stavka 3. ovog članka može se podnijeti žalba.
(5) Žalba se podnosi ministarstvu nadležnom za branitelje (u daljnjem tekstu: Ministarstvo) putem prvostupanjskog tijela.
(6) U postupku po žalbi Ministarstvo predmet dostavlja na vještačenje vijeću viših vještaka nadležne ustrojstvene jedinice Zavoda (u daljnjem tekstu: nadležno vijeće viših vještaka Zavoda).
(7) Drugostupanjsko rješenje, na temelju nalaza i mišljenja iz stavka 6. ovog članka, donosi Ministarstvo.
(8) Nadležna vijeća vještaka i vijeća viših vještaka Zavoda mogu zatražiti dopunu medicinske i druge dokumentacije te mogu pozvati podnositelja zahtjeva na osobni pregled.
(9) Postupak utvrđivanja činjenice je li rana, ozljeda, bolest, pogoršanje bolesti, odnosno pojava bolesti kod hrvatskog branitelja neposredna posljedica sudjelovanja u Domovinskom ratu provodi se na temelju Zakona o općem upravnom postupku, ako nije drugačije određeno ovim Pravilnikom.
(10) Obrazac nalaza i mišljenja iz stavka 2. i stavka 6. ovog članka propisuje ravnatelj Zavoda.
Članak 5.
(1) Uz zahtjev iz članka 3. ovog Pravilnika, pribavlja se sljedeća dokumentacija i dokazi:
– potvrda o statusu hrvatskog branitelja/dragovoljca iz Domovinskog rata,
– ovjereni preslik cjelokupne medicinske dokumentacije, a u slučaju zahtjeva na osnovi bolesti i preslik zdravstvenog kartona iz razdoblja prije početka Domovinskog rata nadalje, ovjerenog od strane izabranog liječnika,
– potvrda o okolnostima stradavanja (u slučaju postojanja rane ili ozljede) izdane od vojne postrojbe kojoj je hrvatski branitelj pripadao u trenutku stradavanja, odnosno njezine pravne sljednice, ili izdane od nadležnog tijela Ministarstva unutarnjih poslova, o vremenu, mjestu i opisu uzroka i okolnosti pod kojima je hrvatski branitelj stradao u obrani suvereniteta Republike Hrvatske,
– ratni put za hrvatskog branitelja izdan od vojne postrojbe kojoj je hrvatski branitelj pripadao (od svake postrojbe za cjelokupno vrijeme sudjelovanja u Domovinskom ratu), odnosno njezine pravne sljednice, ili izdan od nadležnog tijela Ministarstva unutarnjih poslova, ili u slučaju da ratni put ne može izdati nadležna postrojba, odnosno nadležno tijelo Ministarstva unutarnjih poslova, kod javnog bilježnika ovjerenu izjavu neposrednog zapovjednika postrojbe kojoj je hrvatski branitelj pripadao o ratnom putu hrvatskog branitelja, u kojoj je potrebno navesti dužnosti koje je obnašao hrvatski branitelj u postrojbi i bojišnice na kojima je sudjelovao u obrani suvereniteta Republike Hrvatske,
– izjava o činjenici je li podnosio zahtjev za priznavanje statusa HRVI iz Domovinskog rata po istoj osnovi na temelju koje podnosi zahtjev iz članka 4. ovog Pravilnika, a u slučaju kada je podnosio zahtjev za priznavanje statusa HRVI iz Domovinskog rata, obvezan je priložiti preslik zadnjeg konačnog rješenja i nalaza i mišljenja temeljem kojeg je zahtjev za priznavanje statusa HRVI iz Domovinskog rata odbijen,
– preslik osobne iskaznice.
(2) Prvostupanjsko tijelo će u postupku pokrenutom na temelju zahtjeva iz članka 3. ovog Pravilnika zatražiti po službenoj dužnosti dokaze o činjenicama iz evidencija koja tijela uprave i druga tijela vode po službenoj dužnosti.
Članak 