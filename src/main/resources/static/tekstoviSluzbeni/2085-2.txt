 Europskom fondu za regionalni razvoj, Europskom socijalnom fondu, Kohezijskom fondu i Europskom fondu za pomorstvo i ribarstvo te o stavljanju izvan snage Uredbe Vijeća (EZ) br. 1083/2006 (u daljnjem tekstu: Uredba (EU) br. 1303/2013)) i Uredbi (EU) br. 1379/2013 Europskog parlamenta i Vijeća od 11. prosinca 2013. o zajedničkom uređenju tržišta proizvodima ribarstva i akvakulture, izmjeni uredbi Vijeća (EZ) br. 1184/2006 i (EZ) br. 1224/2009 i stavljanju izvan snage Uredbe Vijeća (EZ) br. 104/2000 (SL L354, 28.12.2013.) (u daljnjem tekstu: Uredba (EU) br. 1379/2013).
Predmet i namjena potpore
Članak 3.
(1) Predmet potpore su ulaganja u preradu proizvoda ribarstva i akvakulture.
(2) Potpora se dodjeljuje korisnicima registriranim za svoju djelatnost u Republici Hrvatskoj.
II. PRIHVATLJIVI I NEPRIHVATLJIVI TROŠKOVI
Prihvatljiva ulaganja
Članak 4.
(1) Prihvatljiva ulaganja su:
a) ulaganja u izgradnju i/ili rekonstrukciju objekata za preradu proizvoda;
b) ulaganja u opremanje objekata za preradu proizvoda;
c) ulaganja u izgradnju i/ili rekonstrukciju i/ili opremanje skladišnih prostora;
d) ulaganja u izgradnju i/ili rekonstrukciju i/ili opremanje objekata za maloprodaju;
e) ulaganja u kupnju i/ili opremanje specijaliziranih vozila;
f) ulaganja u kupnju opreme za unaprjeđenje uvjeta rada objekata za preradu proizvoda;
g) ulaganja u kupnju opreme i/ili sustava za nadzor objekata za preradu proizvoda.
(2) Prihvatljiva ulaganja iz stavka 1. ovoga članka moraju doprinositi najmanje jednom od sljedećih ciljeva:
a) štednji energije ili smanjuju utjecaj na okoliš, uključujući obradu otpada;
b) unaprjeđenju sigurnosti, higijeni, zdravstvenih i radnih uvjeta;
c) podupiru obradu ulova komercijalne ribe koja ne može biti namijenjena za prehranu ljudi;
d) u vezi su s preradom nusproizvoda nastalih prilikom glavnih aktivnosti prerade;
e) u vezi su s preradom ekoloških proizvoda akvakulture na temelju članaka 6. i 7. Uredbe Vijeća (EZ) br. 834/2007 od 28. lipnja 2007. o ekološkoj proizvodnji i označivanju ekoloških proizvoda i stavljanju izvan snage Uredbe (EEZ) br. 2092/91 (SL L189, 28.06.2007.);
f) rezultiraju novim ili poboljšanim proizvodima, novim ili poboljšanim procesima, ili novim ili poboljšanim sustavima upravljanja i organizacije.
Prihvatljivi troškovi
Članak 5.
(1) Prihvatljivi troškovi su:
a) kod ulaganja u izgradnju i/ili rekonstrukciju objekata za preradu proizvoda, troškovi izgradnje i/ili rekonstrukcije objekata za preradu proizvoda;
b) kod ulaganja u opremanje objekata za preradu proizvoda, troškovi opremanja objekata za preradu proizvoda, uključujući troškove transporta i/ili montaže i/ili ugradnje;
c) kod ulaganja u izgradnju i/ili rekonstrukciju i/ili opremanje skladišnih prostora, troškovi izgradnje i/ili rekonstrukcije skladišnih prostora te troškovi opremanja opremom potrebnom za rad skladišnih prostora, uključujući troškove transporta i/ili montaže i/ili ugradnje;
d) kod ulaganja u izgradnju i/ili rekonstrukciju i/ili opremanje objekata za maloprodaju, troškovi izgradnje i/ili rekonstrukcije objekata za maloprodaju te troškovi opremanja opremom potrebnom za rad objekta za maloprodaju, uključujući troškove transporta i/ili montaže i/ili ugradnje;
e) kod ulaganja u kupnju i/ili opremanje specijaliziranih vozila, troškovi kupnje i/ili opremanja specijaliziranih vozila, uključujući troškove transporta i/ili montaže i/ili ugradnje;
f) kod ulaganja u kupnju opreme za unaprjeđenje uvjeta rada objekata za preradu proizvoda, troškovi kupnje informatičke opreme i/ili informatičkih sustava (uključujući i licencirane računalne programe) za potrebe rada objekata za preradu proizvoda, i/ili uređaja za klimatizaciju prostorija objekta za preradu proizvoda i/ili ostale opreme, uključujući troškove transporta i/ili montaže i/ili ugradnje;
g) kod ulaganja u kupnju opreme i/ili sustava za nadzor objekata za preradu proizvoda, troškovi kupnje opreme i/ili sustava za videonadzor objekata za preradu proizvoda ribarstva i akvakulture,