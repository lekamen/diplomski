 rasprave« prije njegova donošenja.
31. Na temelju članka 43. stavka 1. Ustavnog zakona riješeno je kao u točki II. izreke rješenja.
IV. ZABRANA KANDIDIRANJA OSOBA OSUĐENIH ZA POČINJENJE KAZNENIH DJELA (članak 9. ZIZHS-a)
1) Članak 8. ZID-a ZIZHS-a/2015 (članak 9. stavci 4.(1.) i 4.(2.) ZIZHS-a)
32. Člankom 8. ZID-a ZIZHS-a/2015 izmijenjeni su stavci 1. i 2. članka 9. ZIZHS-a, ustavnost kojih predlagateljica ne osporava u ovom ustavnosudskom postupku. Riječ je o odredbama koje uređuju institute nespojivosti dužnosti i mirovanja mandata zastupnika zbog obnašanja nespojive dužnosti.
33. Predlagateljica osporava suglasnost s Ustavom dijela članka 8. ZID-a ZIZHS-a/2015 kojim je u članak 9. ZIZHS-a unesen novi stavak 4. (za stavak 4. v. točku 4. obrazloženja ove odluke i rješenja) u obliku dopune. Članak 8. u osporenom dijelu glasi:
»Članak 8.
‘U članku 9. ... (...) Iza stavka 3. dodaje se stavak 4. koji glasi: ‘Birači i političke stranke ne smiju kandidirati osobe koje su pravomoćnom sudskom odlukom osuđene na bezuvjetnu kaznu zatvora u trajanju duljem od šest mjeseci i to ako se u trenutku stupanja na snagu odluke o raspisivanju izbora izrečena kazna izvršava ili tek predstoji njezino izvršenje. Birači i političke stranke ne smiju kandidirati osobe za koje u trenutku stupanja na snagu odluke o raspisivanju izbora nisu protekli rokovi rehabilitacije prema posebnom zakonu, a koje su pravomoćnom sudskom odlukom osuđene za: 1. kaznena djela iz Glave IX. Kaznenog zakona (‘Narodne novine’ br. 125/11. i 144/12.) protiv čovječnosti i ljudskog dostojanstva: – genocid, zločin agresije, zločin protiv čovječnosti, ratni zločin, terorizam, terorističko udruženje, mučenje, ropstvo, 2. kaznena djela iz Glave X. Kaznenog zakona (‘Narodne novine’ br. 125/11. i 144/12.) protiv života i tijela: teško ubojstvo, 3. kaznena djela iz glave XXVIII. Kaznenog zakona (‘Narodne novine’ br. 125/11. i 144/12.) protiv službene dužnosti: zloupotrebe položaja i ovlasti.’«
Kao što je prethodno rečeno, riječ je o odredbama koje je dr. sc. Mirela Holy, zastupnica ORaH-a u Hrvatskom saboru, podnijela 12. veljače 2015. u obliku amandmana na P.Z. br. 722/15. Predlagatelj Klub zastupnika SDP-a prihvatio ga je u cijelosti (v. točku 22.1.).
2) Prigovori predlagateljice
34. Predlagateljica prigovara načinu na koji je predložena i donesena dopuna članka 9. ZIZHS-a novim stavkom 4., te legitimni cilj tih zakonskih dopuna. Posebno osporava suglasnost s Ustavom članka 9. stavka 4.(2.) točke 3. ZIZHS-a. U svom prijedlogu navodi:
»Unošenjem ove odredbe u Zakon, te njezinim izmjenama u posljednji trenutak prije glasovanja, predstavlja očigledan pokušaj političkog obračuna između predlagača Zakona /jedne političke stranke/, prema mogućem kandidatu na parlamentarnim izborima iz konkurentske druge političke stranke, koji je pravomoćno osuđen za kazneno djelo. Međutim, unošenjem ove odredbe koja bi na prvi pogled imala i opravdanja, te ovako krnjavo definirane u Zakon, otvara mogućnost mnoštva ‘predizbornih’ političkih obračuna i manipulacija. To se prije svega odnosi na kaznena djela navedena pod: 3. kaznena djela iz glave XXVIII. Kaznenog zakona (‘Narodne novine’ br. 125/11. i 144/12.) protiv službene dužnosti: zloupotrebe položaja i ovlasti.’ Naime, općepoznato je iz dosadašnje prakse da su se za takva djela pojavljivale kaznene prijave i učestalo pokretali kazneni postupci upravo u predizborno vrijeme, kako bi se na ovaj način eliminirali politički protivnici, a upravo kaznena djela protiv službene dužnosti: zloupotrebe položaja i ovlasti, predstavljaju veliki izvor i mogućnost za različita tumačenja i postupanja različitih tijela, sudova i šarolikost sudske prakse. Navodimo samo dva banalna primjera/ općepoznato masovno zapošljavanje bez ikakvih kriterija ‘preko veze’ svojih klijenata – od političkih struktura koje dođu na vlast, a na drugoj strani kazneni progon političkih protivnika za samo jedan slučaj zapošljavanja ‘preko veze’. Isto tako, dok strukture na vlasti masovno