 profesionalaca koji dolaze u kontakt sa žrtvama te onih koji su uključeni u proces pružanja podrške žrtvama i svjedocima prije, tijekom i nakon sudskog postupka.
Rad s osobama koje su preživjele najteže oblike nasilja zahtijeva specifična znanja i vještine te je stoga nužno sustavno i kontinuirano raditi na jačanju kapaciteta u ustanovama i organizacijama civilnog društva u cilju poboljšanja kvalitete pružanja podrške žrtvama i svjedocima. Promicanje zaštite prava djece u sustavu pravosuđa, osobito djece žrtava i svjedoka nužno podrazumijeva edukaciju i užu specijalizaciju sudaca, državnih odvjetnika i drugih osoba uključenih u prethodni i kazneni postupak.
Potrebno je i nadalje redovno osigurati provođenje edukacija na teme: prava i potrebe žrtava, postupanje prema žrtvama, pojedinačna procjena potreba žrtava za podrškom i posebnim oblicima zaštite, nacionalni i međunarodni standardi i prakse u radu sa žrtvama, prekogranična suradnja u svrhu osiguranja podrške i ostvarenja prava žrtava.
Potrebno je provoditi i evaluacije provedenih programa izobrazbe i ostvarenih postignuća i pomaka u praksi kako bi se utvrdila učinkovitost programa i ostvarenje postavljenih ciljeva.
b) Ciljevi
– Razvoj i provođenje programa osposobljavanja i izobrazbe stručnjaka koji se u svom radu susreću sa svjedocima i žrtvama
c) Mjere
1. Utvrđivanje sadržaja izobrazbe prilagođene prirodi posla i izrada metodologije programa izobrazbe za službenike institucija koji se u svom radu susreću sa žrtvama i svjedocima
2. Provođenje sustavne izobrazbe službenika državnih tijela, javnih ustanova i organizacija civilnog društva o pravima žrtava, procjeni potreba, pružanju podrške žrtvama i svjedocima, te međunarodnoj/prekograničnoj suradnji.
VIII. SENZIBILIZACIJA I INFORMIRANJE JAVNOSTI
a) Analiza i ocjena stanja
Izvještaj UNDP-a Hrvatska iz 2009. godine »Stavovi i iskustva građana o sustavu podrške svjedocima i žrtvama kaznenih djela« navodi da je »potrebno podići razinu informiranja među građanima općenito o funkcioniranju kaznenopravnog sustava te posebice o specifičnim potrebama i uslugama koje se mogu pružiti građaninu koji je žrtva nekog kaznenog djela. Građani iskazuju određene sumnje u funkcionalnost kaznenopravnog sustava i razina povjerenja se svakako treba povećati. U budućnosti je prvenstveno potrebno staviti naglasak na informiranje građana o njihovim pravima ukoliko postanu žrtve, na koji način mogu ostvariti ta prava te tko im može pomoći u ostvarivanju tih prava.«.
Osim prava žrtava i svjedoka, građane je potrebno osvijestiti o mogućim psihološkim i zdravstvenim posljedicama (kratkoročnim i dugoročnim) koje intenzivno stresno ili traumatsko iskustvo može imati po njih. Drugim riječima, u slučaju da postanu žrtve i/ili svjedoci određenog kaznenog djela, građani trebaju znati prepoznati kada je moguće, ali i kada je potrebno potražiti stručnu pomoć i podršku.
Važno je naznačiti da, osim što uključuje osvještavanje javnosti o potrebama žrtava i svjedoka, senzibilizacija javnosti znači i informiranje javnosti o dostupnim uslugama i načinu funkcioniranja sustava za podršku žrtvama i svjedocima.
Senzibilizaciju javnosti potrebno je provoditi sustavno, kontinuirano i sveobuhvatno u smislu da se preporučuje da je njena provedba planirana, usmjerena prema svim dijelovima Republike Hrvatske, prema svim relevantnim ciljnim skupinama te da uključuje više različitih načina komuniciranja s javnošću, putem medijskih kampanja, ali i putem održavanja okruglih stolova stručnjaka, javnih tribina i sl.
b) Ciljevi
– Podizanje javne svijesti o postojanju i dostupnosti sustava za podršku žrtvama i svjedocima kao i pravima žrtava
– Senzibilizacija medijskih djelatnika o izvještavaju o žrtvama i svjedocima
c) Mjere
1. Osiguranje dostupnost informacija o sustavu podrške žrtvama i svjedocima i pravima žrtava
2. Provođenje edukacija za novinare o načinima izvještavanja o žrtvama i svjedocima
3. Medijsko promoviranje sustava i službi za podršku žrtvama i svjedocima u svrhu