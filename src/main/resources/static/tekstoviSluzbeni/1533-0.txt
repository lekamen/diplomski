79 20.07.2015 Naputak o glomaznom otpadu
MINISTARSTVO ZAŠTITE OKOLIŠA I PRIRODE
1534
Na temelju članka 29. stavka 11. Zakona o održivom gospodarenju otpadom (»Narodne novine«, broj 94/13) ministar zaštite okoliša i prirode donosi
NAPUTAK
O GLOMAZNOM OTPADU
Članak 1.
Ovim Naputkom propisuje se popis vrsta predmeta i tvari koji se smatraju krupnim (glomaznim) komunalnim otpadom.
Članak 2.
(1) Popis vrsta predmeta i tvari koje se smatraju krupnim (glomaznim) komunalnim otpadom i koje se mogu, sukladno posebnom propisu koji uređuje Katalog otpada, kategorizirati ključnim brojem 20 03 07 – glomazni otpad, propisan je Dodatkom ovog Naputka.
(2) Popis iz stavka 1. ovoga članka razvrstava vrste tvari i predmeta u skupine prema namjeni tvari i predmeta.
(3) Popis iz stavka 1. ovoga članka ne uključuje tvari i predmete za koje je posebnim propisom koji uređuje posebnu kategoriju otpada propisano da se smatraju otpadom koji se svrstava u tu posebnu kategoriju otpada.
Članak 3.
Dodatak ovog Naputka je tiskan uz ovaj Naputak i njegov je sastavni dio.
Članak 4.
Ovaj Naputak stupa na snagu osmoga dana od dana objave u »Narodnim novinama«.
Klasa: 351-01/13-04/66
Urbroj: 517-01-15-1
Zagreb, 7. srpnja 2015.
Ministar Mihael Zmajlović, v. r.
DODATAK
POPIS VRSTA PREDMETA I TVARI KOJI SE SMATRAJU KRUPNIM (GLOMAZNIM) KOMUNALNIM OTPADOM
1. KUPAONSKA OPREMA
kada (plastična, fiberstaklena, metalna i sl.) tuš kada, sauna
kada za djecu
kupaonski ormar i police
zavjesa ili pregrada za tuš ili kadu, nosač zavjese (karniša)
umivaonik
toalet i bide (školjka i daska)
slavina za vodu, nosač tuša, i crijevo za tuš
stalak za ručnike i sl.
ogledalo
2. STVARI ZA DJECU
krevet za dijete
stolica i hodalica za dijete
veće igračke
dječja kolica
auto sjedalica za dijete
3. PODNE OBLOGE
tepih, laminat, linoleum, parket, krzno i sl.
4. NAMJEŠTAJ
ormar, komoda, ladičar, vitrina, noćni ormarić i sl.
polica (npr. ugradbena, samostojeća, zidna i sl.)
stol (npr. radni, za računalo, kuhinjski, za blagovaonu, toaletni i sl.)
stolac, klupa, barska stolica
zidni/stolni sat većih dimenzija
daska kod uzglavlja kreveta
stalak (stolni, zidni za npr. tv/hi-fi)
fotelja, naslonjač, krevet, tabure
madrac, nadmadrac, podnica kreveta
okvir za sliku većih dimenzija
prozorske zaštitne rešetke i grilje
sobne pregrade
5. KUHINJSKA OPREMA
kuhinjski elementi (ugradbeni, samostojeći i dr.)
sudoper
radna površina
šank
6. VRTNA OPREMA
ograda i vrata
vrtni namještaj
vrtni alat, strojevi za vrt (tačke, kosilica i sl.)
sjenica za vrt (rastavljena na dijelove dimenzija pogodnih za prijevoz)
drvo (izrezano na dimenzije pogodne za prijevoz)
posuda (za npr. cvijeće) i postolje/nosač većih dimenzija
vrtni ukrasi većih dimenzija
vrtna klupa
crijevo za vodu, oprema za razvođenje vode te posude za zalijevanje bilja
ljuljačka
suncobran i stalak za suncobran
sklopivi bazen
roštilj
7. OSTALI GLOMAZNI OTPAD
rolete, žaluzine, tende i sl.
ljestve i samostojeće stepenice
zavjese i nosači zavjesa
vrata (npr. sobna, ulazna i dr.)
staklo (okno)
prozor, prozorski okvir
invalidska kolica
dekorativni predmeti većih dimenzija
oprema za kućne ljubimce većih dimenzija (akvarij, žičani kavez, i sl.)
sprave za vježbanje i veća oprema za sport i rekreaciju (bicikl, daska za jedrenje/jahanje na valovima, kajak, kanu, pedalina i sl.)
radijator
kante i posude većih dimenzija
tapete
daska za glačanje
okvir za sušenje rublja
