 sankcioniranje povrede podnositeljevih imovinskih prava, prethodno učinjene osporenim poreznim rješenjima.«
Podnositelj smatra da osporenom presudom Upravnog suda u Zagrebu zbog paušalnog, površnog i izrazito formalističkog postupanja tog suda prvenstveno nisu poštovana ustavna jamstva sudske kontrole upravnih akata, koja podrazumijevaju stvarnu i djelotvornu, neovisnu i nepristranu sudsku zaštitu od nezakonitih akata tijela državne uprave i drugih tijela s javnim ovlastima.
4. Obrazlažući prijedlog za odgodu ovrhe osporenih poreznih rješenja podnositelj je naveo:
»Osporenim poreznim rješenjima podnositelju je nezakonito utvrđen porezni dug ukupnog iznosa 3.617.033,08 kn. To navodno porezno dugovanje sastoji se od iznosa od 2.536.382,96 kn na ime utvrđenog poreznog duga i iznosa od 1.080.650,12 kn na ime pripadajućih zakonskih zateznih kamata. S obzirom na poslovne kapacitete podnositelja, riječ je o ogromnom novčanom iznosu koji doslovno paralizira njegov rad i ozbiljno narušava poslovanje tvrtke u teškim vremenima gospodarske krize te izravno utječe na živote njezinih zaposlenika, koje prati sve veća neizvjesnost.«
U ustavnoj tužbi je naveo da je već Upravnom sudu u Zagrebu predložio primjenu članka 26. stavka 2. Zakona o upravnim sporovima, jer mu izvršenje osporenih poreznih rješenja stvarno i izravno nanosi štetu koja bi se kasnije teško mogla popraviti, ako bi se uopće mogla popraviti s obzirom na ovisnost poslovanja podnositelja o vjerodostojnosti i ugledu u poslovnom okruženju. Naveo je da je kao dokaz nastanku takve nematerijalne štete predložio saslušanje g. Ettorea Santija, člana upravnog savjeta Savjetodavnog odbora talijanskog poduzetništva u Republici Hrvatskoj i po potrebi drugih bivših inozemnih i domaćih poslovnih partnera podnositelja. Međutim da je Upravni sud tijekom upravnog spora bez ikakvog obrazloženja odbio sve dokazne prijedloge u pogledu osnovanosti donošenja rješenja o odgodnom učinku tužbe, te da u presudi navodi da »... osim što tvrdi, nije dostavio niti jedan dokaz da bi mu izvršenjem rješenja bila nanesena šteta koja bi se teško mogla popraviti«. Podnositelj je napomenuo da je jedini razuman način za dokazivanje povrede prava osobnosti u odnosu na podnositelja kao pravnu osobu moguće upravo putem saslušanja poslovnih partnera pravne osobe, koji su u cijelosti upoznati s povredom prava na ugled i čast podnositelja i s utjecajem osporavanog drugostupanjskog rješenja na njegovo poslovanje i sklapanje daljnjih poslova, što je isticao tijekom upravnog spora.
5. Podnositelj je naveo da naplata poreznog duga u golemom, višemilijunskom iznosu predstavlja za podnositelja prekomjerno opterećenje te bi mu nanijela veću gospodarsku štetu. Istaknuo je da je u 2009. godini imao ukupne prihode u iznosu od 2,1 milijuna kuna, a u 2010. godini 1,46 milijuna kuna. Smatra očitim da porezni dug iz osporavanih poreznih rješenja nadmašuje ukupne prihode za više od dvije godine poslovanja poreznog obveznika. Stoga bi ga izvršenje osporavanih poreznih rješenja, odnosno jednokratna naplata utvrđenog poreznog duga sigurno dovelo do stečaja podnositelja, te u potpunosti onemogućilo njegovo bilo kakvo daljnje poslovanje.
U razlozima zbog kojih smatra opravdanim prijedlog za odgodu ovrhe zaključno navodi:
»Podnositelj vjeruje, mutatis mutandis, da njegov slučaj pripada skupini onih u kojima bi do primjene članka 67. stavka 2. Ustavnog zakona trebalo doći zbog javnog interesa koji je povezan sa značenjem urednog funkcioniranja poduzetništva za društvenu zajednicu u smislu članka 49. stavka 1. Ustava, područja koje je za cijelu zajednicu i njezine interese u ovom trenutku gotovo presudno. Privremenost odgode, nesporna činjenica da odgoda nije suprotna javnom interesu niti bi se odgodom nanijela bilo kakva šteta trećim osobama, nezakonit rad poreznih tijela i površnost u pružanju sudske zaštite pravima podnositelja u upravnom sporu te teško popravljiva šteta koju bi ovrha osporavanih poreznih rješenja mogla uzrokovati