i u konačnici bipolarnog odnosno jednopartijskog sustava po svima poznatoj formuli (X=Y)=X. Trivijalno i lakonsko obrazloženje za politički nepismene ‘tko ne može skupiti 1500 potpisa ne treba izaći na izbore’ u prijevodu za malo politički pismenije znači sljedeće: – da za liste u 10 izbornih jedinica u RH, treba skupiti 1500 potpisa + 10% (zbog mogućnosti postojanja nevažećih potpisa) što onda sve skupa iznosi najmanje 1600 potpisa, – da te potpise treba skupiti u iznimno kratkom roku od 15 dana, – da za skupljanje tolikog broja potpisa u iznimno kratkom roku, stranka treba potrošiti za štandove, administrativne i druge troškove, najmanje cca 70.000, kuna. Svi ovi uvjeti su postavljeni tako da praktični budu nedostižni za manje neparlamentarne stranke i eventualno nove političke grupacije, jer se parlamentarne stranke financiraju iz državnog proračuna i navedeni im iznos troškova za skupljanje potpisa predstavlja tek sitnicu, dok manje neparlamentarne stranke ili eventualno nove političke stranke, koje se same financiraju, mogu tek sanjati o nedostižnom iznosu od 70.000,00 kuna. Zbog toga dok se na drugi način ne riješi pitanje pravičnijeg financiranja sudjelovanja na izborima ili dok se bar svima ne daju besplatni štandovi za skupljanje potpisa, ova odredba je u svojoj suštini namijenjena eliminaciji političkih protivnika i stvaranju političkog monopola, te su tom odredbom narušena temeljna načela iz članaka 1., 3., 5., 14., 22. i 45 Ustava RH kao što su osobito načela: slobode, jednakosti, pravičnosti, ravnopravnosti, opće biračko pravo i dr./ Da nije jednostavno skupiti toliki broj potpisa u tako kratkom roku, bez velike stranačke infrastrukture – mašinerije, potkrepljujemo činjenicom daje na proteklim predsjedničkim izborima, tek jedan kandidat bez potpore većeg broja stranaka uspio skupiti nešto više od 10000 potpisa, a da su drugi kandidati koji nisu imali veću stranačku potporu odustali od kandidature zbog toga što nisu uspjeli skupiti potpise. Zbog toga se postavlja temeljno pitanje koja je suština demokracije, svodi li se ona samo na formalni broj skupljenih potpisa pod neravnopravnim uvjetima ili na izboru kvalitetnih kandidata i kvalitetnih programa za dobrobit jedne društvene zajednice? Osim, toga ova odredba otvara i niz drugih pitanja njezine suglasnosti s Ustavom RH. Ova odredba kako je definirana iako ne sasvim jasno i nedvosmisleno, traži da je za pravovaljanu listu potrebno prikupiti najmanje 1500 potpisa birača, a što bi značilo da se za svaku od lista potpisi mogu skupljati na cjelokupnom teritoriju RH, bez obzira na to što postoji teritorijalna podijeljenost na deset izbornih jedinica, kao i što kandidati mogu biti na listi u svakoj izbornoj listi, bez obzira na mjesto prebivališta. Postavlja se zbog toga pitanje Ustavnom sudu RH, može li se dogoditi da se pred same izbore ili još gore u tijeku skupljanja potpisa iznjedri tumačenje, kako se to često događa, da se potpisi za konkretne izborne liste moraju skupljati samo u utvrđenim izbornim jedinicama. Ovakva odredba može dovesti i do toga da zbog čiste praktičnosti političke stranke skupljaju potpise u gradovima gdje je veća koncentracija stanovništva.«
73. Predlagateljica smatra da se zbog toga može dogoditi da stranka prikupi potpise za svih deset izbornih jedinica primjerice u Zagrebu, i da na svoje liste u drugim izbornim jedinicama postavi sve kandidate koji imaju prebivalište u Zagrebu. Time bi se biračima jedne izborne jedinice nametale liste i kandidati iz druge izborne jedinice bez potpore i potpisa birača iz te izborne jedinice. Prema mišljenju predlagateljice, time se narušava jednakost i opće biračko pravo (osobito pasivno), pravo jednakosti i ravnopravnost birača u svim izbornim jedinicama.
Konačno, predlagateljica postavlja načelno pitanje Ustavnom sudu: »Može li zakonodavac u istom zakonu davati prividna prava svim političkim strankama i nezavisnim kandidatima da se kandidiraju na izborima, uz istovremeno postavljanje takvih neostvarivih