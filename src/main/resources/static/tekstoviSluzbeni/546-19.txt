 financijskih obveza po projektima. Odjel planira i upravlja alokacijama iz sredstava i nacionalnih izvora te osigurava nacionalno sufinanciranje projekata. Dostavlja Tijelu za ovjeravanje zahtjeve za isplatu javnih sredstava korisnicima te odobrava i osigurava ukupnost plaćanja istih, osim kod projekata za koje financiranje iz javnih sredstava osiguravaju druga, sektorski nadležna tijela; osigurava povrat nepravilno utrošenih sredstava od strane korisnika, vodi evidenciju o povratima te dostavlja Tijelu za ovjeravanje informacije o utvrđenim i izvršenim povratima; surađuje s Upravljačkim tijelom i Tijelom za ovjeravanje u postupku godišnjeg poravnavanja računa i godišnjeg zatvaranja dovršenih operacija ili izdataka Operativnog programa. Surađuje s Upravljačkim tijelom i Tijelom za ovjeravanje u postupku godišnjeg poravnavanja računa i godišnjeg zatvaranja dovršenih operacija ili izdataka Operativnog programa. Sukladno principima dobrog financijskog upravljanja, Odjel provodi administrativne i terenske kontrole korištenja sredstava iz fondova Europske unije. U suradnji sa Sektorom za pripremu programa i provedbu projekata Europske unije Odjel sudjeluje u pripremi i izradi godišnjih i završnih izvješća za potrebe nadzora provedbe relevantnih operativnih programa; analizira izvršenje i učinkovitost prioriteta/mjera te sudjeluje u aktivnostima zatvaranja Operativnog programa. Odjel priprema priručnike o internim procedurama za provedbu svojih funkcija sukladno smjernicama koje je odobrilo Upravljačko tijelo te čuva dokumente i evidencije o provedbi funkcija radi osiguravanja odgovarajućeg revizijskog traga; unosi odgovarajuće podatke u integrirani sustav upravljanja informacijama (MIS). U sustav iz članka 125. stavka 2. točke (d) Uredbe (EU) br. 1303/2013 prikuplja, unosi, pohranjuje i razvrstava podatke sukladno točki (e) istoga stavka. Odjel sudjeluje u upravljanju rizicima na razini prioritetnih osi, izvještava o nepravilnostima, sudjeluje u aktivnostima prevencije, otkrivanja i ispravljanja nepravilnosti te utvrđivanju mjera za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama. Sudjeluje u izradi priručnika o internim procedurama s odgovarajućim revizijskim tragom. Osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga te obavlja i druge poslove iz djelokruga Službe.«.
Članak 23.
Naslov iznad članka 73. i članak 73. mijenjaju se i glase:
»5.3.2. Služba za objavu poziva na dostavu projektnih prijedloga i ugovaranje EU projekata
Članak 73.
Služba za objavu poziva na dostavu projektnih prijedloga i ugovaranje EU projekata je ustrojstvena jedinica koja obavlja stručne, administrativne i upravno-pravne poslove koji se odnose na koordinaciju rada s ostalim stručnim tijelima vezanima za postupke dodjele bespovratnih sredstava i ugovaranje. Služba je odgovorna za poslove vezane za objavu poziva na dostavu projektnih prijedloga i ugovaranje projekata sredstvima iz programa Unije, strukturnih fondova i Kohezijskog fonda Europske unije u svrhu jačanja konkurentnosti hrvatskog gospodarstva u skladu s EU i nacionalnim strateškim dokumentima i Operativnim programom »Konkurentnost i kohezija« 2014.-2020. U suradnji sa Sektorom za pripremu programa i provedbu projekata Europske unije priprema nacrt kriterija za odabir projekata u okviru odgovarajućeg prioriteta ili mjere koji se podnose Upravljačkom tijelu na provjeru. Priprema prognoze korištenja sredstava te financijskih obveza po projektima; kontrolira jesu li rokovi u skladu s rokovima u pozivu na dostavu projektnih prijedloga; izrađuje upute za prijavitelje; provodi postupak objave poziva na dostavu projektnih prijedloga u skladu s propisima Republike Hrvatske; postupa po prigovorima. Služba sudjeluje u pripremi ugovora o dodjeli bespovratnih sredstava s korisnicima i Posredničkim tijelom razine 2, kao i predloženim izmjenama i dopunama ugovora, te zaključuje 