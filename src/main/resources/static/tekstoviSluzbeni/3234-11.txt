 navedeno dizalo ili sigurnosna komponenta za dizala sve relevantne zahtjeve iz ovoga Pravilnika. Relevantni gospodarski subjekti prema potrebi surađuju s nadležnim inspekcijskim tijelom u tu svrhu.
(2) Ako tijekom ocjenjivanja iz prvog stavka ovoga članka nadležno inspekcijsko tijelo ustanovi da dizalo nije u skladu sa zahtjevima ovoga Pravilnika, ono će bez odgode zahtijevati da ugraditelj provede sve odgovarajuće korektivne radnje kako bi dizalo uskladio s tim zahtjevima u razumnom roku koji propišu i koji je primjeren naravi rizika.
(3) Ako tijekom ocjenjivanja iz 1. stavka ovoga članka nadležno inspekcijsko tijelo ustanovi da sigurnosna komponenta za dizala nije u skladu sa zahtjevima ovoga Pravlnika, ono će bez odgode zahtijevati da predmetni gospodarski subjekt provede sve odgovarajuće korektivne radnje kako bi sigurnosnu komponentu za dizala uskladio s tim zahtjevima, povukao sigurnosnu komponentu za dizala s tržišta ili je opozvao u razumnom roku koji propišu i koji je primjeren naravi rizika.
(4) Nadležno inspekcijsko tijelo o tome obavještava odgovarajuće prijavljeno tijelo.
(5) Na mjere iz stavka 2. i 3. ovoga članka primjenjuje se članak 21. Uredbe (EZ) br. 765/2008.
(6) Ako nadležno inspekcijsko tijelo smatra kako se nesukladnost ne odnosi samo na njihovo državno područje, o rezultatima ocjenjivanja i mjerama koje zahtijevaju od gospodarskih subjekata obavješćuju Komisiju i države članice.
(7) Gospodarski subjekt osigurava provođenje svih odgovarajućih korektivnih radnji u pogledu svih dizala i sigurnosnih komponenti za dizala koje je stavio na tržište ili stavio na raspolaganje na tržištu Unije.
(8) Ako ugraditelj ne provede odgovarajuće korektivne radnje u roku iz stavka 2. ovoga članka, nadležno inspekcijsko tijelo poduzima sve odgovarajuće privremene mjere kako bi ograničila ili zabranila stavljanje predmetnog dizala na nacionalno tržište ili njegovu uporabu, ili kako bi ga opozvala.
(9) Ako relevantni gospodarski subjekt ne provede odgovarajuće korektivne radnje u roku iz stavka 3. ovoga članka, nadležno inspekcijsko tijelo poduzima sve odgovarajuće privremene mjere kako bi zabranila ili ograničila stavljanje sigurnosne komponente za dizala na raspolaganje na svojem nacionalnom tržištu, povukla sigurnosnu komponentu za dizala s tržišta ili je opozvala.
(10) Nadležno inspekcijsko tijelo bez odgode obavješćuje Komisiju i druge države članice o tim mjerama.
(11) Podaci iz stavka 10. ovoga članka uključuju sve dostupne detalje, posebno one nužne za identifikaciju dizala ili sigurnosnih komponenti za dizala koje nisu usklađene, njihovo podrijetlo, vrstu navodne neusklađenosti i povezanog rizika, vrstu i trajanje poduzetih nacionalnih mjera te argumente relevantnih gospodarskih subjekata. Nadležno inspekcijsko tijelo posebno navodi je li nesukladnost posljedica jednog od sljedećih uzroka:
– dizala ili sigurnosne komponente za dizala ne ispunjavaju bitne zdravstvene i sigurnosne zahtjeve iz ovoga Pravilnika; ili
– nedostataka u usklađenim normama iz članka 14. u vezi s pretpostavkom sukladnosti.
(12) Ako neka država članica ili Komisija u roku od tri mjeseca nakon primitka informacija iz stavka 10. ovoga članka ne podnese prigovor na privremenu mjeru koju poduzima nadležno inspekcijsko tijelo, mjera se smatra opravdanom.
Članak 35.
Sukladna dizala ili sigurnosne komponente za dizala koji predstavljaju rizik
(1) Ako nadležno inspekcijsko tijelo nakon provedbe ocjenjivanja u skladu s člankom 34. stavkom 1. ustanovi da dizalo, iako je sukladno s ovim Pravilnikom, predstavlja rizik za zdravlje i sigurnost osoba i, prema potrebi, sigurnost imovine, ono će od ugraditelja zahtijevati poduzimanje odgovarajuće mjere kako bi osigurao da to dizalo više ne predstavlja rizik ili da opozove dizalo ili ograniči ili zabrani njegovu uporabu u razumnom roku koji propiše i koji je primjeren naravi rizika.
(2) Ako nadležno inspekcijsko tijelo nakon provedbe ocjenjivanja u skladu s člankom 34. stavkom 1. ustanovi da sigurnosna