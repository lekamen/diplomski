108 23.11.2016 Pravilnik o delegiranju poslova društva za upravljanje UCITS fondom
HRVATSKA AGENCIJA ZA NADZOR FINANCIJSKIH USLUGA
2347
Na temelju članka 69. stavka 6. Zakona o otvorenim investicijskim fondovima s javnom ponudom (»Narodne novine« broj 44/2016, dalje: Zakon), Hrvatska agencija za nadzor financijskih usluga (dalje: Agencija) na sjednici Upravnog vijeća održanoj 18. studenoga 2016. godine donijela je
PRAVILNIK
O DELEGIRANJU POSLOVA DRUŠTVA ZA UPRAVLJANJE UCITS FONDOM
UVODNE ODREDBE
Članak 1.
Ovim se Pravilnikom propisuje postupak delegiranja poslova na treće osobe od strane društva za upravljanje UCITS fondom (dalje: Društvo) te sadržaj ugovora o delegiranju poslova.
DELEGIRANJE POSLOVA NA TREĆE OSOBE
Odobrenje Agencije
Članak 2.
(1) Za delegiranje poslova na treće osobe, Društvo je, na temelju članka 69. stavka 1. Zakona, dužno prethodno ishoditi odobrenje Agencije.
(2) Društvo će u svrhu dobivanja odobrenja za delegiranje poslova na treću osobu Agenciji podnijeti zahtjev uz koji prilaže sljedeću dokumentaciju:
1. nacrt ugovora o delegiranju poslova iz članka 4. stavka 1. ovoga Pravilnika, koji sadrži odredbu o sklapanju ugovora pod odgodnim uvjetom pribavljanja odobrenja Agencije, te nakon sklapanja i ugovor o delegiranju potpisan od strane ovlaštenih osoba ugovornih strana.
2. obrazloženje razloga zbog kojih se poslovi delegiraju i opravdanosti takvog delegiranja,
3. opis identificiranih rizika povezanih s delegiranjem poslova iz članka 7. stavka 1. ovoga Pravilnika i njihovog utjecaja na Društvo, s procjenom njihove veličine,
4. analizu pružatelja usluga iz članka 7. stavka 2. ovoga Pravilnika,
5. opis načina povezanosti treće osobe s Društvom, ako je treća osoba povezana osoba s Društvom,
6. izjavu Društva i treće osobe da će poduzeti sve potrebne mjere za sprječavanje, praćenje i upravljanje sukobom interesa u odnosu na delegirane poslove,
7. drugu dokumentaciju na zahtjev Agencije.
(3) Ako treća osoba ima sjedište i/ili posluje izvan Republike Hrvatske, a nije subjekt nadzora ovlaštenog nadzornog tijela države članice ili je riječ o trećoj osobi iz države s čijim nadzornim tijelom Agencija nema sklopljen ugovor o međusobnoj suradnji, tada je Društvo dužno, osim dokumenata iz stavka 2. ovoga članka, dostaviti i dokaz kojim se potvrđuje da propisi države, odnosno država, u kojima treća osoba posluje omogućuju Agenciji:
1. da u svrhu postizanja ciljeva nadzora obavi neposredni nadzor dijela poslovanja treće osobe koji ima veze ili se može dovesti u vezu s delegiranim poslovima, kao i izravni nadzor obavljanja aktivnosti koje su predmet ugovora,
2. pravodoban i neograničen pristup dokumentaciji i podacima koji su povezani s delegiranim poslovima, a u posjedu su treće osobe.
(4) U slučaju da se nakon dobivanja odobrenja Agencije izmjene uvjeti iz ugovora iz članka 4. stavka 1. ovoga Pravilnika u dijelu koji se odnosi na opis poslova koji se delegiraju, ili se želi umanjiti zahtjeve Društva vezano za razinu i kvalitetu obavljanja delegiranih poslova, ili se pak mijenjaju uvjeti za raskid ili otkaz ugovora, Društvo će bez odgode Agenciji podnijeti novi zahtjev za izdavanje odobrenja za delegiranje poslova u skladu s odredbama stavka 1. ovoga članka. U navedenim slučajevima Agencija će procijeniti je li potrebno uz zahtjev prilagati svu, ili samo određenu dokumentaciju iz stavka 2. ovoga članka.
(5) U slučaju da se nakon dobivanja odobrenja Agencije izmjene uvjeti iz ugovora iz članka 4. stavka 1. ovoga Pravilnika u dijelu koji se odnosi na podatak o tome u odnosu na koje UCITS fondove se poslovi delegiraju, Društvo je dužno obavijestiti Agenciju o nastalim izmjenama.
Obavijest o delegiranju
Članak 3.
(1) O delegiranju ostalih poslova na treće osobe, Društvo će, na temelju članka 69. stavka 2. Zakona, prethodno obavijestiti Agenciju.
(2) Društvo će uz obavijest iz stavka 1. ovoga članka Agenciji priložiti i ugovor iz članka 4. stavka 1. ovoga Pravilnika.
Ugovor o delegiranju poslova
Članak 4.
(1) Ugovor o