96 09.09.2015 Pravilnik o provedbi mjere 01 "Prenošenje znanja i aktivnosti informiranja", podmjere 1.1. "Potpora za strukovno osposobljavanje i aktivnosti za stjecanje vještina", tip operacije 1.1.1. "Strukovno osposobljavanje za višestruku sukladnost, paket mjera poljoprivreda, okoliš i klimatske promjene, ekološki uzgoj" i tip operacije 1.1.2. "Strukovno osposobljavanje za poljoprivrednike" iz Programa ruralnog razvoja Republike Hrvatske za razdoblje 2014. - 2020. 34
MINISTARSTVO POLJOPRIVREDE
1853
Na temelju članka 10. stavka 9. Zakona o poljoprivredi (»Narodne novine« br. 30/15) ministar poljoprivrede donosi
PRAVILNIK
O PROVEDBI MJERE 01 »PRENOŠENJE ZNANJA I AKTIVNOSTI INFORMIRANJA«, PODMJERE 1.1. »POTPORA ZA STRUKOVNO OSPOSOBLJAVANJE I AKTIVNOSTI ZA STJECANJE VJEŠTINA«, TIP OPERACIJE 1.1.1. »STRUKOVNO OSPOSOBLJAVANJE ZA VIŠESTRUKU SUKLADNOST, PAKET MJERA POLJOPRIVREDA, OKOLIŠ I KLIMATSKE PROMJENE, EKOLOŠKI UZGOJ« I TIP OPERACIJE 1.1.2. »STRUKOVNO OSPOSOBLJAVANJE ZA POLJOPRIVREDNIKE« IZ PROGRAMA RURALNOG RAZVOJA REPUBLIKE HRVATSKE ZA RAZDOBLJE 2014. – 2020.
I. OPĆE ODREDBE
Sadržaj Pravilnika
Članak 1.
Ovim se Pravilnikom utvrđuju način i uvjeti provedbe mjere 01 »Prenošenje znanja i aktivnosti informiranja«, (u daljnjem tekstu: mjera 01), podmjere 1.1. »Potpora za strukovno osposobljavanje i aktivnosti za stjecanje vještina« (u daljnjem tekstu: podmjera 1.1.), tip operacije 1.1.1. »Strukovno osposobljavanje za višestruku sukladnost, paket mjera poljoprivreda, okoliš i klimatske promjene, ekološki uzgoj« (u daljnjem tekstu: tip operacije 1.1.1.) i tip operacije 1.1.2. »Strukovno osposobljavanje za poljoprivrednike« (u daljnjem tekstu: tip operacije 1.1.2.) iz Programa ruralnog razvoja Republike Hrvatske za razdoblje 2014. – 2020. (u daljnjem tekstu: Program).
Upravljačko tijelo i operativna provedba
Članak 2.
(1) Upravljačko tijelo Programa je Ministarstvo poljoprivrede (u daljnjem tekstu: Ministarstvo), sukladno članku 10. stavku 8. Zakona o poljoprivredi.
(2) Operativnu provedbu Programa obavlja Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja), sukladno članku 14. stavku 1. Zakona o poljoprivredi.
Pojmovnik
Članak 3.
(1) Pojedini pojmovi u smislu ovoga Pravilnika imaju sljedeće značenje:
1. Tip operacije je skup aktivnosti ili pojedinačnih projekata koji doprinose ostvarivanju ciljeva jednog ili više prioriteta na koje se odnose iz Programa koji je usklađen s ciljevima i prioritetima politike ruralnog razvoja Europske unije.
2. Prihvatljivi troškovi su troškovi koji mogu biti financirani iz Programa.
3. Sudionik izobrazbe je fizička osoba kojoj je korisnik mjere pružio uslugu izobrazbe u sklopu nekog tipa operacije ove mjere.
4. Indirektni troškovi su troškovi koji su definirani u članku 68. stavku 1. točki b Uredbe (EU) br. 1303/2013 Europskog parlamenta i Vijeća od 17. prosinca 2013. o utvrđivanju zajedničkih odredbi o Europskom fondu za regionalni razvoj, Europskom socijalnom fondu, Kohezijskom fondu, Europskom poljoprivrednom fondu za ruralni razvoj i Europskom fondu za pomorstvo i ribarstvo i o utvrđivanju općih odredbi o Europskom fondu za regionalni razvoj, Europskom socijalnom fondu, Kohezijskom fondu i Europskom fondu za pomorstvo i ribarstvo te o stavljanju izvan snage Uredbe Vijeća (EZ) br. 1083/2006 (SL L 347, 20. 12. 2013.) (u daljnjem tekstu Uredba (EU) br. 1303/2013).
(2) Ostali pojmovi u smislu ovoga Pravilniku imaju jednako značenje kao pojmovi u Uredbi (EU) br. 1305/2013 Europskog parlamenta i Vijeća od 17. prosinca 2013. o potpori ruralnom razvoju iz Europskog poljoprivrednog fonda za ruralni razvoj (EPFRR) i stavljanju izvan snage Uredbe Vijeća (EZ) br. 1698/2005 (SL L 347, 20. 12. 2013.).
Sastavni dijelovi
Članak 4.
Sastavni dijelovi ovoga Pravilnika su:
Prilog I. – Kvartalno izvješće o provedenim programima osposobljavanja
Prilog II. – Godišnje izvješće o provedenim programima osposobljavanja
Prilog III. – Označavanje ulaganja.
II. TIPOVI