83 28.07.2015 Ispravak Odluke o raspodjeli sredstava Fonda za poticanje pluralizma i raznovrsnosti elektroničkih medija
VIJEĆE ZA ELEKTRONIČKE MEDIJE
1631
Nakon uspoređivanja s izvornim tekstom utvrđena je pogreška u Odluci o raspodjeli sredstava Fonda za poticanje pluralizma i raznovrsnosti elektroničkih medija – nakladnika radija, neprofitnih pružatelja medijskih usluga televizije i radija iz članka 19. i 79. ZEM-a, neprofitnih pružatelja elektroničkih publikacija, neprofitnih proizvođača audiovizualnih i radijskih programa za 2015. i 2016. godinu, klasa: 612-12/15-09/0002, urbroj: 567-02-15-05 od 1. srpnja 2015. godine, a koja je objavljena u Narodnim novinama broj 77 od 15. srpnja 2015. godine, te se daje
ISPRAVAK ODLUKE
U točki XIV. dispozitiva iza riječi »Metamedij« dodaje se »Udruga Blank – filmski inkubator«.
U obrazloženju Odluke u dijelu koji glasi »Prijavama neprofitnih pružatelja elektroničkih publikacija Centar za cjeloviti razvoj, Info zona, Udruga Jedna nova poruka, Udruga Slobodni Filozofski, Udruga studenata za promicanje kulturnih sadržaja »Ziher«, Udruga U ime obitelji i Udruga za razvoj audio vizualne umjetnosti Metamedij nisu dodijeljena sredstva Fonda budući da ponuđeni projekt nije dobio najmanje 50% od ukupnog broja mogućih bodova prijavljenih projekata sukladno uvjetima propisanim Javnim natječajem« iza riječi »Metamedij« dodaje se »Udruga Blank – filmski inkubator«.
Ostali dio Odluke ostaje nepromijenjen.
Klasa: 612-12/15-09/0002
Urbroj: 567-02-15-06
Zagreb, 21. srpnja 2015.
VIJEĆE ZA ELEKTRONIČKE MEDIJE
Predsjednica Vijeća Mirjana Rakić, v. r.
