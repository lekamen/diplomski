 tim vozilima počinjen je carinski prekršaj jer su uvezena bez prijavljivanja carinarnici, pa se ista sukladno odredbi čl. 360. st. 1. Carinskog zakona mogu oduzeti i kada nisu vlasništvo počinitelja prekršaja.«
16. Sukladno navedenom, u sva tri stupnja odlučivanja podnositeljev tužbeni zahtjev za predaju u posjed vozila i naknadu štete odbijen je kao neosnovan jer su sudovi utvrdili da vozilo nije oduzeto protupravno, već na temelju pravomoćnog rješenja Carinarnice Osijek donesenog na temelju članka 357. stavka 1. CZ-a (u međuvremenu je obustavljen i ovršni postupak). Te presude nadležnih sudova predmet su ovog ustavnosudskog postupka.
3) Prigovori podnositelja Buljevića
17. U opširnoj ustavnoj tužbi podnositelj ponavlja žalbene navode, detaljno navodeći tijek postupka. Ističe da je automobil kupio od trgovačkog društva iz Županje i da posjeduje uredne račune o njegovoj kupovini, te da je automobil bio registriran kod nadležne policijske uprave i da je za njega izdana prometna dozvola.
Podnositelj posebno ističe da je protiv njega vođen prekršajni i kazneni postupak, te da je prekršajni postupak obustavljen jer je utvrđeno da nije počinio prekršaj iz članka 351. stavka 1. u vezi sa stavkom 3. CZ-a. U kaznenom postupku optužba je odbijena zbog zastare. Stoga smatra da mu je automobil oduzet neosnovano i da mu pripada pravo na povrat vozila i utužena naknada štete. Posebno ističe da su sudovi zanemarili rješenje Općinskog suda u Vinkovcima broj: Kv-49/03 od 1. travnja 2003. kojim je naloženo vraćanje automobila u njegov posjed. U tom smislu ističe:
»(...) Pravomoćna sudska odluka o povratu vozila upravo podnositeljima, koja je donesena nakon odluke carinskog prekršajnog tijela kojom je vozilo oduzeto od NN osobe, predstavlja res iudicata u odnosu na pitanje jesu li podnositelji vlasnici vozila ili ne, odnosno imaju li podnositelji pravo na vozilo ili ne, pa je stoga sud u parničnom postupku za naknadu štete bio vezan ovom odlukom i nije mogao o pitanju vlasništva vozila odlučivati kao o prethodnom pitanju.«
Podnositelj upućuje na praksu i stajališta Europskog suda za ljudska prava u Strasbourgu (u daljnjem tekstu: ESLJP) o zaštiti prava vlasništva, utemeljenima na članku 1. Protokola br. 1 uz Konvenciju.
Predlaže usvajanje ustavne tužbe i vraćanje predmeta prvostupanjskom sudu na ponovni postupak.
4) Mjerodavno pravo
18. Članak 343. stavak 1. točka 3. i članak 351. CZ-a citirani su u točki 6.1., a članak 357. stavci 5. i 6. CZ-a citirani su u točki 6.2. obrazloženja ove odluke. Mjerodavni dijelovi članaka 357. stavka 1. i 360. CZ-a u relevantno su vrijeme (1993.) glasili:
»Članak 357.
(1) Roba koja je predmet prekršaja iz ... članka 343. stavak (1) točke ... 3) ... ako je učinitelj prekršaja izvršio neku od radnji iz ... članka 343. stavka (1) točke ... 3) ... i roba koja je predmet prekršaja iz članka 351. stavka (1) i (3) u svezi sa člankom 343. stavak (1) točke ... 3) ... ako je učinitelj prekršaja izvršio neku od radnji iz članka 343. stavak (1) točke ... 3 ... Carinskog zakona mora se oduzeti.
(...)«
»Članak 360.
(1) Roba koja je predmet prekršaja iz ... članka 343. stavka 1) točke ... 3) ... ako je učinitelj prekršaja izvršio neku od radnji iz ... članka 343. stavka (1) točke ... 3) ... ovog zakona može se oduzeti i kada nije vlasništvo učinitelja prekršaja.
(...)
(3) Navedene radnje ne utječu na prava trećih osoba za naknadu štete od njihovih učinitelja.«
19. U vrijeme donošenja prvostupanjske kaznene presude (5. travnja 2002.) kojom je podnositelj oslobođen optužbe za počinjenje kaznenog djela na snazi je bio ZKP/97 u tekstu koji je važio od 1. siječnja 1998. do 20. svibnja 2002. Članak 224. ZKP/97 u to je vrijeme glasio:
»Članak 224.
Predmeti koji su tijekom kaznenog postupka privremeno oduzeti vratit će se vlasniku, odnosno posjedniku čim se ustanovi da ne postoje razlozi za njihovo oduzimanje.«
U vrijeme donošenja drugostupanjske kaznene presude (23. listopada 2002.) na snazi je bio ZKP/97 koji je u to vrijeme bio