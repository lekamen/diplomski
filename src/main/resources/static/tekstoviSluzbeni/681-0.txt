33 24.03.2015 Zakon o izmjenama i dopunama Zakona o Nacionalnom preventivnom mehanizmu za sprečavanje mučenja i drugih okrutnih, neljudskih ili ponižavajućih postupaka ili kažnjavanja
HRVATSKI SABOR
682
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O NACIONALNOM PREVENTIVNOM MEHANIZMU ZA SPREČAVANJE MUČENJA I DRUGIH OKRUTNIH, NELJUDSKIH ILI PONIŽAVAJUĆIH POSTUPAKA ILI KAŽNJAVANJA
Proglašavam Zakon o izmjenama i dopunama Zakona o Nacionalnom preventivnom mehanizmu za sprečavanje mučenja i drugih okrutnih, neljudskih ili ponižavajućih postupaka ili kažnjavanja, koji je Hrvatski sabor donio na sjednici 13. ožujka 2015. godine.
Klasa: 011-01/15-01/25
Urbroj: 71-05-03/1-15-2
Zagreb, 18. ožujka 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O NACIONALNOM PREVENTIVNOM MEHANIZMU ZA SPREČAVANJE MUČENJA I DRUGIH OKRUTNIH, NELJUDSKIH ILI PONIŽAVAJUĆIH POSTUPAKA ILI KAŽNJAVANJA
Članak 1.
U Zakonu o Nacionalnom preventivnom mehanizmu za sprečavanje mučenja i drugih okrutnih, neljudskih ili ponižavajućih postupaka ili kažnjavanja (»Narodne novine«, br. 18/11.) članak 2. mijenja se i glasi:
»(1) Poslove Nacionalnog preventivnog mehanizma obavlja pučki pravobranitelj.
(2) U obavljanju poslova Nacionalnog preventivnog mehanizma pučki pravobranitelj surađuje s udrugama registriranim za obavljanje djelatnosti iz područja zaštite ljudskih prava koje bira na temelju javnog poziva.
(3) U obavljanju poslova Nacionalnog preventivnog mehanizma pučki pravobranitelj po potrebi uključuje i druge neovisne stručnjake sukladno članku 18. stavku 2. Fakultativnog protokola.
(4) U obavljanju poslova Nacionalnog preventivnog mehanizma pučki pravobranitelj po potrebi surađuje s posebnim pravobraniteljima.«.
Članak 2.
U članku 3. stavku 1. podstavku 1. riječ: »redoviti« briše se.
Stavak 2. briše se.
Članak 3.
Članak 4. mijenja se i glasi:
»Osobama lišenim slobode u smislu ovog Zakona smatraju se osobe kojima je određeno bilo kakvo zadržavanje, zatvaranje ili smještaj u mjesto pod javnim nadzorom i koje to mjesto ne mogu napustiti po svojoj volji.«.
Članak 4.
Članak 6. mijenja se i glasi:
»(1) Pučki pravobranitelj pravilnikom propisuje postupak izbora udruga registriranih za obavljanje djelatnosti iz područja zaštite ljudskih prava iz članka 2. stavka 2. ovoga Zakona te način rada njihovih članova u obavljanju poslova Nacionalnog preventivnog mehanizma.
(2) Pučki pravobranitelj pravilnikom iz stavka 1. ovoga članka propisuje postupak izbora i način rada neovisnih stručnjaka iz članka 2. stavka 3. ovoga Zakona u obavljanju poslova Nacionalnog preventivnog mehanizma.«.
Članak 5.
U članku 8. stavak 1. mijenja se i glasi:
»(1) Osoba koja sudjeluje u obilasku iz članka 3. podstavka 1. ovoga Zakona sastavlja zapisnik o obavljenom obilasku te ga dostavlja pučkom pravobranitelju.«.
Stavak 4. briše se.
Članak 6.
U članku 11. stavak 1. mijenja se i glasi:
»(1) Članovi izabranih udruga registriranih za obavljanje djelatnosti iz područja zaštite ljudskih prava iz članka 2. stavka 2. koji sudjeluju u obavljanju poslova Nacionalnog preventivnog mehanizma te neovisni stručnjaci iz članka 2. stavka 3. ovoga Zakona imaju pravo na primjerenu naknadu za obavljanje poslova Nacionalnog preventivnog mehanizma.«.
PRIJELAZNE I ZAVRŠNE ODREDBE
Članak 7.
(1) Predstavnici udruga registriranih za obavljanje djelatnosti iz područja zaštite ljudskih prava i akademske zajednice imenovani prema odredbama Zakona o Nacionalnom preventivnom mehanizmu za sprečavanje mučenja i drugih okrutnih, neljudskih ili ponižavajućih postupaka ili kažnjavanja (»Narodne novine«, br. 18/11.) obavljaju poslove Nacionalnog preventivnog mehanizma do izbora udruga registriranih za obavljanje djelatnosti iz područja zaštite ljudskih prava prema odredbama ovoga Zakona.
(2) Pučki pravobranitelj donijet će pravilnik iz članka 4. ovoga Zakona u roku od dva mjeseca od dana stupanja na snagu ovoga