 koji je odgovoran za zakonitost rada Zavoda.
Članak 21.
Za ravnatelja Zavoda može se imenovati osoba koja ispunjava sljedeće uvjete:
1) završen preddiplomski i diplomski sveučilišni studij ili integrirani preddiplomski i diplomski sveučilišni studij odnosno završen specijalistički diplomski stručni studij iz područja tehničkih, biotehničkih, prirodnih ili društvenih znanosti,
2) pet godina radnog iskustva na poslovima upravljanja, položen stručni ispit stručnjaka za zaštitu na radu.
Članak 22.
(1) Ravnatelja Zavoda imenuje i razrješuje Vlada Republike Hrvatske na prijedlog ministra nadležnog za rad, na vrijeme od četiri godine, a na temelju provedenoga javnog natječaja.
(2) Ravnatelj odgovara za svoj rad Vladi Republike Hrvatske i Upravnom vijeću Zavoda.
Članak 23.
Na imenovanje i razrješenje ravnatelja primjenjuju se odredbe Zakona o zaštiti na radu i Zakona o ustanovama.
Članak 24.
(1) Ravnatelj Zavoda je u radnom odnosu u Zavodu u kojem ostvaruje sva prava i obveze iz radnog odnosa ako zakonom nije drukčije propisano.
(2) Međusobna prava i obveze ravnatelja i Zavoda uređuju se ugovorom o radu koji u ime Zavoda sklapa predsjednik Upravnog vijeća.
Članak 25.
Ravnatelj organizira i vodi rad i poslovanje Zavoda, predstavlja i zastupa Zavod, poduzima sve pravne radnje u ime i za račun Zavoda i zastupa Zavod u svim postupcima pred sudom, državnim tijelima te pravnim osobama s javnim ovlastima.
Članak 26.
U vođenju Zavoda ravnatelj:
1) predlaže osnove poslovne politike, financijski plan i plan rada Upravnom vijeću,
2) donosi odluke u vezi s poslovanjem Zavoda osim onih o kojima odlučuje Upravno vijeće,
3) donosi sve opće akte osim onih za koje je prema Statutu nadležno Upravno vijeće Zavoda,
4) imenuje i razrješava voditelje stručnih Službi,
5) sklapa ugovore o radu s radnicima Zavoda i odlučuje o svim pravima i obvezama iz radnog odnosa i u vezi s radnim odnosom,
6) brine se o namjenskom trošenju sredstava Zavoda, djelotvornosti i zakonitosti u radu i poslovanju Zavoda te osigurava provedbu zakona, Statuta i drugih općih akata Zavoda
7) podnosi Upravnom vijeću izvješće o radu Zavoda jedanput godišnje,
8) podnosi Upravnom vijeću izvješće o godišnjem financijskom poslovanju Zavoda,
9) osigurava rad Upravnog vijeća i provedbu njegovih odluka,
10) brine se o javnosti rada Zavoda, informiranju javnosti o obavljanju djelatnosti Zavoda te objavljivanju općih akata Zavoda,
11) utvrđuje pročišćene tekstove općih akata Zavoda,
12) na osnovi izvornika općeg akta Zavoda utvrđuje i objavljuje ispravke pogrešaka u objavljenom tekstu toga akta,
13) brine se o javnosti rada Zavoda, informiranju javnosti o obavljanju djelatnosti Zavoda te objavljivanju općih akata Zavoda,
14) predlaže Upravnom vijeću Zavoda donošenje općih akata,
15) obavlja druge poslove na temelju zakona, Statuta i drugih općih akata Zavoda,
16) odlučuje o svim pitanjima koja nisu u nadležnosti Upravnog vijeća ili drugog tijela Zavoda.
Članak 27.
(1) Ravnatelj ne može bez prethodne suglasnosti Upravnog vijeća poduzimati pravne poslove o stjecanju, opterećenju ili otuđenju imovine čija je vrijednost veća od 200.000,00 kuna.
(2) Pravne poslove o stjecanju, opterećenju ili otuđenju imovine čija je vrijednost veća od 1.000.000,00 kuna ravnatelj može poduzimati samo uz prethodnu suglasnost Upravnog vijeća i Vlade Republike Hrvatske.
(3) Iznimno od odredbi stavka 1. i 2.. ovoga članka, ravnatelj može poduzimati pravne poslove radi održavanja tekuće likvidnosti Zavoda do iznosa koji odobri ministar financija.
Članak 28.
(1) Ako ravnatelj smatra da je Upravno vijeće Zavoda donijelo ili namjerava donijeti opći ili pojedinačni akt koji je suprotan zakonu, drugom propisu ili Statutu, upozorit će na to Upravno vijeće pisanim putem.
(2) Ako Upravno vijeće ostane pri takvom aktu, ravnatelj će o tome izvijestiti ministarstvo nadležno za rad.
Članak 29.
Ravnatelj može u granicama svojih ovlasti utvrđenih zakonom i ovim Statutom dati punomoć drugoj osobi da zastupa Zavod u postupcima pred