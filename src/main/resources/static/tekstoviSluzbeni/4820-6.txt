 TELEVIZIJA), Vijeće prepoznaje visoku javnu vrijednost specijaliziranog sportskog kanala koji nudi i ne-premijske sportske događaje, čime se podiže opća razina sportske kulture, njenog razvoja kod mlađih naraštaja i čvrsta povezanost s ključnim dionicima sportske djelatnosti u našoj zemlji (Hrvatski olimpijski odbor).
Iako su i ostale ponude koje je Vijeće razmatralo bile uredne i pravodobne, Vijeće je ocijenilo da ponuđenim sadržajima ne mogu u dovoljnoj mjeri potaknuti pluralizam i raznovrsnost elektroničkih medija, odnosno da ponude koje su odabrane kao povoljnije to čine u većoj mjeri.
Konkretno, u pogledu ponuda GRP Media d.o.o. i Novi kanal d.o.o., programi ovih ponuditelja su preslični postojećim audiovizualnim medijskim uslugama, čime se nedovoljno doprinosi različitosti ponude na hrvatskom tržištu u odnosu na postojeće programe. U pogledu ponude trgovačkog društva Montura d.o.o., Vijeće je kao nedostatak uočilo da ponuditelj nije u priloženoj dokumentaciji dokazao dovoljnu specijaliziranost ponuđenog programa, činjenicu da predloženom tipu programa nedostaje poveznica s ključnim turističkim akterima koji bi sudjelovali u takvom programu.
Sukladno odredbama članaka 4., 20. i 23. Pravilnika o sadržaju i postupku javnog natječaja za davanje koncesije za obavljanje djelatnosti pružanja medijskih usluga televizije i radija određeno je vrijeme trajanja koncesije, obveza obavljanja tehničkog pregleda, rok za obavljanje tehničkog pregleda od strane Hrvatske regulatorne agencije za mrežne djelatnosti te rok za sklapanje ugovora o koncesiji.
Slijedom svega iznesenoga odlučeno je kao u dispozitivu.
UPUTA O PRAVNOM LIJEKU
Protiv ove odluke nije dopuštena žalba, ali se može pokrenuti upravni spor pred nadležnim upravnim sudom u roku od 30 dana od dana primitka odluke. Tužba se predaje ili šalje neposredno nadležnom upravnom sudu, a može se podnijeti i na zapisnik kod redovnog suda nadležnog za obavljanje pravne pomoći.
Klasa: 612-12/10-02/0028
Urbroj: 567-06-16-43
Zagreb, 28. listopada 2016.
Ravnateljica Agencije Predsjednica Vijeća Mirjana Rakić, v. r.
