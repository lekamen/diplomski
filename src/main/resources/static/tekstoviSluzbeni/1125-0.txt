57 27.05.2015 Pravilnik o uvjetima kojima moraju udovoljavati klaonice
MINISTARSTVO POLJOPRIVREDE
1126
Na temelju članka 15.b stavka 2. Zakona o provedbi uredbi Europske unije o zaštiti životinja (»Narodne novine«, broj 125/2013, 14/2014 i 92/2014) ministar poljoprivrede donosi
PRAVILNIK
O UVJETIMA KOJIMA MORAJU UDOVOLJAVATI KLAONICE
Članak 1.
Ovim se Pravilnikom propisuju uvjeti kojima moraju udovoljavati klaonice odobrene do 1. srpnja 2013. godine glede uređenja, konstrukcije i opreme u skladu s člankom 28. Uredbe Vijeća (EZ) br. 1099/2009 od 24. rujna 2009. o zaštiti životinja u vrijeme usmrćivanja (SL L 303, 18. 11. 2009.) (u daljnjem tekstu: Uredba (EZ) br. 1099/2009).
Članak 2.
Uvjeti iz članka 1. ovoga Pravilnika propisani su u Prilogu ovoga Pravilnika koji je tiskan uz ovaj Pravilnik i njegov je sastavni dio.
Članak 3.
Do 8. prosinca 2019. godine klaonice iz članka 1. ovoga Pravilnika moraju udovoljiti odredbama Priloga II. Uredbe (EZ) br. 1099/2009 u skladu s člankom 29. Uredbe (EZ) br. 1099/2009.
Članak 4.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/14-01/66
Urbroj: 525-10/0255-15-2
Zagreb, 28. travnja 2015.
Ministar Tihomir Jakovina, v. r.
PRILOG
DIO PRVI – UVJETI ZA KRETANJE I SMJEŠTAJ ŽIVOTINJA U KLAONICAMA
POGLAVLJE I. – OPĆI UVJETI
Svaka klaonica mora imati odgovarajuću opremu i prostor na raspolaganju za istovar životinja iz prijevoznih sredstava.
POGLAVLJE II. – UVJETI ZA ŽIVOTINJE KOJE NISU DOPREMLJENE U KONTEJNERIMA
1. Oprema za istovar životinja u klaonici mora imati pod koji onemogućava klizanje i, prema potrebi, bočnu zaštitu. Mostovi, rampe i prolazi moraju imati stranice, ogradu ili neki drugi oblik zaštite kako bi se spriječilo padanje životinja s njih. Izlazne ili ulazne rampe moraju imati najmanji mogući nagib.
2. Prolazi moraju biti izgrađeni tako da se opasnost od ozljeđivanja životinja svede na najmanju moguću mjeru i moraju se razmjestiti tako da se iskoristi sklonost životinja sakupljanju u krdo.
3. Ne dovodeći u pitanje odstupanja odobrena u skladu s posebnim propisima o hrani, klaonice moraju biti opremljene dovoljnim brojem obora za odgovarajući smještaj životinja, sa zaštitom od nepovoljnih vremenskih uvjeta.
4. Uz ispunjavanje uvjeta koji su propisani posebnim propisima, prostori za smještaj životinja moraju imati:
a) podove koji na najmanju mjeru svode opasnost od klizanja i s kojima u dodiru se životinje ne mogu ozlijediti,
b) odgovarajuću ventilaciju, uzimajući u obzir najviše i najniže očekivane temperature i vlagu. Tamo gdje postoji potreba za mehaničkim ventilacijskim uređajima, moraju postojati i pričuvni ventilacijski uređaji za slučaj kvara,
c) umjetno osvjetljenje jačine dovoljne za obavljanje pregleda svih životinja u bilo koje doba, a prema potrebi mora biti na raspolaganju i odgovarajuća pričuvna rasvjeta,
d) prema potrebi, opremu za vezanje životinja i
e) prema potrebi, dovoljne zalihe odgovarajuće stelje za sve životinje koje su smještene preko noći.
5. Ako klaonice osim prostora za smještaj životinja iz točke 4. ovoga Poglavlja imaju i prostor za smještaj životinja na otvorenom, bez prirodnog zaklona ili sjene, mora se osigurati odgovarajuća zaštita od nepovoljnih vremenskih uvjeta. Prostori za smještaj životinja na otvorenom moraju biti održavani na takav način da životinje nisu izložene fizičkim, kemijskim ili drugim opasnostima po njihovo zdravlje.
6. Životinje koje se odmah po dolasku ne odvedu u prostor za klanje moraju u svako doba imati pristup pitkoj vodi u odgovarajućoj opremi za napajanje.
DIO DRUGI – OMAMLJIVANJE ILI USMRĆIVANJE ŽIVOTINJA KOJE SE NE UZGAJAJU RADI KRZNA
POGLAVLJE I. – POSEBNI ZAHTJEVI ZA OMAMLJIVANJE ŽIVOTINJA
ODJELJAK A – OMAMLJIVANJE ELEKTRIČNOM STRUJOM
1. Elektrode
Kada se životinje omamljuju pojedinačno, uređaj za omamljivanje električnom strujom kroz elektrode mora:
a) imati ugrađenu napravu za mjerenje otpora tijekom rada i sprječavanje rada uređaja u slučaju nemogućnosti postizanja najmanje