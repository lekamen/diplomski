136 18.12.2015 Pravilnik o izdavanju suglasnosti za obavljanje stručnih poslova prostornog uređenja
MINISTARSTVO GRADITELJSTVA I PROSTORNOGA UREĐENJA
2558
Na temelju članka 9. stavka 5. Zakona o poslovima i djelatnostima prostornog uređenja i gradnje (»Narodne novine«, br. 78/15), ministrica graditeljstva i prostornoga uređenja donosi
PRAVILNIK
O IZDAVANJU SUGLASNOSTI ZA OBAVLJANJE STRUČNIH POSLOVA PROSTORNOG UREĐENJA
Predmet Pravilnika
Članak 1.
Ovim se Pravilnikom propisuje način predaje zahtjeva za izdavanje suglasnosti za obavljanje stručnih poslova prostornog uređenja pravnim osobama, dokumentacija koja se predaje uz zahtjev, dokumentacija koja se predaje godišnje kao dokaz ispunjavanja uvjeta izdane suglasnosti, sadržaj suglasnosti i sadržaj evidencije izdanih suglasnosti za obavljanje stručnih poslova prostornog uređenja.
Suglasnost
Članak 2.
Pod suglasnošću za obavljanje stručnih poslova prostornog uređenja pravnim osobama (u daljnjem tekstu: suglasnost) u smislu ovoga Pravilnika podrazumijeva se:
1. suglasnost za obavljanje stručnih poslova izrade nacrta prijedloga svih prostornih planova i nacrta izvješća o stanju u prostoru svih razina te obavljanje poslova u vezi s pripremom i donošenjem svih prostornih planova i izvješća o stanju u prostoru svih razina (u daljnjem tekstu: suglasnosti za obavljanje svih stručnih poslova prostornog uređenja) i
2. suglasnost za obavljanje stručnih poslova izrade nacrta prijedloga urbanističkih planova uređenja i obavljanje poslova u vezi s pripremom i donošenjem urbanističkih planova uređenja (u daljnjem tekstu: suglasnosti za obavljanje stručnih poslova prostornog uređenja izrade nacrta urbanističkih planova uređenja).
Način predaje zahtjeva za izdavanje suglasnosti
Članak 3.
(1) Zahtjev za izdavanje suglasnosti za obavljanje svih stručnih poslova prostornog uređenja predaje se Ministarstvu graditeljstva i prostornoga uređenja (u daljnjem tekstu: Ministarstvo) u pisanom obliku na obrascu prikazanom u Prilogu 1. koji je sastavni dio ovoga Pravilnika.
(2) Zahtjev za izdavanje suglasnosti za obavljanje stručnih poslova prostornog uređenja izrade nacrta urbanističkih planova uređenja predaje se Ministarstvu u pisanom obliku na obrascu prikazanom u Prilogu 2. koji je sastavni dio ovoga Pravilnika.
(3) Zahtjevi iz stavaka 1. i 2. ovoga članka mogu se predati Ministarstvu putem elektroničke pošte na obrascima zahtjeva dostupnim na mrežnim stranicama Ministarstva.
Dokumentacija uz zahtjev za izdavanje suglasnosti za obavljanje svih stručnih poslova prostornog uređenja
Članak 4.
(1) Podnositelj zahtjeva uz zahtjev za izdavanje suglasnosti za obavljanje svih stručnih poslova prostornog uređenja predaje:
1. dokaz da je registriran za obavljanje stručnih poslova prostornog uređenja (fotokopiju rješenja o upisu u sudski registar ili izvoda iz sudskog registra)
2. dokaze da ima zaposlenog ovlaštenog arhitekta urbanista i to:
a) rješenje o upisu u imenik ovlaštenih arhitekata urbanista ovlaštenog arhitekta koji je zaposlen kod podnositelja zahtjeva i
b) izvornik potvrde o podacima evidentiranim u matičnoj evidenciji Hrvatskog zavoda za mirovinsko osiguranje ne starije od 30 dana za ovlaštenog arhitekta koji je zaposlen kod podnositelja zahtjeva i
3. dokaze da u izradi nacrta prostornog plana može osigurati sudjelovanje najmanje 3 stručnjaka različitih struka iz članka 15. stavka 1. Zakona o poslovima i djelatnostima prostornog uređenja i gradnje (u daljnjem tekstu: Zakon) i to za svakog stručnjaka:
a) fotokopiju rješenja o upisu u imenik ovlaštenih inženjera određene struke, odnosno fotokopiju diplome za stručnjaka koji se ne upisuje u imenik ovlaštenih inženjera
b) fotokopiju ugovora o poslovnoj suradnji, ugovora o djelu, ili izvornik potvrde o podacima evidentiranim u matičnoj evidenciji Hrvatskog zavoda za mirovinsko osiguranje za stručnjaka koji je zaposlen kod podnositelja zahtjeva, ne stariji od 30 dana i
c) dokaz o dvije godine radnog iskustva na poslovima prostornog uređenja (fotokopije