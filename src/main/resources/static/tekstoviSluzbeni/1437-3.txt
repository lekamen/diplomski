u stavu na leđa, stav na mjestu odmor se zauzima kao stav na mjestu odmor bez oružja, samo se ruke drže preko oružja (slika 13.).

Slika 13. Stav na mjestu odmor s oružjem na leđa
Članak 20.
Iz stava k nozi u stav o desno rame prelazi se na zapovijed: O desno ra – ME! S oružjem s kompaktnim kundakom (puška, puškostrojnica) izvodi se u tri razdjela (slika 14.):


Slika 14. Prelazak iz stava k nozi u stav o desno rame
Prvi razdjel – desnom se rukom puška podigne i donese pred sredinu tijela sa zatvaračem naprijed, a remenska je spojnica u visini ramena. Istodobno se lijevom rukom puška uhvati za oblogu iznad stražnjeg ciljnika tako da remen bude između tijela i ruke.
Drugi razdjel – desnom se rukom uhvati remen 20 – 25 cm od remenske spojnice i zategne ulijevo tako da desna ruka bude u visini lijeve strane prsa, a oružje ostane okomito. Ruke su do lakata prislonjene uz tijelo.
Treći razdjel – puška se brzo zabacuje na rame kratkim i čvrstim potiskom lijeve ruke. Lijeva se ruka brzo spusti i prisloni uz tijelo. Šaka desne ruke (koja drži remen) prisloni se na desnu stranu prsa s dlanom okrenutim prema tijelu. Puška se laktom desne ruke pridržava uz tijelo.
U stavu o desno rame s puškom VHS, s puškom s preklopnim kundakom i kratkom strojnicom, oružje je na desnome ramenu s cijevi okrenutom prema dolje, remen je prebačen preko desnoga ramena i pridržava se desnom rukom koja je u visini desne strane prsa.
Stav o desno rame osnovni je stav za pušku s preklopnim kundakom, kratku strojnicu i pušku VHS.
Članak 21.
Iz stava o desno rame u stav k nozi prelazi se na zapovijed: K no – ZI!
S puškom s kompaktnim kundakom i puškostrojnicom izvodi se u tri razdjela (slike 15., 16. i 17.):
Prvi razdjel – desnom se rukom potezanjem remena kundak brzo iznese ispred tijela, a oružje istodobno uhvati lijevom rukom iznad stražnjega ciljnika (obloga) tako da remen ostane između tijela i lijeve ruke.
Drugi razdjel – lijevom se rukom oružje skine s ramena i iznese pred sredinu tijela. Desnom se rukom brzo uhvati ispod remenske spojnice (remenska spojnica je u visini ramena) za remen ispod prednjega ciljnika.
Treći razdjel – oružje se brzo spusti u stav k nozi tako da kundak ne udari o tlo. Lijeva se ruka istovremeno prisloni uz tijelo.

Slika 15. Prelazak iz stava o desno rame u stav k nozi s puškom s kompaktnim kundakom (PAP)

Slika 16. Prelazak iz stava o desno rame u stav k nozi s puškostrojnicom

Slika 17. Prelazak iz stava o desno rame u stav k nozi s puškom s kompaktnim kundakom (AP)
Članak 22.
Iz stava k nozi u stav na prsa prelazi se na zapovijed: Na pr – SA!
S puškom s kompaktnim kundakom i puškostrojnicom izvodi se u dva razdjela (slika 18.):
Prvi razdjel – izvodi se kao i kod o desno rame.
Drugi razdjel – desna ruka se provuče između oružja i remena i remen se zabaci preko glave. Lijevom rukom obuhvati se drvena obloga cijevi, a desnom se obuhvati oružje oko vrata kundaka.

Slika 18. Prelazak iz stava k nozi u stav na prsa
Članak 23.
Iz stava na prsa u stav k nozi prelazi se na zapovijed: K no – ZI!
S puškom s kompaktnim kundakom i puškostrojnicom izvodi se u dva razdjela (slika 19.):
Prvi razdjel – lijevom se rukom obuhvati oružje iznad stražnjega ciljnika (obloga), a desnom kundak. Oružje se podigne naviše, zatim se desna ruka provuče između remena i oružja, skine se remen preko glave i oružje donese kao u prvome razdjelu pri uzimanju puške o desno rame.
Drugi razdjel – oružje se donese u stav k nozi. Lijeva se ruka prisloni uz tijelo.

Slika 19. Prelazak iz stava na prsa u stav k nozi
Članak 24.
Iz stava o desno rame u stav na prsa prelazi se na zapovijed: Na pr – SA!
S puškom VHS izvodi se u dva razdjela (slika 20.):
Prvi razdjel – desnom rukom povući remen naviše te lijevom rukom uhvatiti prednji rukohvat ispod prednjeg ciljnika, pušku donijeti okomito prema tlu ispred tijela (okvir je okrenut ulijevo); istodobno zakrećući pušku lijevom rukom tako da je usmjerena ukoso, s cijevi okrenutom lijevo gore.
Drugi razdjel – desnom rukom