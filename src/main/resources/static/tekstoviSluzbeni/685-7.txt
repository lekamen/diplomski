Certifikata Nositelj Programa osposobljavanja upisuje u Registar certificiranih instalatera sustava obnovljivih izvora energije potrebne podatke u roku od 15 dana nakon izdavanja novog Certifikata.
(3) Nositelj Programa osposobljavanja obvezan je provesti stručno usavršavanje najmanje jednom godišnje.
(4) Nositelj Programa osposobljavanja dužan je za vrijeme važenja izdane mu suglasnosti za provođenje Programa osposobljavanja ispunjavati propisane uvjete za izdavanje suglasnosti.
Program izobrazbe
Članak 26.
(1) Za stručnu izobrazbu instalatera u svrhu ishođenja Certifikata utvrđuje se Program izobrazbe.
(2) Program izobrazbe utvrđen je u Prilogu 1. ovog Pravilnika u trajanju od 40 sati.
(3) Program izobrazbe organizira se u grupama od najviše 10 polaznika.
(4) Programu izobrazbe mogu pristupiti fizičke osobe koje ispunjavaju uvjete propisane u članku 6. stavku 1. ovoga Pravilnika.
(5) Odgovarajući programi formalnog obrazovanja odraslih smatraju se jednakovrijednima Programu izobrazbe utvrđenim ovim Pravilnikom. Odgovarajućim programom formalnog obrazovanja smatra se Program usavršavanja ili osposobljavanja za montera solarnih toplinskih (toplovodnih) sustava odobren od Ministarstva znanosti, obrazovanja i sporta koji je upisan u Andragoški zajednički upisnik podataka pri Agenciji za strukovno obrazovanje i obrazovanje odraslih.
(6) Ministarstvo može na svojim službenim internetskim stranicama objaviti izvadak iz Andragoškog zajedničkog upisnika podataka pri Agenciji za strukovno obrazovanje i obrazovanje odraslih osoba sa popisom Programa usavršavanja ili osposobljavanja za montera solarnih toplinskih (toplovodnih) sustava koji se smatraju jednakovrijednima Programu izobrazbe utvrđenim ovim Pravilnikom.
Zahtjev za pristupanje Programu izobrazbe
Članak 27.
(1) Zahtjev za pristupanje Programu izobrazbe fizička osoba podnosi jednom od Nositelja Programa osposobljavanja koji su upisani u Registar Nositelja Programa osposobljavanja za certificirane instalatere solarnih toplinskih sustava.
(2) Zahtjev za pristupanje Programu izobrazbe fizička osoba obavezna je priložiti dokaze o ispunjavanju uvjeta iz članka 6. podstavka 1. ovoga Pravilnika.
Dokazi
Članak 28.
Fizička osoba koja podnosi zahtjev za pristupanje Programu izobrazbe dužna je zahtjevu priložiti sljedeće isprave:
1. presliku svjedodžbe ili diplome;
2. presliku potvrde Hrvatskog zavoda za mirovinsko osiguranje o radno-pravnom statusu i stažu ili elektronički zapis o radno-pravnom statusu (elektronički zapis o podacima evidentiranim u matičnoj evidenciji HZMO) ili potvrdu poslodavca o radnom iskustvu u struci;
3. opis radnog iskustva na poslovima u struci;
4. liječničku potvrdu za sposobnost obavljanja rada na visini većoj od tri metra prema posebnom propisu.
Svrha Programa izobrazbe
Članak 29.
Certificirani instalateri nakon uspješno završenog Programa izobrazbe moraju:
1. vladati vještinama i znanjem potrebnim za obavljanje radova postavljanja solarnih toplinskih sustava kako bi se ispunio zahtjev kvalitete koju traži naručitelj uz uvažavanje pravila struke, uputa proizvođača i propisa iz područja energetske učinkovitosti i zaštite okoliša;
2. biti osposobljeni za siguran rad koristeći potrebne alate i opremu, uz uvažavanja propisa i normi za zaštitu na radu te prepoznavati potencijalne izvore opasnosti povezane s instalacijom solarnih toplinskih sustava;
3. prepoznavati sustav i pojedine komponente sustava, odrediti pozicije za smještaj pojedinih komponenata te fizički raspored i način povezivanja komponenti;
4. poznavati postupak određivanja potrebne površine za postavljanje solarnih toplinskih sustava, orijentaciju i nagib kolektora, uzimajući u obzir mogućnost pristupa, zasjenjenja, dostupnost sunčevog zračenja, nosivost krova, prikladnost sustava za primjenu na konkretnoj lokaciji i klimi;
5. prepoznavati različite metode postavljanja kolektora pogodne za konkretan krov ili odabranu površinu;
6. odabrati potrebnu dodatnu opremu sustava koja uključuje spojnu opremu,