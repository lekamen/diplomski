 obavljanje djelatnosti i primjerak propisane ploče s izjavom o istovjetnosti s grafičkim rješenjima i tehničkim uvjetima propisanim u Prilogu V. ovog Pravilnika. Primjerak propisane ploče potrebno je dostaviti za svaku vrstu koju proizvođač želi proizvoditi.
(3) Iznimno, suglasnost iz stavka 1. ovog članka, nije dužan pribaviti proizvođač ploča koji iste proizvodi temeljem ranije sklopljenih ugovora s Ministarstvom.
3. VRSTE OBJEKATA I UVJETI ZA VRSTE
Članak 16.
Objekti u domaćinstvu razvrstani su sukladno obveznim ugostiteljskim uslugama u vrste:
1. Soba,
2. Apartman,
3. Studio apartman,
4. Kuća za odmor,
5. Kamp,
6. Kamp odmorište.
Članak 17.
(1) Za razvrstavanje u vrste Soba, Apartman, Studio apartman, Kuća za odmor i Kamp moraju biti ispunjeni minimalni uvjeti i uvjeti za najnižu kategoriju iz Priloga I., II. i III., ovog Pravilnika.
(2) Za razvrstavanje u vrstu Kamp odmorište moraju biti ispunjeni minimalni uvjeti i uvjeti propisani u Prilogu IV. ovog Pravilnika.
3.1. VRSTA SOBA
Članak 18.
(1) Soba je objekt u kojem iznajmljivač pruža uslugu smještaja.
(2) U Sobi iznajmljivač može pružati usluge prehrane, pića i napitaka.
3.2. VRSTA APARTMAN
Članak 19.
(1) Apartman je objekt u kojem iznajmljivač pruža uslugu smještaja, opremljen da gost sam može pripremati i konzumirati hranu.
(2) U Apartmanu iznajmljivač može pružati usluge prehrane, pića i napitaka.
3.3. VRSTA STUDIO APARTMAN
Članak 20.
(1) Studio apartman je objekt u kojem iznajmljivač pruža uslugu smještaja, opremljen da gost u jednoj prostoriji može boraviti, spavati, pripremati i konzumirati hranu.
(2) U Studio apartmanu iznajmljivač može pružati usluge prehrane, pića i napitaka.
3.4. VRSTA KUĆA ZA ODMOR
Članak 21.
(1) Kuća za odmor je objekt u kojem iznajmljivač pruža uslugu smještaja i korištenja okućnice, opremljen da gost sam može pripremati i konzumirati hranu.
(2) U Kući za odmor iznajmljivač može pružati usluge prehrane, pića i napitaka.
3.5. VRSTA KAMP
Članak 22.
(1) Kamp je objekt u kojem iznajmljivač pruža usluge smještaja na smještajnim jedinicama na otvorenom prostoru – usluge kampiranja.
(2) U Kampu iznajmljivač može pružati usluge:
1. iznajmljivanja pokretne opreme za kampiranje; stolova, stolica, vreća za spavanje, šatora, kamp prikolica (kamp kućica, karavan), pokretnih kućica (mobilhome), autodom (kamper), glamping opreme i slično,
2. druge usluge u funkciji turističke potrošnje.
(3) Objekt mora imati zajedničke sadržaje (prostorije i prostore) i smještajne jedinice.
(4) Zajednički sadržaji su:
1. prometnice unutar objekta,
2. sanitarni čvor i drugi sanitarni elementi za goste na smještajnim jedinicama,
3. druge prostorije i prostori u funkciji turističke potrošnje,
4. uređen okoliš.
(5) Smještajne jedinice u kampu su kamp mjesto i/ili kamp parcela (mogu biti sve kamp parcele).
(6) Na najviše 30% smještajnih jedinica mogu biti postavljeni mobilhomovi.
(7) Prostorije u kojima se nalaze zajednički sadržaji moraju biti u građevinama odnosno ne mogu biti kontejnerskog tipa, osim za najnižu kategoriju.
(8) Na smještajnim jedinicama, ispred pokretne opreme za kampiranje, dozvoljeno je postavljanje predulaza (predšator) ili terase, od pokretnog i sklopivog materijala (impregnirano platno, razne vrste plastičnog materijala, drvo i drugo). Pokretna oprema za kampiranje, predulaz i terasa ne smiju biti stalno povezani za teren. Priključci pokretne opreme na infrastrukturu moraju biti demontažni.
(9) Na smještajnim jedinicama zabranjeno je postavljanje ograda, trajnih popločenja tla i slično.
3.6. VRSTA KAMP ODMORIŠTE
Članak 23.
(1) Kamp odmorište je objekt u kojem iznajmljivač pruža usluge kampiranja za kraći odmor gosta s vlastitom pokretnom opremom za kampiranje.
(2) Smještajna jedinica je kamp mjesto.
(3) Objekt ima centralnu servisnu stanicu.
4. KATEGORIJE OBJEKATA I UVJETI ZA KATEGORIJE
Članak 24.
(1) Kategorije objekata određuju se na temelju propisanih uvjeta za uređenje, opremu, uređaje, usluge, održavanje i drugo.
(2) Kategorije imaju vrste: Soba,