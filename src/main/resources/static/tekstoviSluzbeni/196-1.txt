Zavoda iz članka 3. ovoga Pravilnika djeluju u vijećima od 3 člana.
(2) Članove vijeća liječničkog povjerenstva regionalnih ureda Zavoda imenuje i razrješuje voditelj regionalnog ureda Zavoda, a članove vijeća liječničkih povjerenstava Direkcije Zavoda iz članka 3. stavka 1. točke 2. do 4. ovoga Pravilnika imenuje i razrješuje ravnatelj Zavoda.
(3) Za člana liječničkog povjerenstva regionalnog ureda Zavoda i liječničkih povjerenstva Direkcije Zavoda iz članka 3. stavka 1. točke 2. do 4. ovoga Pravilnika može biti imenovan doktor medicine s najmanje tri godina radnog iskustva u struci ili doktor medicine specijalist, odnosno doktor dentalne medicine s najmanje tri godina radnog iskustva u struci ili doktor dentalne medicine specijalist, koji imaju odobrenje (licencu) za rad nadležne komore.
(4) Jedan član vijeća liječničkog povjerenstva Direkcije Zavoda iz članka 3. stavka 1. točke 2. i 4. ovoga Pravilnika obvezno mora biti doktor medicine specijalist, a jedan član liječničkog povjerenstva za ortopedska i druga pomagala Direkcije Zavoda iz članka 3. stavka 1. točke 3. ovoga Pravilnika doktor medicine specijalist ortoped ili fizijatar, koji imaju najmanje tri godina radnog iskustva u struci i odobrenje (licencu) za rad nadležne komore.
Članak 6.
(1) Članovi vijeća liječničkih povjerenstava Zavoda ravnopravno sudjeluju u postupcima provedbe stručno-medicinskog vještačenja i odgovorni su za svoj rad ravnatelju Zavoda, odnosno voditelju regionalnog ureda Zavoda koji su ih imenovali.
(2) U obavljanju svoga rada članovi liječničkih povjerenstava Zavoda dužni su se pridržavati Zakona, Zakona o općem upravnom postupku, drugih zakonskih i pod zakonskih propisa, ovoga Pravilnika, drugih općih akata Zavoda te medicinske struke i medicinskih indikacija utvrđenih za ostvarivanje prava osiguranih osoba iz članka 2. ovoga Pravilnika.
Članak 7.
(1) Članovi liječničkih povjerenstava Zavoda iz članka 3. ovoga Pravilnika osnovom provedenog stručno-medicinskog vještačenja u okviru postupaka za ostvarivanje prava osiguranih osoba donose odluku u obliku nalaza, mišljenja i ocjene u predmetu o kojem se odlučivalo, a važeće odluke mogu donositi samo kada rade u punom sastavu.
(2) Iznimno od stavka 1. ovoga članka, ako liječničko povjerenstvo Zavoda iz opravdanih razloga radi u sastavu od dva člana, odluka je pravovaljana ako je donijeta jednoglasno.
(3) Nalaz, mišljenje i ocjena ima značaj dokumenta na osnovi kojeg osigurana osoba ostvaruje prava iz članka 2. ovoga Pravilnika, odnosno dokumenta koji služi kao dokaz u predmetima upravnog postupka te je pravovaljan samo ako je izdan u skladu s odredbama stavka 1., 2., 4. i 5. ovoga članka i članka 8. i 9. ovoga Pravilnika.
(4) Nalaz, mišljenje i ocjena, čiji je obvezni sadržaj propisan člankom 8. ovoga Pravilnika, daje se na tiskanici iz članka 15. ovoga Pravilnika koju su obvezni potpisati članovi vijeća liječničkog povjerenstva Zavoda koji su sudjelovali u donošenju nalaza, mišljenja i ocjene.
(5) Član vijeća liječničkog povjerenstva koji nije suglasan s ocjenom drugih članova vijeća te stoga uskraćuje svoj potpis na nalazu, mišljenju i ocjeni obvezan je u pisanom obliku dati svoju izdvojenu ocjenu i obrazloženje na zasebnoj tiskanici iz članka 15. ovoga Pravilnika.
(6) Nepotpisan nalaz, mišljenje i ocjena od strane članova vijeća liječničkog povjerenstva, odnosno samo sa potpisom jednog člana vijeća nije važeći te se potonji ne može koristiti za ostvarivanje prava osiguranih osoba niti kao dokaz u predmetima upravnog postupka.
(7) Nalaz, mišljenje i ocjena iz stavka 1. ovoga članka izdaje se u dovoljnom broju istovjetnih primjeraka od kojih se jedan primjerak uručuje osiguranoj osobi ili joj se dostavlja uz rješenje u prvostupanjskom upravnom postupku kao sastavni dio rješenja, jedan primjerak ostaje u predmetu koji se vodi kod liječničkog povjerenstva, jedan primjerak se dostavlja izabranom doktoru primarne zdravstvene zaštite u slučajevima naznačenim na tiskanici iz članka 15. ovoga Pravilnika, a