 osnovano osporava i prigovor tužitelja vezan uz sklapanje predmetnoga pretplatničkog ugovora. Pri nespornim činjenicama da je zainteresirana osoba tužitelju dostavila obavijest o prihvaćanju zahtjeva za zasnivanje pretplatničkog ugovora, da je tužitelj u razdoblju od ožujka do prosinca 2011. uredno podmirivao račune, te da u tom razdoblju ni na koji način nije osporavao postojanje ugovora, čak i pod pretpostavkom na tuženik nije osobno potpisao pretplatnički ugovor taj se ugovor može smatrati sklopljenim sukladno normama članka 252. stavka 1. i članka 262. stavka 2. Zakona o obveznim odnosima (»Narodne novine«, 35/05, 41/08 i 125/11).
Pored toga, prihvaćanje tužiteljeva stajališta, prema kojem se pravna egzistencija pretplatničkog ugovora – o prihvaćanju zahtjeva za čije sklapanje je tužitelj obaviješten te koji ugovor je uredno i bez osporavanja njegova postojanja ispunjavan od strane operatora i korisnika – naknadno (tj. tek slijedom nezadovoljstva korisnika svotom naknade za pružene usluge iskazanom na nekom od mjesečnih računa) može dovesti u pitanje osporavanjem potpisa korisnika na ugovoru, otvorilo bi prostor zlouporabama protivnima svrsi odredaba ZEK-a kojima je uređena zaštita prava krajnjih korisnika usluga, protivnima načelu nediskriminacije u rješavanju sporova od strane tuženika (čl. 51. st. 3. ZEK-a) dovođenjem ostalih krajnjih korisnika usluga u neopravdano nepovoljniji položaj, te protivnima načelima savjesnosti i poštenja, zabrane zlouporabe prava, te dužnosti ispunjenja obveze (čl. 4., čl. 6. i čl. 9. Zakona o obveznim odnosima).
Sukladno prethodnom, osporena odluka tuženika ocjenjuje se zakonitom.
Trebalo je stoga, na temelju članka 57. stavka 1. Zakona o upravnim sporovima (»Narodne novine«, broj 20/10, 143/12 i 152/14) tužbeni zahtjev odbiti kao neosnovan.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog Suda u dovoljnom broju primjeraka za sud i sve stranke u sporu, u roku od 15 dana od dana dostave presude.
Broj: 2 UsI-1636/13-11 Rijeka, 26. veljače 2015.
Sudac dr. sc. Alen Rajko, v. r.
