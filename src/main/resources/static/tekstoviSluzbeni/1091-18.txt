 provedbe tjelesne zaštite, osim u slučaju prepada na osobe u distribuciji ili po pisanom nalogu odgovorne osobe u pravnoj osobi koja obavlja navedene poslove.
Članak 36.
Hrvatska narodna banka distribuciju gotovog novca i vrijednosti obavlja vlastitim specijalnim vozilima uz pratnju policije sukladno posebnim sigurnosnim procedurama prilikom koje se ne primjenjuju odredbe članaka 29. do 35. ovoga Zakona.
Prekogranična distribucija gotova novca i vrijednosti
Članak 37.
(1) Zaštita pri distribuciji gotovog novca i vrijednosti kroz Republiku Hrvatsku cestovnim putem koju obavljaju strane pravne osobe za inozemne komercijalne banke i druge novčarske institucije, u tranzitu ili do odredišta u Republici Hrvatskoj, provodi se sukladno propisima koji uređuju djelatnost privatne zaštite i zaštite novčarskih institucija u Republici Hrvatskoj.
(2) Zaštita pri distribuciji gotovog novca – novčanica kroz Republiku Hrvatsku cestovnim putem, koja se obavlja između centralnih nacionalnih banaka ili između tiskare novca i centralnih nacionalnih banaka, u tranzitu ili do odredišta u Republici Hrvatskoj provodi se prepratom hrvatske policije, a distribucija vrijednosti i kovanica prepratom hrvatske policije ili zaštitara u odvojenim vozilima.
(3) Prekogranična distribucija gotovog novca i vrijednosti iz stavka 2. ovoga članka može se obavljati u vremenu od 6 do 22 sata, a vozilo koje obavlja prijevoz distribuciju mora započeti i završiti istoga dana bez obzira na broj isporuka, odnosno broj preuzimanja gotova novca i vrijednosti.
(4) Ako je između Republike Hrvatske i države koja distribuira novac i vrijednosti kroz Republiku Hrvatsku cestovnim putem sklopljen međunarodni ugovor kojim se uređuje obavljanje navedenih poslova, zaštita pri distribuciji novca i vrijednosti provodi se sukladno odredbama međunarodnog ugovora.
VII. MJERE ZAŠTITE TAJNOSTI OSOBNIH I DRUGIH PODATAKA
Članak 38.
(1) Novčarske institucije iz članka 5. ovoga Zakona dužne su sve podatke prikupljene sredstvima tehničke zaštite sačuvati najmanje 168 sati na mediju na kojem su pohranjeni, a na pisani zahtjev nadležnog tijela za provođenje kaznenog progona, radi korištenja u kaznenom ili prekršajnom postupku, dužne su ih predati bez naknade.
(2) Novčarske institucije imaju pravo na naknadu nastalih troškova kada podatke prikupljene sredstvima tehničke zaštite zatraže pravne ili fizičke osobe radi pokretanja kaznenog postupka po prijedlogu ili privatnoj tužbi. Troškovi se iskazuju na temelju faktura ili računa, a pravne ili fizičke osobe koje imaju namjeru pokrenuti kazneni postupak po prijedlogu ili privatnoj tužbi na temelju podataka pribavljenim sredstvima tehničke zaštite, moraju za tu namjenu imati pisanu suglasnost vlasnika podatka i iznimno Ministarstva.
(3) Prikupljanje, pohranjivanje i čuvanje i svaka druga obrada osobnih i službenih podataka iz stavka 1. ovoga članka provodi se sukladno propisima kojima se uređuje zaštita osobnih podataka i tajnost podataka.
(4) Svaka novčarska institucija mora posjedovati dokumentaciju koja dokazuje zakonitost provedbe mjera tehničke i druge zaštite i koja mora biti na odgovarajući način pohranjena i zaštićena od neovlaštenog korištenja. U tu svrhu, sva dokumentacija označena nekim od stupnjeva tajnosti mora biti smještena unutar ormara s ključem, kase ili sefa uz pisano evidentiranje korisnika. Nakon prestanka važenja dokumentaciju koja sadrži mjere tehničke zaštite ili podatke prikupljene sredstvima tehničke zaštite potrebno je uništiti na način kojim se onemogućava rekonstrukcija dokumenata.
(5) Dokumentacija iz stavka 4. ovoga članka sastoji se od izvornika ili preslika:
– projektne dokumentacije, sukladno posebnom propisu kojim se uređuju uvjeti i način provedbe tehničke zaštite, sa svim dopunama ili izmjenama, koja mora biti pohranjena u sjedištu novčarske institucije
– potvrde i zapisnika o tehničkom prijemu svih sustava tehničke zaštite te radnih naloga ili druge dokumentacije koja dokazuje redovito servisiranje svih sustava