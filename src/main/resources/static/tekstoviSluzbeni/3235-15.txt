 (Lupinus sp.) i esparzeta (Onobrychis sp.).
(4) Pored navedenih čistih krmnih proteinskih kultura, za proizvodno vezanu potporu za krmne proteinske usjeve prihvatljive su i površine zasijane smjesom krmnih proteinskih kultura i žitarica pri čemu je udio krmnih proteinskih usjeva u ukupnoj površini 50% i više.
(5) Korisnik proizvodno vezane potpore za soju iz stavka 3. ovoga članka mora na svom poljoprivrednom gospodarstvu držati barem 4 uvjetna grla po prihvatljivom hektaru soje izračunatih na temelju koeficijenata za izračun uvjetnih grla iz Tablice 6. Priloga 1. ovoga Pravilnika, pri čemu se kao osnovica za izračun uvjetnih grla uzima prosječno godišnje stanje grla upisanih u JRDŽ, Središnji popis matičnih grla i Središnji popis matičnih jata svakog prvog dana u mjesecu u godini u kojoj se podnosi jedinstveni zahtjev.
(6) U slučaju umanjenja prihvatljivih površina temeljem primjene kriterija iz stavka 5. ovoga članka ne primjenjuju se administrativne kazne iz članka 19. Delegirane uredbe Komisije (EU) br. 640/2014.
2.7. PROGRAM ZA MALE POLJOPRIVREDNIKE
Članak 44.
(1) Program za male poljoprivrednike provodi se sukladno odredbama propisanim u članku 45. Zakona i člancima 61. do 65. Uredbe (EU) br. 1307/2013, a u programu sudjeluju poljoprivrednici koji su ušli u program 2015. godine (dalje u tekstu: mali poljoprivrednici).
(2) Mali poljoprivrednici mogu ostvariti plaćanje u maksimalnom iznosu do 657 eura u kunskoj protuvrijednosti prema zadnjem tečaju Europske središnje banke prije 1. listopada 2016. godine.
(3) Mali poljoprivrednik kojemu ukupan iznos izravnih plaćanja za 2016. godinu iznosi prema okvirnom izračunu Agencija za plaćanja više od 5.000 kn, može izići iz Programa za male poljoprivrednike najkasnije do 15. listopada 2016. godine podnošenjem zahtjeva Agenciji za plaćanja na listu A iz Priloga 2., koji je sastavni dio ovoga Pravilnika.
(4) Tijekom sudjelovanja u programu za male poljoprivrednike sukladno članku 64. stavku 1. Uredbe (EU) br. 1307/2013 mali poljoprivrednici su dužni:
a) zadržati barem broj prihvatljivih hektara koji odgovara broju prava na plaćanje u vlasništvu ili zakupu koja posjeduju;
b) zadovoljiti minimalne zahtjeve predviđene člankom 29. stavkom 1. Zakona.
(5) Prava na plaćanja koja je mali poljoprivrednik aktivirao u 2015. godini smatraju se aktiviranim pravima tijekom sudjelovanja u tom programu i nisu prenosiva osim u slučaju nasljeđivanja.
(6) Mali poljoprivrednici izuzeti su od provedbe obveza za zelena plaćanja iz članka 39. Zakona.
(7) Poljoprivrednici koji nasljeđivanjem prime prava na plaćanja od malog poljoprivrednika imaju pravo sudjelovati u tom programu ako ispunjavaju uvjete za ostvarivanje programa osnovnih plaćanja i ako naslijede sva prava na plaćanja u posjedu poljoprivrednika od kojeg su primili prava na plaćanja.
3. PLAĆANJA  ZA MJERE DRŽAVNE POTPORE
3.1. PLAĆANJA U IZNIMNO OSJETLJIVIM SEKTORIMA
Članak 45.
Plaćanja u iznimno osjetljivim sektorima su plaćanja prijavljena Europskoj Komisiji kao mjere postojeće državne potpore sukladno članku 34. Zakona, a dodjeljuju se korisnicima koji:
– proizvode, isporučuju i prodaju ekstra djevičansko i djevičansko maslinovo ulje,
– proizvode i predaju na preradu duhan,
– drže mliječne krave,
– drže rasplodne krmače.
Ekstra djevičansko i djevičansko maslinovo ulje
Članak 46.
(1) Korisnik plaćanja za ekstra djevičansko i djevičansko maslinovo ulje podnosi zahtjev na listu A i prijavljuje površine pod maslinama i broj stabala maslina na listu B iz Priloga 2., koji je sastavni dio ovoga Pravilnika.
(2) Do 31. siječnja 2017. godine korisnik iz stavka 1. ovoga članka mora dostaviti regionalnom uredu Agencije za plaćanja:
– prijavu prodanih količina ekstra djevičanskog i djevičanskog maslinovog ulja na listu E iz Priloga 2., koji je sastavni dio ovoga Pravilnika,
– račun ili otkupni blok iz kojeg je razvidna količina prodanog i isporučenog ekstra djevičanskog i djevičanskog maslinovog ulja u godini za koju podnosi jedinstveni zahtjev,
–