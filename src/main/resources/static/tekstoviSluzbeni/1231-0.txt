64 10.06.2015 Pravilnik o Diplomatskoj akademiji i polaganju savjetničkog ispita
MINISTARSTVO VANJSKIH I EUROPSKIH POSLOVA
1232
Na temelju članka 37. stavak 3. i članka 38. stavak 5. Zakona o vanjskim poslovima (»Narodne novine«, broj 48/1996., 72/2013. i 127/2013.), donosim
PRAVILNIK
O DIPLOMATSKOJ AKADEMIJI I POLAGANJU SAVJETNIČKOG ISPITA
1. OPĆE ODREDBE
Članak 1.
Pravilnikom o Diplomatskoj akademiji i polaganju savjetničkog ispita (u daljnjem tekstu: Pravilnik) uređuje se:
1. stručno usavršavanje iz djelokruga službe vanjskih poslova;
2. program, način i uvjeti polaganja stručnih ispita koji se polažu sukladno odredbama ovog Pravilnika;
3. program priprema za rad u diplomatskim misijama i konzularnim uredima Republike Hrvatske u inozemstvu (u daljnjem tekstu: diplomatskim misijama i konzularnim uredima);
4. program priprema za rad u tijelima Europske unije (u daljnjem tekstu: EU) te međunarodnim tijelima i organizacijama;
5. izdavačka djelatnost, obrada i prikupljanje stručne literature u okviru poslova knjižnice Ministarstva.
Riječi i pojmovi koji imaju rodno značenje korišteni u ovom Pravilniku odnose se jednako na muški i ženski rod bez obzira jesu li korišteni u muškom ili ženskom rodu.
Ministarstvo vanjskih i europskih poslova se u daljnjem tekstu Pravilnika navodi kao Ministarstvo.
Članak 2.
Vijeće Diplomatske akademije (u daljnjem tekstu: Vijeće) je savjetodavno tijelo koje daje mišljenje o programu i procesu stručnog usavršavanja i drugim djelatnostima Diplomatske akademije.
Vijeće ima sedam članova koje imenuje ministar vanjskih i europskih poslova (u daljnjem tekstu: ministar), na prijedlog glavnog tajnika Ministarstva (u daljnjem tekstu: glavni tajnik) i načelnika Sektora za diplomatsko i europsko usavršavanje i pripreme (u daljnjem tekstu: načelnik Sektora).
Članovi Vijeća su predavači na Diplomatskoj akademiji, a po dužnosti glavni tajnik i načelnik Sektora.
Sjednice Vijeća saziva i njima predsjedava načelnik Sektora.
Članak 3.
Predavači na Diplomatskoj akademiji su diplomati, sveučilišni profesori, znanstvenici, političke i druge stručne osobe.
Ministar, na prijedlog Vijeća, potvrđuje predavače na Diplomatskoj akademiji za svaku akademsku godinu.
2. STRUČNO USAVRŠAVANJE
Članak 4.
Sektor za diplomatsko i europsko usavršavanje i pripreme (u daljnjem tekstu: Sektor):
– provodi stručno usavršavanje profesionalnih diplomata u službi vanjskih poslova;
– priprema profesionalne i ugovorne diplomate i ostale djelatnike za rad u diplomatskim misijama i konzularnim uredima te, po potrebi, i za rad u tijelima EU i međunarodnim organizacijama;
– provodi stručne ispite koji se polažu sukladno odredbama ovog Pravilnika: prvi diplomatski ispit, završni stručni diplomatski ispit, savjetnički ispit, kao i druge provjere znanja u funkciji obavljanja temeljnih zadaća službe vanjskih poslova, uključujući i odgovarajuće provjere znanja u postupku prijma u službu vanjskih poslova;
– sukladno posebnim sporazumima i programima, u području svojeg djelokruga poslova, stručno usavršava hrvatske i strane državljane, te surađuje s fizičkim i pravnim osobama u zemlji i inozemstvu radi ostvarivanja međunarodnih političkih, gospodarskih, pravnih i drugih ciljeva od važnosti za službu vanjskih poslova.
Članak 5.
Stručno usavršavanje u službi vanjskih poslova provodi se putem temeljnih i specijaliziranih diplomatskih i EU tečajeva, seminara, diplomatske prakse, predavanja, konferencija i učenja stranih jezika.
Oblici stručnog usavršavanja iz stavka 1. ovog članka provode se kroz opće i posebne programe, za koje se, prema potrebi, prethodno provode klasifikacijski postupci.
Članak 6.
Ministar, na prijedlog Vijeća, donosi plan i program stručnog usavršavanja kojim se razrađuje Jednogodišnji stručni diplomatski studij i ostali oblici diplomatskog usavršavanja, kao i program polaganja stručnih ispita iz članka 4. st. 1. al. 3. ovoga Pravilnika.
Program iz stavka 1. ovog članka sadrži način stručnog usavršavanja i utvrđuje nastavnu građu i okvirni