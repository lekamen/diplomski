 zaštićenog za postupak čekanja. Minimalna razina čekanja povećava se, ako je to potrebno, zbog osiguranja nadvisivanja prepreka u tampon zoni.
DIO TREĆI POSEBNI ZAHTJEVI ZA OBLIKOVANJE I UTVRĐIVANJE INSTRUMENTALNIH LETNIH PROCEDURA PROSTORNE NAVIGACIJE I PROCEDURA BAZIRANIH NA SPOSOBNOSIMA ZRAKOPLOVA
Implementacija PBN
Članak 22.
Za svaki aerodrom koji ima instrumentalnu uzletno-sletnu stazu (instrument runway) mora se implementirati APV postupak prilaženja sukladno rezoluciji ICAO broj A37-11: (Performance-based navigation global goals).
Nacionalni plan uvođenja PBN-a
Članak 23.
(1) Nacionalni plan uvođenja PBN donosi ministarstvo nadležno za poslove prometa, na temelju prijedloga radne skupine koja je osnovana sa tom svrhom.
(2) Nacionalni plan uvođenja PBN-a se mora temeljiti na Priručniku ICAO o navigaciji temeljenoj na letnim sposobnostima zrakoplova (Doc. 9613).
(3) Nacionalni plan uvođenja PBN-a mora predstavljati strateški pristup kratkoročnom, srednjoročnom i dugoročnom uvođenju odgovarajuće navigacijske specifikacije u cilju ispunjavanja budućih operativnih zahtjeva korisnika zračnog prostora i ekoloških zahtjeva uz istovremeno povećanje sigurnosti i kapaciteta zračnog prometa.
Navigacijska specifikacija
Članak 24.
(1) Navigacijska specifikacija (navigation specification) predstavlja skup zahtjeva u odnosu na zrakoplove i letačku posadu zrakoplova koji su potrebni za obavljanje navigacije temeljene na letnim sposobnostima zrakoplova unutar nekog definiranog zračnog prostora.
(2) Vrste navigacijskih specifikacija su sljedeće:
1. RNAV specifikacija: navigacijska specifikacija temeljena na prostornoj navigaciji koja ne uključuje zahtjev za funkcije nadzora performansi i uzbunjivanja, označena prefiksom RNAV (npr. RNAV 5, RNAV 1)
2. RNP specifikacija: navigacijska specifikacija temeljena na prostornoj navigaciji koja uključuje zahtjev za funkcije nadzora performansi i uzbunjivanja, označena prefiksom RNP (npr. RNP 4, RNP APCH)
(3) Prilikom oblikovanja i utvrđivanja instrumentalnih letnih procedura temeljenih na letnim sposobnostima zrakoplova isključivo se moraju koristiti navigacijske specifikacije navedene u Priručniku ICAO o navigaciji temeljenoj na letnim sposobnostima zrakoplova (Doc. 9613).
(4) NON-RNAV postupak neuspjelog prilaženja (gdje se primjenjuje) je konvencionalni postupak, koji koristi konvencionalne navigacijske uređaje (VOR, NDB, DME) kao podršku za RNP APCH u slučaju gubitka GNSS navigacijske sposobnosti za vrijeme postupka prilaženja ili postupka neuspjelog prilaženja.
Zahtjevi ILP za prostornu navigaciju i zahtijevanu navigacijsku sposobnost
Članak 25.
(1) Specifikacija prostorne navigacije (RNAV) i zahtijevana navigacijska sposobnost (RNP) za letenje u odgovarajućem zračnom prostoru ili na odgovarajućoj ruti mora biti naznačena na standardnim dolaznim i standardnim odlaznim rutama ili objavljenim rutama za prostornu navigaciju.
(2) Rute za osnovnu prostornu navigaciju moraju se oblikovati na način da minimalno udovoljavaju zahtijevanoj navigacijskoj sposobnosti RNAV 5, što će za operatore zrakoplova osiguravati da bočno navigacijsko odstupanje od željene putanje leta ne iznosi više od ± 5 NM tijekom 95% trajanja leta.
(3) Rute za preciznu prostornu navigaciju što uključuju prijelazne rute (feeder routes), standardne dolazne (transitions) i standardne odlazne rute moraju se oblikovati na način da minimalno udovoljavaju zahtijevanoj navigacijskoj sposobnosti RNAV 1 što će za operatore zrakoplova osiguravati da bočno navigacijsko odstupanje od željene putanje leta ne iznosi više od ± 1 NM tijekom 95% trajanja leta.
(4) Instrumentalne letne procedure za završno prilaženje bazirane na zahtijevanoj navigacijskoj sposobnosti (RNP APCH) moraju se oblikovati na način da minimalno udovoljavaju zahtijevanoj navigacijskoj sposobnosti RNP 0.3 što će za operatore zrakoplova osiguravati da bočno navigacijsko odstupanje od željene putanje leta ne iznosi više od ±0.3NM tijekom 95% trajanja leta.
Implementacija ILP 