prijedloge općih akata koje donosi Gradsko vijeće, donosi opće i pojedinačne akte iz svog djelokruga, izvršava i osigurava izvršavanje općih akata Gradskog vijeća te obavlja i druge poslove predviđene ovim Statutom i drugim propisima.
S obzirom na izloženo, Sud nalazi da je davanjem ovlasti Gradonačelniku i upravnom Odjelu Grada Pule za donošenje odluka na način propisan spornim odredbama Odluke, predstavničko tijelo Grada Pule prekoračilo ovlasti dane Zakonom o lokalnoj i područnoj (regionalnoj) samoupravi i Zakonom o sigurnosti prometa na cestama, kao i Statutom Grada Pule – Pola za uređivanje prometa na svom području, radi čega je iste valjalo ukinuti.
Sud, međutim, nije ocijenio nezakonitom odredbu članka 10. stavka 1. Odluke, na koju podnositelj ukazuje u svom podnesku, a kojom je propisano da upravljanje, tehničke i organizacijske poslove, naplatu, nadzor nad parkiranjem vozila, održavanje, čišćenje, te druge poslove na javnim parkiralištima s naplatom obavlja pravna osoba koju odredi Gradonačelnik (u daljnjem tekstu: organizator parkiranja). To stoga jer određivanje pravne osobe za obavljanje navedenih poslova, po ocjeni ovog Suda, predstavlja pojedinačnu (provedbenu) odluku kojom se osigurava izvršavanje predmetnog općeg akta, a koju, sukladno članku 61. stavku 6. Statuta Gada Pule – Pola, ima ovlast donijeti Gradonačelnik u obavljanju izvršne vlasti.
Trebalo je stoga, temeljem odredbe članka 86. stavka 3. Zakona o upravnim sporovima, odlučiti kao u izreci ove presude.
Sukladno odredbi članka 86. stavka 4. citiranog Zakona, ukinute odredbe općeg akta prestaju važiti danom objave presude u »Narodnim novinama«.
Poslovni broj: Usoz-36/16-5
Zagreb, 13. lipnja 2016.
Predsjednica Vijeća Evelina Čolović Tomić, v. r.
