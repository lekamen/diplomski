 proizvode na gospodarstvu podrijetla i mesnicama
Članak 9.
1) Objekti za rasijecanje mesa, objekti za proizvodnju mljevenog mesa, mesnih pripravaka i strojno otkoštenog mesa, objekti za preradu mesa, objekti za preradu mesa u mesne proizvode na gospodarstvu podrijetla, obračun pristojbe jednom mjesečno, po količini ulazne sirovine, sukladno Prilogu IV. Odjeljku B Poglavlju II. Uredbe (EZ) br. 882/2004, za svaku započetu tonu iznosi:
(a) meso goveda, svinja, kopitara, ovaca i koza 16,00 kn (b) meso peradi i lagomorfa iz uzgoja 12,00 kn (c) meso odstrijeljene divljači i divljači uzgojene za klanje: – sitna pernata divljač i sitna dlakava divljač 12,00 kn – bezgrebenke (noj, emu, nandu) 24,00 kn – divlje svinje, preživači i meso ostale divljači 16,00 kn.
2) U slučaju da je objekt istovremeno odobren za obavljanje djelatnosti iz članka 7. i djelatnosti iz stavka 1. ovoga članka, pristojbe za ulazne količine naplaćuju se jedino po zaklanoj životinji u skladu s člankom 7. ovoga Pravilnika.
3) U slučaju da objekt, odobren za obavljanje djelatnosti iz članka 7. i članka 8., obavlja i djelatnosti iz stavka 1. ovoga članka sa sirovinom koja se doprema iz drugih odobrenih objekata, pristojba mu se naplaćuje po količini ulazne sirovine koja se doprema iz drugih objekata.
Visina pristojbi za službene kontrole u objektima za preradu mlijeka, preradu mlijeka u objektima na gospodarstvu podrijetla
Članak 10.
1) Objekti za preradu mlijeka, obračun pristojbe jednom mjesečno po količini ulazne sirovine sukladno Prilogu IV. Odjeljku B Poglavlju IV. Uredbe (EZ) br. 882/2004:
(a) za prvih 30 tona u mjesecu, po toni 8,00 kn za svaku sljedeću tonu, po toni 4,00 kn.
2) Objekti za preradu mlijeka na gospodarstvu podrijetla, obračun pristojbe jednom mjesečno po količini ulazne sirovine
(a) za svaku tonu sirovog mlijeka u mjesecu 4,00 kn.
Visina pristojbi za službene kontrole u objektima za preradu proizvoda ribarstva, objektima za uskladištenje svježih proizvoda ribarstva, objektima za stavljanje na tržište svježih proizvoda ribarstva (ribarnice i veletržnice), otpremnim centrima i centrima za pročišćavanja živih školjkaša
Članak 11.
1) Objekti za preradu proizvoda ribarstva, obračun pristojbe jednom mjesečno po količini ulazne sirovine sukladno Prilogu IV. Odjeljku B Poglavlju V. Uredbe (EZ) br. 882/2004
– za svaku započetu tonu proizvoda ribarstva 4,00 kn.
2) Objekti za uskladištenje svježih proizvoda ribarstva, obračun pristojbe jednom mjesečno po količini ulazne sirovine sukladno Prilogu IV. Odjeljku B Poglavlju V. Uredbe (EZ) br. 882/2004:
– za prvih 50 tona u mjesecu, po toni 4,00 kn – za svaku sljedeću tonu, po toni 8,00 kn.
3) Objekti za stavljanje na tržište svježih proizvoda ribarstva (ribarnice i veletržnice), obračun pristojbe jednom mjesečno po količini ulazne sirovine sukladno Prilogu IV. Odjeljku B Poglavlju V. Uredbe (EZ) br. 882/2004:
– za prvih 50 tona u mjesecu, po toni 4,00 kn – za svaku sljedeću tonu, po toni 2,00 kn.
4) Otpremni centri i centri za pročišćavanje živih školjkaša, obračun pristojbe godišnje prema ulaznoj količini živih školjkaša:
– do 50 tona 800,00 kn – preko 50 tona 1.500,00 kn.
Visina pristojbi za službene kontrole u objektima za proizvodnju topljene životinjske masti i čvaraka, objektima za proizvodnju obrađenih želudaca, mjehura i crijeva, objektima za proizvodnju želatine i kolagena
Članak 12.
1) Objekti za proizvodnju topljene životinjske masti i čvaraka, obračun pristojbe jednom mjesečno po količini ulazne sirovine (životinjskih masnoća): za svaku započetu tonu 10,00 kn 2) Objekti za proizvodnju obrađenih želudaca, mjehura i crijeva, obračun pristojbe jednom mjesečno po količini ulazne sirovine: za svaku započetu tonu 10,00 kn 3) Objekti za proizvodnju želatine i kolagena, obračun pristojbe jednom mjesečno po količini ulazne sirovine (kože namijenjene za proizvodnju želatine i/ili kolagena): za svaku započetu tonu 10,00 kn.
4) U slučaju da je objekt, istovremeno odobren za obavljanje djelatnosti iz članka 7.,