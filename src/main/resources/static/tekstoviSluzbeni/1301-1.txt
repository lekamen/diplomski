 infrastruktura i mreža građena kroz dugi vremenski period tijekom kojeg su važili različiti standardi izvođenja i dokumentiranja infrastrukture i mreža, a u međuvremenu su na snagu stupili danas važeći standardi koji nameću i omogućavaju daleko više standardne položajne točnosti i sadržaja tehničke dokumentacije elektroničke komunikacijske infrastrukture, to je svu dokumentaciju prije migracije u bazu prostornih podataka nužno sadržajem i formatom prilagoditi aktualnim. Navodi da postoji problematika ilegalnog korištenja sustava kabelske kanalizacije odnosno uvlačenje kabela od strane nepoznatog operatora bez znanja i odobrenja tužitelja. Tužitelju se priznaje status infrastrukturnog operatora tek po dokazivanju da je infrastruktura građena legalno (posjeduju uporabnu dozvolu) i da su za pripadni koridor riješeni imovinsko-pravni odnosi. Usprkos svim navedenim poteškoćama tužitelj kontinuirano radi na uspostavi cjelovite baze podataka elektroničke komunikacijske infrastrukture kako radi potrebe za uređenjem imovinsko-pravnih odnosa glede elektroničke komunikacijske infrastrukture i radi omogućavanja transparentnog korištenja iste od strane svih sudionika elektroničkog komunikacijskog tržišta. Od 2011. godine pa do danas uložio je iznos od 377.000.000,00 kuna. Kako uspostava cjelovite baze podataka zahtijeva velike resursne i financijske investicije to je na sastancima održanim s tuženikom raspravljano o dinamici i načinu provođenja projekta kojom prilikom je i dogovorena zajednička daljnja dinamika geodetskog snimanja elektroničke komunikacijske infrastrukture i punjenja baze podataka tužitelja. Međutim, u međuvremenu je izostao partnerski dogovor pa je doneseno osporeno rješenje. Nadalje, tužitelj je podnio i prijedlog da se dopusti odgodni učinak tužbe temeljem odredbe članka 26. Zakona o upravnim sporovima. Ističe da su povrijeđene odredbe Zakona općem upravnom postupku odnosno članka 98. naročito stavka 2. i 5. istog. Nadalje inspektor se u uvodu rješenja poziva samo općenito na ovlaštenja iz članka 12. stavka 1. i članka 112. ZEK-a, međutim ostalo je nepoznato na temelju koje to točno pravne osnove inspektor crpi ovlaštenje za donošenje ovog rješenja. Dakle, obrazloženje rješenja je manjkavo jer ne sadrži sve dijelove propisane odredbom članka 98. Zakona o općem upravnom postupku. Smatra da je pogrešno utvrđeno činjenično stanje jer iz rješenja nisu vidljive činjenice koje bi opravdale projekt u obuhvatu i zadanim rokovima te da je utvrđeno pravo stanje stvari onda bi proizašao zaključak da je ovdje nametnuta obveza koja je sama po sebi nemoguća bez povećanog višemilijunskog ulaganja tužitelja u 2015. godinu, pa rješenje predstavlja promjenu regulatornog okvira na početku poslovne godine tužitelja te je njegovo izvršenje nemoguće i tužitelju bi se napravila šteta. Predlaže da se osporeno rješenje oglasi ništavim.
Tuženik u odgovoru na tužbu navodi da je rješenje doneseno temeljem odredbe članka 12. ZEK-a koji omogućuje tuženiku da u okviru svoje nadležnosti obavlja poslove vođenja i redovnog obnavljanja baze podataka kao i temeljem članka 112. ZEK-a koji daje ovlaštenje inspektoru elektroničkih komunikacija da nadzire i pregleda elektroničku komunikacijsku infrastrukturu i drugu povezanu opremu te naredi uklanjanje i drugih utvrđenih nepravilnosti, nedostataka ili propusta u primjeni Zakona. Inspektor je utvrdio da tužitelj nije postupio po odluci od 22. prosinca 2010. da se uspostavi baza podataka u roku šest mjeseci od dana stupanja na snagu Standardne ponude tužitelja a koju je tužitelj bio u obvezi izraditi i objaviti u roku od 45 dana od primitka odluke. Stoga je neosnovan prigovor tužitelja da rok koji je odredio inspektor elektroničkih komunikacija (30. lipnja 2015.) nije objektivan rok za uspostavu baze podataka jer je inspektor omogućio tužitelju da ipak ispuni svoju obvezu određenu odlukom i na taj način izbjegne novčanu kaznu. Navodi da rješenje sadrži sve elemente propisane odredbama Zakona o općem upravnom