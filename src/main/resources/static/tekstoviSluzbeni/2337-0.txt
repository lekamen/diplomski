123 11.11.2015 Izmjene i dopune Poslovnika državnog odvjetni­štva
MINISTARSTVO PRAVOSUĐA
2338
Na temelju članka 28. stavka 1. Zakona o državnom odvjetništvu (»Narodne novine«, broj 76/09, 153/09, 116/10, 145/10, 57/11, 130/11, 72/13, 148/13, 33/15 i 82/15), na prijedlog Glavnog državnog odvjetnika Republike Hrvatske, ministar pravosuđa donosi
IZMJENE I DOPUNE
POSLOVNIKA DRŽAVNOG ODVJETNIŠTVA
Članak 1.
U članku 34. stavku 2. Poslovnika državnog odvjetništva (»Narodne novine«, broj 5/14) iza riječi: »voditelji odjela,« dodaju se riječi: »voditelj stalne službe,«.
Članak 2.
U članku 37. stavci 2. i 3. mijenjaju se i glase:
»Materijalno-financijski poslovi se u zajedničkoj službi mogu obavljati za sva državna odvjetništva s područja županijskog državnog odvjetništva. Takva zajednička služba ustrojava se u županijskom državnom odvjetništvu.
Način obavljanja poslova u okviru zajedničke službe za potrebe više državnih odvjetništava u slučajevima iz stavka 1. i stavka 2. ovog članka uređuje odlukom viši državni odvjetnik odnosno županijski državni odvjetnik, a za svako državno odvjetništvo vodi se odvojeno knjigovodstvo.«.
Iza stavka 3. dodaju se stavci 4. i 5. koji glase:
»Iznimno, ako je u istoj službenoj zgradi izvan sjedišta županijskog državnog odvjetništva odnosno takvom radnom prostoru smješteno više pravosudnih tijela, materijalno-financijski poslovi mogu se obavljati u okviru zajedničke materijalno-financijske službe, sukladno odluci ministra nadležnog za poslove pravosuđa donesenoj na temelju zajedničkog prijedloga čelnika tih tijela. U tom će se slučaju za svako pravosudno tijelo voditi odvojeno knjigovodstvo.
Način obavljanja poslova u okviru zajedničke službe za potrebe više pravosudnih tijela uređuju čelnici tih tijela sporazumom.«.
Članak 3.
Iza članka 37. dodaju se članak 37.a i naslov iznad njega koji glase:
»3.a STALNE SLUŽBE
Članak 37.a
Ako se poslovi, osim u sjedištu državnog odvjetništva, obavljaju i u stalnim službama ili odjelima izvan sjedišta, godišnjim rasporedom poslova raspoređuju se zamjenici državnog odvjetnika, službenici i namještenici na rad u stalne službe odnosno odjele izvan sjedišta državnog odvjetništva.
Raspored ustrojstvenih jedinica u zgrade koje koristi državno odvjetništvo određuje državni odvjetnik, na način koji osigurava najučinkovitije djelovanje državnog odvjetništva.
Državni odvjetnik će nastojati da zamjenici državnog odvjetnika i službenici koji obavljaju istovrsne ili srodne poslove budu smješteni u istoj zgradi.
Državnoodvjetnička pisarnica je smještena u sjedištu državnog odvjetništva. U stalnim službama ili odjelima izvan sjedišta ustrojavaju se pomoćne državnoodvjetničke pisarnice.
Državni odvjetnik osigurava uvjete za uredno i pravodobno kretanje spisa i pismena između sjedišta državnog odvjetništva i stalnih službi te odjela izvan sjedišta, kao i njihovo uredno i pravodobno evidentiranje u informacijskom sustavu državnog odvjetništva (CTS).
Ako rješavanje predmeta zahtijeva pristup stranke i ako je to bez posljedica za učinkovito djelovanje državnog odvjetništva, državni odvjetnik će organizirati poduzimanje državnoodvjetničke radnje u zgradi državnog odvjetništva najbližoj mjestu stanovanja stranke ili sjedišta stranke.«.
Članak 4.
U članku 44. stavku 1. iza riječi: »(prvi zamjenik),« dodaju se riječi: »voditelj stalne službe,«, a riječi: »u odjele i odsjeke« zamjenjuju se riječima: »u odjele, odsjeke i stalne službe«.
Članak 5.
U članku 52. stavku 1. podstavku 1. riječi: »a u radne dane od 16.00 sati do 8.00 sati sljedećeg radnog dana,« brišu se.
Podstavak 2. mijenja se i glasi: »– u zgradi državnog odvjetništva do 20.00 sati, a nakon 20.00 sati obvezatna nazočnost u mjestu sjedišta državnog odvjetništva do sata koji odgovara satu početka redovnog radnog vremena sljedećeg dana,«.
U podstavku 3. riječi: »radnim danom nakon 16.00 sati do 8.00 sati sljedećeg radnog dana, a blagdanom i neradnim danom neprekidno« brišu se.
Članak 6.
U članku 55. iza stavka 1. dodaje se novi stavak