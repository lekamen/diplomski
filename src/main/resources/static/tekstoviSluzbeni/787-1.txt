 hrvatskog državljanina, koji nije državljanin države članice EGP-a, u Obrascu 4b u rubriku: »vrsta dozvole« upisuju se riječi: »privremeni boravak« ako mu je odobren privremeni boravak, a ako mu je odobren stalni boravak upisuju se riječi: »stalni boravak«, a u rubrici: »napomene« upisuju se riječi: »član obitelji državljanina Republike Hrvatske«. Na obrascu 4b, u donjem dijelu, upisat će se na engleskom jeziku riječi: »RESIDENCE CARD«.«.
Članak 4.
U članku 16. stavak 1. mijenja se i glasi:
»(1) Državljaninu države članice EGP-a i članu obitelji koji nije državljanin države članice EGP-a na stalnom boravku izdaje se boravišna iskaznica s rokom važenja od 10 godina.«.
Stavak 3. briše se.
Članak 5.
U članku 24. stavku 1. iza riječi: »boravišnim iskaznicama« dodaju se riječi: »i zbirku podataka o izdanim potvrdama o prijavi privremenog boravka.«.
U stavku 2. riječ: »zbirka« zamjenjuje se riječju: »zbirke«, a riječ »vodi« zamjenjuje se riječju: »vode«.
U stavku 3. riječi: »Zbirka podataka iz stavka 1. ovoga članka sadrži:« zamjenjuju se riječima: »Zbirka podataka o izdanim boravišnim iskaznicama sadrži:«.
Iza stavka 6. dodaju se stavci 7. i 8. koji glase:
»(7) Zbirka podataka o izdanim potvrdama o prijavi privremenog boravka sadrži:
– podatke o strancu (ime i prezime, rođeno prezime, datum, mjesto i državu rođenja, državljanstvo, spol, ime roditelja, adresu u Republici Hrvatskoj, adresu u inozemstvu, OIB, podatke o putovnici ili osobnoj iskaznici),
– naziv nadležne policijske uprave/postaje,
– urudžbeni broj,
– vrsta odobrenja boravka,
– datum izdavanja,
– datum uručenja,
– napomene,
– datum i razlog poništenja.
(8) Podaci iz stavka 7. ovoga članka čuvaju se 10 godina.«.
Članak 6.
Ovaj Pravilnik stupa na snagu osmog dana od dana objave u »Narodnim novinama«.
Broj: 511-01-152-89333-2014
Zagreb, 27. ožujka 2015.
Ministar Ranko Ostojić, v. r.
