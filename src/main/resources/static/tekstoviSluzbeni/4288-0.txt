68 22.07.2016 Odluka o izmjenama Odluke o zavičajnim divljim vrstama čije je uzimanje iz prirode i održivo korištenje dopušteno
VLADA REPUBLIKE HRVATSKE
1637
Na temelju članka 62. stavka 1. Zakona o zaštiti prirode (»Narodne novine«, broj 80/13) i članka 30. stavka 3., a u vezi s člankom 32. stavkom 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 13. srpnja 2016. godine donijela
ODLUKU
O IZMJENAMA ODLUKE O ZAVIČAJNIM DIVLJIM VRSTAMA ČIJE JE UZIMANJE IZ PRIRODE I ODRŽIVO KORIŠTENJE DOPUŠTENO
I.
U Odluci o zavičajnim divljim vrstama čije je uzimanje iz prirode i održivo korištenje dopušteno (»Narodne novine«, broj 17/15) točka IV. mijenja se i glasi:
»IV.
Izvješće iz točke III. ove Odluke sadrži podatke potrebne za utvrđivanje izvješća o stanju populacija vrsta iz Priloga ove Odluke koje Republika Hrvatska podnosi Europskoj komisiji temeljem članka 17. Direktive Vijeća 92/43/EEZ, odnosno članka 12. Direktive 2009/147/EZ, a osobito sadrži sljedeće podatke:
– za vrste iz skupina sisavaca (Mammalia) i riba (Pisces):
a) naziv vrste (znanstveni i hrvatski) te kôd vrste
b) kartografski prikaz rasprostranjenosti vrste na osnovi prisutnosti vrste u pojedinim kvadrantima 10x10 km u projekcijskom koordinatnom referentnom sustavu poprečne Mercatorove projekcije (HTRS96/TM) u otisnutom i digitalnom obliku (*.shp datoteka)
c) podatke o vrsti za svaku biogeografsku regiju u kojoj je vrsta rasprostranjena:
1. naziv biogeografske regije, izvore podataka
2. područje rasprostranjenosti (površina u km2, metoda procjene, procjena kratkoročnog i dugoročnog trenda)
3. podatke o populaciji (procjena veličine populacije, vremensko razdoblje/godina prikupljanja podataka, kratkoročni i dugoročni trend populacije, metode procjene trenda populacije)
4. podatke o staništu vrste (površina u km2, vremensko razdoblje/godina prikupljanja podataka, metoda procjene, kvaliteta staništa, kratkoročni i dugoročni trend, površina staništa prikladnog za vrstu)
5. pritisci (popis najznačajnijih pritisaka, metode procjene pritisaka)
6. prijetnje (popis najznačajnijih prijetnji, metode procjene prijetnji)
7. zaključke o procjeni stanja očuvanja vrste (na kraju razdoblja izvješćivanja)
8. podatke o korištenju svake pojedine vrste koji za sisavce uključuju podatke o broju planiranih jedinki za izlučenje iz populacije u lovnoj godini, podatke o broju stvarno izlučenih jedinki iz populacije u lovnoj godini uz prikaz broja odstrijeljenih jedinki te broja jedinki izlučenih iz populacije zbog drugih razloga, a sve prema podacima iz središnje lovne evidencije, te za ribe podatke o broju ulovljenih jedinki te ukupnu masu ulovljenih jedinki u ribolovnoj godini
– za vrste iz skupine ptica (Aves):
a) podatke o vrsti: naziv vrste (znanstveni i hrvatski), kôd vrste, sezona prikupljanja podataka (gnijezdeća, zimujuća ili preletnička populacija)
b) podatke o veličini populacije: vremensko razdoblje/godina prikupljanja podataka, procjena veličine populacije, metoda i kvaliteta procjene, izvor podataka
c) trend populacije: kratkoročni i dugoročni trend, metoda i kvaliteta procjene, izvor podataka
d) podaci o rasprostranjenosti: vremensko razdoblje/godina prikupljanja podataka, kartografski prikaz rasprostranjenosti vrste na osnovi prisutnosti vrste u pojedinim kvadrantima 10x10 km u projekcijskom koordinatnom referentnom sustavu poprečne Mercatorove projekcije (HTRS96/TM) u otisnutom i digitalnom obliku (*.shp datoteka), površina rasprostranjenosti, metoda i kvaliteta procjene, izvor podataka
e) trend područja gniježđenja: kratkoročni i dugoročni trend, metoda i kvaliteta procjene, izvor podataka
f) podatke o korištenju svake pojedine vrste koji uključuju podatke o broju planiranih jedinki za izlučenje iz populacije u lovnoj godini te broju stvarno izlučenih jedinki iz populacije u lovnoj godini uz prikaz broja odstrijeljenih jedinki te broja jedinki izlučenih iz populacije zbog drugih razloga, a sve prema