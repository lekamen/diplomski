godišnje, i to prije nego što skupština usvoji završni račun.
O obavljenom nadzoru nad financijsko-materijalnim poslovanjem Komore Nadzorni odbor sastavlja zapisnik i dostavlja ga Upravnom odboru te na redovitom zasjedanju skupštini.
Sva tijela Komore dužna su omogućiti Nadzornom odboru uvid u sve spise, te mu dati potrebne obavijesti o svojoj djelatnosti.
Za svoj rad Nadzorni odbor neposredno je odgovoran Skupštini i predsjedniku Komore.
Nadzorni odbor može održati sjednicu ukoliko je nazočna natpolovična većina svih članova, a odluke donosi natpolovičnom većinom nazočnih članova.
3.16. Izdavački odbor
Članak 88.
Izdavački odbor organizira:
– izdavanje stručnih, znanstvenih i popularnih izdanja, priručnika i obrazaca iz područja veterinarstva;
– izdavanje časopisa u kojemu se objavljuju akti Komore, izvješćuje o aktivnostima Komore i njezinih tijela, kao i o radu podružnica i odjela;
– po potrebi izdavanje i drugih časopisa i biltena iz područja veterinarstva;
– obavlja i druge poslove iz izdavačke djelatnosti koje odrede Skupština, Upravni odbor i Stručni odbor, temeljem posebnih ovlasti Ministarstva poljoprivrede.
Članak 89.
Izdavački odbor ima pet članova koje imenuje Skupština.
Članovi Odbora između sebe biraju predsjednika.
Mandat članova Odbora traje četiri godine.
Izdavački odbor može održati sjednicu ukoliko je nazočna natpolovična većina svih članova, a odluke donosi natpolovičnom većinom nazočnih članova.
Članak 90.
Rad Izdavačkog odbora ureduje se Pravilnikom o izdavačkoj djelatnosti.
Odbor djeluje u skladu sa Zakonom, odredbama ovoga Statuta i drugih općih akata Komore, a za svoj rad odgovara Skupštini Komore kojoj najmanje jedanput godišnje podnosi izvješće o radu.
3.17. Stručni odjeli
Članak 91.
Stručni odjeli osnivaju se za pojedine stručne ili znanstvene grane i discipline veterinarske djelatnosti.
U Hrvatskoj veterinarskoj komori za veterinare članove Komore, u cilju unapređenja stručnih i znanstvenih disciplina pojedinih područja veterinarske djelatnosti te reguliranja stručnog usavršavanja veterinara radi reguliranja uvjeta za produljivanje odobrenja za rad (licencije), osnivaju se sljedeći stručni odjeli:
– Odjel veterinara male prakse Hrvatske
– Odjel za veliku praksu – farmske životinje
– Odjel za veterinarsko javno zdravstvo.
Skupština Hrvatske veterinarske komore na prijedlog Upravnog odbora može osnovati i druge stručne odjele za pojedina područja veterinarske djelatnosti.
Članak 92.
Veterinari, članovi Komore koji obavljaju veterinarsku djelatnost, ovisno o vrsti poslova koje obavljaju, u registru Komore evidentiraju se u odgovarajuće stručne odjele, prema pisanoj izjavi – pristupnici člana.
Članovi Komore koji rade različite vrste poslova veterinarske djelatnosti mogu biti članovi više stručnih odjela.
Djelovanje i rad stručnih odjela mora biti u skladu sa zadaćama Komore propisanim Zakonom i ovim Statutom.
Članak 93.
Stručni odjeli rade samostalno.
Pravilnikom o radu stručnih odjela Hrvatske veterinarske komore uređuju se ciljevi i zadaće Odjela, prava i dužnosti članova, administrativno poslovanje, javnost rada i druga pitanja od interesa za rad odjela.
Svaki Odjel ima svoj pravilnik o radu kojim se pobliže uređuju zadaci i poslovi Odjela, način izbora članova i druga pitanja iz njegovog djelokruga rada.
3.18. Odjel veterinarskih tehničara
Članak 94.
Odjel veterinarskih tehničara osniva se kao samostalno tijelo unutar Komore, za reguliranje statusa veterinarskih tehničara kao dijela veterinarske profesije, njihova stručnog osposobljavanja i usavršavanja te rješavanje drugih pitanja koja su vezana za veterinarske tehničare.
Veterinarski tehničari kao članovi Komore članstvo ostvaruju isključivo kao članovi Odjela veterinarskih tehničara.
Odjel veterinarskih tehničara organizira se na regionalnom načelu, kao Područne jedinice odjela.
Djelovanje i rad Odjela veterinarskih tehničara mora biti u skladu sa zadaćama Komore, propisanim Zakonom i ovim Statutom.
Članak 95.
Odjel veterinarskih tehničara u