 Priloga 5.B ove Uredbe.
3. SKVO za površinske vode utvrđeni u Prilogu 5.B ove Uredbe izražavaju se kao ukupne koncentracije u cijelom uzorku vode, osim za kadmij, olovo, živu i nikal (u daljnjem tekstu: »metali«), gdje se SKVO za vode odnose na otopljene koncentracije, odnosno otopljenu fazu uzorka vode dobivenu filtriranjem kroz filtar 0,45 μm ili nekom drugom ekvivalentnom predobradom ili, ako je izričito naznačeno, na biološki raspoloživu koncentraciju.
Pri ocjenjivanju rezultata monitoringa u odnosu na relevantne SKVO mogu se uzeti u obzir:
(a) prirodne pozadinske koncentracije za metale i njihove spojeve, kada takve koncentracije sprječavaju sukladnost s relevantnim SKVO i
(b) tvrdoću, pH vrijednost, otopljeni organski ugljik ili ostale pokazatelje kakvoće vode koji utječu na biološku raspoloživost metala. Biološki raspoložive koncentracije metala utvrđuju se primjenom odgovarajućeg modeliranja biološke raspoloživosti.«.
PRIJELAZNE I ZAVRŠNE ODREDBE
Članak 14.
Iznimno od odredbe članka 22. stavka 1. Uredbe o standardu kakvoće voda (»Narodne novine«, br. 73/2013 i 151/2014) koja je izmijenjena člankom 4. ove Uredbe na tvari navedene pod brojevima 2, 5, 15, 20, 22, 23, 28 u Prilogu 5.A Uredbe o standardu kakvoće voda (»Narodne novine«, br. 73/2013 i 151/2014) koji je izmijenjen člankom 13. ove Uredbe, primjenjuju se SKVO navedeni u Prilogu 5.B Uredbe o standardu kakvoće voda (»Narodne novine«, br. 73/2013 i 151/2014) koji je izmijenjen člankom 13. ove Uredbe počevši od 22. prosinca 2015. godine s ciljem postizanja dobrog kemijskog stanja površinskih voda do 22. prosinca 2021. godine putem programa mjera za drugi ciklus Plana upravljanja vodnim područjima.
Na tvari iz stavka 1. ovoga članka i do roka utvrđenog tim stavkom primjenjuju se SKVO iz Priloga 5.B Uredbe o standardu kakvoće voda (»Narodne novine«, br. 73/2013 i 151/2014).
Iznimno od odredbe članka 22. stavka 1. Uredbe o standardu kakvoće voda (»Narodne novine«, br. 73/2013 i 151/2014) koja je izmijenjena člankom 4. ove Uredbe za novoutvrđene tvari navedene pod brojevima od 34 do 45 u Prilogu 5.A Uredbe o standardu kakvoće voda (»Narodne novine«, br. 73/2013 i 151/2014) koji je izmijenjen člankom 13. ove Uredbe, primjenjuju se SKVO navedeni u Prilogu 5.B Uredbe o standardu kakvoće voda (»Narodne novine«, br. 73/2013 i 151/2014) koji je izmijenjen člankom 13. ove Uredbe počevši od 22. prosinca 2018. godine s ciljem postizanja dobrog kemijskog stanja površinskih voda do 22. prosinca 2027. godine te s ciljem sprječavanja pogoršanja kemijskog stanja površinskih voda s obzirom na te tvari. U tu svrhu potrebno je uspostaviti i dostaviti Europskoj komisiji dodatni program monitoringa te preliminarni program mjera koje obuhvaćaju te tvari. Konačni program mjera sukladno članku 47. Zakona o vodama utvrđuje se najkasnije do 22. prosinca 2021. godine, a mora biti proveden i u cijelosti funkcionalan najkasnije do 22. prosinca 2024. godine.
Članak 15.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/62
Urbroj: 50301-05/25-15-2
Zagreb, 16. srpnja 2015.
Predsjednik Zoran Milanović, v. r.
