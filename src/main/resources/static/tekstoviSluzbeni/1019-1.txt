 rješenju spora odnosno prigovora iz stavka 2. ovog članka mora biti podrobno obrazložena te dostavljena svim strankama u sporu.
Članak 4.
(1) Povjerenstvo radi na sjednicama koje se održavaju prema potrebi, a najmanje jedanput mjesečno.
(2) Osim članova Povjerenstva, na sjednicu Povjerenstva mogu biti pozvane i druge osobe ukoliko je to potrebno radi utvrđivanja činjenica i davanja objašnjenja, obrazloženja i izvješća o pojedinim predmetima iz dnevnog reda sjednice.
(3) Povjerenstvo podnosi Vijeću HAKOM-a godišnje izvješće o radu Povjerenstva za prethodnu kalendarsku godinu na prvoj sjednici Vijeća HAKOM-a u veljači.
Članak 5.
(1) Za donošenje pravovaljanih prijedloga i mišljenja potrebna je većina glasova svih članova Povjerenstva, odnosno najmanje četiri člana Povjerenstva, uz uvjet da na sjednici sudjeluje barem jedan član predstavnik udruga za zaštitu potrošača.
(2) Prigovori korisnika usluga i putnika koji su usvojeni od strane operatora, davatelja poštanskih usluga ili željezničkih prijevoznika prije sjednice Povjerenstva, kao i zahtjevi za rješavanje sporova i prigovori koji su podneseni nakon isteka roka propisanog zakonima te predmeti odbačeni iz drugih postupovnih razloga, predstavljaju se na sjednicama Povjerenstva samo kao obavijest.
(3) Pitanja koja se odnose na način sazivanja te rad i održavanje sjednica Povjerenstva, koja nisu uređena ovim Pravilnikom, pobliže se uređuju Poslovnikom o radu Povjerenstva, kojeg donosi Povjerenstvo.
Završne odredbe
Članak 6.
(1) Stupanjem na snagu Pravilnika prestaje vrijediti Pravilnik o načinu rada Povjerenstva za zaštitu prava korisnika usluga (»Narodne novine« br. 24/11).
(2) Članovi Povjerenstva za zaštitu prava korisnika imenovani odlukama Vijeća HAKOM-a od 11. veljače 2015. nastavljaju s radom u skladu s odredbama ovog pravilnika do isteka razdoblja na koje su imenovani.
Članak 7.
Ovaj pravilnik stupa na snagu osmog dana od dana objave u »Narodnim novinama«.
Klasa: 011-02/15-02/08
Urbroj: 376-04-15-01
Zagreb, 11. svibnja 2015.
Predsjednik Vijeća dr. sc. Dražen Lučić, v. r.
