 plaćanja u roku od sedam radnih dana od dana zaprimanja ugovora.
(3) Ukoliko korisnik ne postupi u skladu sa stavkom 2. ovoga članka, smatrat će se da je odustao od potpore te će se korisniku izdati odluka o poništenju odluke o dodjeli sredstava.
(4) Ugovorom se uređuje:
a) dodijeljeni iznos javne potpore za provedbu aktivnosti iz članka 6. ovoga Pravilnika
b) obveza čuvanja dokumentacije koja se odnosi na dodjelu sredstava iz EPFRR-a od dana sklapanja ugovora i tijekom pet godina od dana konačne isplate potpore
c) obveza korisnika o informiranju javnosti o potpori sukladno zakonodavstvu Europske unije u skladu s uputama iz Priloga III. ovoga Pravilnika
d) obveza korisnika o davanju na uvid cjelokupne dokumentacije koja se odnosi na dodjelu sredstava iz EPFRR-a predstavnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF) u svakom trenutku
e) obveza korisnika o podnošenju zahtjeva za isplatu sukladno članku 20. ovoga Pravilnika i dostavljanju ostale potrebne dokumentacije propisane natječajem
f) obveza korisnika o točnosti i istinitosti svih podataka i informacija dostavljenih Agenciji za plaćanja
g) obveza korisnika o dostavi Agencija za plaćanja svih potrebnih podataka koje Agencija za plaćanja od njega zatraži
h) obveza korisnika o podnošenju konačnog zahtjeva za isplatu sukladno članku 7. stavku 7. ovoga Pravilnika i dostavljanju ostale potrebne dokumentacije propisane natječajem i
i) u slučaju otpisa informatičke opreme i tehnologije iz članka 6. stavka 2. točke 5. ovoga Pravilnika u periodu kraćem od pet godina od dana isplate, korisnik je dužan istu imati u fizičkom obliku ili imati vidljivi materijalni dokaz o otpisu iste, dok se pod otpisom podrazumijeva rashodovanje robe radi dotrajalosti, a ne radi prodaje.
Članak 18.
(1) Promjene podataka o korisniku podrazumijevaju promjene podataka koji se nalaze u Evidenciji korisnika.
(2) Promjene iz stavka 1. ovoga članka korisnik podnosi putem AGRONET-a sukladno Vodiču za upis u Evidenciju korisnika, kojeg korisnik može preuzeti sa službene mrežne stranice Agencije za plaćanja (www.apprrr.hr).
(3) Korisnik je obavezan obavijestiti Agenciju za plaćanja o promjenama navedenim u stavku 1. ovoga članka neposredno nakon pojave događaja koji ih je izazvao.
(4) Po odobrenju/odbijanju zahtjeva za promjenu podataka u Evidenciji korisnika, Agencija za plaćanja će elektroničkom porukom obavijestiti korisnika da su promjene izvršene/nisu izvršene.
Članak 19.
(1) U slučaju da korisnik želi odustati od dodjele sredstava, dužan je o istome pisanim putem obavijestiti Agenciju za plaćanje.
(2) Ukoliko korisnik podnese zahtjev za odustajanje tijekom administrativne kontrole zahtjeva za potporu odnosno prije izdavanja odluke o dodjeli sredstava, Agencija za plaćanja će prekinuti sve aktivnosti po tom zahtjevu za potporu i korisniku izdati potvrdu o odustajanju.
(3) Ukoliko korisnik podnese zahtjev za odustajanje nakon izdavanja odluke o dodjeli sredstava, a prije sklapanja ugovora, Agencija za plaćanja će korisniku izdati odluku o poništenju kojom će poništiti odluku o dodjeli sredstava.
(4) Ukoliko korisnik podnese zahtjev za odustajanje nakon sklapanja ugovora, Agencija za plaćanja će korisniku izdati izjavu o raskidu ugovora.
POGLAVLJE II. ZAHTJEV ZA ISPLATU, POSTUPAK OBRADE I DONOŠENJE ODLUKE
Članak 20.
(1) Potpora se korisniku isplaćuje temeljem zahtjeva za isplatu.
(2) Korisnik može podnijeti zahtjev za isplatu u najviše pet godišnjih rata.
(3) Korisnik je dužan, u roku od tri mjeseca nakon završetka svake poslovne godine i ispunjenja aktivnosti iz poslovnog plana dostaviti zahtjev za isplatu za pojedinu ratu u papirnatom obliku.
(4) Prilikom podnošenja zahtjeva za isplatu korisnici su obvezni dostaviti svu dokumentaciju propisanu natječajem u papirnatom obliku na adresu Agencije za plaćanja.
(5) 