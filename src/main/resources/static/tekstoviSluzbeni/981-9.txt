 kojeg proizvođač koji zadovoljava obveze točke 2. ovog Priloga jamči i izjavljuje da proizvod povezan s energijom zadovoljava zahtjeve primjenjive provedbene mjere. EU Izjava o sukladnosti može obuhvatiti jedan ili više proizvoda i dužan ju je čuvati proizvođač.
2. Sustav upravljanja može se koristiti za ocjenjivanje sukladnosti proizvoda povezanog s energijom pod uvjetom da proizvođač primjenjuje ekološke elemente naznačene u točki 3. ovog Priloga.
3. Ekološki elementi sustava upravljanja
Ova točka navodi elemente sustava upravljanja i postupke kojima proizvođač može pružiti dokaze da proizvod povezan s energijom zadovoljava zahtjeve primjenjive provedbene mjere.
3.1. Politika ekološke učinkovitosti proizvoda
Proizvođač mora biti sposoban pružiti dokaze sukladnosti sa zahtjevima primjenjive provedbene mjere. Proizvođač također mora moći pružiti okvir za utvrđivanje i nadziranje ciljeva ekološke učinkovitosti proizvoda i pokazatelja s ciljem poboljšanja cjelokupne ekološke učinkovitosti proizvoda.
Sve mjere koje je proizvođač donio radi poboljšanja cjelokupne ekološke učinkovitosti i uspostave ekološkog profila proizvoda povezanog s energijom, ako to zahtijeva provedbena mjera, kroz dizajn i proizvodnju, moraju se dokumentirati na sustavan i uredan način u obliku pisanih postupaka i uputa.
Ovi postupci i upute moraju posebice sadržavati odgovarajući opis:
– popisa dokumenata koji mora biti sastavljen tako da pruži dokaze o sukladnosti proizvoda povezanog s energijom, i ako je bitno, koji moraju biti dostupni;
– ciljeva i pokazatelja ekološke učinkovitosti proizvoda te organizacijske strukture, odgovornosti, nadležnosti uprave i alokacije resursa s obzirom na njihovu provedbu i održavanje;
– provjera i ispitivanja koji se trebaju izvršiti nakon proizvodnje za provjeru učinkovitosti proizvoda prema pokazateljima ekološke učinkovitosti;
– postupaka za nadzor zahtijevane dokumentacije i osiguranje njenog ažuriranja;
– metode za provjere provedbe i učinkovitosti ekoloških elemenata sustava upravljanja.
3.2. Planiranje
Proizvođač mora uspostaviti i održavati:
(a) postupke za određivanje ekološkog profila proizvoda;
(b) ciljeve i pokazatelje ekološke učinkovitosti proizvoda, koji razmatraju tehnološka rješenja uzimajući u obzir tehničke i ekonomske zahtjeve;
(c) program za postizanje ovih ciljeva.
3.3. Provedba i dokumentacija
3.3.1. Dokumentacija u vezi sa sustavom upravljanja treba posebno obuhvatiti sljedeće:
(a) odgovornosti i ovlasti moraju se definirati i dokumentirati kako bi se osigurala visoka ekološka učinkovitost proizvoda i izvještavanje o njegovom djelovanju radi nadziranja i poboljšanja;
(b) moraju se sastaviti dokumenti koji navode kontrolu dizajna i tehnike za provjeru koje su primijenjene i postupke i sustavne mjere koji se koriste pri dizajniranju proizvoda;
(c) proizvođač mora uspostaviti i održavati informacije koje opisuju ključne ekološke elemente sustava upravljanja i postupke za kontroliranje svih potrebnih dokumenata.
3.3.2. Dokumentacija u vezi proizvoda posebno mora navoditi:
(a) opći opis proizvoda i njegove namjeravane uporabe;
(b) rezultate relevantnih ekoloških ocjena koje je proveo proizvođač i/ili upute na literaturu o ekološkim ocjenama ili analize slučajeva, koje proizvođač koristi pri ocjeni, dokumentiranju i određivanju rješenja u dizajnu proizvoda;
(c) ekološki profil, ako ga zahtijeva provedbena mjera;
(d) dokumente koji opisuju rezultate mjerenja u skladu sa zahtjevima za eko-dizajn, uključujući pojedinosti o sukladnosti ovih mjera u usporedbi sa zahtjevima za eko-dizajn navedenima u primjenjivoj provedbenoj mjeri;
(e) proizvođač mora utvrditi specifikacije koje posebno navode primijenjene norme; ako se ne primjenjuju norme iz članka 10. ili ako ne obuhvaćaju u potpunosti zahtjeve odgovarajuće provedbene mjere, navesti sredstva koja su upotrijebljena za osiguranje usklađenosti;
(f) kopiju informacije o aspektima ekološkog dizajna proizvoda osiguranu u skladu sa zahtjevima u Prilogu I. dijelu