 podmiruju se iz sredstava državnog proračuna.
2. Bolest Aujeszkoga
(1) Radi ranog otkrivanja bolesti Aujeszkoga u divljih svinja svaki uzorak podrijetlom od uginule ili oboljele divlje svinje koji je dostavljen na laboratorijsku pretragu u svrhu isključivanja KSK, službeni laboratorij mora pretražiti i na bolest Aujeszkoga.
(2) Radi praćenja bolesti Aujeszkoga u divljih svinja određuje se pretraživanje uzoraka podrijetlom od divljih svinja dostavljenih u laboratorij Hrvatskog veterinarskog instituta prema Programu nadziranja klasične svinjske kuge u divljih svinja u 2016/2017. godini (klasa: 322-01/15-01/1103). Odjel za virologiju Hrvatskog veterinarskog instituta određuje koji od dostavljenih uzoraka će biti pretraženi na bolesti Aujeszkoga.
(3) Troškovi provođenja mjera iz ove točke podmiruju se iz sredstava državnog proračuna.
3. Influenca ptica
(1) Radi ranog otkrivanja virusa influence ptica u divljih ptica određuje provedba Programa pretraživanja influence ptica divljih ptica u 2016. godini (klasa: 322-01/15-01/1102).
(2) Troškovi provođenja mjera iz ove točke podmiruju se iz državnog proračuna.
4. Klasična svinjska kuga
(1) Radi ranog otkrivanja dokaza prisutnosti virusa klasične svinjske kuge (KSK) u divljih svinja, određuje se provedba Programa nadziranja klasične svinjske kuge u divljih svinja u 2016./2017. godini (klasa: 322-01/15-01/1103).
(2) Troškovi provođenja mjera ove točke podmiruju se iz državnog proračuna.
5. Slinavka i šap
(1) Radi ranog otkrivanja slinavke i šapa (SiŠ) u divljih papkara obvezno je isključivanje SiŠ infekcije u svim slučajevima kada klinički znakovi bolesti ili patoanatomski znakovi utvrđeni pri pregledu uginulih životinja, upućuju na sumnju na SiŠ.
(2) Troškovi provođenja mjera iz ove točke podmiruju se iz državnog proračuna.
6. Tuberkuloza
(1) U objektu za obradu i rasijecanje divljači ovlašteni veterinar kontrolnog tijela ili veterinarski inspektor u slučaju nalaza patoanatomskih promjena koje upućuju na tuberkulozu, mora uzeti limfne čvorove i promijenjene parenhimske organe (slezena, pluća, jetra) te iste dostaviti u službeni laboratorij radi potvrde ili isključivanja tuberkuloze te prijaviti sumnju na bolest u skladu s posebnim propisom.
(2) Troškovi provođenja mjera iz ove točke podmiruju se iz državnog proračuna.
7. Bjesnoća
(1) U slučaju kliničkih znakova na temelju kojih se može postaviti sumnja na bjesnoću divljih životinja, lovoovlaštenici su dužni poslati lešine odstrijeljenih ili uginulih divljih životinja na laboratorijsko pretraživanje.
(2) U svrhu kontrole imunosti oralnog cijepljenja lisica, lovoovlaštenici su dužni dostaviti svaku odstrijeljenu lisica na laboratorijsko pretraživanje.
(3) U svrhu kontrole imunosti oralnog cijepljenja, lovoovlaštenici sa područja Zadarske, Šibensko-kninske, Splitsko-dalmatinske i Dubrovačko-neretvanske županije dužni su, sukladno Uputi Uprave za veterinarstvo i sigurnost hrane, dostaviti na laboratorijsko pretraživanje određeni broj odstreljenih čagljeva i mungosa.
(4) Troškovi provođenja mjera iz ove točke podmiruju se iz državnog proračuna.
8. Uzorkovanje uginulih divljih životinja
(1) Lovoovlaštenik je dužan izvješćivati Upravu za veterinarstvo i sigurnost hrane o utvrđenim neuobičajenim uginućima i pojavi bolesti među divljim životinjama.
(2) Lovoovlaštenik je dužan dostavljati lešine uginulih divljih životinja te organe s promjenama sukladno odredbama posebnih programa koje donosi Uprava za veterinarstvo i sigurnost hrane.
(3) Za dostavljenu svježu lešinu divlje svinje i jelenske divljači, lovoovlašteniku će biti isplaćena naknada u skladu s posebnim programima koje donosi Uprava za veterinarstvo i sigurnost hrane.
9. Hepatitis E u divljih svinja
(1) Radi utvrđivanja proširenosti hepatitisa E u divljih svinja određuje se provedba Programa utvrđivanja proširenosti hepatitisa E u domaćih i divljih svinja u Republici Hrvatskoj (klasa: 322-01/15-01/110).
(2) Troškovi provedbe programa iz ove točke u cijelosti se podmiruju iz državnog