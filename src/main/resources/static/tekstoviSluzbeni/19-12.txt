 posredovanje i/ili pomoćne financijske aktivnosti. Ta se sjedišta društava klasificiraju kao pomoćne financijske institucije (S.126);
(f) holding društva, ako je glavna uloga vlasništvo nad aktivom grupacije društava kćeri. Sastav grupacije može biti financijski ili nefinancijski – to ne utječe na klasifikaciju holding društava kao društava koja se bave prijenosom financijskih sredstava (S.127);
(g) subjekti posebne namjene čija je glavna aktivnost pružanje financijskih usluga;
(h) neinkorporirani investicijski fondovi koji sadrže portfelje ulaganja u vlasništvu skupine sudionika i kojima općenito upravljaju druga financijska društva. Takvi su fondovi institucionalne jedinice odvojene od upravljačkog financijskog društva;
(i) za neinkorporirane jedinice koje prvenstveno obavljaju financijsko posredovanje i koje su podložne uređenju i nadzoru (u većini slučajeva klasificirane kao društva koja primaju depozite osim središnje banke, kao osiguravajuća društva ili kao mirovinski fondovi) smatra se da uživaju samostalnost odlučivanja i da imaju samostalno upravljanje neovisno o svojim vlasnicima; njihovo ekonomsko i financijsko ponašanje je slično financijskim društvima. U tom slučaju se tretiraju kao zasebne institucionalne jedinice. Primjer su podružnice nerezidentnih financijskih društava.
Podsektori financijskih društava
2.66. Sektor financijskih društava se dijeli na sljedeće podsektore:
(a) središnja banka (S.121);
(b) društva koja primaju depozite osim središnje banke (S.122);
(c) novčani fondovi (NF) (S.123);
(d) nenovčani investicijski fondovi (NNIF) (S.124);
(e) ostali financijski posrednici, osim osiguravajućih društava i mirovinskih fondova (S.125);
(f) pomoćne financijske institucije (S.126);
(g) društva koja se bave prijenosom financijskih sredstava i zajmodavci (S.127);
(h) osiguravajuća društva (S.128); i
(i) mirovinski fondovi (S.129).
Kombiniranje podsektora financijskih društava
2.67. Monetarne financijske institucije (MFI) kako ih definira ESB sastoje se od svih institucionalnih jedinica uključenih u podsektore središnje banke (S.121), društava koja primaju depozite osim središnje banke (S.122) i novčanih fondova (S.123).
2.68. Ostale monetarne financijske institucije sastoje se od onih financijskih posrednika preko kojih se učinci monetarne politike središnje banke (S.121) prenose na druge subjekte u gospodarstvu. To su društva koja primaju depozite osim središnje banke (S.122) i NF (S.123).
2.69. Financijski posrednici koji se bave udruživanjem rizika su osiguravajuća društva i mirovinski fondovi (ICPF). Oni se sastoje od podsektora osiguravajućih društava (S.128) i mirovinskih fondova (S.129).
2.70. Financijska društva osim MFI-a i ICPF-a se sastoje od podsektora nenovčanih investicijskih fondova (S.124), ostalih financijskih posrednika, osim osiguravajućih društava i mirovinskih fondova (S.125), pomoćnih financijskih institucija (S.126) i društava koja se bave prijenosom financijskih sredstava i zajmodavaca (S.127).
Potpodjela podsektora financijskih društava na javna, nacionalna privatna i inozemno kontrolirana financijska društva
2.71. Osim podsektora S.121., svaki se podsektor dalje dijeli na:
(a) javna financijska društva;
(b) nacionalna privatna financijska društva; i
(c) inozemno kontrolirana financijska društva.
Kriteriji za ovu potpodjelu su isti kao i za nefinancijska društva (vidjeti stavke od 2.51. do 2.54.).
Tablica 2.3 – Sektor financijskih društava i njegovi podsektori
Sektori i podsektori Javni Nacionalni privatni Inozemno kontrolirani Financijska društva S.12 Monetarne financijske institucije (MFI) Središnja banka S.121 Ostale monetarne financijske institucije (OMFI) Društva koja primaju depozite osim središnje banke S.122 S.12201 S.12202 S.12203 NF S.123 S.12301 S.12302 S.12303 Financijska društva osim monetarnih financijskih institucija (MFI) i osiguravajućih društava i mirovinskih fondova (ICPF) Nenovčani investicijski fondovi (NNIF) S.124 S.12401 S.12402 S.12403 Ostali financijski