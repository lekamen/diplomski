ne 1317 kako je navedeno u Zapisniku biračkog odbora, ako je točna konstatacija iz Zapisnika da je od 1995 zaprimljenih glasačkih listića 678 neupotrjebljenih glasačkih listića jer birački odbor broji najprije neupotrjebljene glasačke listiće, onda je glasalo birača 1318, tribalo bi provjeriti matematički prebrojiti i utvrditi stvarnu matematičku točnost ukupnih glasačkih listića koji su bili u glasačkoj kutiji (važećih i nevažećih).
– Na biračkom mjestu 5 Veliki Prolog birački odbor je na osnovu zahtjeva birača koji su izašli na biračko mjesto sastavljao popis birača koji traže da im se dođe da mogu glasat u kući. Međutim pored tih birača koji su predbilježeni članovi biračkog odbora su odlazili i kod drugih birača koji nisu izrazili želju da žele glasati niti su bili na tom popisu (Danica Šalinović i Nevenka Šalinović između ostalih). Članovi biračkog odbora vladajućih stranaka /HDZ-HSS-HSP-AS,) jasno i glasno su čitali davali podatke promatračima (HDZ kandidata Rudolfa Grljušića) koji su birači izašli i glasali a koji još nisu izašli da bi ih promatrači (HDZ, HSS, HSP-AS mogli zvati i mobitelom da dođu glasat što je nedozvoljeni utjecaj na glasača.«
Žalba nije osnovana.
3. Člankom 97. stavkom 1. ZoLI-ja propisano je:
»Članak 97.
(1) U drugom krugu glasovanja izabran je kandidat koji dobije veći broj glasova birača koji su glasovali.
(...)«
Člankom 130. stavkom 1. ZoLI-ja propisano je:
»Članak 130.
(1) Ako nadležno izborno povjerenstvo, rješavajući o prigovoru utvrdi da je bilo nepravilnosti koje su bitno utjecale ili su mogle utjecati na rezultate izbora, poništit će radnje i odrediti da se u određenom roku, koji mora omogućiti da se izbori održe na dan kad su raspisani, te radnje ponove.
(...)«
4. Ustavni sud prvo primjećuje da je većina žalbenih navoda žalitelja u osnovi istovjetna prigovorima koje je žalitelj prethodno uputio Županijskom izbornom povjerenstvu Splitsko-dalmatinske županije (u daljnjem tekstu: ŽIP). ŽIP je u osporenom rješenju svoju ocjenu o neosnovanosti prigovora obrazložio ovako:
»Tako je utvrđeno da je od ukupno 5915 birača upisanih u popis birača glasovalo 4124 birača odnosno 69,72% od čega je prema glasačkim listićima glasovalo 4124 birača odnosno 69,72% Važećih listića bilo je 4060 odnosno 98,45% a nevažećih je bilo 64 listića odnosno 1,55%
Utvrđeno je kako je kandidat Hrvatske demokratske zajednice Rudolf Grljušić dobio 2034 glasova odnosno 49,32% a kandidat grupe birača Ante Pranić mag.ing.aedif 2026 glasova odnosno 49,13%
Tako je na temelju odredbe članka 97. stavak 1. Zakona o lokalnim izborima utvrdilo Gradsko izborno povjerenstvo Grada Vrgorca da je za gradonačelnika izabran Rudolf Grljušić.
(...)
Kandidat Ante Pranić je predložen od grupe birača te kao takav nije mogao određivati članove biračkih odbora jer je to propisano citiranim zakonskim odredbama, no mogao je odrediti promatrače. Svojim rješenjem od 20. srpnja 2015. godine pod brojem 5/2015-2-2 ovo povjerenstvo je odobrilo u cijelosti zahtjev nositelju kandidacijske liste Ljubomiru Ercegu za promatranje te je tako odobreno promatranje 62 promatrača za rad biračkih odbora ... te 4 promatrača za rad gradskog izbornog povjerenstva.
Stoga je u cijelosti podnositelj prigovora mogao kontrolirati rad biračkih odbora.
U odnosu na ponovno prebrojavanje glasova valja istaći kako se Ustavni sud Republike Hrvatske u svojoj odluci pod poslovnim brojem U-VIIA 3278/13 izjasnio kako je nedopustivo ponovno prebrojavanje glasačkih listića samo zbog toga što rezultati izbora pokazuju da je razlika u dobivenim glasovima između kandidata mala. Ni razlika u samo jednom glasu između kandidata nije sama po sebi razlog za ponovno prebrojavanje glasačkih listića ...
Uvidom u sve zapisnike o radu biračkih odbora koji su dakle bili sastavljeni od predsjednika i zamjenika koje je imenovao GIP Vrgorac i članova biračkih odbora koji su određeni od većeg broja stranaka 'širokog spektra' ovo povjerenstvo je utvrdilo kako su svi zapisnici o radu biračkih odbora