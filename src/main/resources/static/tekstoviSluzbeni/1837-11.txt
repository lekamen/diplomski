 izvodljivo, brodice za prikupljanje osim brodica za spašavanje koje su istovremeno i brodice za prikupljanje, moraju se spuštati svakog mjeseca s njihovom određenom ovlaštenom posadom i manevrirati u vodi. U svim slučajevima ovaj zahtjev se mora ispuniti najmanje jednom u 3 mjeseca.
2.13.4.7 Ako se na brodu koji plovi naprijed obavljaju vježbe spuštanja brodice za spašavanje i brodice za prikupljanje, te se vježbe, zbog moguće opasnosti moraju obavljati samo u zaštićenim vodama i pod nadzorom časnika koji je iskusan u tim vježbama.
2.13.4.8 Ako brod ima sustav za napuštanje broda, vježbe moraju uključivati radnje koji se zahtijevaju za otpuštanje takvog sustava sve do točke koja neposredno prethodi stvarnom otpuštanju sustava. Ovaj način vježbi mora se nadopuniti osnovnim uputama koristeći se pomagalima na brodu koja se zahtijevaju u 7.1.4. Dodatno, svaki član grupe za otpuštanje sustava mora, koliko je to praktički izvodljivo, sudjelovati u otpuštanju sličnog sustava u vodi, na brodu ili na kopnu, u razmacima od najviše 2 godine ali ni u kojem slučaju ne duljim od 3 godine. Ova vježba može se povezati uz otpuštanja koja se zahtijevaju u 2.14.8.3.
2.13.4.9 Rasvjeta u nuždi koja se koristi na zbornim mjestima i mjestima za napuštanje broda mora se provjeriti prilikom svake vježbe napuštanja broda.
2.13.5 Protupožarne vježbe
2.13.5.1 Protupožarne vježbe moraju se planirati tako da se obuhvate različite opasnosti koje se mogu pojaviti, zavisno o vrsti broda i tereta.
2.13.5.2 Svaka protupožarna vježba mora uključiti:
.1 javljanje na mjesto za prikupljanje i pripremanje za dužnosti opisane u rasporedu za uzbunu koji se zahtijeva u 2.3;
.2 upućivanje protupožarne pumpe koristeći najmanje dva propisana mlaza vode, da se pokaže radi li sustav pravilno;
.3 provjeru opreme za vatrogasca i ostale osobne opreme za spašavanje;
.4 provjeru odgovarajuće opreme za dojavu;
.5 provjeru ispravnosti rada vodonepropusnih vrata, protupožarnih vrata, protupožarnih zaklopki, ulaza i izlaza ventilacijskih sustava u području na kojem se održava vježba; i
.6 provjeru potrebnog rasporeda za postupno napuštanje broda.
2.13.5.3 Oprema korištena za vrijeme vježbi mora se odmah dovesti u stanje pune uporabne mogućnosti i svaki nedostatak koji je primijećen za vrijeme vježbi mora se što prije otkloniti.
2.13.6 Vježbe i upute na brodu
2.13.6.1 Vježbe o načinu uporabe sredstava za spašavanje uključivo i opreme plovila za preživljavanje, kao i vježbe o načinu uporabe opreme za gašenje požara, moraju se obavljati što je moguće prije, ali ne kasnije od 2 tjedna nakon ukrcaja člana posade na brod. Međutim ako je član posade ukrcan prema redovnom rasporedu, takve se vježbe moraju obavljati najkasnije 2 tjedna nakon njegovog prvog ukrcaja na brod. Upute o načinu primjene sredstava protupožarne zaštite, sredstava za spašavanje i uputa za preživljavanje na moru, moraju se davati u istim razmacima kao i vježbe. Pojedina uputa može obuhvatiti različite dijelove sredstava za spašavanje i protupožarne zaštite, ali sva brodska oprema za spašavanje i uređaji za protupožarnu zaštitu moraju biti obuhvaćeni u roku od 2 mjeseca.
2.13.6.2 Svaki član posade mora dobiti upute koje moraju obuhvatiti ali ne i ograničiti se na:
.1 rukovanje i korištenje samonapuhavajućih splavi za spašavanje;
.2 probleme hipotermije, postupak pružanja prve pomoći za slučaj hipotermije i druge odgovarajuće postupke pružanja prve pomoći;
.3 posebne upute za korištenje sredstava za spašavanje u nepovoljnim vremenskim uvjetima i u lošim uvjetima mora; i
.4 rukovanje i korištenje uređaja protupožarne zaštite.
2.13.6.3 Vježba o načinu uporabe splavi za spašavanje koje se spuštaju sohom, mora se obavljati u vremenskim razmacima koji ne prelaze 4 mjeseca na svakom brodu koji ima takve uređaje. Gdje je to izvodljivo, mora se uključiti napuhavanje i spuštanje splavi za spašavanje. Ova splav za spašavanje može biti posebna splav za spašavanje namijenjena samo za obuku koja nije dio brodske opreme za