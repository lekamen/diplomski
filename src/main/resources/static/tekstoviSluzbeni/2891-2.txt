 Hotel, prema vlastitom opredjeljenju i poslovnom interesu, ugostitelj u slobodnoj formi podnosi Ministarstvu.
(2) Ugostitelj podnosi zahtjev iz stavka 1. ovog članka pojedinačno za svaki hotel po pribavljenom rješenju za vrstu i kategoriju.
(3) Zahtjev sadrži sljedeće podatke i dokumente:
1. tvrtku i sjedište podnositelja zahtjeva,
2. naziv hotela i adresu,
3. kontakt osobu, broj telefona (fiksni i mobilni) i e-poštu,
4. rješenje o kategorizaciji,
5. izjavu uprave s raspoloživom dokumentacijom u Prilogu I. te vlastitu procjenu o ispunjavanju uvjeta zasebno za svako poglavlje na prilozima od II. – IX., ovog Pravilnika.
(4) Ponovni zahtjev za oznaku kvalitete za isti hotel, ugostitelj može podnijeti protekom roka od godine dana od primitka rješenja kojim je odbijen prethodni zahtjev.
3.2. DODJELA OZNAKE KVALITETE
Članak 16.
(1) Postupak utvrđivanja uvjeta za oznaku kvalitete provodi povjerenstvo i Tajni gost.
(2) Postupak dodjele oznake kvalitete može trajati do jedne godine od datuma primitka zahtjeva u Ministarstvu.
3.2.1. Povjerenstvo
3.2.1.1. Djelokrug rada i ustrojstvo
Članak 17.
(1) Povjerenstvo se sastoji od najmanje dva člana. Članove povjerenstva imenuje Ministar:
1. iz redova službenika Ministarstva,
2. iz redova službenika nadležnih ureda,
3. iz redova uglednih stručnjaka ugostiteljskih, turističkih i drugih struka.
(2) Povjerenstvo:
1. provodi postupak dodjele oznake kvalitete,
2. analizira zahtjev ugostitelja s priloženim podacima i dokumentima,
3. utvrđuje činjenično stanje iz točke 2. ovog Pravilnika očevidom/ima u hotelu.
(3) Povjerenstvo vodi službenik Ministarstva – voditelj postupka.
(4) Ministar može imenovati i druga radna tijela.
3.2.1.2. Postupak dodjele oznake kvalitete
Članak 18.
(1) Povjerenstvo po primitku zahtjeva ocjenjuje izjavu uprave prosječnom ocjenom od 1 (nije učinjeno ništa) do 5 (učinjeno je jako puno) na temelju Priloga I. ovog Pravilnika, svog stručnog znanja, raspoložive dokumentacije i vlastite procjene uprave odnosno opredijeljenost iste za razvoj, promicanje i neprekidno poboljšanje kvalitete.
(2) Ugostitelj mora:
1. dostaviti i/ili staviti na uvid svu dokumentaciju navedenu u izjavi uprave iz Priloga I. ovog Pravilnika,
2. dobiti od povjerenstva, na temelju dokumentacije i vlastite procjene uprave, za ostale uvjete (osim dokumentacije) iz Priloga I. ovog Pravilnika, najmanje prosječnu ocjenu 3 (učinjeno je zadovoljavajuće).
(3) Ukoliko su ispunjeni uvjeti sukladno stavku 2. ovog članka, Ministarstvo će pozvati ugostitelja da nastavi postupak dodjele oznake kvalitete.
(4) Ukoliko nisu ispunjeni uvjeti, sukladno stavku 2. ovog članka, Ministarstvo će, iznimno od članka 16. stavka 2. ovog Pravilnika, odmah odbiti zahtjev ugostitelja. Ocjena uprave ne utječe na ocjenu povjerenstva.
(5) Ugostitelj, sukladno stavku 3. ovog članka, obavještava Ministarstvo o ispunjavanju uvjeta zasebno za svako poglavlje (prilozi II. – IX.) iz druge točke ovog Pravilnika. Ministarstvo utvrđuje ispunjavanje uvjeta zasebno za svako poglavlje.
(6) Ukoliko povjerenstvo utvrdi da hotel ne ispunjava uvjete iz članka 4. ovog Pravilnika, na temelju očevida ili po saznanju, Ministarstvo će, iznimno od članka 16. stavka 2. ovog Pravilnika, odmah odbiti zahtjev ugostitelja.
(7) Povjerenstvo ocjenjuje, na temelju svog stručnog znanja, obveznu usklađenost priručnika iz članka 11. stavka 1. ovog Pravilnika sa smjernicama iz članka 11. stavka 2. ovog Pravilnika. Priručnik povjerenstvo dobiva od ugostitelja na uvid te ga u cjelini ili njegovim dijelovima, bez odobrenja ugostitelja, ne smije iznositi iz hotela ili ga umnožavati na bilo koji način.
(8) Ukoliko povjerenstvo utvrdi da anketa o zadovoljstvu osoblja ne ispunjava uvjete sukladno članku 12. stavcima 2., 3., 8. i 9. ovog Pravilnika, Ministarstvo će odmah, iznimno od članka 16. stavka 2. ovog Pravilnika, odbiti zahtjev.
(9) Ukoliko je ocjena tajnog gosta o kvaliteti usluge u hotelu manja od prosječne ocjene 3, Ministarstvo će, iznimno od članka 16. stavka 2. ovog