24 18.03.2016 Naputak o stalnom stručnom usavršavanju ovlaštenih unutarnjih revizora za javni sektor
MINISTARSTVO FINANCIJA
722
Na temelju članka 35. Pravilnika o izobrazbi, uvjetima i načinu polaganja ispita za stjecanje zvanja ovlaštenoga unutarnjeg revizora za javni sektor (»Narodne novine«, br. 108/15), ministar financija donosi
NAPUTAK
O STALNOM STRUČNOM USAVRŠAVANJU OVLAŠTENIH UNUTARNJIH REVIZORA ZA JAVNI SEKTOR
I. OPĆE ODREDBE
Članak 1.
Ovim Naputkom utvrđuju se područja i oblici stalnog stručnog usavršavanja ovlaštenih unutarnjih revizora za javni sektor (u daljnjem tekstu: ovlašteni unutarnji revizor), kriteriji za priznavanje stalnog stručnog usavršavanja, izvještavanje o stalnom stručnom usavršavanju i status neaktivnog ovlaštenog unutarnjeg revizora.
Članak 2.
Ovlašteni unutarnji revizor je obvezan stalno usavršavati stečena znanja, vještine i sposobnosti radi održavanja stručnosti i kvalitete svojih usluga.
II. PODRUČJA I OBLICI STALNOG STRUČNOG USAVRŠAVANJA
Područja stalnog stručnog usavršavanja
Članak 3.
Stalno stručno usavršavanje se može ostvariti u sljedećim područjima:
a) Unutarnja revizija
b) Računovodstvo i financije
c) Upravljanje u javnom sektoru
d) Javna nabava
e) Upravljanje projektima
f) Informacijske tehnologije
g) Matematika, statistika i kvantitativne aplikacije za potrebe unutarnje revizije
h) Upravno i radno pravo
i) Upravljanje ljudskim resursima
j) Fondovi Europske unije.
Oblici stalnog stručnog usavršavanja
Članak 4.
Stalno stručno usavršavanje ovlašteni unutarnji revizor ostvaruje kroz aktivnosti organiziranog stručnog usavršavanja i samostalnog stručnog usavršavanja.
Članak 5.
Organizirano stručno usavršavanje se ostvaruje kroz sljedeće aktivnosti:
a) održano predavanje ili prisustvovanje na konferencijama, seminarima, radionicama u organizaciji nacionalnih i međunarodnih institucija te strukovnih udruženja iz područja navedenih u članku 3. ovoga Naputka
b) održano predavanje ili prisustvovanje na sastancima unutarnjih revizora koje organizira Ministarstvo financija, ustrojstvena jedinica nadležna za harmonizaciju aktivnosti razvoja sustava unutarnjih kontrola (u daljnjem tekstu: Središnja harmonizacijska jedinica)
c) sudjelovanje u razvoju regulatornog okvira i metodologije rada u području unutarnje revizije ili sustava unutarnjih kontrola, kao član radnih skupina za izradu zakonskih i podzakonskih propisa i priručnika
d) sudjelovanje ovlaštenog unutarnjeg revizora u obavljanju povremene provjere kvalitete aktivnosti unutarnje revizije kod korisnika proračuna koju provodi Središnja harmonizacijska jedinica.
Članak 6.
Samostalno stručno usavršavanje se ostvaruje kroz sljedeće aktivnosti:
a) obavljanje revizija
b) obavljanje poslova mentora u sklopu Programa izobrazbe za stjecanje zvanja ovlaštenoga unutarnjeg revizora za javni sektor
c) formalno stručno usavršavanje odnosno poslijediplomski doktorski studij, poslijediplomski znanstveni ili stručni studij
d) stjecanje certifikata međunarodnih i nacionalnih institucija te strukovnih udruženja u području revizije, financija ili računovodstva
e) objavljivanje radova ili članaka u stručnim časopisima i publikacijama te biltenu Središnje harmonizacijske jedinice.
III. KRITERIJI ZA PRIZNAVANJE STALNOG STRUČNOG USAVRŠAVANJA
Članak 7.
(1) Ovlašteni unutarnji revizor u obvezi je ostvariti najmanje 30 bodova za stalno stručno usavršavanje u jednoj godini.
(2) Pri utvrđivanju ispunjavanja uvjeta vezano uz stalno stručno usavršavanje iz stavka 1. ovoga članka, primjenjuju se kriteriji priznavanja iz tablice ovoga stavka.
a) Organizirano stručno usavršavanje
Aktivnost Broj bodova Maksimalan broj bodova u godini Održano predavanje na konferencijama, seminarima, radionicama u organizaciji nacionalnih i međunarodnih institucija te strukovnih udruženja po satu = 3 boda 21 bod Prisustvovanje konferencijama, seminarima, radionicama u organizaciji nacionalnih i međunarodnih institucija te strukovnih udruženja po konferenciji/seminaru/radionici = 2 boda 12 bodova