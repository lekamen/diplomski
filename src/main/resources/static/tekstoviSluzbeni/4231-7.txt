 ovoga Pravilnika.
(4) Postupak objave poziva za prikupljanje ponuda provodi se sukladno uputi za objavu poziva za prikupljanje ponuda koja se objavljuje na mrežnim stranicama Agencije za plaćanja prije objave Natječaja.
(5) Korisnik u pozivu za prikupljanje ponuda definira rok za dostavu ponuda, koji iznosi najmanje 14 dana od dana objave poziva za prikupljanje ponuda.
(6) Korisnik je obvezan izvršiti odabir ponude sukladno kriterijima odabira ponude koje je obvezan navesti u pozivu za prikupljanje ponuda.
(7) Kriterij odabira ponuda može biti najniža cijena ili ekonomski najpovoljnija ponuda (ENP).
(8) Kriteriji za odabir ponuda ne smiju biti diskriminirajući i ne smiju narušavati slobodu tržišnog natjecanja.
(9) Kada se odabire ekonomski najpovoljnija ponuda korisnik, ekonomsku prednost pojedine ponude mjeri i uspoređuje s kriterijima odabira vezanim uz predmet nabave koji služe za identificiranje najpovoljnije ponude. Pri korištenju kriterija ENP-a korisnik može osim cijene uzeti u obzir i druge kriterije poput kvalitete, roka isporuke, ili usluga nakon prodaje. Svakom odabranom kriteriju korisnik pridaje relativni značaj koji odražava njegovu relativnu važnost u odnosu na druge kriterije. Svrha kriterija ENP-a jest odabrati ponudu koja nudi najveću vrijednost za uloženi novac.
(10) Nakon isteka roka za dostavu ponude i nakon donošenja Odluke o prihvatljivosti zahtjeva za potporu, a najkasnije u roku od 12 mjeseci od dana donošenja Odluke o prihvatljivosti zahtjeva za potporu, korisnik dostavlja Agenciji za plaćanja odabrane ponude, uključujući i ponude za opće troškove i bagatelnu nabavu vrijednosti manje od 35.000,00 kn bez PDV-a, te Sažetak izbora ponude čiji minimalni sadržaj će biti propisan u uputi za objavu poziva za prikupljanje ponuda.
(11) Odabrane ponude, uključujući i ponude za opće troškove i bagatelnu nabavu vrijednosti manje od 35.000,00 kn bez PDV-a i ostalu prateću dokumentaciju korisnik dostavlja u elektronskom obliku na CD-u/DVD-u.
(12) Način predaje dokumentacije na elektronskom mediju propisuje se natječajem.
(13) Odabrane ponude moraju biti izdane nakon datuma objave poziva za prikupljanje ponuda i moraju biti važeće na dan zaprimanja u Agenciju, osim ponuda za opće troškove.
(14) Ponude inozemnih ponuditelja izražavaju se u domicilnim valutama ili euru, a ponude tuzemnih ponuditelja isključivo u kunama.
(15) Agencija za plaćanja može umanjiti iznos potpore ako utvrdi da su cijene za robu, radove ili usluge u odabranim ponudama veće od referentnih cijena istih ili sličnih roba, radova i usluga.
(16) Agencija za plaćanja može umanjiti iznos potpore za pojedini trošak i/ili zatražiti ponavljanje postupka prikupljanja ponuda ako utvrdi da kriteriji odabira ponuda nisu u skladu sa stavkom 8. ovoga članka ili ako odabir ponuda nije izvršen sukladno kriterijima odabira ponuda navedenim u pozivu za prikupljanje ponuda.
(17) Svaki pojedinačni trošak iz stavka 1. ovoga članka mora se nalaziti na Listi prihvatljivih troškova kako bi bio predmet sufinanciranja iz EPFRR-a.
(18) Stavke u dostavljenim ponudama moraju sadržavati točan naziv tip/model, kataloški broj proizvoda iz proizvođačkog cjenika (ukoliko postoji), naziv proizvođača te iskazane po jedinici mjere, količini, jediničnoj cijeni i ukupnoj cijeni stavke te ukupnoj cijeni ponude. PDV mora biti posebno iskazan. Ako se kao posebna stavka u ponudama iskazuju usluge kao što su prijevoz, montaža i obuka, moraju se iskazati jediničnom cijenom po jedinici mjere i ukupnom cijenom usluge. Agencija za plaćanje može zatražiti od ponuditelja detaljnije informacije ili obrazloženja o stavkama iz ponude, a korisnik je dužan osigurati da ponuditelj dostavi tražene informacije ili obrazloženja.
(19) Tijekom administrativne kontrole Agencija za plaćanja može zatražiti dokaz o vlasničkoj strukturi ponuditelja. Na zahtjev Agencije za plaćanja korisnik je dužan dostaviti traženi dokument, ne stariji od 6 mjeseci na dan dostave traženog dokumenta.
(20) Ako je ponuditelj