 broj nastavnih sati, te čini sastavni dio ovog Pravilnika (Prilog 1.).
Ministar donosi, na prijedlog glavnog tajnika, odluku o visini naknada u procesu stručnog usavršavanja (mentorstvo, predavanja, povjerenstva itd.).
Članak 7.
Temeljni oblici usavršavanja su: Jednogodišnji stručni diplomatski studij (u daljnjem tekstu: Jednogodišnji studij) i Sveučilišni interdisciplinarni specijalistički studij diplomacije (u daljnjem tekstu: Specijalistički studij diplomacije), koji se provodi u suradnji sa Sveučilištem u Zagrebu.
Polaznici Jednogodišnjeg studija su državni službenici u službi vanjskih poslova završenog preddiplomskog i diplomskog sveučilišnog studija ili integriranog preddiplomskog i diplomskog sveučilišnog studija ili specijalističkog diplomskog stručnog studija kao i profesionalni diplomati početnih diplomatskih zvanja (od atašea do I. tajnika), koji su prošli odgovarajući klasifikacijski postupak.
Polaznici Specijalističkog studija diplomacije su, uz polaznike iz stavka 2. ovog članka, strani državljani i diplomati, te polaznici odabrani javnim natječajem (u skladu s pravilima Sveučilišta u Zagrebu), a koji su prošli odgovarajući klasifikacijski postupak.
Članak 8.
Jednogodišnji studij je podijeljen u dva semestra, a svaki semestar na kolegije, s ukupnim trajanjem do 300 nastavnih sati.
Raspis za prijavu polaznika objavljuje se na Intranet stranicama Ministarstva.
Po svakom odslušanom semestru Jednogodišnjeg studija iz stavka 1. ovog članka, polaznici polažu pisane parcijalne ispite. Nakon položenih pisanih parcijalnih ispita i pozitivno ocijenjenog pisanog rada, polažu završni stručni diplomatski ispit.
Članak 9.
Polaznike Jednogodišnjeg studija i Specijalističkog studija diplomacije iz članka 7. st. 2. ovog Pravilnika predlažu uprave, Glavno tajništvo i ostale samostalne ustrojstvene jedinice Ministarstva, a iz redova djelatnika službe vanjskih poslova.
Konačni prijedlog polaznika iz stavka 1. ovog članka utvrđuje Vijeće, na prijedlog glavnog tajnika i načelnika Sektora, a odluku o polaznicima donosi ministar.
Pohađanje nastave Jednogodišnjeg studija i Specijalističkog studija diplomacije je obvezatno.
Članak 10.
Profesionalni diplomat sa uspješno završenim Specijalističkim studijem diplomacije, oslobođen je polaganja završnoga stručnoga diplomatskog ispita iz članka 8. stavka 3. ovog Pravilnika.
Zaposlenicima u službi vanjskih poslova koji uspješno završe Jednogodišnji studij ili Specijalistički studij diplomacije priznat će se položen posebni dio državnog stručnog ispita.
Članak 11.
Za administrativno-tehničko osoblje u službi vanjskih poslova, ovisno o potrebama, organiziraju se tečajevi i seminari.
Članak 12.
Učenje stranih jezika organizira se sukladno programu prilagođenom potrebama službe vanjskih poslova.
Program donosi Vijeće na prijedlog glavnog tajnika i načelnika Sektora.
3. PROGRAM, NAČIN I UVJETI POLAGANJA PRVOGA DIPLOMATSKOG ISPITA, ZAVRŠNOGA STRUČNOGA DIPLOMATSKOG ISPITA I SAVJETNIČKOG ISPITA
Članak 13.
Program polaganja stručnih ispita – prvog diplomatskog ispita, završnog stručnog diplomatskog ispita i savjetničkog ispita, odgovarajuće složenosti i sadržaja, obavezno obuhvaća provjeru znanja iz sljedećih područja: vanjska politika i međunarodni odnosi, europski poslovi, europske integracije, EU, NATO, Ujedinjeni narodi, ostale međunarodne organizacije i asocijacije, međunarodno, diplomatsko i konzularno pravo, bilateralna i multilateralna diplomacija, diplomatske metode, vještine i tehnika, diplomatski protokol, međunarodni gospodarski odnosi i gospodarska diplomacija, odnosi s javnošću, kulturna i javna diplomacija, poslovna i diplomatska etika, analitičke metode i tehnike, informatička kultura i pismenost, te sigurnosna kultura i osviještenost.
Članak 14.
Polaganju prvoga diplomatskog ispita može pristupiti kandidat sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem ili specijalističkim diplomskim stručnim studijem