 zašto su baš iznosi od 50,00 kn, odnosno 75,00 kn po danu kašnjenja razmjerni s obzirom na vrijednost i značenje objekta obveze, pa je u tom dijelu odluka protivna članku 56. stavku 3. ZEK-a. Tuženik je prije donošenja odluke proveo javnu raspravu o analizi predmetnog tržišta na način da je prijedlog Odluke (zajedno s pripadajućom analizom) objavio na svojim službenim internetskim stranicama te omogućio javnosti davanja komentara na istu. Međutim, u prijedlogu Odluke i pripadajućoj analizi nije bila sadržana od tužitelja značajna obveza iz koje proizlazi da drugim operatorima u slučaju pristupa potpetlji za smještaj njihove opreme ponudi kao lokaciju unutar svog kabineta, te da u slučaju kada je iskazani interes veći od planiranih kapaciteta i ima obvezu osigurati i financirati opravdano povećanje prostora u vanjskom kabinetu, već je ta obveza naknadno uključena u odluku koja se pobija tužbom. Postupanjem tuženika na takav način, tužitelj je bio onemogućen u ostvarivanju svojih zakonskih prava da iznese mišljenje, odnosno argumentirane prijedloge izmjena spornih dijelova, a što bi zasigurno učinio. S obzirom na složenost upravne stvari i značaj pobijanog upravnog akta kojim se regulira cijelo jedno tržište na razdoblje od slijedeće tri godine tužitelj je predložio ovom Sudu održavanje usmene rasprave u predmetnom upravnom sporu jer to smatra neophodnim zbog dalekosežnih učinaka osporene odluke na njegovo cjelokupno poslovanje. Predlaže da Sud osporenu Odluku poništi.
Tuženik u odgovoru na tužbu i navodi da je u predmetnoj analizi, sukladno članku 56. stavcima 2. i 3. ZEK-a koristio svoje diskrecijsko pravo određivanja načina na koji će se odrediti regulatorne obveze iz članka 58. do 65. ZEK-a. Polazeći od utvrđene nedostatne djelotvornosti tržišnog natjecanja na mjerodavno tržište te prethodno definiranog izvora značajne tržišne snage tužitelja, tuženik je odredio regulatorne obveze razmjerno i opravdano s obzirom na regulatorna načela i ciljeve iz članka 5. ZEK-a. Smatra da je neosnovan prigovor tužitelja da obveza transparentnosti obvezuje samo na objavu uvjeta te ističe da je u svim dosad analiziranim tržištima, u okviru regulatorne obveze transparentnosti, propisivao rokove za privremenu obustavu i aktivaciju instrumenata plaćanja te napominje da su navedene analize potvrđene kao zakonite pred ovim Sudom. Upućuje na presudu ovoga Suda broj: Us-10120/2009-4 prema kojoj ZEK ostavlja diskrecijsko pravo tuženiku u svezi načina na koji će odrediti spomenute regulatorne obveze, uz uvjet da one budu rezultat provedene analize i utvrđivanja nedostatne djelotvornosti tržišnog natjecanja na mjerodavnom tržištu te moraju biti razmjerne i opravdane s obzirom na regulatorna načela i prigovore iz članka 5. ZEK-a. Nadalje, ističe da je rok od 60 dana za dospijeće plaćanja računa u skladu sa Zakonom o financijskom poslovanju i predstačajnoj nagodbi koji ne isključuje primjenu navedenog roka, nego dapače isti stranke mogu ugovoriti. Tijekom provođenja postupka analize predmetnog tržišta izdan je prijedlog tužitelja za izmjenom odredbe na način da se rok dospijeća računa umjesto od dana »slanja« određuje od dana »zaprimanja« računa, što je u skladu s člankom 11. stavkom 4. navedenog Zakona. Glede povrede odredbe članka 171. Zakona o obveznim odnosima navodi da je red uračunavanja ispunjenja obveza operatora korisnika sredstvo kojim tuženik nastoji spriječiti daljnje utvrđeno diskriminacijsko ponašanje tužitelja pa tvrdi da je određena mjera razmjerna prirodi utvrđenog nedostatka na tržištu, a također ističe da su Zakon o obveznim odnosima i Zakon o financijskom poslovanju i predstečajnoj nagodbi u odnosu na određivanje načina reguliranja međusobnih odnosa između operatora, lex generalis u odnosu na ZEK, koji, kao lex specialis na taj način derogira primjenu istih. Tužitelj prigovara i dijelu odluke koji se odnosi na ugovorne kazne navodeći da su iste nesrazmjerne interesu koji se njihovim propisivanjem štiti odnosno u suprotnosti je s