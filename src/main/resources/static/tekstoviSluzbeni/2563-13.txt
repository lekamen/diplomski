 obavješćivanjem i/ili ishođenjem suglasnosti od nadležnog tijela u odnosu na obradu transakcija. Osim toga:
(a) ako je Hrvatska narodna banka pružatelj platnih usluga imatelja DCA-a koji je platitelj:
(i) imatelj DCA-a dužan je dati potrebnu obavijest ili pribaviti suglasnost umjesto središnje banke koja je primarno dužna dati takvu obavijest ili ishoditi takvu suglasnost, i dostaviti Hrvatskoj narodnoj banci dokaze o danoj obavijesti ili primljenoj suglasnosti;
(ii) imatelj DCA-a ne smije unijeti ni jedan nalog za prijenos likvidnosti s DCA-a na PM ili nalog za prijenos likvidnosti s DCA-a na DCA u sustav TARGET2 dok ne primi potvrdu od Hrvatske narodne banke da je potrebna obavijest dana ili da je suglasnost ishođena od pružatelja platnih usluga primatelja plaćanja ili umjesto njega;
(b) kada je Hrvatska narodna banka pružatelj platnih usluga imatelja DCA-a koji je primatelj plaćanja, imatelj DCA-a daje potrebnu obavijest ili pribavlja suglasnost umjesto središnje banke koja je primarno dužna dati obavijest ili ishoditi suglasnost, i dostavlja Hrvatskoj narodnoj banci dokaze o danoj obavijesti ili primljenoj suglasnosti.
Za potrebe ovog stavka izrazi »pružatelj platnih usluga«, »platitelj« i »primatelj plaćanja« imaju značenja koja su im pripisana primjenjivim administrativnim mjerama ili mjerama ograničavanja.
Članak 29.
Obavijesti
1. Osim ako je drukčije uređeno ovom Odlukom, sve obavijesti koje su potrebne ili dopuštene u skladu s ovom Odlukom šalju se preporučenom poštom, telefaksom ili na drugi način u pisanom obliku ili autentificiranom porukom preko pružatelja mrežnih usluga sustavu T2S. Obavijesti Hrvatskoj narodnoj banci dostavljaju se direktoru Direkcije za operativne poslove platnog prometa, Trg hrvatskih velikana 3, Zagreb ili na BIC adresu NBHRHR2X. Obavijesti imatelju DCA-a šalju se na adresu, broj telefaksa ili njegovu BIC adresu, o čemu imatelj DCA-a s vremena na vrijeme obavješćuje Hrvatsku narodnu banku.
2. Kao dokaz da je obavijest poslana dostatno je dokazati da je obavijest dostavljena na relevantnu adresu ili da je omot, koji sadržava tu obavijest, pravilno adresiran i poslan poštom.
3. Sve obavijesti moraju biti na hrvatskom i/ili engleskom jeziku.
4. Imatelje DCA-a obvezuju svi obrasci i dokumenti Hrvatske narodne banke koje su imatelji DCA-a ispunili i/ili potpisali i koji su dostavljeni u skladu sa stavcima 1. i 2. ovog članka i za koje Hrvatska narodna banka razumno drži da ih je primila od imatelja DCA-a, njihovih zaposlenika ili zastupnika. Takvi obrasci i dokumenti uključuju obrasce za prikupljanje statičnih podataka iz članka 6. stavka 2. točke (a) ove Odluke i informacije dane na temelju članka 10. stavka 5. ove Odluke.
Članak 30.
Ugovorni odnos s pružateljem mrežnih usluga sustavu T2S
1. Svaki imatelj DCA-a može sklopiti poseban sporazum s pružateljem mrežnih usluga sustavu T2S u vezi s uslugama koje se pružaju imatelju DCA-a u vezi s njegovom upotrebom DCA-a. Pravni odnos između imatelja DCA-a i pružatelja mrežnih usluga sustavu T2S uređen je isključivo uvjetima njihova posebnog sporazuma.
2. Usluge koje pruža pružatelj mrežnih usluga sustavu T2S ne čine dio usluga koje pruža Hrvatska narodna banka u vezi sa sustavom TARGET2.
3. Hrvatska narodna banka nije odgovorna za radnje, pogreške ili propuste pružatelja mrežnih usluga sustavu T2S (uključujući njegove direktore, osoblje i podizvođače) ili za radnje, pogreške ili propuste trećih osoba koje izaberu imatelji DCA-a radi dobivanja pristupa mreži pružatelja mrežnih usluga sustavu T2S.
Članak 31.
Postupak izmjene
Hrvatska narodna banka može u bilo kojem trenutku jednostrano izmijeniti ovu Odluku, uključujući njezine dodatke. Izmjene ove Odluke i njezinih dodataka donose se i objavljuju na isti način kao i njihov osnovni tekst. Uzima se da je imatelj DCA-a prihvatio takve izmjene ako im nije izričito prigovorio u roku od 14 dana od obavijesti o njima. U slučaju da imatelj DCA-a uloži prigovor na izmjene, Hrvatska narodna banka ovlaštena je