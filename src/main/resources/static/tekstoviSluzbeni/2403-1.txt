 krajnjim korisnikom alternativog operatora, kao i kada krajnji korisnik alternativnog operatora ne dozvoljava pristup lokaciji odnosno kad iz navedenih razloga tehničar tužitelja ne može pristupiti krajnjoj točki mreže, ne uračuna u rok za realizaciju usluge i otklon smetnje. Nadalje, navodi da u osporenom rješenju nisu određeni ni paramteri da izračunavanje iznosa koji tužitelj mora platiti po osporenom rješenju te da iz tog razloga izreka osporenog rješenja nije određena sukladno odredbi članka 98. stavka 3. Zakona o općem upravnom postupku, a ni sukladno odredbi članka 20. Zakona o elektroničkim komunikacijama jer se njome ne rješava spor već se generira novi spor – je li tužitelj pravilno izračunao svoju obvezu.
Tužitelj u tužbi predlaže održavanje rasprave ako Sud ne zauzme stajalište da pogrešna primjena prava nije sama za sebe dovoljna da se rješenje oglasiti ništavim, odnosno da podredno osporeno rješenje poništi.
Tuženik u odgovoru na tužbu smatra tužbene navode neosnovanima, pri čemu u bitnome ističe kako je u osporenom rješenju detaljno obrazloženo da se naknada za kašnjenje koji su predmet ovog spora temelje na odredbama Zakona o elektroničkim komunikacijama. Konkretno, spor se odnosi na regulatorne obveze tužitelja, kao operatora sa značajnom tržišnom snagom, a koje regulatorne obveze su tužitelju određene sukladno odredbi članka 56. Zakona o elektroničkim komunikacijama. Navodi da tužitelj u potpunosti pogrešno tumači nadležnost i isključivu nadležnost pozivajući se pritom na shvaćanje Visokog upravnog suda Republike Hrvatske, iznesenom u presudi broj Us-9957/2011-4 prema kojem odredba članka 20. Zakona o elektroničkim komunikacijama ovlašćuje i obvezuje tuženo tijelo na rješavanje svakog spora između operatora elektroničkih komunikacijskih mreža i usluga u vezi s obvezama iz istog zakona. Ujedno, ta nadležnost nije isključiva u odnosu na sudsku, već je komplementarna što proizlazi iz stavka 5. navedenog članka. U provedenom upravnom postupku u predmetnom slučaju je utvrđeno pravo zainteresiranoj osobi na naknadu za kašnjenje i otklanjanje smetnji kod kojih je kašnjenje posljedica nemogućnosti pristupa lokaciji u vlasništvu treće strane, pri čemu propisani postupak otklona smetnji nije predviđao iznimku za kašnjenja uzrokovana od strane treće strane.
Tuženik nadalje ističe da izreka osporenog rješenja u dovoljnoj mjeri određena. U odnosu na zahtjev za održavanje usmene rasprave prepušta odluku sudu. Iznoseći i druge razloge zbog kojih smatra da je osporeno rješenje na zakonu utemeljeno, tuženik ostaje kod razloga navedenih u obrazloženju osporenog rješenja i predlaže Sudu da odbije tužitelja s njegovim zahtjevom.
Zainteresirana osoba u predmetnom upravnom sporu, H1 Telekom d.d., nije dostavila ovom Sudu odgovor na tužbu.
Sukladno odredbi članka 6. Zakona o upravnim sporovima (»Narodne novine«, broj 20/10., 143/12. i 152/14.) odgovor na tužbu tuženika dostavljen je tužitelju, koji se na isti nije očitovao.
Tužbeni zahtjev nije osnovan.
Sud je spor riješio bez održavanja rasprave na temelju odredbe članka 36. stavka 1. točke 4. Zakona o upravnim sporovima, budući da tužitelj osporava samo primjenu prava, činjenične su nesporne, a navodi da ne traži održavanje rasprave pod uvjetom da sud usvoji tužbeni zahtjev te oglasi ništavim odnosno poništi osporeno rješenje.
Prema shvaćanju ovoga Suda ne može se održavanje rasprave uvjetovati donošenjem odluke u korist jedne stranke, već se rasprava mora održati samo u slučaju ukoliko je stranka traži izričito i bezuvjetno.
Ocjenjujući osnovanost tužbe na osnovi sadržaja spisa predmeta i u upravnom postupku utvrđenog činjeničnog stanja, priloženih isprava, a sve u okviru navoda i razloga iz tužbe, Sud ne nalazi da bi u provedenom postupku došlo do povrede pravila postupka, odnosno do pogrešne primjene materijalnog prava.
Prvenstveno, Sud ne nalazi osnovanim prigovor nenadležnosti tuženika za odlučivanje o predmetnoj stvari s obzirom na odredbu članka 20. ZEK-a. Naime,