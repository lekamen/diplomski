 na amaterski građeni zrakoplov odnosno na njega ugrađene uređaje i opremu.
(4) U Programu održavanja moraju biti navedene komponente koje imaju od proizvođača ili Agencije određene rokove trajanja, obnove ili ispitivanja.
(5) Program održavanja se odobrava istovremeno s postupkom izdavanja Dopuštenja za letenje.
Program održavanja za tip zrakoplova
Članak 77.
Program održavanja za tip amaterski građenog zrakoplova može se odobriti u posebnom postupku i tada je prihvatljiv za sve amaterski građene zrakoplove toga tipa, pod uvjetom da izmjene pojedinih primjeraka nisu takve da zahtijevaju izmjenu programa.
Naredbe o plovidbenosti
Članak 78.
(1) Vlasnik odnosno operator amaterski građenog zrakoplova mora provjeriti provođenje dostupnih Naredbi o plovidbenosti koje su objavile zrakoplovne vlasti projektiranja amaterski građenog zrakoplova ili na njega ugrađenih uređaja i opreme.
(2) Naredbe o plovidbenosti koje izdaje Agencija mogu se odnositi i na amaterski građene zrakoplove ili na njih ugrađene uređaje i opremu.
Servisna pisma (bilteni)
Članak 79.
Vlasnik odnosno operator amaterski građenog zrakoplova mora vrednovati dostupna servisna pisma (biltene) koje je proizvođač kompleta dijelova amaterski građenog zrakoplova ili proizvođač uređaja i opreme ugrađenih na amaterski građeni zrakoplov označio kao obvezne.
Glava 6 ODRŽAVANJE I POPRAVCI AMATERSKI GRAĐENOG ZRAKOPLOVA
Upute za održavanje
Članak 80.
(1) Vlasnik odnosno operator amaterski građenog zrakoplova mora brinuti da poslovi održavanja i popravci zrakoplova budu obavljani prema dostupnim uputama proizvođača kompleta dijelova amaterski građenog zrakoplova, uputama projektanta zrakoplova ili proizvođača uređaja i opreme ugrađenih na amaterski građeni zrakoplov.
(2) Ako navedene upute ne postoje, graditelj mora predložiti upute za održavanje i popravak zrakoplova, koje je ovjerio zrakoplovni stručnjak.
Osobe za održavanje
Članak 81.
(1) Poslove održavanja amaterski građenog zrakoplova kojem je vlasnik ili suvlasnik, može obavljati graditelj, u opsegu radova za koji posjeduje stručnu osposobljenost, alat i opremu.
(2) Poslove održavanja amaterski građenog zrakoplova može obavljati i odgovarajuće osposobljena pravna ili fizička osoba, koja posjeduje potreban alat i opremu i koju je odobrila Agencija.
(3) Specifične poslove održavanja amaterski građenog zrakoplova (obnova motora ili propelera, kalibriranje i popravak instrumenata, ispitivanje bez razaranja i sl.) može obavljati odgovarajuće osposobljena pravna ili fizička osoba, koja posjeduje potreban alat i opremu i prihvatljiva je Agenciji.
(4) Pojedine jednostavnije poslove održavanja amaterski građenog zrakoplova može uz odobrenje Agencije putem odobrenja Programa održavanja obavljati i pilot vlasnik/suvlasnik amaterski građenog zrakoplova koji nije ujedno i graditelj ako posjeduje pilotsku dozvolu za taj zrakoplov i svoju sposobnost za obavljanje tih poslova je dokazao Agenciji.
(5) Poslovi održavanja koje može obavljati pilot vlasnik amaterski građenog zrakoplova moraju biti posebno označeni u programu održavanja zrakoplova.
Glava 7 IZMJENE AMATERSKI GRAĐENOG ZRAKOPLOVA
Odobrenje izmjene amaterski građenog zrakoplova
Članak 82.
Za odobrenje izmjene amaterski građenog zrakoplova operator podnosi zahtjev Agenciji. Uz zahtjev je potrebno priložiti prijedlog projekta, program obavljanja radova, prijedlog organizacije ili osobe koje će obaviti izmjenu te u slučaju potrebe i program ispitivanja. Dokumente u prilogu mora izraditi ili ovjeriti zrakoplovni stručnjak.
Izmjena zrakoplova
Članak 83.
Izmjene amaterski građenog zrakoplova i njihov tijek moraju biti zabilježene u tehničkom dnevniku zrakoplova i moraju ih ovjeriti zrakoplovni stručnjak i zrakoplovni kontrolor.
Ispitivanje nakon izmjene
Članak 84.
U slučaju potrebe za ispitivanjem amaterski građenog zrakoplova nakon obavljanja izmjene, po završetku ispitivanja Agenciji se podnosi izvješće sastavljeno na temelju ishoda ispitivanja. Ispitivanje mora biti obavljeno prema