 koja se drži u procesu proizvodnje za navedenu prodaju, ili c. u obliku materijala ili dijelova koji će biti utrošeni u procesu proizvodnje ili u postupku pružanja usluga. Zalihe slijedom reprodukcijskog ciklusa obuhvaćaju sljedeće oblike: – zalihe sirovina i drugog materijala koji ulazi u supstancu gotovog proizvoda, – zalihe rezervnih dijelova i drugog materijala koji ne ulazi u supstancu gotovih proizvoda, – zalihe nedovršene proizvodnje i poluproizvoda, – zalihe gotovih proizvoda, – zalihe trgovačke robe i drugo – kratkotrajnu biološku imovinu. Zaštita novčanog toka predstavlja zaštitu izloženosti promjenama novčanog toka koje se odnose na određeni rizik koji je povezan s priznatom imovinom ili obvezom ili vrlo izvjesne predviđene transakcije, i koji može utjecati na dobit ili gubitak. Značajan utjecaj je moć sudjelovanja u odlučivanju o financijskim i operativnim politikama poduzetnika koji je predmet ulaganja, ali nije kontrola nad tim politikama. Značajan utjecaj može se postići vlasništvom nad dionicama, statutom ili ugovorom. Značajnost (materijalnost) je obilježje informacije za čije se izostavljanje ili pogrešno prikazivanje može razumno očekivati da će imati utjecaja na odluke koje korisnici donose na temelju financijskih izvještaja poduzetnika. Značajnost pojedinačnih stavki ocjenjuje se u kontekstu drugih sličnih stavki.
