 poljoprivredne prakse korisne za klimu i okoliš (u daljnjem tekstu: zeleno plaćanje)
4. plaćanje za mlade poljoprivrednike
5. proizvodno vezanu potporu i
6. program za male poljoprivrednike.
(2) Za primjenu programa izravnih plaćanja čitavo područje Republike Hrvatske smatra se jednom regijom.
(3) Način provedbe mjera iz stavka 1. ovoga članka te detaljne uvjete, kriterije i postupke za ostvarenje potpore propisat će ministar pravilnikom.
Definicije
Članak 26.
(1) Definicije u smislu ovoga poglavlja imaju jednako značenje kao definicije korištene u Uredbi (EU) br. 1307/2013 i Uredbi (EU) br. 1306/2013.
(2) Ostali pojmovi u smislu ove glave imaju sljedeće značenje:
1. Poljoprivredna djelatnost u okviru izravnih plaćanja iz članka 4. stavka 1.c Uredbe (EU) br. 1307/2013 obuhvaća podtočke i. i ii., dok se točka iii. ne primjenjuje.
2. Trajni travnjaci sukladno članku 4. Uredbe (EU) br. 1307/2013 obuhvaćaju površine:
a) na kojima se uzgajaju trave ili ostale travolike paše koje se zasijavaju prirodno ili uzgojem, a koje nisu uključene u plodored pet ili više godina
b) na kojima se nalazi grmlje ili drveće koje se može upotrebljavati za ispašu, pod uvjetom da trave i ostala travolika paša prevladavaju
c) na kojima tradicionalno ne prevladavaju trave i ostale travolike paše, ali koje se mogu upotrebljavati za ispašu koja čini dio uspostavljene lokalne prakse.
Posebna nacionalna rezerva za razminirano zemljište
Članak 27.
(1) Posebna nacionalna rezerva za razminirano zemljište koristi se sukladno članku 20. Uredbe (EU) br. 1307/2013 za dodjelu prava na plaćanje korisnicima za prihvatljive razminirane poljoprivredne površine prijavljene u jedinstvenom zahtjevu, a koje su stavljene u poljoprivrednu funkciju tijekom prethodne kalendarske godine.
(2) Maksimalna visina omotnice za posebnu nacionalnu rezervu za razminirano zemljište utvrđena je u članku 20. stavku 2. Uredbe (EU) br. 1307/2013.
Korisnik programa izravnih plaćanja
Članak 28.
(1) Korisnik programa izravnih plaćanja je aktivni poljoprivrednik u smislu članka 9. Uredbe (EU) br. 1307/2013 čije je poljoprivredno gospodarstvo upisano u Upisnik poljoprivrednika sukladno članku 121. ovoga Zakona i koji obavlja poljoprivrednu djelatnost sukladno članku 26. stavku 2. točki 1. ovoga Zakona.
(2) Aktivnim poljoprivrednikom iz stavka 1. ovoga članka ne smatraju se fizičke ili pravne osobe koje obavljaju djelatnosti iz članka 9. stavka 2. podstavka 1. Uredbe (EU) br. 1307/2013.
(3) Odredba iz stavka 2. ovoga članka ne primjenjuje se na fizičke ili pravne osobe koje su za prethodnu proizvodnu godinu primile manje od 5000 eura izravnih plaćanja u kunskoj protuvrijednosti po zadnjem tečaju Europske središnje banke prije 1. listopada godine za koju se potpora dodjeljuje.
(4) Iznimno, fizičke ili pravne osobe iz stavka 2. ovoga članka smatraju se aktivnim poljoprivrednikom ako mogu dokazati:
a) da godišnji iznos izravnih plaćanja koji su primili u prethodnoj fiskalnoj godini iznosi minimalno 5 % ukupnih primitaka koje su primili od nepoljoprivrednih djelatnosti ili
b) da najmanje 1/3 prihoda poljoprivrednika dolazi od poljoprivredne djelatnosti ili
c) da im je poljoprivreda upisana kao glavna djelatnost u nadležnom registru.
Minimalni zahtjevi za primanje izravnih plaćanja
Članak 29.
(1) Sukladno članku 10. Uredbe (EU) br. 1307/2013 korisnik programa izravnih plaćanja može primiti potporu iz programa izravnih plaćanja po poljoprivrednoj površini ako ukupna prihvatljiva površina svih parcela za koje je podnesen zahtjev za izravna plaćanja ili za koje se trebaju dodijeliti izravna plaćanja prije primjene članka 63. Uredbe (EU) 1306/2013 iznosi najmanje jedan hektar.
(2) Iznimno od stavka 1. ovoga članka, korisnik programa izravnih plaćanja koji posjeduje manje od 1 hektara poljoprivrednih površina, a podnosi zahtjev za plaćanja u okviru proizvodno vezane potpore koja se isplaćuje po grlu, može ostvariti plaćanja ako je ukupni godišnji iznos izravnih plaćanja, koja je zatražio ili koja se trebaju