 primanje uplaćeno.«.
Točka 15. mijenja se i glasi:
»15. Oznaka specifičnih namjena (1 znak)
Oznaku specifičnih namjena banka upisuje za novčana sredstva na transakcijskom računu koja su sukladno propisu izuzeta od ovrhe koja se provodi na novčanim sredstvima građanina prema podatku iz točke 1. stavka 1. ovoga članka.
Upisuje se:
– oznaka »1« za transakcijski račun pričuve stambene zgrade,
– oznaka »3« za transakcijski račun povjerenika otvoren za stečajnu masu potrošača,
– oznaka »7« za transakcijski račun novčanih sredstava stečajne mase pravne osobe koja je prestala postojati brisanjem iz odgovarajućeg registra odnosno stečajne mase imovine dužnika pojedinca, a koji otvara fizička osoba na temelju odluke nadležnog tijela ako stečajna masa nije upisana u sudski registar i nema dodijeljen osobni identifikacijski broj,
– oznaka »9« za transakcijski račun specifične namjene po ostalim propisima.«.
Točka 17. mijenja se i glasi:
»17. Transakcijski račun slijednik (21 znak)
Obveznik prilikom zatvaranja transakcijskog računa upisuje podatak o transakcijskom računu slijedniku koji je otvoren kod istoga obveznika ako se transakcijski račun slijednik otvara zbog promjene sukladno propisima, pri čemu je vlasnik računa slijednika i računa koji se zatvara ista osoba. Navedeni podatak upisuje se i u slučaju promjene broja transakcijskog računa vlasnika zbog statusne promjene podjele, pripajanja ili spajanja obveznika dostave podataka.«.
Članak 3.
U članku 6. stavku 1. točke 1., 2. i 3. mijenjaju se i glase:
»1. Osobni identifikacijski broj vlasnika novčanih sredstava (11 znakova)
Upisuje se jedanaesteroznamenkasti osobni identifikacijski broj koji je vlasniku novčanih sredstava građaninu, poslovnom subjektu ili stečajnoj masi dodijelilo Ministarstvo financija – Porezna uprava.
2. Matični broj poslovnog subjekta (8 znakova)
Upisuje se osmeroznamenkasti matični broj za poslovnog subjekta.
Ne upisuje se za novčana sredstva nerezidenta i novčana sredstva stečajne mase koja je sukladno Stečajnom zakonu upisana u sudski registar i kojoj je Ministarstvo financija – Porezna uprava odredilo i dodijelilo osobni identifikacijski broj.
3. Skraćena tvrtka/naziv/ime vlasnika novčanih sredstava (do 114 znakova)
Upisuje se skraćena tvrtka odnosno naziv poslovnog subjekta kako je navedeno u rješenju o upisu u registar ili iz drugog jednakovrijednog dokumenta, odnosno ime i prezime građanina iz osobnog identifikacijskog dokumenta ili drugog jednakovrijednog dokumenta. Banka u nazivu vlasnika novčanih sredstava građanina prvo upisuje ime, a zatim prezime.
Ako u rješenju o upisu u registar ili drugom jednakovrijednom dokumentu nije određena skraćena tvrtka odnosno naziv poslovnog subjekta, upisuje se puni naziv.
Za novčana sredstva fizičke osobe koja obavlja registriranu djelatnost, odnosno samostalnu djelatnost kao naziv vlasnika upisuje se ime i prezime vlasnika obrta, odnosno nositelja samostalne djelatnosti, te skraćeni naziv obrta, odnosno samostalne djelatnosti.
Ako se novčana sredstva označavaju s oznakom specifične namjene, u naziv računa se upisuje i namjena novčanih sredstava.
Ako se novčana sredstva odnose na sredstva zajedničke pričuve, u naziv se uz namjenu novčanih sredstava upisuje i adresa stambene zgrade na koju se sredstva zajedničke pričuve odnose, a ako se novčana sredstva odnose na sredstva stečajne mase, u naziv se iza namjene novčanih sredstava upisuje tvrtka odnosno naziv stečajnog dužnika.«.
Točka 8. mijenja se i glasi:
»8. Datum isteka ugovora o oročenju (8 znakova)
Upisuje se datum isteka ugovora o oročenju. U prva četiri mjesta upisuje se godina, u iduća dva mjesec, a u zadnja dva dan (GGGGMMDD).«.
Točka 11. mijenja se i glasi:
»11. Oznaka valute (3 znaka)
Upisuje se troslovna oznaka valute u kojoj se evidentiraju novčana sredstva sukladno Popisu novčanih jedinica i njihovih oznaka iz Odluke o načinu otvaranja transakcijskih računa.
Obveznik dostave podataka za svaki pojedinačni transakcijski račun vlasnika upisuje određenu oznaku