informacijsku infrastrukturu na načelima modela dijeljenih usluga te uspostaviti usluge korištenja istih programskih rješenja za horizontalne poslovne procese (Software as a Service), usluge korištenja zajedničke komunikacijsko-računalne infrastrukture (Infrastructure as a Service) za potrebe tijela javnog sektora, te lokalnu i područnu (regionalnu) samoupravu.
(4) Računalna infrastruktura CDU-a se uspostavlja na području Republike Hrvatske. Iznimno, pri uvođenju novih usluga za koje se inicijalno očekuje veliki broj korisnika, moguće je kratkotrajno angažirati resurse i izvan Republike Hrvatske. Pristup infrastrukturi moguć je iz Republike Hrvatske i inozemstva.
(5) CDU može obavljati i druge stručne poslove iz okvira svoje djelatnosti samo ako je to prethodno odobrilo Vijeće za državnu informacijsku infrastrukturu.
(6) Usluge DU-a iz članka 6. stavka 1., podstavka 3. i stavaka 5. i 6. ove Uredbe mogu pružati i Financijska agencija sa sjedištem u Zagrebu, Ulica grada Vukovara 70, upisana u sudski registar Trgovačkog suda u Zagrebu s matičnim brojem subjekta (MBS) 080422905 i osobnim identifikacijskim brojem (OIB) 85821130368 i Hrvatska akademska i istraživačka mreža CARNet sa sjedištem u Zagrebu, Josipa Marohnića 5, upisana u sudski registar Trgovačkog suda u Zagrebu s matičnim brojem subjekta (MBS) 080008627 i osobnim identifikacijskim brojem (OIB) 58101996540.
Financiranje i vlasništvo nad opremom CDU
Članak 4.
(1) Usluge iz članka 2. podstavka 2. ove Uredbe uspostavljaju se tehničkom infrastrukturom financiranom javnim sredstvima i sredstvima CDU. Tako uspostavljena tehnička infrastruktura predstavlja suvlasništvo Republike Hrvatske i CDU u dijelovima u kojima su sudjelovali u financiranju (u slučaju zajedničke nabave) ili pojedinačno u slučaju pojedinačne nabave.
(2) Tehničkom infrastrukturom uspostavljenom stavkom 1. ovoga članka upravlja se kroz sustav upravljanja infrastrukturom, a koji će CDU uspostaviti u ime Vlade Republike Hrvatske. Sustav će osigurati pregled infrastruktura u uporabi i održavanju.
(3) Kod utvrđivanja cijena usluga koje CDU pruža sukladno članku 2. stavku 2. ove Uredbe, primjenjuju se cijene koje obuhvaćaju troškove uspostave i održavanja DU-a na način da jamči dugoročnu održivost sustava.
(4) Cijena obuhvaća troškove koji nisu financirani javnim sredstvima i uvećava se za postotak kojeg utvrdi Vlada Republike Hrvatske Odlukom Vlade, a na prijedlog Vijeća za državnu informacijsku infrastrukturu (u daljnjem tekstu: Vijeće), a koji se utvrđuje sukladno pravilima o državnoj potpori u obliku naknade za javne usluge.
(5) CDU priprema prijedlog cijena usluga te ga dostavlja središnjem tijelu državne uprave nadležnom za poslove e-Hrvatske koje ga dostavlja Vijeću za na usvajanje.
Upravljanje i razvoj DU-a
Članak 5.
(1) Radno tijelo Vlade Republike Hrvatske nadležno za koordinaciju informatizacije javnog sektora (u daljnjem tekstu: Povjerenstvo) donosi Godišnji plan rada i razvoja DU-a (u daljnjem tekstu: Godišnji plan). Godišnji plan priprema CDU te ga dostavlja središnjem tijelu državne uprave nadležnom za poslove e-Hrvatske koje uz suglasnost Vijeća predlaže Godišnji plan Povjerenstvu.
(2) Svaki projekt DU-a upisuje se u Javni registar za koordinaciju projekata izgradnje državne informacijske infrastrukture ProDII (u daljnjem tekstu: ProDII) i odobrava od strane Povjerenstva na temelju preporuke središnjeg tijela državne uprave nadležnog za poslove e-Hrvatske.
(3) Prije objave javne nabave, CDU će dokumentaciju za javnu nabavu, uključujući i tehničke specifikacije usluga ili roba, dostaviti na odobrenje središnjem tijelu državne uprave nadležnom za poslove e-Hrvatske, a koje će donijeti odluku temeljem prethodnog mišljenja Vijeća u roku od 30 dana od dostave dokumentacije.
(4) U slučaju da središnje tijelo državne uprave nadležno za poslove e-Hrvatske ne donese odluku u roku iz stavka 3. ovoga članka, smatra se da je odobrena dokumentacija iz navedenog stavka.
Usluge CDU
Članak 6.
(1) CDU će za potrebe 