 unaprijed, prilikom planiranja natječaja, predvidjeti financijski okvir dodjele financijskih sredstava udrugama po objavljenom natječaju, koji obuhvaća:
– ukupan iznos raspoloživih sredstava,
– iznose predviđene za pojedina programska područja (djelatnosti) ako se natječaj raspisuje za više programskih područja,
– najniži i najviši iznos pojedinačnih ugovora o dodjeli financijskih sredstava i
– očekivani broj udruga s kojima će se ugovoriti provedba programa ili projekta u okviru pojedinog natječaja.
(2) Očekivani broj udruga s kojima će se ugovoriti provedba programa ili projekta mora biti u skladu s raspoloživim ljudskim resursima davatelja financijskih sredstava za praćenje i vrednovanje financiranih projekata i programa, imajući u vidu da jedna osoba može kvalitetno pratiti provedbu ograničenog broja financiranih programa ili projekata.
Tijela za pripremu i provedbu natječaja
Članak 26.
(1) Pripremu i provedbu natječaja provodi davatelj financijskih sredstava u pravilu putem nadležne ustrojstvene jedinice i jedno ili više povjerenstava za pripremu, odnosno provedbu pojedinih postupaka u provedbi natječaja osnovanih odlukom davatelja financijskih sredstva.
(2) Zadaće davatelja financijskih sredstava, odnosno povjerenstva u pripremi i provedbi natječaja su:
– predložiti prioritete, uvjete, kriterije i programska područja natječaja,
– predložiti natječajnu dokumentaciju,
– pratiti tijek javnog objavljivanja i provedbe natječaja,
– utvrditi prijedlog sastava povjerenstva za ocjenu programa i projekata,
– razmotriti ocjene programa i projekata i prijedloge za financiranje na temelju kriterija iz natječaja,
– utvrditi prijedlog odluke o financiranju programa i projekata udruga,
– organizirati stručno praćenje provedbe projekata financiranih na temelju natječaja
– pripremati izvještaje o provedbi i rezultatima natječaja Uredu za udruge.
(3) Davatelj financijskih sredstava, odnosno povjerenstvo u provjeri ispunjavanja propisanih uvjeta natječaja provjerava:
– je li prijava dostavljena na pravi javni natječaj i u zadanome roku,
– je li zatraženi iznos sredstava unutar financijskih pragova postavljenih u natječaju,
– ako je primjenjivo, je li lokacija provedbe projekta prihvatljiva
– ako je primjenjivo, jesu li prijavitelj i partner prihvatljivi sukladno uputama za prijavitelje natječaja,
– jesu li dostavljeni, potpisani i ovjereni svi obvezni obrasci,
– jesu li ispunjeni drugi propisani uvjeti natječaja.
(4) Sukladno kriterijima koji su propisani Uputama za prijavitelje, prijave koje su ispunile propisane uvjete natječaja ocjenjuje povjerenstvo za ocjenjivanje.
(5) Povjerenstva rade sukladno odluci o osnivanju, a članovi Povjerenstva potpisuju izjavu o nepristranosti i povjerljivosti.
(6) Čelnik davatelja financijskih sredstava donosi odluku o primjerenoj naknadi za rad članova ocjenjivačkog povjerenstva.
Utvrđivanje načina sprječavanja sukoba interesa u postupku dodjele financijskih sredstava
Članak 27.
(1) Postupak dodjele financijskih sredstava udrugama je transparentan i nepristran. Nepristranost se osigurava sprječavanjem sukoba interesa, na način opisan ovom Uredbom i pozitivnim propisima u Republici Hrvatskoj.
(2) Sukob interesa ne postoji ako osoba koja sudjeluje u odlučivanju o ispunjavanju propisanih uvjeta natječaja ili ocjenjivanju prijave udruge koja se prijavila na natječaj nije osobno, kao niti članovi njezine obitelji (bračni ili izvanbračni drug, dijete ili roditelj), zaposlenik, član, član upravnog tijela ili čelnik te udruge niti bilo koje druge udruge povezane na bilo koji način s tom udrugom (partnerski odnos u provedbi projekta i sl.), niti u odnosu na spomenute udruge ima bilo kakav materijalni ili nematerijalni interes, nauštrb javnog interesa i to u slučajevima obiteljske povezanosti, ekonomskih interesa ili drugog zajedničkog interesa.
(3) Osobe koje sudjeluju u radu povjerenstva za otvaranje prijava pristiglih na javni natječaj, koje ocjenjuju programe ili projekte koji su ispunili sve propisane uvjete