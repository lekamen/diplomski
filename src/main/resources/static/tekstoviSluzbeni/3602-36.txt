 spora sa stranim ulagačima i pripremi dokumentacije za arbitraže pokrenute na temelju ugovora o poticanju i uzajamnoj zaštiti ulaganja, te obavlja i druge poslove iz svog djelokruga.
U Sektoru za trgovinsku politiku i gospodarsku multilateralu ustrojavaju se:
8.1.1. Služba za trgovinsku politiku;
8.1.2. Služba za trgovinske i gospodarske ugovore;
8.1.3. Služba za gospodarsku multilateralu.
8.1.1. Služba za trgovinsku politiku
Članak 75.
Služba za trgovinsku politiku obavlja sljedeće upravne i stručne poslove: predlaže, koordinira i provodi trgovinsku politiku Republike Hrvatske, zastupa i predstavlja interese trgovinske politike Republike Hrvatske u okviru zajedničke trgovinske politike EU-a; predlaže, koordinira i provodi mjere trgovinske politike uključujući trgovinske, carinske mjere i druge mehanizme trgovinske zaštite; priprema i usuglašava s drugim nadležnim tijelima stajališta Republike Hrvatske u okviru Odbora za trgovinsku politiku Vijeća EU u vezi multilateralnih trgovinskih pregovora u okviru Svjetske trgovinske organizacije (WTO-a), u vezi pregovora, sklapanja i provedbe bilateralnih, plurilateralnih sporazuma kao i poglavlja o trgovini u ostalim sporazumima koje EU sklapa s trećim zemljama, priprema stajališta i zastupa hrvatske interese u okviru radnih tijela i savjetodavnih odbora za provedbu zakonodavstva EU u području međunarodne trgovine; koordinira i provodi sustav nadzora izvoza robe s dvojnom namjenom; izdaje dozvole za izvoz robe s dvojnom namjenom i pružanje usluga, izrađuje godišnja izvješća za Vladu Republike Hrvatske za nadzor robe s dvojnom namjenom,provodi propise za izvoz i uvoz robe koja bi se mogla koristiti za izvršenje smrtne kazne, mučenje ili drugo okrutno, nečovječno ili ponižavajuće postupanje ili kažnjavanje, sudjeluje u radu i ispunjavanju međunarodnih obveza preuzetih pristupanjem Republike Hrvatske međunarodnim konvencijama i režimima povezanim s nadzorom oružja i robe s dvojnom namjenom (Australska skupina i Wassenaar aranžman), provodi sustav uvoznih dozvola EU; surađuje s poslovnom zajednicom radi definiranja hrvatskih interesa u pregovorima trgovinskih sporazuma, donošenja mjera trgovinske politike i mjera zaštite trgovine; upoznaje druga tijela državne uprave i poslovnu zajednicu s promjenama u području međunarodne trgovine, te obavlja i druge poslove iz svog djelokruga.
U Službi za trgovinsku politiku ustrojavaju se:
8.1.1.1. Odjel za trgovinska pitanja i pristup tržištu;
8.1.1.2. Odjel za dozvole.
8.1.1.1. Odjel za trgovinska pitanja i pristup tržištu
Članak 76.
Odjel za trgovinska pitanja i pristup tržištu priprema podloge i koordinira izradu stajališta Republike Hrvatske u tijelima Vijeća EU u području međunarodne trgovine, i to Vijeća za vanjske poslove u formatu ministara trgovine, Odbora za trgovinsku politiku u svim formatima (članovi, zamjenici, usluge i ulaganja u dijelu usluga i čelik, tekstil i ostali industrijski sektori – STIS) i u Radnim skupinama za trgovinsku politiku i opći sustav povlastica (GSP) Vijeća za vanjske poslove; priprema podloge i u suradnji s drugim nadležnim tijelima Republike Hrvatske izrađuje stajališta tijekom pregovora, odnosno provedbe i praćenja bilateralnih i regionalnih trgovinskih sporazuma i poglavlja o trgovini u ostalim međunarodnim sporazumima koje EU sklapa s trećim zemljama; koordinira s drugim nadležnim tijelima državne uprave i zastupa hrvatske trgovinske interese u tijelima Vijeća EU-a i odborima za provedbu EU zakonodavstva; priprema analize i strategije u suradnji s drugim nadležnim tijelima državne uprave i poslovnom zajednicom radi pripreme hrvatskih stajališta te zastupa interese Republike Hrvatske u vezi sklapanja bilateralnih i regionalnih trgovinskih ugovora između EU i trećih država, priprema ponude i stajališta Republike Hrvatske vezano uz anekse o liberalizaciji trgovine robama i uslugama; priprema analize i strategije radi sklapanja plurilateralnih sporazuma o trgovini proizvodima informatičke tehnologije, zelenim