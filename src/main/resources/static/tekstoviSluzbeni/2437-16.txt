 koristiti za umanjenje preostale neotplaćene glavnice, a razlika navedena gore pod točkom vi. se namiruje sukladno sporazumu vjerovnika i dužnika.
1.3 Učinak konverzije bit će razlika između neplaćene glavnice u CHF evidentirane u poslovnim knjigama vjerovnika na dan 30. rujna 2015. konvertirana u eure (ili u HRK s valutnom klauzulom vezanom uz eure) prema tečaju primjenjivom na taj dan te će se iznos nove preostale glavnice izračunati u skladu s gore navedenim člankom 1.2. točkom vii. Ako dužnik prihvati konverziju, vjerovnik će snositi učinak konverzije, a ista će se iskazati kao usklađenje tražbine uslijed promjene tečaja (odnosno kao rashod temeljem povrata preplate). Učinak konverzije koji rezultira rashodom u poslovnim knjigama vjerovnika porezno je priznati rashod. Tekst prijedloga zakona nadalje navodi da će se razliku u početnoj glavnici uslijed kupoprodaje deviza, iznos naplaćenih zateznih kamata i troškova navedenih gore u članku 1.2. točki iv. te iznos kamate i tečajnih razlika na ime preplate snositi dužnik (iako nije jasno na koje se kamate i razliku u tečaju preplate prijedlog zakona odnosi).
1.4 U roku od 45 dana od dana stupanja prijedloga zakona na snagu, vjerovnici su dužni dostaviti preporučenom poštom dužnicima obračun tako konvertiranih kredita, zajedno s prijedlogom novog/izmijenjenog ugovora o kreditu. Dužnici imaju mogućnost prihvatiti konverziju u roku od 30 dana od primitka takve obavijesti. Vjerovnici su također dužni objaviti na svojim mrežnim stranicama kreditni kalkulator, dostupan svakom dužniku putem njegovog OIB-a, te mišljenje vještaka ili revizora koje potvrđuje da je kalkulator u skladu sa zahtjevima prijedloga zakona. U roku od šest mjeseci od datuma stupanja zakona na snagu, vjerovnici su dužni Ministarstvu financija dostaviti izvješće o rezultatima konverzije (uključujući broj dužnika koji su prihvatili konverziju i/ili ugovor, itd.).
1.5 Ako dužnik prihvati konverziju, vjerovnik neće tražiti dodatne instrumente osiguranja plaćanja ili dodatne uvjete. Nikakvi popratni troškovi konverzije kredita se ne smiju zaračunati potrošaču.
1.6 Prijedlog zakona također predviđa prijelazno razdoblje te prava jamaca i drugih osoba od kojih vjerovnik ima pravo tražiti namirenje.
1.7 Ako dužnik ne prihvati konverziju i/ili prijedlog novog/izmijenjenog ugovora, on ili ona će nastaviti plaćati obroke u skladu s uvjetima kredita na snazi i uzimajući u obzir tečaj CHF fiksiran za obroke kredita u CHF u skladu s određenim izmjenama i dopunama zakona donesenim ranije ove godine i na snazi u razdoblju od godine dana[1].
2. Opće napomene
2.1 Prije globalne financijske krize, kreditiranje u stranim valutama domaćinstava i nefinancijskih korporacija bilo je popularno u nekoliko Država članica[2]. Kako je ESB prethodno naglasio[3], između ostalog, niže kamatne stope primjenjive na kredite u stranoj valuti u odnosu na kredite u domaćoj valuti povećale su potražnju za takvim kreditima. U Hrvatskoj, krediti u CHF predstavljaju otprilike 23 milijarde HRK (3 milijarde EUR), ili 9% ukupnog kreditnog portfelja banaka, prema podacima za kraj ožujka 2015., s time da se većina ovih kredita (95%) odnosi na sektor domaćinstava. 18,6% ukupnih kredita domaćinstvima, ili 35,6% ukupnih kredita za stanovanje, su denominirani ili vezani uz CHF prema podacima za kraj ožujka 2015. Kvaliteta imovine portfelja kredita u CHF je ispod prosjeka, s omjerom neprihodujućih kredita od 19,2% prema podacima za lipanj 2015. u odnosu na omjer neprihodujućih kredita od 17,3% za cjelokupan portfelj kredita.[4]
2.2 ESB primjećuje da prijedlog zakona predviđa da će konverzija kredita u CHF u kredite denominirane ili vezane uz euro biti na dobrovoljnoj osnovi samo za dužnike.
3. Posebne napomene
3.1 Učinci na hrvatsko gospodarstvo
3.1.1 Konverzija kredita kako je predviđena prijedlogom zakona može dovesti do smanjenja međunarodnih pričuvi[5] Republike Hrvatske, što može zauzvrat imati neželjene posljedice na makroekonomsku stabilnost države. Štoviše,