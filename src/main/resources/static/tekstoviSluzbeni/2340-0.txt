123 11.11.2015 Pravilnik o izdavanju EU potvrde
MINISTARSTVO RADA I MIROVINSKOGA SUSTAVA
2341
Na temelju članka 8. stavka 3. Zakona o reguliranim profesijama i priznavanju inozemnih stručnih kvalifikacija (»Narodne novine«, broj 82/15) ministar nadležan za rad, u suradnji s ministrom nadležnim za obrazovanje i znanost, donosi
PRAVILNIK
O IZDAVANJU EU POTVRDE
I. OPĆE ODREDBE
Članak 1.
Ovim Pravilnikom propisuje se izgled i sadržaj EU potvrde koja se izdaje hrvatskim pravnim i fizičkim osobama za neometano pružanje usluga na tržištu država potpisnica Ugovora o Europskom gospodarskom prostoru i Švicarske Konfederacije te se utvrđuje popis nadležnih tijela za izdavanje EU potvrda, osim ako posebnim propisom nije uređeno drukčije.
II. SADRŽAJ EU POTVRDE
Članak 2.
(1) U odnosu na podnositelja zahtjeva, EU potvrda sadrži:
1) EU potvrda za fizičku osobu (Prilozi – Obrazac 1.):
– ime i prezime, adresu prebivališta/boravišta;
– mjesto i datum rođenja;
– državljanstvo;
– osobni identifikacijski broj (OIB);
– datum ili razdoblje upisa u odgovarajući registar ili evidenciju (ako je primjenjivo);
– naziv države domaćina i predmetne profesije koja se namjerava obavljati, a regulirana je u Republici Hrvatskoj;
– podatak da u trenutku izdavanja EU potvrde nema zabranu bavljenja profesijom;
– dodatne napomene (ako je primjenjivo).
2) EU potvrda za pravnu osobu (Prilozi – Obrazac 2.):
– tvrtku;
– adresu sjedišta;
– osobni identifikacijski broj (OIB);
– matični broj subjekta;
– djelatnosti upisane u sudski registar, a koje se namjeravaju obavljati u državi domaćinu;
– datum upisa u sudski registar;
– ime i prezime osobe ovlaštene za zastupanje pravne osobe;
– naziv države domaćina i predmetne djelatnosti, odnosno profesije (regulirane ili neregulirane u Republici Hrvatskoj) koja se namjerava obavljati;
– podatak da u trenutku izdavanja EU potvrde nema zabranu bavljenja profesijom, odnosno djelatnošću;
– dodatne napomene koje se odnose na blokadu računa radi potraživanja, otvoren stečajni postupak, postupak likvidacije ili ostalo.
3) EU potvrda za fizičku osobu obrtnika (Prilozi – Obrazac 3.):
– tvrtku obrta;
– matični broj obrta;
– ime i prezime obrtnika;
– osobni identifikacijski broj (OIB) obrtnika;
– djelatnosti upisane u obrtni registar, a koje se namjeravaju obavljati u državi domaćinu;
– datum upisa u obrtni registar;
– naziv države domaćina i predmetne profesije (regulirane ili neregulirane u Republici Hrvatskoj) koja se namjerava obavljati;
– podatak da u trenutku izdavanja EU potvrde nema zabranu bavljenja profesijom;
– dodatne napomene (ako je primjenjivo).
4) EU potvrda za fizičku osobu koja obavlja nereguliranu profesiju u Republici Hrvatskoj (Prilozi – Obrazac 4.):
– ime i prezime, adresu prebivališta/boravišta;
– mjesto i datum rođenja;
– državljanstvo;
– osobni identifikacijski broj (OIB);
– naziv države domaćina i predmetne profesije koja se namjerava obavljati;
– podatak da u trenutku izdavanja EU potvrde nema zabranu bavljenja profesijom;
– podatak da navedena profesija nije regulirana u Republici Hrvatskoj.
(2) Na zahtjev stranke EU potvrda može se dopuniti i drugim podacima iz odgovarajućih registara i evidencija o stručnim kvalifikacijama i profesionalnim aktivnostima te o drugim činjenicama.
(3) Nadležno tijelo na odgovarajući način popunjava obrazac EU potvrde, u odnosu na podnositelja zahtjeva i vrstu profesije, a sukladno zahtjevima države domaćina.
(4) Zahtjev za izdavanje te obrasci EU potvrde sastavni su dio ovog Pravilnika i dostupni su na službenim internetskim stranicama ministarstva nadležnog za rad.
III. POSTUPAK IZDAVANJA EU POTVRDE
Članak 3.
(1) EU potvrdu izdaje nadležno tijelo na zahtjev podnositelja.
(2) Nadležno tijelo izdat će EU potvrdu u roku od 15 dana od dana podnesenog urednog zahtjeva.
(3) Nadležno tijelo za izdavanje EU potvrde dužno je istu izdati bez naknade za podnositelja zahtjeva, odnosno ne može od podnositelja zahtjeva tražiti plaćanje pristojbe ili naknadu drugih troškova.
Članak 4.
(1)