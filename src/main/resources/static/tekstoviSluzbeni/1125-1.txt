 potrebne jakosti struje;
b) imati ugrađen zvučni ili vizualni uređaj koji pokazuje duljinu trajanja primjene struje na životinju;
c) biti spojen na uređaj koji pokazuje napon i jakost struje tijekom rada i koji mora biti smješten tako da ga osoba koja obavlja omamljivanje jasno vidi.
2. Kupke za omamljivanje
a) Kod primjene kupki za omamljivanje peradi razina vode mora se moći prilagoditi kako bi se osigurao potpuni kontakt vode s glavom ptice.
b) Kada se perad u kupkama za omamljivanje omamljuje u skupinama, mora se održavati dovoljno visok napon kako bi se proizvela dovoljna jakost struje kojom se osigurava omamljivanje svake ptice.
c) Kupke za omamljivanje peradi moraju veličinom i dubinom odgovarati vrsti ptica koje se kolje te se ne smiju prelijevati na ulazu. Elektroda uronjena u vodu mora se protezati cijelom dužinom kupke.
ODJELJAK B – OMAMLJIVANJE UGLJIČNIM DIOKSIDOM
Izlaganje ugljičnom dioksidu
a) Komora u kojoj se svinje izlažu plinu i oprema koja se koristi za provoz svinja kroz komoru mora biti konstruirana, izvedena i održavana tako da se izbjegne ozljeđivanje svinja i pritisak na prsni koš te da im se omogući da ostanu u uspravnom položaju sve dok ne izgube svijest. Oprema koja se koristi za provoz svinja kroz komoru i komora moraju biti dobro osvijetljeni kako bi svinje mogle vidjeti jedna drugu ili okruženje u kojem se nalaze.
b) Komora mora biti opremljena uređajima za mjerenje koncentracije plina u točki najveće izloženosti životinja plinu te za davanje svjetlosnog i zvučnog upozorenja ako koncentracija ugljičnog oksida padne ispod zahtijevane razine.
