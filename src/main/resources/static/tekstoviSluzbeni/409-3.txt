 KOJE MORAJU ISPUNJAVATI KOPITARI KAKO BI SUDJELOVALI NA NATJECANJU
Članak 6.
(1) Uvjeti koje moraju ispunjavati kopitari da bi sudjelovali na natjecanju donose i određuju:
– HKS – za discipline konjičkog sporta koje su navedene u članku 2. stavku 5. ovoga Pravilnika, sukladno Općem pravilniku HKS-a za dotičnu natjecateljsku sezonu/godinu.
– HGS imenuje rukovodstvo utrka za svaki trkaći dan temeljem Pravilnika o organiziranju i izvođenju galopskih utrka.
– HKAS određuje osnovne kriterije za nastupanje konja na kasačkim utrkama i natjecanjima temeljem Pravilnika o kasačkim utrkama.
(2) Na natjecanjima smiju sudjelovati samo prethodno pravilno upisana i zdrava grla i/ili grla koja su sa zdravstvenog stajališta sposobna natjecati se.
(3) Pravilno upisana grla su ona grla koja su pravovremeno prijavljena za određeno natjecanje, utakmicu i utrku sukladno propozicijama, na propisani način i od strane osoblja koje je za to ovlašteno, sukladno Općem Pravilniku HKS- a, Pravilniku o galopskim utrkama HGS-a te Pravilniku o kasačkim utrkama HKAS-a, koji je na snazi za dotičnu natjecateljsku godinu/sezonu.
(4) Redovne i naknadne prijave svih konja i natjecatelja za sudjelovanje na natjecanju moraju se napraviti do datuma i/ili vremenskog razdoblja naznačenog u propozicijama Općeg Pravilnika HKS- a, Pravilniku o galopskim utrkama HGS-a te Pravilniku o kasačkim utrkama HKAS-a koji su na snazi za dotičnu natjecateljsku godinu/sezonu.
(5) Natjecatelji su dužni sebe i/ili natjecateljsko grlo pravilno prijaviti, imati i/ili steći natjecateljsku licencu, kako bi stekli pravo nastupa na natjecanju. Grla moraju biti upisana u matičnu knjigu koja se vodi u Republici Hrvatskoj ili u matičnu knjigu priznate uzgojne organizacije ili udruženja (od strane meritornih međunarodnih organizacija u konjičkom sportu, FEI, UET, IFHA) koja se vodi u inozemstvu. Grla koja se privremeno uvoze u Republiku Hrvatsku na određeno vrijeme treba pravovremeno i pravilno prijaviti HPA.
(6) Utvrđivanje identiteta konja jedna je od najbitnijih stavki za vjerodostojnost natjecanja. Službeni dokument kojim se ispunjava utvrđivanje identiteta mora biti identifikacijski dokument kopitara odnosno putovnica.
IV. PRIKUPLJANJE, DOSTAVLJANJE I PROTOK PODATAKA
Članak 7.
(1) Nacionalni sportski savezi koji se bave konjičkim natjecanjima odgovorne su za prikupljanje podataka koji se odnose na natjecanja iz članka 2. stavka 5. ovoga Pravilnika.
(2) Organizatori natjecanja dužni su podatke o provedenom natjecanju (detaljan zapisnik) osam dana nakon održanog natjecanja, utakmica i utrka dostaviti ovlaštenoj organizaciji za pojedinu disciplinu konjičkog sporta. Ovlaštene organizacije dužne su podatke o provedenom natjecanju osam dana nakon primitka dostaviti HPA koja će kao koordinirajuće tijelo (ovlaštena ustanova) podatke koristiti:
– u administrativnom (praćenje vođenja i vođenje matične evidencije) i uzgojno-selekcijskom radu te
– pratiti uvjete korištenja sredstava iz članka 4. stavka 1. te članka 5. stavka 1. i 3. ovoga Pravilnika.
(3) Ministarstvo će Europskoj komisiji dostaviti naziv i adresu koordinirajućeg tijela iz članka 2. stavka 4. ovoga Pravilnika.
V. POVJERENSTVO ZA NATJECANJA KOPITARA
Članak 8.
(1) Ministar poljoprivrede imenuje Povjerenstvo za natjecanja kopitara (u daljnjem tekstu: Povjerenstvo) koje:
– daje suglasnost na Pravila,
– donosi odluku o visini sredstava iz članka 4. stavka 1. ovoga Pravilnika,
– donosi odluku o raspodjeli sredstava i namjeni korištenja sredstava iz članka 4. stavka 1. te članka 5. stavka 1. i 2. ovoga Pravilnika.
(2) Povjerenstvo sačinjavaju po jedan predstavnik Nacionalnog sportskog sveza, dva predstavnika Ministarstva, te dva predstavnika HPA.
(3) Povjerenstvo mora čuvati dokumentaciju o Pravilima, odnosno suglasnosti na Pravila najmanje pet godina od dana izdavanja suglasnosti te o navedenom voditi evidenciju.
(4) Povjerenstvo određuje uvjete provjere Pravila, provođenje i usklađenost Pravila za svaku pojedinačnu vrstu natjecanja kopitara