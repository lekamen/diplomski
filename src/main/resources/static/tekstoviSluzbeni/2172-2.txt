 knjizi sa imena uknjižene Republike Hrvatske na ime žalitelja, to je u smislu cit. odredbi Zakona danom njene pravomoćnosti na strani žalitelja nastala porezna obveza, pa je prvostupanjsko tijelo pravilno postupilo donošenjem pobijanog rješenja.«
3.5. VUS odbio je tužbu podnositelja protiv drugostupanjskog rješenja i u obrazloženju osporene presude naveo sljedeće:
»Tuženo tijelo utemeljeno nije prihvatilo prigovor tužitelja da se u ovom slučaju radilo o nasljeđivanju predmetnih nekretnina, te je pravilno ocijenilo da se radilo o stjecanju nekretnina na temelju odluke suda, koje stjecanje sukladno odredbama članka 4. stavka 1. i 2. Zakona o porezu na promet nekretnina, podliježe oporezivanju.
Prema odredbi članka 4. stavka 1. Zakona o porezu na promet nekretnina, predmet oporezivanja je promet nekretnina, pod kojim se u smislu ovoga Zakona smatra svako stjecanje vlasništva nekretnine u Republici Hrvatskoj, a stavkom 2. istog članka Zakona propisano je da se stjecanjem nekretnina u smislu stavka 1. ovog članka, smatra kupoprodaja, zamjena, nasljeđivanje, darovanje, unošenje i izuzimanje nekretnina iz trgovačkog društva, stjecanje nekretnina u postupku likvidacije ili stečaja, stjecanje na temelju odluka suda ili drugog tijela te ostali načini stjecanja nekretnina od drugih osoba.
Navedena presuda Općinskog suda u Pagu predstavlja pravni temelj za upis tužiteljevog prava vlasništva nad predmetnim nekretninama, pa je porezno tijelo po istoj presudi utemeljeno izvršilo razrez poreza na promet nekretnina, pozivom na odredbe članka 4. stavka 1. i 2. Zakona o porezu na promet nekretnina.
Prema ocjeni Suda tužitelj neosnovano prigovara da se u ovom slučaju nije radilo o stjecanju nekretnina prema navedenoj odredbi članka 4. Zakona o porezu na promet nekretnina, uz obrazloženje da na temelju presude Općinskog suda u Pagu nije stekao pravo vlasništva, već je tom presudom utvrđeno da je nasljeđivanjem stekao pravo vlasništva, da je navedena presuda deklaratorne prirode i nije stvorila novi pravni odnos niti preinačila postojeći, već je utvrdila odnos koji je postojao nezavisno od nje i prije nje. Ovo zbog toga jer se u ovom slučaju prometom nekretnina odnosno stjecanjem nije moglo smatrati nasljeđivanje u smislu članka 4. stavka 2. u svezi s člankom 13. Zakona o porezu na promet nekretnina, već se stjecanjem smatra odluka suda, a svaka, pa i deklaratorna jer je i deklaratorna odluka pravna osnova upisa prava vlasništva, kao konstitutivnog akta za stjecanje prava vlasništva. Dakle, u konkretnom slučaju stjecanje odlukom suda, kako je već navedeno, podliježe oporezivanju.«
III. PRIGOVORI PODNOSITELJA
4. Podnositelj u ustavnoj tužbi ponavlja žalbene navode i navode iz tužbe upućene VUS-u te ističe sljedeće:
»Presudom Općinskog suda u Pagu utvrđeno je da je podnositelj Ivo Sabalić predmetnu nekretninu stekao nasljeđivanjem – dakle nije stečena naplatnim pravnim poslom, niti na temelju odluke suda ili drugog tijela, niti na temelju zakona (u smislu odjeljka 4. Zakona o vlasništvu i drugim stvarnim pravima) niti na bilo koji drugi način, već isključivo nasljeđivanjem.
Odredba čl. 114. Zakona o vlasništvu i drugim stvarnim pravima propisuje koji su sve pravni temelji stjecanja prava vlasništva pa tako:
'vlasništvo se može steći na temelju pravnog posla, odluke suda, odnosno druge nadležne vlasti, nasljeđivanjem i na temelju zakona'
Dakle, ako je pravo vlasništva stečeno na jednom temelju, onda ne može u isto vrijeme biti stečeno i na nekom drugom zakonom propisanom pravnom temelju.«
Podnositelj navedenu tvrdnju nadalje obrazlaže slijedećim:
»Dakle, presuda Općinskog suda u Pagu ne predstavlja temelj stjecanja prava vlasništva, već je ona dokaz da je vlasništvo ranije stečeno, da je upravo tužitelj nasljednik, odnosno stjecatelj predmetne nekretnine te je kao takav ovlašten ishoditi uknjižbu prava vlasništva, a pri čemu će mu presuda poslužiti kao deklaracija, odnosno kao legitimacija trećima ili dokaz da je upravo on taj koji se želi uknjižiti 