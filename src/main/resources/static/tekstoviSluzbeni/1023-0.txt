52 13.05.2015 Presuda Visokoga upravnog suda Republike Hrvatske broj: Usoz-249/13-6 od 27. travnja 2015.
VISOKI UPRAVNI SUD REPUBLIKE HRVATSKE
1024
PRESUDA
Visoki upravni sud Republike Hrvatske u vijeću sastavljenom od sudaca toga suda Biserke Kalauz predsjednice vijeća, Slavice Marić-Okičić, Gordane Marušić-Babić, Fedore Lovričević-Stojanović i Sanje Otočan članica vijeća te Branke Cvitanović zapisničarke u postupku ocjene zakonitosti općeg akta pokrenutog po zahtjevu MINERAL IGM d.o.o. Zapužane bb, koje zastupa Marinko Miletić iz Odvjetničkog društva Miletić i Partneri d.o.o., Ulica kneza Branimira 29/V, Zagreb, na sjednici vijeća održanoj 27. travnja 2015.
presudio je
Zahtjev se usvaja.
Ukida se članak 9. Odluke o komunalnoj naknadi Općine Polača (»Službeni glasnik« Općine Polača 6/12.).
Obrazloženje
MINERAL IGM d.o.o. Zapužane bb iz Zapužana, zastupano po Marinku Miletiću, odvjetniku iz Zagreba, podnijelo je Visokom upravnom sudu zahtjev za ocjenu zakonitosti članka 9. Odluke o komunalnoj naknadi Općine Polača od 5. studenoga 2012. (»Službeni glasnik« Općine Polača 6/12).
Podnositelj u zahtjevu ističe da je dana 21. veljače 2013., zaprimio rješenje Upravnog odjela za prostorno uređenje, zaštitu okoliša i komunalne poslove Zadarske županije, klasa: UP/II-363-01/13-01/143, urbroj: 2198/1-07/2-13-2 od 14. veljače 2013., kojim rješenjem je odbijena njegova žalba protiv rješenja Jedinstvenog upravnog odjela Općine Polača od 4. siječnja 2013., a da se rješenje temelji na članku 9. Odluke o komunalnoj naknadi kao općem aktu pa stoga podnosi zahtjev pozivajući se na članak 83. stavak 1. Zakona o upravnim sporovima. Smatra da je članak 9. navedene Odluke u suprotnosti sa odredbom članka 26. Zakona o komunalnom gospodarstvu, jer se broj zona te njihove granice kao i visina koeficijenta zone (koji za I zonu iznosi maksimalno 1,00) utvrđuje ovisno o pogodnosti položaja i komunalnoj opremljenosti određenog područja što predstavničko tijelo u konkretnoj Odluci o komunalnoj naknadi nije navelo. Također, smatra da je u suprotnosti sa smislom odredbe Zakona o komunalnom gospodarstvu da i zona I i zona II imaju maksimalni koeficijent 1,00. Vezano uz članak 22. Zakona o komunalnom gospodarstvu na koju se odredbu poziva Općinsko vijeće Općine Polača pri donošenju osporene Odluke da se oko njegove nekretnine ne obavlja komunalna djelatnost javne rasvjete pa u smislu zakonske odredbe područje na kojem se nalazi njegova nekretnina ne može spadati u zonu I, a ukoliko spada u zonu II tada maksimalni koeficijent ne može iznositi 1,00. Predlaže Sudu da donese presudu kojom će ukinuti članak 9. Odluke o komunalnoj naknadi.
Općinsko vijeće Općine Polača dostavilo je Sudu 13. veljače 2015., očitovanje na navode zahtjeva. Ističe kako zahtjev za ocjenu zakonitosti smatra neosnovanim jer je Odluka o komunalnoj naknadi utemeljena i suglasna s Zakonom o komunalnom gospodarstvu. Podnositelj nije naveo nikakve činjenice koje bi ukazale na to da navedena Odluka nije suglasna s Zakonom, već paušalno iznosi činjenicu da se oko njegove nekretnine ne obavlja komunalna djelatnost javne rasvjete itd. Međutim, tvrdi da objekt gdje posluje podnositelj ima punu komunalnu opremljenost.
Zahtjev je osnovan.
Općinsko vijeće Općine Polača na 24. sjednici održanoj 5. studenog 2012. donijelo je Odluku o komunalnoj naknadi koja je objavljena u »Službenom glasniku« Općine Polača broj: 6/12.
Osporena odredba članka 9. Odluke o komunalnoj naknadi glasi:
U Općini Polača utvrđuje se zona I i zona II.
Zona I – obuhvaća područje unutar granica građevinskog područja, zona I – 1, industrijska namjena (obuhvaćena važećim Prostornim planom Općine Polača), te područje industrijske zone pod površinama za iskorištavanje mineralnih sirovina; E3-eksploatacija kamena (obuhvaćene važećim Prostornim planom Općine Polača).
Zona II – obuhvaća sva naselja koja administrativno pripadaju Općini Polača.
Utvrđuje se koeficijent zone (KZ) za I i II zonu koji iznosi 1,00.
Prema ocjeni Suda navedena