 pratitelje o idućem manevru, tijekom provedbe letova za obuku
– voditi navigaciju
– održavati radiokomunikaciju s nadležnom kontrolom zračnog prometa ili vojnom osobom za navođenje vojnog zrakoplova
– procjenjivati meteorološke uvjete
– nadzirati količine goriva vojnih zrakoplova u grupi
– po potrebi odrediti pratitelja vojnom zrakoplovu koji iz bilo kojeg razloga napušta grupu
– odlučivati o svim elementima zadaće.
(4) Vođi grupe nije dopušteno provoditi elemente leta za koje nisu osposobljeni svi pratitelji u grupi ili koji zadaćom nisu planirani.
Dužnosti pratitelja
Članak 134.
(1) Pratitelji u grupnom letenju dužni su:
– stalno održavati svoje mjesto u postroju i provoditi zapovijedi vođe grupe
– izvješćivati vođu grupe o svim neispravnostima na vojnom zrakoplovu kojim lete i uočenim nedostacima na ostalim vojnim zrakoplovima u grupi
– voditi opću orijentaciju tako da u slučaju potrebe mogu samostalno voditi vojni zrakoplov
– izvješćivati vođu grupe o svim pojavama u grupi i izvan nje koje bi mogle ugroziti sigurnost letenja.
(2) Pratitelji u grupi ne smiju mijenjati mjesto u postroju i napuštati grupu bez odobrenja vođe grupe osim ako održavanje mjesta u postroju ugrožava sigurnost letenja.
(3) Ako pratitelj izgubi vizualni kontakt s vođom grupe ili s prethodnim vojnim zrakoplovom, udaljit će se u stranu na kojoj nema vojnih zrakoplova i radiokomunikacijom odmah o tome izvijestiti vođu grupe.
Grupno letenje u oblacima i noću
Članak 135.
(1) Grupni let u oblacima ili noću dopušten je grupi do četiri vojna aviona u primaknutom postroju, a grupni let u radarskoj koloni grupi do šest vojnih aviona.
(2) Iznimno od stavka 1. ovoga članka, za grupu uvježbanu za izvođenje akrobatskih letova, grupno letenje u oblacima i noću provodi se u skladu s Uputom za izvođenje akrobatskog letenja koju donosi zapovjednik HRZ-a i PZO-a.
(3) Ulazak grupe vojnih aviona u oblake provodi se u pravocrtnom letu.
(4) U grupnom letenju u oblacima vođa grupe upravlja vojnim avionom po instrumentima, a pratitelji vizualno prate položaj vojnog zrakoplova vođe grupe
(5) U grupnom letenju u radarskoj koloni pratitelji prate poziciju aviona vođe grupe po radarskom pokazivaču i instrumentima.
(6) Tijekom leta u oblacima i noću vođa grupe radiokomunikacijom obavještava pratitelje na svaku promjenu elemenata leta (smjera, visine, brzine) koju namjerava izvesti.
(7) Grupni let helikopterima u oblacima nije dozvoljen.
Letenje u RVSM zračnom prostoru
Članak 136.
(1) Nadležna kontrola zračnog prometa primjenjivat će povećane norme razdvajanja od drugih IFR letova za sve pojedinačne letove RVSM-a neopremljenim vojnim zrakoplovom ili grupom vojnih zrakoplova u standardnoj formaciji bez obzira na opremljenost.
(2) Povećane norme razdvajanja iz stavka 1. ovoga članka donosi SSVZ
XXIV. AKROBATSKO LETENJE
Pojam akrobatskog letenja
Članak 137.
(1) Akrobatsko letenje može biti pojedinačno i u sastavu grupe.
(2) Akrobatski letovi vojnih zrakoplova iznad gradova i drugih gusto naseljenih područja su zabranjeni.
(3) Iznimno od stavka 2. ovoga članka, akrobatski letovi iznad gradova i drugih gusto naseljenih područja mogu se provoditi uz prethodno odobrenje ministra obrane.
(4) Veličina grupe, postroj, kao i udaljenost između vojnih zrakoplova u grupi ovise o tipu vojnih zrakoplova, osposobljenosti posade, meteorološkim uvjetima, složenosti akrobacija i prostoru u kojem se akrobacije izvode.
Uvjeti za izvođenje akrobacija
Članak 138.
(1) Akrobatsko letenje noću dopušteno je samo pojedinačnim vojnim zrakoplovom.
(2) Vrste akrobacija, uvjeti i način njihova izvođenja propisani su Programom letačke obuke i/ili Priručnikom za uporabu određenog tipa vojnog zrakoplova.
(3) Akrobatsko letenje vojnih zrakoplova na zrakoplovnim priredbama provodi se u skladu s odgovarajućim HRVN-om.
(4) Akrobatsko letenje akro grupa provodi se u skladu s programima letačke obuke vojnih pilota akro grupe i odgovarajućim HRVN-om.
Civilne zrakoplovne priredbe
Članak 139.
(1) Odluku o sudjelovanju vojnih