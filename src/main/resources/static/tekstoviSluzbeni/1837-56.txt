načini pronalaženja i spašavanja preživjelih, uključujući uporabu spasilačke opreme helikoptera (kuke, košare, nosila), navlačnog koluta za izbavljivanje i obalnih uređaja za spašavanje, te naprave za dobacivanje konopa;
.17 ostale radnje koje su opisane u rasporedu za uzbunu i u uputama u nuždi;
.18 upute za popravak sredstava za spašavanje u nuždi.
7.2.4 Svaki brod opremljen sustavom za napuštanje broda mora imati pomagala za vježbe koja se koriste u sustavu.
7.3 UPUTE ZA ODRŽAVANJE NA BRODU
Upute za održavanje sredstava za spašavanje na brodu moraju biti lako shvatljive, sa slikovnim prikazima gdje je to potrebno i, gdje je to prihvatljivo, moraju uključiti za svako sredstvo:
.1 kontrolni popis za obavljanje pregleda koji se zahtijevaju u 2.14.7;
.2 upute za održavanje i popravak;
.3 raspored periodičnog održavanja;
.4 dijagram mjesta za podmazivanje i preporučena maziva;
.5 popis zamjenjivih dijelova;
.6 popis rezervnih dijelova; i
.7 dnevnik upisa pregleda i održavanja.
7.4 RASPORED ZA UZBUNU I POSTUPCI U NUŽDI
7.4.1 Raspored za uzbunu mora obuhvatiti pojedinosti općeg sustava uzbune u nuždi i sustava javnog razglasa, navedenog u 6.22 i 6.23, kao i radnje koje trebaju poduzeti posada i putnici nakon davanja signala za uzbunu. Rasporedom za uzbunu se također mora utvrditi kako će se dati naredba za napuštanje broda.
7.4.2 Svaki putnički brod mora imati postupke na mjestima boravka za lociranje i izbavljivanje putnika koji su ostali zaglavljeni u svojim kabinama.
7.4.3 Rasporedom za uzbunu moraju se odrediti zaduženja pojedinim članovima posade, uključivo:
.1 zatvaranje vodonepropusnih vrata, protupožarnih vrata, ventila, izljeva, bočnih okana, vidnika, prozora i drugih sličnih otvora na brodu;
.2 posadu plovila za preživljavanje i drugih sredstava za spašavanje;
.3 pripremanje i spuštanje plovila za preživljavanje;
.4 opće pripreme drugih sredstava za spašavanje;
.5 prikupljanje putnika;
.6 uporabu opreme za komunikaciju;
.7 osnivanje grupa za gašenje požara; i
.8 posebne dužnosti dodijeljene u vezi s rukovanjem protupožarnom opremom i uređajima.
7.4.4 Rasporedom za uzbunu moraju se odrediti časnici zaduženi da se sredstva za spašavanje i protupožarni uređaji pravilno održavaju i da su uvijek spremni za korištenje.
7.4.5 Rasporedom za uzbunu moraju se odrediti zamjenici ključnih osoba koje mogu biti nesposobne, vodeći računa da razni slučajevi u nuždi mogu zahtijevati razne akcije.
7.4.6 Rasporedom za uzbunu moraju se utvrditi dužnosti u nuždi članova posade u odnosu na putnike. Te dužnosti moraju obuhvatiti:
.1 uzbunjivanje putnika;
.2 provjeravanje jesu li putnici prikladno odjeveni i jesu li ispravno obukli prsluke za spašavanje;
.3 prikupljanje putnika na mjesta za prikupljanje;
.4 održavanje reda u prolazima i stubištima i nadzor nad kretanjem putnika; i
.5 provjeravanje je li unijeta dovoljna količina pokrivača u plovilo za preživljavanje.
7.4.7 Raspored za uzbunu se mora napraviti prije isplovljenja broda. Nakon što je raspored za uzbunu napravljen, ako dođe do bilo koje izmjene u sastavu posade, što iziskuje promjenu u rasporedu, zapovjednik mora ispraviti raspored, ili napraviti novi.
7.4.8 Oblik rasporeda za uzbunu na putničkim brodovima mora se odobriti.
7.4.9 Brodovi s posadom koju čini zapovjednik i ne više od dvije osobe ne moraju imati raspored za uzbunu.
PRILOG VIII.
ALTERNATIVNI PROJEKTI I IZVEDBE
8.1 SVRHA
Svrha ove točke je pružiti metodologiju za alternativne projekte i izvedbe sredstava za spašavanje.
8.2 OPĆENITO
8.2.1 Sredstva za spašavanje i njhove izvedbe mogu odstupati od zahtjeva propisanih u poglavljima 2, 3, 4 i 7, ako su alternativni projekt i izvedbe u duhu tih zahtjeva i pružaju jednakovrijednu razinu sigurnosti.
8.2.2.1. Kada alternativni projekt ili izvedbe odstupaju od zahtjeva propisanih u poglavljima 2,3, 4 i 7, inženjerska analiza, vrednovanje i odobrenje iste mora se izvršiti u skladu sa zahtjevima ove točke.
8.3 INŽENJERSKE ANALIZE
Inženjerske analize moraju se izraditi i dostaviti