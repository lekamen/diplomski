 laboratorijskim analizama ne utvrdi njihova sukladnost.
(2) Inspektori na mjestu počinjenja prekršaja usmenim će rješenjem, pravnoj ili fizičkoj osobi koja stavlja brašno na tržište ili koristi ili prevozi brašno za koje nije osigurana sljedivost ili proizvodi pekarske proizvode suprotno odredbi članka 129. stavka 3. ovoga Zakona, zabraniti obavljanje djelatnosti unosa, trgovine brašnom ili djelatnost proizvodnje pekarskih i drugih proizvoda ili djelatnost prijevoza, u trajanju od 30 dana i u roku od pet radnih dana od dana donošenja usmenog rješenja o zabrani obavljanja djelatnosti izvršiti pečaćenje poslovnih prostorija, onemogućavanjem korištenja postrojenja, uređaja i druge opreme za rad, te u roku od osam dana donijeti pisano rješenje o zabrani obavljanja djelatnosti.
(3) Ako se u poslovnim prostorijama i prijevoznom sredstvu nalaze pokvarljive namirnice, pravna ili fizička osoba ili prijevoznik dužan je pisanim putem, u roku od 24 sata od dana pečaćenja poslovnih prostorija, odnosno prijevoznog sredstva, zatražiti da se zapečaćena prostorija, odnosno prijevozno sredstvo privremeno otpečati i u nazočnosti nadležnog inspektora iz stavka 2. ovoga članka iz njih će se odmah iznijeti pokvarljive namirnice, nakon čega će nadležni inspektor poslovne prostorije, odnosno prijevozno sredstvo ponovno zapečatiti.
(4) Iznimno se mjera pečaćenja iz stavka 3. ovoga članka neće izvršiti ako pravna ili fizička osoba (vlasnik) najkasnije u roku od pet radnih dana od dana donošenja usmenog rješenja o zabrani obavljanja djelatnosti dostavi inspektoru ili ovlaštenoj osobi za obavljanje nadzora, sukladno posebnom propisu, dokaz da su utvrđeni nedostaci otklonjeni, kao i dokaz o izvršenoj uplati novčanog iznosa od 30.000 kuna u korist državnog proračuna Republike Hrvatske. U protivnom, rješenje će se provesti pečaćenjem sljedeći radni dan nakon isteka roka za dostavu propisanih dokaza.
(5) U slučaju iz stavka 4. ovoga članka, inspektor će u zapisniku konstatirati da su prestali razlozi za donošenje rješenja i pečaćenja poslovnog objekta.
(6) Inspektor u obavljanju službene kontrole ima pravo i dužnost narediti izvršenje usmenog rješenja odmah uručenjem zapisnika. Usmeno rješenje unosi se u zapisnik po izvršenoj službenoj kontroli.
(7) Na zahtjev stranke izdat će se pisani otpravak rješenja u roku od osam dana.
Prisilno izvršenje nenovčanih obveza novčanom kaznom
Članak 168.
(1) Nadzirana osoba koja nakon što rješenje postane izvršno ne postupi po rješenju, kaznit će se u svrhu izvršenja rješenja novčanom kaznom.
(2) Odgovornoj osobi u pravnoj osobi će se prvi put rješenjem odrediti kazna u iznosu od 10.000,00 kuna.
(3) Fizičkoj osobi će se prvi put rješenjem odrediti kazna u iznosu od 5000,00 kuna.
(4) Ako odgovorna osoba u pravnoj osobi i fizička osoba ne ispune novčanu obvezu po stavcima 2. i 3. ovoga članka, novčana kazna izreći će se ponovno u istom iznosu. Ako je potrebno, novčana kazna izreći će se više puta u istom iznosu.
(5) Rješenje o novčanoj kazni s potvrdom izvršnosti provodi se putem nadležnog suda.
Inicijative za postupanje drugih tijela
Članak 169.
Ako inspektor u provedbi službenih kontrola utvrdi da je povrijeđen zakon ili drugi propis iz nadležnosti drugog tijela, obvezan je o tome bez odgode obavijestiti nadležno tijelo.
Žalba
Članak 170.
(1) Protiv rješenja poljoprivrednoga i fitosanitarnog inspektora može se u roku od 15 dana od dana dostave rješenja izjaviti žalba.
(2) Žalba iz stavka 1. ovoga članka ne odgađa izvršenje rješenja.
(3) O žalbama protiv rješenja iz stavka 1. ovoga članka rješavaju povjerenstva za žalbe pri Ministarstvu vezana za pojedina područja iz ovog Zakona.
(4) Protiv rješenja drugostupanjskoga tijela iz stavka 3. ovoga članka žalba nije dopuštena, već se može pokrenuti upravni spor.
(5) Povjerenstva za žalbe iz stavka 3. ovoga članka imenuje Vlada, a čine ih tri člana i zamjenski član, od kojih predsjednik ima završen sveučilišni diplomski studij pravne struke i položen državni stručni ispit, a