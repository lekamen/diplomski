 investicijskog društva, kreditne institucije ili društva za upravljanje investicijskim fondovima, u vrijeme kada je tim društvima oduzeto odobrenje za rad,
b) namjeravanom stjecatelju zbog nepoštivanja propisa nije oduzeto odgovarajuće odobrenje ili odobrenje za obavljanje određenih poslova prema zakonima koji su u nadležnosti Agencije ili Hrvatske narodne banke ili srodnih nadzornih tijela iz Republike Hrvatske, država članica Europske unije ili Europskog gospodarskog prostora (dalje u tekstu: država članica) i stranih država,
c) nad namjeravanim stjecateljem nije otvoren ili proveden stečajni postupak, postupak likvidacije ili pokrenut predstečajni postupak/postupak predstečajne nagodbe,
d) ne postoje okolnosti zbog kojih je u sukobu interesa s Društvom,
8. podatak:
a) je li protiv namjeravanog stjecatelja pokrenuta istraga, vodi li se kazneni postupak, je li potvrđena optužnica ili izrečena ne/pravomoćna osuđujuća presuda iz propisa u nadležnosti Agencije, Hrvatske narodne banke ili srodnih nadzornih tijela iz Republike Hrvatske, drugih država članica i trećih država te podatke je li namjeravani stjecatelj pravomoćno osuđen za kaznena djela iz članka 36. stavka 8. točke 6. i 7. Zakona,
b) je li namjeravani stjecatelj pravomoćno osuđen za prekršaj koji predstavlja grubo ili trajno kršenje propisa iz nadležnosti Agencije, Hrvatske narodne banke ili srodnih nadzornih tijela iz Republike Hrvatske, drugih država članica i trećih država,
c) je li protiv namjeravanog stjecatelja izrečena mjera sigurnosti zabrane obavljanja djelatnosti koje je u potpunosti ili djelomično obuhvaćeno predmetom poslovanja Društva,
9. kada je to primjenjivo, mišljenje ili suglasnost nadležnog nadzornog tijela namjeravanog stjecatelja iz države članice ili treće države o namjeravanom stjecatelju i namjeravanom stjecanju,
10. dokaze o plaćenoj naknadi i administrativnoj pristojbi propisanim pravilnikom o vrsti i visini naknada i administrativnih pristojbi Agencije, koje se plaćaju uz podneseni zahtjev,
11. na poziv Agencije, po potrebi i druge informacije i dokumentaciju kojom se dokazuje ispunjavanje uvjeta propisanih Zakonom i ovim Pravilnikom za izdavanje odobrenja za stjecanje kvalificiranog udjela u Društvu uključujući i informacije koje su propisane zakonom koji uređuje sprečavanje pranja novca i financiranja terorizma, a koje prikupljaju obveznici tog zakona.
Članak 4.
Fizička osoba (namjeravani stjecatelj) uz zahtjev iz stavka 1. ovoga članka prilaže sljedeću dokumentaciju:
1. presliku osobne iskaznice ili putovnice, a namjeravani stjecatelj iz druge države članice ili treće države presliku osobne iskaznice ili putne isprave,
2. životopis namjeravanog stjecatelja koji uključuje osobne podatke (ime i prezime, adresu prebivališta odnosno trajnog boravišta i druge identifikacijske podatke stjecatelja), popis svih pravnih osoba u kojima je bio ili je još uvijek zaposlen i popis pravnih osoba u kojima je imao ili još uvijek ima kvalificirani udjel,
3. podatke propisane člankom 3. stavkom 1. točkom 8. ovoga Pravilnika,
4. popis osoba koje su u smislu članka 3. stavka 1. točke 26. Zakona povezane osobe s namjeravanim stjecateljem i opis načina povezanosti,
5. dokaz o osiguranim sredstvima za stjecanje kvalificiranog udjela te opis načina, odnosno izvora financiranja i dokumente koji potvrđuju pravni status i porijeklo financijskih sredstava namjeravanog stjecatelja za uplatu temeljnog kapitala Društva,
6. ovjerenu izjavu namjeravanog stjecatelja:
a) da je potpuno poslovno sposobna osoba,
b) da u razdoblju od tri godine prije dana podnošenja zahtjeva za izdavanje odobrenja za stjecanje kvalificiranog udjela namjeravani stjecatelj nije imao više od 10% udjela u temeljnom kapitalu Društva, mirovinskog osiguravajućeg društva, mirovinskog društva, investicijskog društva, kreditne institucije ili društva za upravljanje investicijskim fondovima, u vrijeme kada je tim društvima oduzeto odobrenje za rad,
c) da mu zbog nepoštivanja odgovarajućih propisa nije