 postupanje, a upotrebljava se na natpisu ili osvijetljenoj površini;
k) »svjetlosni znak« je znak koji daje naprava izrađena od prozirnih ili propusnih materijala, koji se osvijetli s unutarnje strane ili straga, tako da ostavljaju dojam osvijetljene površine;
l) »zvučni signal« je šifrirani zvuk koji stvara naprava izrađena za tu namjenu, bez uporabe ljudskog ili umjetnog glasa;
m) »govorna komunikacija« je unaprijed dogovorena govorna poruka priopćena ljudskim ili umjetnim glasom;
n) »ručni signal« je pomicanje odnosno položaj ruku ili šaka u šifriranom obliku za navođenje osoba koje izvode manevre, koji predstavljaju rizik za radnike.
DIO DRUGI OPĆE OBVEZE POSLODAVCA
Opća pravila
Članak 4.
(1) Poslodavac mora osigurati postavljanje sigurnosnih znakova na mjestima na kojima se rizici ne mogu izbjeći ili odgovarajuće smanjiti primjenom osnovnih pravila zaštite na radu odnosno organizacijom rada i načinom izvođenja radnih postupaka.
(2) Pri postavljanju sigurnosnih znakova poslodavac mora uzeti u obzir procjenu rizika te osigurati da su sigurnosni znakovi stalno na predviđenom mjestu.
(3) Bez obzira na odredbe članka 1. stavka 3. ovoga Pravilnika poslodavac mora znakove koji se odnose na cestovni, željeznički, unutarnji vodeni i zračni prijevoz, postaviti na mjestima rada gdje je to potrebno za određeni način prijevoza.
Upotreba sigurnosnih znakova
Članak 5.
Poslodavac mora osigurati da sigurnosni znakovi koje upotrebljava ispunjavaju zahtjeve iz Priloga I. do IX. ovoga Pravilnika.
DIO TREĆI POSEBNE OBVEZE POSLODAVCA
Informacije i upute za radnike
Članak 6.
(1) Poslodavac mora radnicima osigurati odgovarajuće usmene ili pisane upute o značenju sigurnosnih znakova koji se upotrebljavaju pri radu te ih stalno izvješćivati o svim potrebnim mjerama u svezi s njihovom uporabom.
(2) U uputama poslodavac mora, na radnicima razumljiv način, opisati značenje znakova, posebice onih koji sadrže riječi, i način postupanja u uobičajenim i posebnim situacijama.
(3) Radnici se moraju pridržavati uputa poslodavca o načinu postupanja vezano za postavljene sigurnosne znakove te redovito izvješćivati poslodavca/ovlaštenika poslodavca o svim potrebnim mjerama u svezi s njihovom uporabom.
Savjetovanje i suradnja s radnicima
Članak 7.
Poslodavac je obvezan obavješćivati i savjetovati se s radnicima, odnosno njihovim predstavnicima o pitanjima zaštite na radu u skladu sa Zakonom o zaštiti na radu i općim propisima o radu o pitanjima koja su predmet ovoga Pravilnika, uključujući primjenu Priloga I. do IX.
DIO ČETVRTI PRIJELAZNE I ZAVRŠNE ODREDBE
Članak 8.
Prilozi I. do IX. su sastavni dio ovoga Pravilnika.
Članak 9.
Danom stupanja na snagu ovoga Pravilnika, prestaje važiti Pravilnik o sigurnosnim znakovima (»Narodne novine«, broj 29/05).
Članak 10.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-01/04
Urbroj: 524-03-02-01/4-15-25
Zagreb, 18. kolovoza 2015.
Ministar prof. dr. sc. Mirando Mrsić, dr. med., v. r.
PRILOG I.
OPĆI ZAHTJEVI ZA SIGURNOSNE ZNAKOVE
1. Prethodne napomene
1.1. Kada se zahtijeva postavljanje sigurnosnih znakova u skladu s člankom 4. ovoga Pravilnika, isti moraju ispunjavati zahtjeve iz Priloga II. do IX. ovoga Pravilnika.
1.2. U ovom Prilogu propisani su opći zahtjevi, opisani su različiti načini uporabe sigurnosnih znakova te su navedena opća pravila o zamjeni i kombiniranju sigurnosnih znakova.
1.3. Sigurnosni znakovi se smiju upotrebljavati samo za davanje uputa i obavijesti, koje su propisane ovim Pravilnikom.
2. Vrste znakova
2.1. Stalni znakovi
2.1.1. Stalni natpisi na tablicama (pločama) moraju se upotrebljavati za zabrane, upozorenja, zahtjeve i označavanje putova i izlaza u nuždi te prostorija za pružanje prve pomoći.
Natpisi i sigurnosne boje se moraju upotrebljavati za trajnu oznaku lokacije i identifikaciju opreme za gašenje požara.
2.1.2. Natpise na spremnicima i cjevovodima potrebno je postaviti kao što je utvrđeno u Prilogu III.
2.1.3. Mjesta na kojima postoji