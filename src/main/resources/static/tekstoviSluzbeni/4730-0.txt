97 24.10.2016 Pravilnik o načinu rada Povjerenstva za polaganje završnog ispita u Državnoj školi za pravosudne dužnosnike
PRAVOSUDNA AKADEMIJA
2079
Na temelju članka 13. podstavak 7. i članaka 33., 33.a, 34., 35. i 36. Zakona o Pravosudnoj akademiji (»Narodne novine«, br. 153/09, 127/10, 82/15), Upravno vijeće Pravosudne akademije (u daljnjem tekstu: Upravno vijeće Akademije) donosi
PRAVILNIK
O NAČINU RADA POVJERENSTVA ZA POLAGANJE ZAVRŠNOG ISPITA U DRŽAVNOJ ŠKOLI ZA PRAVOSUDNE DUŽNOSNIKE
I. UVODNI DIO
Članak 1.
Pravilnikom o načinu rada Povjerenstva za polaganje završnog ispita u Državnoj školi za pravosudne dužnosnike (u daljnjem tekstu: Pravilnik) uređuje se sastav, postupak imenovanja i razrješenja članova Povjerenstva za polaganje završnog ispita u Državnoj školi za pravosudne dužnosnike (u daljnjem tekstu: Povjerenstvo), način rada Povjerenstva, postupak provedbe završnog ispita, oblik i sadržaj zapisnika o tijeku provođenja i ocjenjivanju završnog ispita i druga pitanja u vezi s polaganjem završnog ispita u Državnoj školi za pravosudne dužnosnike (u daljnjem tekstu: Škola).
Članak 2.
Izrazi u ovom pravilniku korišteni u muškom rodu rodno su neutralni, odnosno na jednak način obuhvaćaju muški i ženski rod.
II. SASTAV POVJERENSTVA ZA POLAGANJE ZAVRŠNOG ISPITA U DRŽAVNOJ ŠKOLI ZA PRAVOSUDNE DUŽNOSNIKE I POSTUPCI IMENOVANJA I RAZRJEŠENJA ČLANOVA
Članak 3.
(1) Povjerenstvo ima predsjednika i četiri člana. Predsjednik Povjerenstva ima zamjenika.
(2) Predsjednika i zamjenika predsjednika Povjerenstva izabiru članovi Povjerenstva među sobom, na prvoj sjednici.
(3) Predsjednik povjerenstva saziva sjednice Povjerenstva, rukovodi njihovim radom te obavlja sve poslove u vezi provođenja završnih ispita stavljene u njegovu nadležnost sukladno ovom Pravilniku i Pravilniku o sadržaju, vremenu i načinu polaganja završnog ispita u Državnoj školi za pravosudne dužnosnike te o sadržaju potvrde na završnom ispitu. Sjednica Povjerenstva može se održati ako je na sjednici prisutna natpolovična većina članova.
(4) Zamjenik predsjednika zamjenjuje predsjednika u njegovoj odsutnosti.
(5) Članovi Povjerenstva imaju pravo na naknadu za svoj rad, a visinu naknade određuje Upravno vijeće Pravosudne akademije.
Članak 4.
Članovima Povjerenstva mandat prestaje odlukom Upravnog vijeća Akademije, ako to sami zatraže i kada to zahtijevaju drugi opravdani razlozi.
Članak 5.
(1) Povjerenstvo ima tajnika koji za potrebe Povjerenstva obavlja stručne i administrativne poslove, po nalogu predsjednika Povjerenstva.
(2) Tajnik Povjerenstva koordinira radom ustrojstvenih jedinica Pravosudne akademije u svrhu osiguranja pravilne i uredne provedbe usmenog dijela ispita i pisane provjere znanja i sposobnosti.
(3) U slučaju objektivne spriječenosti tajnika Povjerenstva, ravnatelj Akademije određuje njegovu zamjenu iz redova zaposlenika Akademije.
III. NADLEŽNOST I NAČIN RADA POVJERENSTVA ZA POLAGANJE ZAVRŠNOG ISPITA
Članak 6.
(1) Povjerenstvo odlučuje na sjednicama javnim glasovanjem, većinom glasova svih članova Povjerenstva. Sjednice Povjerenstva održavaju se u prostorijama Pravosudne akademije.
(2) Povjerenstvo je nadležno poduzimati odgovarajuće radnje u postupku prijavljivanja i ocjenjivanja uvjeta za polaganje završnog ispita, provedbe završnog ispita i izdavanja potvrde o završnom ispitu.
(3) U svrhu obavljanja poslova iz st. 2. ovog članka predsjednik Povjerenstva će uvijek kad je to određeno ovim Pravilnikom, a i u drugim slučajevima kada se za to ukaže potreba, sazvati sjednicu Povjerenstva.
Članak 7.
(1) Osobe koje nisu bile polaznici Škole i ispunjavaju uvjete za polaganje završnog ispita podnose prijavu s pratećom dokumentacijom sukladno Pravilniku o sadržaju, vremenu i načinu polaganja završnog ispita te sadržaju potvrde o završnom ispitu u Državnoj školi za pravosudne dužnosnike Pravosudnoj akademiji.
(2) Povjerenstvo vrši uvid u prijave za polaganje završnog ispita i dostavljenu dokumentaciju kandidata koji nisu pohađali Školu.
(3) Na temelju