 listopada 2008., te da je od 1. studenog 2008. obavljao dužnost općinskog državnog odvjetnika. Također se navodi da je odabrani kandidat pokazao stručnost i znanje, marljivost u radu, te uspješnost u organizaciji rada i rukovođenju Općinskim državnim odvjetništvom u Vinkovcima, koje ostvaruje dobre rezultate.«
III. PRIGOVORI PODNOSITELJICE
5. Podnositeljica u ustavnoj tužbi ističe sljedeće:
»Dakle evidentno je da sam se pri javljanju na oglas za izbor za zamjenika pozvala na Ustavni zakon o pravima nacionalnih manjina iz čl. 22. i 4. kao i na tadašnji članak 110. st. 5. Zakona o državnom odvjetništvu, koji navodi da se pripadnici nacionalnih manjina pri podnošenju prijave na objavljeno slobodno mjesto mogu pozvati na ostvarivanja prava koja im pripadaju, a narečeni Ustavni zakon u gornjim člancima navodi da pri popunjavanju radnih mjesta pod istim uvjetima pripadnici nacionalnih manjina imaju prednost, a evidentno je da DOVO RH je potpuno ignoriralo činjenicu da sam se pozvala na gore narečene odredbe koje su dio stečenih prava i koje se u praksi ne poštuju od onih koje treba da štite ustavnost i zakonitost, tako da je pobijanom odlukom došlo do diskriminacije jer Ustav i Ustavni zakon nisu poštovani, (...)
(...)
Ponavljam, odluka DOVA RH je nezakonita i iz razloga što ne sadrži obrazloženje i pokazatelja temeljem kojih je DOVO RH utvrdilo da je prijavljeni kandidat uspješniji u svom radu od ostalih, jer sukladno Zakonu o državnom odvjetništvu za imenovanje u više državno odvjetništvo, zamjenik osim što mora biti hrvatski državljanin koji ima završen pravni fakultet i položen pravosudni ispit, na zadnjem ocjenjivanju mora biti ocijenjen najmanjom ocjenom iz čl. 132. st. 1. t. 3., odnosno da dužnost obnaša savjesno, stručno i uredno, što sve u Odluci DOVA nije razvidno, a činjenica da je izabrani zamjenik bio na dužnosti Općinskog državnog odvjetnika, ne treba da je odlučna za izbor i taj kriterij u Zakonu o državnom odvjetništvu nije postavljen, već se ocjenjuje samo ako je kandidat bio raspoređen na takvu dužnost. U konkretnom slučaju kandidat je bio općinski državni odvjetnik, obavljao poslove uprave koje sam i sama obavljala jer sam niz godina bila prvi zamjenik, a zaključno, kao uvjet za prijem kandidata, niti jedan zakon, niti Zakon o državnom odvjetništvu, ne postavljaju da je kandidat općinski državni odvjetnik, već gore narečeni uvjeti koje i sama ispunjavam, a uspješnost, stručnost, rad i kvalitete u odluci nisu obrazlagani, niti potkrijepljeni vidljivim argumentima i pokazateljima izraženih kroz ocjenu kandidata, slijedom čega je počinjena i povreda Zakona o državnom odvjetništvu iz čl. 110. st. 5. i čl. 111. st. 1.«
Podnositeljica predlaže ukidanje osporene presude Upravnog suda i odluke Državnoodvjetničkog vijeća.
IV. MJERODAVNO PRAVO
6. Članak 22. stavci 2. i 4. Ustavnog zakona o pravima nacionalnih manjina (»Narodne novine« broj 155/02., u daljnjem tekstu: UZPNM) glase:
»Članak 22.
(...)
(2) Pripadnicima nacionalnih manjina osigurava se zastupljenost u tijelima državne uprave i pravosudnim tijelima sukladno odredbama posebnog zakona, vodeći računa o sudjelovanju pripadnika nacionalnih manjina u ukupnom stanovništvu na razini na kojoj je ustrojeno tijelo državne uprave ili pravosudno tijelo i stečenim pravima.
(...)
(4) U popunjavanju mjesta iz stavka 2. i 3. ovoga članka, prednost pod istim uvjetima imaju predstavnici nacionalnih manjina.«
Članci 105. stavak 1. i 110. stavak 5. Zakona o državnom odvjetništvu (»Narodne novine« broj 150/05., 16/07., 113/08. i 153/09.) glase:
»Članak 105.
(1) Kod imenovanja zamjenika državnog odvjetnika Vijeće cijeni kriterije iz članka 65. ovoga Zakona uzimajući u obzir mišljenje državnog odvjetnika i nadležnog kolegija, te ocjenu obnašanja dužnosti.
(...)
Članak 110.
(...)
(5) Kada pripadnici nacionalnih manjina podnose prijavu na objavljeno slobodno mjesto zamjenika državnog odvjetnika, mogu se pozvati na ostvarivanje prava koja im pripadaju sukladno odredbama Ustavnog zakona o 