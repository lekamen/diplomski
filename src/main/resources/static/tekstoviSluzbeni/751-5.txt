 provodi se u skladu s pravilima propisa Republike Hrvatske koji su bili na snazi u vrijeme odlučivanja o zahtjevu za dodjelu potpore kojima se uređuje pravni odnos nastao dodjelom državne potpore, odnosno u skladu s pravilima samog pravnog akta na temelju kojeg je državna potpora dodijeljena korisniku.
(4) Davatelj državne potpore odgovoran je za povrat državne potpore koji je naložila Europska komisija.
VI. EVIDENCIJA, IZVJEŠTAVANJE, DOSTAVA PODATAKA O DRŽAVNIM POTPORAMA I REGISTAR DRŽAVNIH POTPORA
a) Izvještavanje i evidencija o dodijeljenim državnim potporama
Članak 10.
(1) Davatelj državne potpore dužan je voditi evidenciju dodijeljenih državnih potpora.
(2) Davatelj državne potpore dužan je Ministarstvu dostavljati godišnje izvješće o svim dodijeljenim državnim potporama, u pisanom i elektroničkom obliku na Obrascu izvješća o dodijeljenim potporama koji se preuzima u elektroničkom obliku na internetskoj stranici Ministarstva, Uprave ribarstva – www.mps.hr/ribarstvo, a dostavlja Ministarstvu u pisanom obliku i elektroničkom obliku na adresu elektroničke pošte: ribarstvo.potpore@mps.hr najkasnije do 30. ožujka tekuće godine, za prethodnu godinu na koju se izvješće odnosi.
(3) Davatelj državne potpore koji u prethodnoj godini nije dodjeljivao državne potpore, dužan je o tome dostaviti Ministarstvu izjavu najkasnije do 30. ožujka tekuće godine.
(4) Podaci iz Obrasca izvješća iz stavka 2. ovog članka jesu:
– naziv davatelja državne potpore
– matični broj/OIB davatelja državne potpore
– naziv državne potpore
– vrsta državne potpore
– naziv i trajanje programa ili pojedinačne državne potpore
– datum izdavanja mišljenja o usklađenosti potpore
– naziv pravnog akta za dodjelu državne potpore
– naziv instrumenta državne potpore
– namjena/cilj državne potpore i kratki opis mjere
– naziv/ime i prezime korisnika državne potpore (matični broj/OIB)
– datum dodjele državne potpore, naziv i datum akta temeljem kojeg je državna potpora odobrena korisniku
– datum doznake državne potpore korisniku
– ukupna vrijednost investicije u kunama (bruto iznos) u slučaju potpore za ulaganja
– iznos dodijeljene državne potpore u HRK (neto iznos)
– protuvrijednost potpore u EUR.
(5) Davatelj državne potpore dužan je voditi zasebnu evidenciju dodijeljenih potpora male vrijednosti.
(6) Izuzev obveze dostave godišnjeg izvješća iz stavka 2. ovog članka davatelj državne potpore dostavlja Ministarstvu izvješće o dodijeljenim potporama male vrijednosti najkasnije u roku od 15 dana od dodjele potpore male vrijednosti na Obrascu izvješća o dodijeljenim potporama male vrijednosti koji preuzima u elektroničkom obliku na internetskoj stranici Ministarstva, Uprave ribarstva – www.mps.hr/ribarstvo, a dostavlja Ministarstvu u pisanom obliku i elektroničkom obliku na adresu elektroničke pošte: ribarstvo.potpore@mps.hr.
b) Komunikacija s Europskom komisijom
Članak 11.
Komunikacija između davatelja državne potpore i Europske komisije obavlja se putem Ministarstva.
c) Registar državnih potpora u ribarstvu i akvakulturi
Članak 12.
(1) Ministarstvo vodi registar svih državnih potpora dodijeljenih u sektoru ribarstva i akvakulture u elektroničkom obliku koji sadrži sljedeće podatke:
– naziv davatelja državne potpore
– naziv programa ili pojedinačne državne potpore
– temelj dodjele potpore
– naziv korisnika potpore
– pravni oblik korisnika potpore
– OIB korisnika potpore
– vrsta potpore (program/pojedinačna potpora)
– datum dodjele potpore
– trajanje programa potpore (razdoblje provedbe državne potpore)
– kategorija potpore
– iznos državne potpore po pojedinom instrumentu (u HRK)
– protuvrijednost potpore u EUR
– broj državne potpore
– datum odobrenja i broj državne potpore odobrene od Europske komisije.
(2) Registar državnih potpora osim podataka iz stavka 1. ovoga članka sadrži i sljedeće podatke koji se odnose na izuzete državne potpore:
– identifikacijski broj odobrene izuzete državne potpore dodijeljen od Europske komisije
– datum objave zbirnih podatka o izuzetoj