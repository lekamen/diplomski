 iznos duga jer trenutno raspoloživa sredstva za otplatu kredita, koja se generiraju iz naplate cestarine, nisu dovoljna ni za pokriće kamata. To je svakako bio jedan od razloga zašto se Vlada Republike Hrvatske opredijelila za monetizaciju javnog duga vezanog uz društva Hrvatske autoceste d.o.o. i Autocesta Rijeka – Zagreb d.d. kroz dodjelu koncesije za upravljanje i održavanje autocesta.
Dodatni razlog navedene monetizacije je neophodno smanjivanje javnog duga ... Daljnji razlog monetizacije je i svakako neodrživ model refinanciranja postojećih kreditnih obveza s aspekta tretmana državnih jamstava kojima se osiguravaju ti krediti. Naime, prema praksi Uprave za tržišno natjecanje Europske komisije, izvjesno je da će se takva jamstva tretirati nedozvoljenom državnom potporom.
Također, bitno je istaknuti još jedan od ključnih razloga monetizacije javnog duga vezanog uz društva Hrvatske autoceste d.o.o. i Autocesta Rijeka – Zagreb d.d. kroz dodjelu koncesije za upravljanje i održavanje autocesta, a to je činjenica da se u tom slučaju trošarine od goriva, koje su se koristile za otplatu kredita društva HAC (otprilike 900 milijuna kuna godišnje), usmjeravaju u druge projekte u željeznici i državnim cestama.«
5) Referendumska inicijativa i odustanak Vlade od dodjele koncesije za javne usluge upravljanja izgrađenim autocestama i njihovog održavanja
21. Referendumska inicijativa Organizacijskog odbora, uključujući predloženo referendumsko pitanje, predstavlja izravnu i neposrednu reakciju, odnosno organiziranu akciju Organizacijskog odbora na Vladinu Odluka o suglasnosti na predloženi model monetizacije (v. točku 10. obrazloženja ove odluke). U točki 5. zahtjeva Organizacijskog odbora izrijekom je utvrđeno:
»Temeljem prijedloga Savjetnika Vlada RH usvojila je na svojoj 102. sjednici, 4. srpnja 2013. godine, Odluku o davanju suglasnosti na prijedlog modela monetizacije javnog duga vezanog uz društva Hrvatske autoceste d.o.o. i Autocesta Rijeka – Zagreb d.d. kroz dodjelu koncesije za upravljanje i održavanje autocesta (dalje: Odluka o koncesioniranju autocesta). Odluka o koncesioniranju autocesta neposredni je povod za pokretanje predmetne referendumske inicijative.«
22. Međutim, Vlada je u ožujku 2015. iskazala namjeru odustanka od prihvaćenog »modela monetizacije« (to jest od dodjele koncesije za javne usluge upravljanja izgrađenim autocestama i njihovog održavanja), koji je bio neposredni povod za pokretanje referendumske inicijative. Tu je namjeru prvo objavila u sredstvima javnog priopćavanja (dnevne novine Jutarnji list te portali jutarnji.hr, dnevnik.hr i dr. s datumom 16. ožujka 2015.). Namjera odustanka proizlazila je i iz očitovanja Vlade upućenog Ustavnom sudu 27. ožujka 2015.:
»Kako postoji mogućnost da se kroz referendum onemogući nastavak monetizacije javnog duga vezanog uz društva HAC i ARZ po koncesijskom modelu, Vlada Republike Hrvatske u narednim tjednima donijet će odluku o odustajanju od navedenog modela. S obzirom na iznimnu važnost rješavanja javnog duga Republike Hrvatske zbog kojeg je i pokrenut postupak monetizacije javnog duga, Vlada Republike Hrvatske nastavlja s rješavanjem ovog pitanja i razmatra postupak monetizacije po modelu inicijalne javne ponude dionica društva Hrvatske autoceste održavanje i naplata cestarine.«
22.1. Na 224. sjednici održanoj 16. travnja 2015. Vlada je donijela i formalnu Odluku o prestanku važenja Odluke o davanju suglasnosti na prijedlog modela monetizacije javnog duga vezanog uz društva Hrvatske autoceste d.o.o. i Autocesta Rijeka – Zagreb d.d. kroz dodjelu koncesije za upravljanje i održavanje autocesta (za tu odluku v. točku 10. obrazloženja ove odluke). Vladina odluka od 16. travnja 2015. klasa: 022-03/15-04/139, urbroj: 50301-05/18-15-1, glasi:
»Na temelju članka 31. stavka 2. Zakona o Vladi Republike Hrvatske (Narodne novine, br. 150/2011 i 119/2014), Vlada Republike Hrvatske je na sjednici održanoj 16. travnja 2015. godine donijela
ODLUKU
o prestanku važenja Odluke o davanju