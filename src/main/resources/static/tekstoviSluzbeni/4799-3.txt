 Iznimno, dražba se smatra završenom i ako osoba iz stavka 6. ovoga članka odbije potpisati zapisnik, napusti dražbu ili se na drugi način iz njezinog ponašanja može zaključiti da odbija potpisati zapisnik, što će se navesti u zapisniku, kao i razlozi zbog kojih je potpis uskraćen.
(8) Zapisnik se objavljuje na mrežnim stranicama Carinske uprave.
Obveze kupca
Članak 21.
(1) Kupac je dužan u roku od tri dana od dana završetka dražbe:
1. uplatiti iznos kupovnine (ostvarena prodajna cijena)
2. u slučaju:
a) iz članka 12. stavka 1. točke 1. ovoga Pravilnika, na osnovicu koju čini iznos kupovnine uplatiti iznos pripadajućih davanja koja se plaćaju pri puštanju robe u slobodan promet
b) iz članka 12. stavka 1. točke 2. i stavka 3. istoga članka ovoga Pravilnika, neposredno provesti formalnosti za stavljanje robe u carinski postupak ili njezin ponovni izvoz.
(2) Jamčevina, u nominalnom iznosu bez prava obračuna kamata, uračunava se pri uplati iznosa navedenih u stavku 1. ovoga članka.
(3) Po ispunjenju obveza iz stavka 1. ovoga članka područni carinski ured kupcu uz predaju predmeta dražbe izdaje odgovarajuću potvrdu o provedenoj dražbi.
Neuspjela dražba
Članak 22.
(1) Smatra se da dražba nije uspjela ako se utvrdi postojanje jedne od navedenih okolnosti:
1. nije bilo prijavljenih osoba koje su uplatile jamčevinu
2. nitko od prijavljenih osoba koje su uplatile jamčevinu nije pristupio na dražbu
3. sve prijavljene osobe koje su uplatile jamčevinu i pristupile na dražbu nisu ispunjavale uvjete iz članaka 13. i/ili 14. ovoga Pravilnika
4. prisutni ponuditelji nisu na propisan način sudjelovali u dražbi (niti nakon trećeg usmenog javnog poziva na davanje ponude nije dana prva ponuda, nemogućnost vođenja nadmetanja zbog napuštanja prostora dražbe od strane ponuditelja prije završetka dražbe i sl.)
5. kupac iz bilo kojeg razloga:
a) ne potpiše zapisnik
b) u propisanom roku ne ispuni obveze iz članka 21. stavka 1. ovoga Pravilnika
6. koja nije obuhvaćena točkama 1. do 5. ovoga stavka, a prema ocjeni Povjerenstva je bitno utjecala i onemogućila pravilan tijek i završetak dražbe.
(2) U slučaju iz stavka 1. točke 5. ovoga članka smatra se da je kupac odustao od kupnje, a ako je taj trenutak nastao dok dražba nije završena, Povjerenstvo će pozvati ostale ponuditelje da nastave s davanjem ponuda, počevši od zadnje ponude najvišeg iznosa prije nevažeće ponude kupca koji je odustao i koji je izgubio pravo daljnjeg davanja ponuda.
Pravo na povrat jamčevine
Članak 23.
(1) Jamčevina se vraća u roku od tri dana od dana završetka dražbe, uz izuzetak iz članka 21. stavka 2. ovoga Pravilnika. Povrat jamčevine se vrši u nominalnom iznosu bez prava obračuna kamata.
(2) Pravo na povrat jamčevine nema osoba:
1. koja nije pristupila dražbi
2. koja na propisan način nije sudjelovala na dražbi (koja je napustila prostor dražbe prije završetka dražbe, koja nije ponudila iznos viši od početne prodajne cijene zbog čega dražba nije uspjela, koja je izjavila prigovor i nije potpisala zapisnik i sl.)
3. koja je kupac, a postupila je na jedan od načina navedenih u članku 22. stavku 1. točki 5. ovoga Pravilnika
4. koja je uzrokovala nastup okolnosti iz članka 22. stavka 1. točke 6. ovoga Pravilnika.
(3) Jamčevina koja se ne vraća osobama iz stavka 2. ovoga članka prihod je državnog proračuna Republike Hrvatske.
Određenje provedbe nove dražbe ili drugog postupanja
Članak 24.
(1) Ako iz razloga određenih u članku 22. stavku 1. ovoga Pravilnika dražba nije uspjela i nije određeno drugačije postupanje sukladno članku 8. ovoga Pravilnika ili drugi oblik javne prodaje robe sukladno članku 15. ovoga Pravilnika, Povjerenstvo provodi novu dražbu pod uvjetima koji se ponovno oglašavaju uz primjenu članka 17. ovoga Pravilnika, pri čemu je moguće i umanjenje početne prodajne cijene.
(2) U određivanju početne prodajne cijene iz stavka 1. ovoga članka Povjerenstvo se osim ocjenom elemenata iz članka 11. ovoga Pravilnika rukovodi i potrebom da se najprimjerenije postigne svrha