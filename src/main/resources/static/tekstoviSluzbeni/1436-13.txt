 zločina iz mržnje, a u odnosu na osobu žrtve u ranjivu skupinu svrstani su invalidi i djeca.
b) Ciljevi
– Koordinacija i suradnja državnih tijela i organizacija civilnog društva koje pružaju podršku žrtvama i svjedocima
– Širenje sustava podrške žrtvama i svjedocima
– Standardizirano, pravovremeno i sustavno pružanje informacija o pravima
– Osiguranje dostupnosti psihosocijalnih usluga
c) Mjere
1. Jačanje kapaciteta Samostalne službe za podršku žrtvama i svjedocima Ministarstva pravosuđa radi koordinacije i razvoja sustava podrške žrtvama i svjedocima na nacionalnoj razini
2. Osnivanje odjela za podršku žrtvama i svjedocima na svim županijskim sudovima i jačanje kapaciteta postojećih odjela za podršku
3. Standardiziranje postupanja policije prema žrtvama u dijelu koji se odnosi na informiranje žrtava o njihovim pravima i službama za podršku
4. Standardiziranje postupanja državnog odvjetništva prema žrtvama u dijelu koji se odnosi na informiranje žrtava o njihovim pravima i službama za podršku
5. Standardiziranje postupanja službenika centara za socijalnu skrb u odnosu na žrtve
6. Standardiziranje postupanja zdravstvenih djelatnika prema žrtvama u dijelu koji se odnosi na njihovo upućivanje na nadležne organizacije i službe za pomoć i podršku žrtvama kao i povećanje dostupnosti psihološkog tretmana žrtvama kroz rad centara za mentalno zdravlje
7. Standardiziranje postupanja svih stručnjaka koji dolaze u kontakt sa žrtvama vezano za proceduru pojedinačne procjene stanja i potreba žrtve
8. Uspostava suradnje nadležne ustrojstvene jedinice Ministarstva branitelja s policijom i državnim odvjetništvom, Samostalnom službom za podršku žrtvama i svjedocima pri Ministarstvu pravosuđa, Nacionalnim pozivnim centrom za žrtve kaznenih djela i prekršaja radi nesmetanog i brzog postupanja po prijavama i provođenju drugih aktivnosti vezano za ostvarenje prava žrtava seksualnog nasilja u Domovinskom ratu
9. Standardiziranje postupanja državnih službenika prema žrtvama seksualnog nasilja u Domovinskom ratu
10. Jačanje kapaciteta centara za psihosocijalnu pomoć i regionalnih centara za psihotraumu u svrhu pružanja i dostupnosti pravne, socijalne i psihološke pomoći svim stradalnicima i sudionicima rata kao i članovima njihove obitelji
11. Osnaživanje rada Nacionalnog tima za prevenciju i suzbijanje nasilja u obitelji i nasilja nad ženama
12. Osiguranje daljnjeg kontinuiranog rada Nacionalnog pozivnog centra za žrtve kaznenih djela i prekršaja
13. Izrada protokola o postupanju za sva tijela koja u svom radu dolaze u kontakt sa žrtvama i svjedocima
14. Praćenje i evaluiranje rezultata funkcioniranja sustava za podršku u cjelini i po pojedinim područjima.
IV. UNAPRJEĐENJE NORMATIVNOG OKVIRA UZ IZGRADNJU INFORMACIJSKOG SUSTAVA ZA PRAĆENJE PROVEDBE PODRŠKE ŽRTVAMA I SVJEDOCIMA
a) Analiza i ocjena stanja
Iz odredbe članka 28. Direktive 2012/29/EU Europskog parlamenta i Vijeća o uspostavi minimalnih standarda za prava, podrške i zaštite žrtava kaznenih djela proizlazi potreba stvaranja sustava praćenja provedbe podrške žrtvama i svjedocima. Informacijska tehnologija omogućava evidentiranje i praćenje pružanja informacija i potpore žrtvama i svjedocima, njihovog sudjelovanja u kaznenim i prekršajnim postupcima i ostvarenje mjera za zaštitu i priznavanje prava žrtava.
Svrha izgradnje sustava praćenja podrške žrtvama i svjedocima nije samo ispunjenje zahtjeva iz Direktive, već je to strateški cilj koji omogućava prepoznavanje žrtve i njezinih prava, ustanovljavanje instrumenata i mehanizama za zaštitu i ostvarenje prava žrtva i svjedoka te uočavanje značaja žrtava i svjedoka za pravednu provedbu kaznenog ili prekršajnog postupka.
Ovaj strateški cilj razvoja sustava podrške žrtvama i svjedocima postavlja se i sa svrhom uspostave mehanizma koji će omogućiti da se predlažu upravo one izmjene ili unaprjeđenja normativnog okvira ili druge odgovarajuće mjere, na koje ukazuje analiza informacija dobivenih iz sustava praćenja provedbe podrške žrtvama i