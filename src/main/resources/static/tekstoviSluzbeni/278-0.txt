15 06.02.2015 Uredba o ljetnom računanju vremena u 2015. i 2016. godini
VLADA REPUBLIKE HRVATSKE
279
Na temelju članka 30. stavka 2. Zakona o Vladi Republike Hrvatske (»Narodne novine«, br. 150/2011 i 119/2014) i članka 2. stavka 2. Zakona o računanju vremena (»Narodne novine«, br. 27/93 i 33/96), Vlada Republike Hrvatske je na sjednici održanoj 5. veljače 2015. godine donijela
UREDBU
O LJETNOM RAČUNANJU VREMENA U 2015. I 2016. GODINI
Članak 1.
Ovom se Uredbom u pravni poredak Republike Hrvatske prenosi Direktiva 2000/84/EZ Europskog parlamenta i Vijeća od 19. siječnja 2001. o ljetnom računanju vremena (SL L 31, 2. 2. 2001.).
Ljetno računanje vremena u 2015. godini
Članak 2.
Ljetno računanje vremena u 2015. godini počinje 29. ožujka 2015. godine u 02 h 00 min i 00 s, tako što se pomicanjem za jedan sat unaprijed, vrijeme u 02 h 00 min i 00 s računa kao 03 h 00 min i 00 s.
Ljetno računanje vremena u 2015. godini završava 25. listopada 2015. godine u 03 h 00 min i 00 s, tako što se pomicanjem za jedan sat unatrag vrijeme u 03 h 00 min i 00 s računa kao 02 h 00 min i 00 s.
Sat koji se 25. listopada 2015. godine zbog pomicanja za jedan sat unatrag pojavljuje dva puta između 02 h 00 min i 00 s i 03 h 00 min i 00 s, označava se prvi put kao sat 2A, a drugi put kao sat 2B.
Ljetno računanje vremena u 2016. godini
Članak 3.
Ljetno računanje vremena u 2016. godini počinje 27. ožujka 2016. godine u 02 h 00 min i 00 s, tako što se pomicanjem za jedan sat unaprijed, vrijeme u 02 h 00 min i 00 s računa kao 03 h 00 min i 00 s.
Ljetno računanje vremena u 2016. godini završava 30. listopada 2016. godine u 03 h 00 min i 00 s, tako što se pomicanjem za jedan sat unatrag vrijeme u 03 h 00 min i 00 s računa kao 02 h 00 min i 00 s.
Sat koji se 30. listopada 2016. godine zbog pomicanja za jedan sat unatrag pojavljuje dva puta između 02 h 00 min i 00 s i 03 h 00 min i 00 s, označava se prvi put kao sat 2A, a drugi put kao sat 2B.
Članak 4.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/07
Urbroj: 50301-09/06-15-2
Zagreb, 5. veljače 2015.
Predsjednik Zoran Milanović, v. r.
