
Vlakovi mogu imati sljedeću namjenu:
a) vlakovi za prijevoz putnika
b) teretni vlakovi i
c) vlakovi za potrebe upravitelja infrastrukture.
Vrste vlakova
Članak 9.
(1) Vlakovi za prijevoz putnika su:
a) motorni vlak
b) motorni vlak s nagibnom tehnikom
c) vlakovi klasičnog sastava
d) lokomotivski vlak, uključivši i prazne motorne garniture i
e) pokusni vlak.
(2) Teretni vlakovi su:
a) vlak za prijevoz tereta
b) lokomotivski vlak i
c) pokusni vlak.
(3) Vlakovi za potrebe upravitelja infrastrukture su:
a) vozila za posebne namjene s vlastitim pogonom kada prometuju kao vlak
b) mjerni vlak
c) radni vlak
d) pomoćni vlak i
e) pokusni vlak.
Članak 10.
(1) Vlak može biti redovan ili izvanredan. Redovnim vlakom smatra se svaki vlak koji vozi svakodnevno i svaki vlak za koji je voznim redom utvrđeno kalendarsko vrijeme njegove vožnje (kalendar prometa). Svi drugi vlakovi su izvanredni vlakovi.
(2) Osnovnim vlakom smatra se svaki redovni ili izvanredni vlak, osim vlaka po izvanrednom zahtjevu podnositelja (ad hoc), kojem je vozni red unaprijed utvrđen i objavljen u voznom redu.
(3) Izvanredni vlak može biti:
a) vlak po potrebi – vlak za koji u postojećem voznom redu postoji vozni red, ali se on u promet uvodi po potrebi
b) podijeljeni vlak – vlak za koji se koristi vozni red nekog osnovnog vlaka
c) posebni vlak – vlak koji vozi povremeno po posebnom voznom redu. Vozni red posebnog vlaka objavljuje se postojećim voznim redom ili se izrađuje za odnosnu situaciju i
d) kontingentni vlak – vlak uveden u promet po posebnom kontingentu brojeva; to može biti izvanredni vlak za prijevoz putnika iz unutarnjeg prometa te izvanredni teretni vlak iz unutarnjeg ili međunarodnog prometa; kontingentni vlak ima svoj vozni red ili se za njega koristi vozni red pogodnog vlaka na odgovarajućoj voznoj relaciji; kontingent međunarodnih teretnih vlakova objavljuje se u voznom redu; kontingent vlakova iz unutarnjeg prometa objavljuje se u općem aktu upravitelja infrastrukture kojim se propisuje označavanje vlakova.
(4) Ako vlak po potrebi, podijeljeni vlak ili posebni vlak ne može voziti pod uvjetima iz stavka 3. ovog članka, onda se za takav vlak koristi vozni red najpogodnijeg vlaka, a elementi voznog reda koji su drugačiji propisuju se pisanim nalogom.
Članak 11.
U slučaju odstupanja od voznog reda odnosno kod operativnog reguliranja prometa vlakova, upravitelj infrastrukture određuje koji vlakovi imaju prednost u odnosu na druge vlakove. Vlakovi za prijevoz putnika moraju imati prednost u odnosu na sve ostale vlakove.
Označavanje vlakova
Članak 12.
(1) Vlakovi na prugama u Republici Hrvatskoj označavaju se arapskim brojevima koji se sastoje od najviše pet znamenaka.
(2) Jednim brojem može biti označen samo jedan vlak.
(3) Vlak se označava samo jednim brojem na cijeloj voznoj relaciji.
(4) Put vlaka od polaznog do odredišnog službenog mjesta predviđen voznim redom smatra se voznom relacijom vlaka.
(5) Broj vlaka formira se tako da se iz broja može odrediti pripadnost međunarodnom ili unutarnjem prometu, vrsta prijevoza, rang i smjer kretanja vlaka.
(6) Upravitelj infrastrukture dužan je općim aktom detaljnije propisati način označavanja vlakova.
III. SKRETNICE, SS UREĐAJI I SPORAZUMIJEVANJE U PROMETU
Položaj i označavanje skretnica
Članak 13.
(1) Skretnica je konstrukcija gornjeg pružnog ustroja koja međusobno povezuje dva ili više kolosijeka i koja omogućuje prelazak vozila odnosno vlaka s jednog kolosijeka na drugi kolosijek bez zaustavljanja.
(2) Skretnicom se može rukovati iz središnjeg mjesta pomoću odgovarajućeg uređaja ili na samom mjestu.
(3) Kod skretnica razlikujemo redovan i pravilan položaj.
(4) Redovan položaj je propisani položaj u koji skretnica mora biti postavljena kada se preko nje ne predviđa vožnja.
(5) Pravilan položaj je položaj u koji skretnica mora biti postavljena za predstojeću vožnju vlaka odnosno vozila. Kada se vožnja mora obaviti preko skretnice koja je u redovnom položaju, onda se taj položaj smatra pravilnim položajem.
(6)