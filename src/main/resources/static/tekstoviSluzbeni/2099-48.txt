 tijela za zaštitu prirode.
(7) Omogućava se gradnja linijske infrastrukture adrenalinskog parka (skijalište, žičara, zip line i dr.) neposredno uz zonu posjetiteljske infrastrukture prema posebnim uvjetima nadležnog tijela za zaštitu prirode.
(8) Od pristupne ceste D512 do zone može se izgraditi pristupna »makadam-bijela cesta« – širine 3 m, a moguća su proširenja za mimoilaženje na razmacima od 100 m, na prikladnim što prirodnijim mjestima, a da se što manje narušava prirodne i krajobrazne vrijednosti. Na kraju pristupne ceste planira se okretište, a parkiranje riješiti uzduž pristupne ceste i/ili kao posebnu površinu.
Članak 117.
(1) Zona posjetiteljske infrastrukture Ravna Vlaška, planirana je kao sklop građevina i sadržaja, kojeg čini postojeća građevina infocentra sa sanitarnim čvorom, odmorište i informacijske ploče. Nalazi se u zoni korištenja (zona III) – podzona posjetiteljske infrastrukture (3b). Površina zone je 0, 94 ha i prikazana je na kartografskom prikazu 5.3.1. Zona posjetiteljske infrastrukture Ravna Vlaška u mjerilu 1 : 5000.
– Postojeća građevina infocentra povezuje se s prometnom površinom preko novouređenog pješačkog platoa koji treba oblikovati i denivelirati te po potrebi obrubiti potpornim zidom (suhozidom). Građevina se može rekonstruirati samo u postojećim tlocrtnim i vertikalnim gabaritima. Dozvoljeno je okolno uređenje prostora i popločavanje kamenim pločama s uklapanjem u prirodnu cjelinu
– Rubno se organizira odmorište opremljeno urbanom opremom, klupama, sjenicama, koševima za otpatke
– Na platou je smješten geološki stup popraćen panoima s informativno-prezentacijskim sadržajem pristupačan sa svih strana.
(2) Postojeće preostale bivše vojne ukope moguće je urediti i rekonstruirati u postojećim gabaritima. U okviru postojećega tlocrta dozvoljena je izgradnja građevine visine prizemlja, maks. visine 3,5 m do vijenca s kosim krovom koji prati teren. Dozvoljen je samo tradicionalni način građenja, s uklapanjem u prirodnu cjelinu. Dozvoljeni vanjski materijali izrade su kamen i drvo, dok se beton koristi isključivo kao vezivno sredstvo. Pokrivanje krovišta dozvoljeno je isključivo tradicionalnom kamenom pločom.
(3) Postojeći vidikovac u sklopu infocentra može se povećati izgradnjom metalne konstrukcije potkovastog oblika maks. veličine do 80 m2, opremljene s panoramskim teleskopom.
(4) Uređenje infocentra »Ravna Vlaška« odnosi se uz ostalo i na proširenje ceste za parkiralište s 5 PM uz izvedbu potpornog zida po potrebi. Na punktu smještenom uz makadamski put u postojećoj zelenoj površini organizira se, tj. proširuje piknik područje sa sjenicama.
(5) Dopušteno je uređenje i izgradnja poučnih staza u funkciji interpretacije sadržaja u zoni maks. širine 1,6 m bez upotrebe građevinskih strojeva.
(6) Dozvoljava se izgradnja ili postavljanje gotove (tipski projekt) građevine za potrebe prodaje autohtonih proizvoda, suvenira te pružanje ugostiteljskih usluga brze prehrane tlocrtne površine određene posebnim propisom. Ako se građevina gradi mora biti izgrađena tradicionalnim načinom građenja i oblikovanja. Gotove konstrukcije moraju biti oblikovane suvremeno a ne lažno tradicionalno.
(7) Ovisno o veličini, karakteristikama prostora i potrebi te u skladu s aktom Javne ustanove, moguće je postaviti jednu ili više gotovih građevina (tipski projekt) pojedinačno ili u funkcionalnoj grupi od maks. tri građevine skladno uklopljene u ambijent.
Članak 118.
(1) Zona posjetiteljske infrastrukture Sv. Jure obuhvaća područje vrha Sv. Jure površine 2,0 ha i prikazana je na kartografskom prikazu 5.3.1. Zona posjetiteljske infrastrukture Sveti Jure u mjerilu 1 : 5000. Nalazi se u zoni korištenja (zona III) – podzona posjetiteljske infrastrukture (3b). Unutar ove zone nalazi se: građevina Odašiljača i veza – OiV (građevina poslovne, tehnološko-tehničke i stambene namjene) s TV odašiljačm (repetitor) i pripadajućim uređajima, pomoćna građevina OiV-a (nedovršena građevina, alatnica), crkva Sv. Jure, parking za prihvat