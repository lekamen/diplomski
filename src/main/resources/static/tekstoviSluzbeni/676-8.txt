mirovine.«.
Članak 44.
U članku 180. iza stavka 2. dodaje se stavak 3. koji glasi:
»(3) Za određivanje obiteljske mirovine iza osiguranika koji je umro nakon navršene starosne dobi iz stavka 1. ovoga članka i ima 35 godina mirovinskog staža i nije stekao mirovinu, primjenjuje se polazni faktor iz članka 85. stavka 3. ovoga Zakona.«.
Članak 45.
U članku 183. podstavci: u 2026. godini, u 2027. godini, u 2028. godini i u 2029. godini mijenjaju se i glase:
»u 2026. godini:
– s navršenih do i 35 godina mirovinskog staža: 0,34% po mjesecu
– s navršenih 36 godina mirovinskog staža: 0,32% po mjesecu
– s navršenih 37 godina mirovinskog staža: 0,25% po mjesecu
– s navršenih 38 godina mirovinskog staža: 0,15% po mjesecu
– s navršenih 39 godina mirovinskog staža: 0,10% po mjesecu
u 2027. godini:
– s navršenih do i 35 godina mirovinskog staža: 0,34% po mjesecu
– s navršenih 36 godina mirovinskog staža: 0,32% po mjesecu
– s navršenih 36 godina i 3 mjeseca mirovinskog staža: 0,30% po mjesecu
– s navršenih 37 godina i 3 mjeseca mirovinskog staža: 0,25% po mjesecu
– s navršenih 38 godina i 3 mjeseca mirovinskog staža: 0,15% po mjesecu
– s navršenih 39 godina i 3 mjeseca mirovinskog staža: 0,10% po mjesecu
u 2028. godini:
– s navršenih do i 35 godina mirovinskog staža: 0,34% po mjesecu
– s navršenih 36 godina mirovinskog staža: 0,32% po mjesecu
– s navršenih 36 godina i 6 mjeseci mirovinskog staža: 0,30% po mjesecu
– s navršenih 37 godina i 6 mjeseci mirovinskog staža: 0,25% po mjesecu
– s navršenih 38 godina i 6 mjeseci mirovinskog staža: 0,15% po mjesecu
– s navršenih 39 godina i 6 mjeseci mirovinskog staža: 0,10% po mjesecu
u 2029. godini:
– s navršenih do i 35 godina mirovinskog staža: 0,34% po mjesecu
– s navršenih 36 godina mirovinskog staža: 0,32% po mjesecu
– s navršenih 36 godina i 9 mjeseci mirovinskog staža: 0,30% po mjesecu
– s navršenih 37 godina i 9 mjeseci mirovinskog staža: 0,25% po mjesecu
– s navršenih 38 godina i 9 mjeseci mirovinskog staža: 0,15% po mjesecu
– s navršenih 39 godina i 9 mjeseci mirovinskog staža: 0,10% po mjesecu.«.
Članak 46.
(1) Članovi obitelji iz članka 22. stavka 3. Zakona mogu ostvariti pravo na obiteljsku mirovinu pod uvjetima iz ovoga Zakona ako je izvanbračna zajednica postojala najranije na dan 28. ožujka 2008. ili kasnije, a trajala je najmanje tri godine.
(2) Članovi obitelji iz članka 22.a stavaka 1. i 2. Zakona mogu ostvariti pravo na obiteljsku mirovinu prema ovome Zakonu ako je ta zajednica postojala na dan 5. kolovoza 2014. ili kasnije i pod uvjetom da je trajala najmanje tri godine.
Članak 47.
U postupcima u kojima se odlučuje o zahtjevima za ostvarivanje prava koja se ostvaruju na temelju nalaza i mišljenja tijela vještačenja, a koji nisu pravomoćno okončani do stupanja na snagu ovoga Zakona, vještačenje će se provoditi u Zavodu za vještačenje prema propisima koji su bili na snazi u trenutku pokretanja zahtjeva za ostvarivanje prava.
Članak 48.
Pravilnik iz članka 129. stavka 7. Zakona donijet će ministar nadležan za mirovinski sustav u roku od 15 dana od dana stupanja na snagu ovoga Zakona.
Članak 49.
Danom stupanja na snagu ovoga Zakona prestaje važiti Uredba o izmjenama i dopunama Zakona o mirovinskom osiguranju (»Narodne novine«, br. 151/14.).
Članak 50.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/15-01/27 Zagreb, 13. ožujka 2015.
HRVATSKI SABOR
Predsjednik Hrvatskoga sabora Josip Leko, v. r.
