39 28.04.2016 Pravilnik o izmjeni Pravilnika o prostornom i vremenskom ograničenju obavljanja gospodarskog ribolova na moru okružujućom mrežom plivaricom - srdelarom u 2016. godini
MINISTARSTVO POLJOPRIVREDE
1032
Na temelju članka 9. stavka 1. točke 1. Zakona o morskom ribarstvu (»Narodne novine«, br. 81/13, 14/14 i 152/14) ministar poljoprivrede donosi
PRAVILNIK
O IZMJENI PRAVILNIKA O PROSTORNOM I VREMENSKOM OGRANIČENJU OBAVLJANJA GOSPODARSKOG RIBOLOVA NA MORU OKRUŽUJUĆOM MREŽOM PLIVARICOM – SRDELAROM U 2016. GODINI
Članak 1.
U Pravilniku o prostornom i vremenskom ograničenju obavljanja gospodarskog ribolova na moru okružujućom mrežom plivaricom – srdelarom u 2016. godini (»Narodne novine« br. 141/15 i 19/16) članak 2. mijenja se i glasi:
»(1) Ribolov plovilima koja obavljaju ribolov okružujućom mrežom plivaricom – srdelarom zabranjen je u cijelom ribolovnom moru Republike Hrvatske u razdoblju od 16. siječnja 2016. godine u 12:00 sati do 31. siječnja 2016. godine u 12:00 sati i u razdoblju od 6. svibnja 2016. godine u 12:00 sati do 21. svibnja 2016. godine u 12:00 sati.
(2) Tijekom razdoblja od 30. travnja 2016. godine u 12:00 sati do 6. svibnja 2016. godine u 12:00 sati te tijekom razdoblja od 21. svibnja 2016. godine u 12:00 sati do 31. svibnja 2016. godine u 12:00 sati svako plovilo koje obavlja ribolov plivaricom – srdelarom može imati ukupno najviše pet ribolovnih dana.
(3) U smislu ovoga članka, ribolovni dan je bilo koje neprekinuto razdoblje u trajanju do 24 sata, tijekom kojeg plovilo obavlja ribolovnu/e operaciju/e plivaricom srdelarom.
(4) Svako prekoračenje broja ribolovnih dana u definiranom razdoblju, sukladno stavku 2. ovoga članka, smatrat će se ribolovom bez povlastice.«
Članak 2.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-02/15-01/56
Urbroj: 525-13/1282-16-5
Zagreb, 18. travnja 2016.
Ministar prof. dr. sc. Davor Romić, v. r.
