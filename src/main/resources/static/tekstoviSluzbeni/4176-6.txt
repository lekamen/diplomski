 dužnosnici u smislu tog zakona, bilo u svojstvu zastupnika u Hrvatskom saboru, ministra, župana ili gradonačelnika. Budući da im je mandat bio u tijeku, svi su nastavili obnašati svoju dužnost člana NO Brijuni, neovisno o tome jesu li bili predstavnici Vlade Republike Hrvatske ili Istarske županije.
U razdoblju u kojemu je postojala zakonska obveza raspisivanja javnog natječaja u smislu članka 15. ZoSSI-ja:26/11 (10. ožujka 2011. – 26. siječnja 2012.) ni Republika Hrvatska ni Istarska županija nisu donijele potrebne pravne akte (uredbu, odnosno odluku) niti su raspisale javne natječaje za osobe koje će Skupštini društva Brijuni predložiti za članove NO Brijuni.
Štoviše, nakon što je na snagu stupio ZIZoSSI:12/12 (26. siječnja 2012.), ni Vlada Republike Hrvatske ni Istarska županija nisu predložile Skupštini društva Brijuni nove članove NO Brijuni sve do rujna, odnosno listopada te godine.
Sukladno tome, u cijelom tom razdoblju (2011. – 2012. godine) dužnost članova NO Brijuni obavljali su i dalje zatečeni dužnosnici. Četvorica od njih, uključujući podnositelja, tu su dužnost obavljali sve do redovnog isteka mandata.
28. Konkretno, podnositelju je mandat člana NO Brijuni istekao 21. veljače 2012. U to vrijeme podnositelj više nije bio zastupnik u Hrvatskom saboru, nego je obavljao samo dužnost gradonačelnika Grada Pule.
Od isteka mandata 21. veljače 2012. do 22. listopada 2012., kada je podnositelju započeo novi mandat u NO Brijuni (u statusu zamjenika predsjednika tog odbora), mjesto člana NO-a iz reda predstavnika Istarske županije bilo je ispražnjeno.
29. U vrijeme ponovnog započinjanja dužnosti člana (zamjenika predsjednika) NO Brijuni bio je na snazi ZoSSI:26/11-12/12, koji više nije predviđao obvezu provedbe javnog natječaja za članove nadzornih odbora trgovačkih društava. Članak 15. ZoSSI-ja:26/11-12/12 je propisivao:
»Članak 15.
(1) Članove upravnih tijela i nadzornih odbora trgovačkih društava u kojima Republika Hrvatska ima dionice ili udjele u vlasništvu (kapitalu društva) predlaže glavnoj skupštini, odnosno skupštini društva Vlada Republike Hrvatske.
(2) Članove upravnih tijela i nadzornih odbora trgovačkih društava u kojima jedinica lokalne, odnosno područne (regionalne) samouprave ima dionice ili udjele u vlasništvu (kapitalu društva) predlaže glavnoj skupštini, odnosno skupštini društva predstavničko tijelo jedinice lokalne i jedinice područne (regionalne) samouprave.«
III. PREGLED PROVEDENIH POSTUPAKA I DONESENIH PRAVNIH AKATA
1) Mišljenje Povjerenstva o postojanju sukoba interesa dano na zahtjev podnositelja
30. Članak 6. ZoSSI-ja:26/11-126/12 glasi:
»POSTUPANJE DUŽNOSNIKA U DVOJBI O POSTOJANJU SUKOBA INTERESA
Članak 6.
(1) U slučaju dvojbe je li neko ponašanje u skladu s načelima javnih dužnosti, dužnosnici moraju zatražiti mišljenje Povjerenstva za odlučivanje o sukobu interesa (u daljnjem tekstu: Povjerenstvo).
(2) Povjerenstvo će najkasnije u roku od 15 dana od dana primitka zahtjeva dati obrazloženo mišljenje na zahtjev dužnosnika.
(3) U procjeni postojanja sukoba interesa posebno će se voditi računa o prirodi dužnosti koju dužnosnik obavlja.
(4) Nakon izbora ili imenovanja na javnu dužnost dužnosnik je dužan urediti svoje privatne poslove kako bi se spriječio predvidljivi sukob interesa, a ako se takav sukob pojavi dužnosnik je dužan razriješiti ga tako da zaštiti javni interes. U slučaju dvojbe o mogućem sukobu interesa dužnosnik je dužan učiniti sve što je potrebno da odijeli privatni od javnog interesa.«
31. Podnositelj je 30. travnja 2014. zatražio od Povjerenstva mišljenje o tome predstavlja li njegovo članstvo u NO Brijuni povredu odredaba ZoSSI-ja:26/11-126/12. U mišljenju je između ostaloga navedeno:
»Trgovačko društvo Brijuni rivijera d.o.o., čiji su osnivači Republika Hrvatska (67% udjela) i Istarska županija (33%), Odlukom Hrvatskog sabora nalazi se na popisu pravnih osoba od posebnog državnog interesa (Narodne novine RH br. 144/10 i 16/14). Navedeni popis je i dalje važeći sukladno