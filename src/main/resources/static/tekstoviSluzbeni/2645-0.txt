141 31.12.2015 Pravilnik o izmjenama i dopunama Pravilnika o uvjetima, kriterijima i načinu dodjele potpore u okviru mjere I.10. "Trajni prestanak ribolovnih aktivnosti"
MINISTARSTVO POLJOPRIVREDE
2646
Na temelju članka 59. stavka 2. Zakona o morskom ribarstvu (»Narodne novine«, broj 81/2013, 14/2014 i 152/2014), ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O UVJETIMA, KRITERIJIMA I NAČINU DODJELE POTPORE U OKVIRU MJERE I.10. »TRAJNI PRESTANAK RIBOLOVNIH AKTIVNOSTI«
Članak 1.
U Pravilniku o uvjetima, kriterijima i načinu dodjele potpore u okviru mjere I.10. »Trajni prestanak ribolovnih aktivnosti« (»Narodne novine«, broj 137/2015), u članku 4. stavku 1. iza točke l) dodaje se nova točka m) koja glasi:
»m) ribarsko plovilo mora imati najmanje 51 posto ribolovne aktivnosti ostvarene ribolovnim alatom za koji se traži potpora, ukupno u zadnje dvije kalendarske godine koje prethode datumu podnošenja Zahtjeva za potporu, u odnosu na ukupnu ribolovnu aktivnost ostvarenu tim plovilom u istom razdoblju;«.
Članak 2.
U Prilogu III. Izračun javne potpore, Tablica 3. Maksimalni iznosi prema bruto tonaži plovila mijenja se i glasi:
Kategorija plovila prema bruto tonaži (GT) Maksimalni iznosi (eura) <10 90.000 ≥10 < 25 180.000 ≥25 < 100 400.000 ≥100 <300 480.000 ≥300 <500 500.000 ≥500 600.000
Članak 3.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 324-01/15-01/3203
Urbroj: 525-13/1081-15-4
Zagreb, 24. prosinca 2015.
Ministar Tihomir Jakovina, v. r.
