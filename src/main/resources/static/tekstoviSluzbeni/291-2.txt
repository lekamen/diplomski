carinski nadzor. Naime, člankom 357. stavcima 5. i 6. CZ-a u relevantno vrijeme (1993.) bilo je propisano:
»Članak 357.
(...)
(5) Roba koja je predmet carinskog prekršaja za koji je propisana zaštitna mjera oduzimanja robe ... može se staviti pod carinski nadzor do okončanja carinskog postupka.
(6) Vlasnik robe stavljene pod carinski nadzor, u smislu stavka (5) ovog članka, ima pravo na naknadu štete na teret republičkog proračuna ako se u provedenom carinskom odnosno prekršajnom postupku utvrdi da nije postojao carinski prekršaj.«
Postupajući po toj naredbi, 19. studenoga 1992. izvršena je primopredaja vozila između AMD »Slavonac« i PU Županja, o čemu je sačinjen zapisnik o primopredaji broj: 279/92.
6.3. Prekršajni postupak protiv podnositelja kasnije je obustavljen. U izreci rješenja o obustavi prekršajnog postupka od 5. travnja 1993. (v. točku 4. obrazloženja ove odluke) određeno je:
»I. OBUSTAVLJA SE prekršajni postupak pokrenut protiv podnositelja Mate Buljevića iz Županje, Trg K. Tomislava 8/8, zbog carinskog prekršaja iz članka 351. st. 1. u svezi st. 3. CZ-a jer okrivljeni nije počinio carinski prekršaj.
II. OBUSTAVLJA SE prekršajni postupak pokrenut protiv nepoznatog počinitelja zbog carinskog prekršaja iz čl. 344. st. 1. točka 1. u svezi 355. st. 1. CZ-a, jer postoje okolnosti koje isključuju vođenje prekršajnog postupka u ovom predmetu.
III. Vozilo koje je predmet prekršaja ‘Audi 80’ 1D ‘(podaci izostavljeni; v. točku 1.1. obrazloženja ove odluke – op. Ustavnog suda)’ a koje se nalazi pod carinskim nadzorom kod HAK ‘Slavonac’ Osijek, oduzima se u korist države Republike Hrvatske, temeljem članka 357. st. 1. Carinskog zakona.«
U obrazloženju rješenja navedeno je kako je Komisija zauzela stajalište »da se prekršajni postupak pokrenut protiv Mate Buljevića obustavi, temeljem članka 118. stavak 1. Zakona o prekršajima, jer okrivljeni nije izvršio CO. Ovo s razloga što je u ovom slučaju Mato Buljević bio kupac ‘u dobroj vjeri – bona-fide’ ...«. Prekršajni postupak protiv nepoznatog počinitelja, od kojeg je podnositelj kupio vozilo, obustavljen je s obrazloženjem da »u dokaznom postupku kod ove carinarnice nije moglo biti utvrđeno ime, prezime, adresa, a niti bilo koji drugi relevantan podatak, pa je počinitelj ovom organu ostao nedostupan, a što je okolnost koja isključuje vođenje prekršajnog postupka«.
6.4. Podnositelj se žalio protiv točke III. izreke rješenja o obustavi prekršajnog postupka od 5. travnja 1993., to jest zbog izrečene zaštitne mjere oduzimanja vozila na temelju članka 357. stavka 1. CZ-a (za taj članak v. točku 18. obrazloženja ove odluke). Rješenjem Republičkog vijeća za prekršaje broj: C-169/93 od 31. kolovoza 1993. podnositeljeva je žalba odbijena kao neosnovana, s obrazloženjem:
»... u prekršajnom postupku nedvojbeno je utvrđeno da se radi o vozilu strane proizvodnje, sa lažnim brojevima motora i šasije, a koje je žalitelj registrirao na temelju krivotvorene prometne dozvole. Provjerom tijela unutarnjih poslova utvrđeno je da ovo vozilo nije otuđeno niti se potražuje na teritoriju Republike Hrvatske, iz čega je komisija za carinske prekršaje osnovano zaključila da je tim vozilom počinjen carinski prekršaj, odnosno da je uvezeno bez prijavljivanja carinarnici.
Okolnost da je protiv žalitelja obustavljen prekršajni postupak, jer je u trenutku kupnje vozila prema ocjeni komisije bio kupac ‘u dobroj vjeri’ nema utjecaja na pravilnost odluke o primjeni zaštitne mjere oduzimanja vozila kao predmeta prekršaja, jer je odredbom čl. 360. st. 1. Carinskog zakona propisano da se roba koja je predmet prekršaja može oduzeti i kad nije vlasništvo počinitelja prekršaja ...«
6.5. Sukladno tome, u postupku nije primijenjen članak 357. stavak 6. CZ-a (v. točku 6.2. obrazloženja ove odluke). Naime, podnositelj kao vlasnik vozila stavljenog pod carinski nadzor nije imao pravo na naknadu štete na teret proračuna jer se u prekršajnom postupku utvrdilo da je carinski prekršaj postojao, unatoč tome što ga nije počinio