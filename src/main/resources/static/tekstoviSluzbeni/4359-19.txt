 postavljanja koda na SSR transponderu iz stavka 6. ovoga članka i identifikacije od nadležne kontrole zračnog prometa, za svaki zrakoplov iz grupe primijenit će se pojedinačno razdvajanje.
Vizualni signali u letu
Članak 127.
Vizualni signali za sporazumijevanje u letu nalaze su u Prilogu 2. ovoga Pravilnika i njegov su sastavni dio.
Uzlijetanje i slijetanje u grupi
Članak 128.
(1) Ovisno o kategoriji uzletno-sletne staze, kategoriji aviona i osposobljenosti posade, istodobno uzlijetanje provodi se u grupi do četiri aviona danju ili do dva aviona noću, a slijetanje u grupi do dva aviona danju odnosno svakog aviona pojedinačno noću.
(2) Danju je dopušteno istodobno uzlijetanje u grupi do dvanaest, a slijetanje u grupi do osam helikoptera. Noću je dopušteno istodobno uzlijetanje grupe do osam, a slijetanje grupe do četiri helikoptera.
(3) Grupni let na kontroliranom aerodromu zapovjednik postrojbe koja organizira letenje dužan je koordinirati s nadležnom kontrolom zračnog prometa prije predaje plana leta.
(4) Nadležna kontrola zračnog prometa osigurava dovoljno razdvajanje od ostalog prometa za sigurnu provedbu formiranja i razlaza grupe.
(5) Iznimno od odredbi iz stavka 1. ovoga članka, dopušteno je uzlijetanje u grupi više od četiri vojna zrakoplova za grupu uvježbanu za izvođenje akrobatskih letova.
Nadvišenje i sniženje u grupi
Članak 129.
(1) Zrakoplovi u grupi održavaju sniženje ili nadvišenje u skladu s Programom letačke obuke i Priručnikom za uporabu određenog tipa vojnog zrakoplova.
(2) Održavanje nadvišenja i sniženja za grupu uvježbanu za izvođenje akrobatskih letova provodi se u skladu s Uputom za izvođenje akrobatskog letenja.
Formiranje grupe
Članak 130.
(1) Zapovjednici vojnih zrakoplova u grupi odgovorni su za razmak u vožnji, izlazak na uzletno-sletnu stazu i vremenski razmak u uzlijetanju u odnosu na prethodni vojni zrakoplov.
(2) Nadležna kontrola zračnog prometa izdaje odobrenje za voženje i uzlijetanje vođi grupe, bez obzira na broj zrakoplova, način uzlijetanja i postroj grupe koji će zrakoplovi formirati.
Radiokomunikacija u grupnom letenju
Članak 131.
Tijekom vožnje i grupnog leta radiokomunikaciju s nadležnom kontrolom zračnog prometa održava vođa grupe, a posade u grupi moraju biti na slušanju (stalnom prijmu) na istoj frekvenciji. Vođa grupe obvezan je postaviti mod i kod na SSR transponderu prema uputi nadležne kontrole zračnog prometa. Pratitelji su obvezni imati postavljen dodijeljeni kod i SSR transponder u pripremi (STDBY).
Razlaz grupe zrakoplova
Članak 132.
(1) Nadležna kontrola zračnog prometa, na zahtjev vođe grupe, odobrava razlaz vojnih zrakoplova iz sastava grupe.
(2) Tijekom prilaženja za slijetanje grupe vojnih zrakoplova, od ulaznih vrata zone aerodromskog prometa (»Entry Point«) do točke razlaza (»Break Point«) nije dopuštena promjena postroja.
(3) Ako razlaz grupe nije moguće provesti u odgovarajuću stranu, grupi se daje uputa za prelet aerodroma bez razilaženja i ponovni dolazak na točku razlaza u odgovarajućem postroju.
(4) Iznimno od stavka 3. ovoga članka, razlaz grupe vojnih zrakoplova s količinom goriva koja ne osigurava siguran ponovni dolazak na točku razlaza provodi se po zapovijedi vođe grupe.
(5) Nakon razlaza grupe, posade vojnih zrakoplova odgovorne su za postizanje i održavanje međusobnog razmaka na zadanoj putanji i visini u aerodromskom krugu.
(6) Posade iz grupe pojedinačno traže odobrenje nadležne kontrole zračnog prometa za slijetanje.
Dužnosti vođe grupe
Članak 133.
(1) Vođu grupe određuje zapovjednik postrojbe koja organizira letenje.
(2) Vođa grupe zapovijeda tijekom pripreme i provedbe letačke zadaće, organizira i nadzire pripremu posada iz sastava grupe, te organizira i nadzire provedbu zadaće.
(3) Vođa grupe tijekom leta dužan je:
– pratiti položaj i razdvajanje vojnih zrakoplova u grupi i nadzirati postupke pratitelja tijekom leta
– upravljati vojnim zrakoplovom na način koji omogućuje pratiteljima održavanje zadanog postroja
– pravodobno informirati