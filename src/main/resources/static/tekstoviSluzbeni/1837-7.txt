 nadvođe između predviđenog mjesta za ukrcaj i vodne linije ne iznosi više od 1,5 m.
2.6.8 Ako je to nužno, moraju se predvidjeti sredstva za dovođenje plovila za preživljavanje koje se spušta sohom uz bok broda i njegovo pridržavanje uz bok, tako da se osobe mogu sigurno ukrcati.
2.6.9 Položaj stanica za spuštanje mora omogućiti sigurno spuštanje u vodu plovila za preživljavanje, imajući naročito u vidu da budu slobodni od brodskog vijka i zakrivljenih dijelova krme, tako da se koliko je to moguće, plovilo za preživljavanje, osim plovila za preživljavanje koje se spušta slobodnim padom, može spustiti niz ravni bok broda.
Ako su stanice za spuštanje smještene na pramcu, moraju biti na zaštićenom mjestu iza sudarne pregrade, i tada RO posebno razmatra čvrstoću uređaja za spuštanje.
2.7 SMJEŠTAJ PLOVILA ZA PREŽIVLJAVANJE
2.7.1 Svako plovilo za preživljavanje mora biti:
.1 smješteno tako da njegov smještaj ne ometa rad bilo kojeg drugog plovila za preživljavanje, ili brodice za prikupljanje na bilo kojoj stanici za spuštanje;
.2 smješteno toliko blizu površine vode koliko je sigurno i izvodljivo, i kod plovila za preživljavanje, osim splavi za spašavanje koje se spuštaju bacanjem, na takvom položaju da je plovilo za preživljavanje na mjestu ukrcaja najmanje 2 m iznad vodne linije pri stanju potpuno nakrcanog broda uz nepovoljne uvjete trima do 10° i nagiba do 20° na bilo koju stranu broda, ili do kuta pri kojem rub izložene palube broda uranja u vodu, što je manje;
.3 stalno spremno, tako da dva člana posade mogu obaviti pripreme za ukrcaj i spuštanje za manje od 5 min;
.4 potpuno opremljeno u skladu sa zahtjevima ovog dijela Pravila; i
.5 koliko je to izvodljivo, na sigurnom i ograđenom mjestu, i zaštićeno od oštećenja uslijed vatre ili eksplozije. Plovila za preživljavanje na tankerima, osim splavi za spašavanje navedenih u 4.1.1.4, ne smiju se smjestiti na ili iznad tankova tereta, taložnih tankova ili drugih tankova koji sadrže eksplozivne ili opasne tekućine.
2.7.2 Brodice za spašavanje koje se spuštaju preko boka broda moraju se smjestiti što dalje od brodskog vijka. Na teretnim brodovima duljine 80 m do 120 m, svaka brodica za spašavanje mora biti tako smještena da se njezin stražnji kraj nalazi najmanje za duljinu brodice ispred brodskog vijka. Na teretnim brodovima duljine 120 m i više i na putničkim brodovima duljine 80 m i više, svaka brodica za spašavanje mora biti tako smještena da stražnji kraj brodice za spašavanje nije ispred brodskog vijka manje od 1,5 puta svoje duljine. Gdje je to pogodno, brod mora biti tako opremljen da brodice za spašavanje na mjestu gdje su smještene, budu zaštićene od oštećenja zbog nevremena.
2.7.3 Brodice za spašavanje moraju biti smještene već pričvršćene na uređaje za spuštanje.
2.7.4.1 Svaka splav za spašavanje mora biti tako smještena da je njena vezaljka stalno pričvršćena za brod.
2.7.4.2 Svaka splav za spašavanje ili skupina splavi za spašavanje mora biti smještena zajedno s uređajem za slobodno isplivavanje u skladu sa 6.8.6., tako da svaka samostalno ispliva i, ako je samonapuhavajuća, da se napuše ako brod tone.
2.7.4.3 Splavi za spašavanje moraju se smjestiti da se omogući ručno oslobađanje uređaja za pričvršćenje pojedine splavi ili spremnika.
2.7.4.4 Zahtjevi točaka 2.7.4.1 i 2.7.4.2 ne odnose se na splavi za spašavanje koje se zahtijevaju u 4.1.1.4.
2.7.5 Splavi za spašavanje koje se spuštaju sohom moraju se smjestiti u dohvatu kuka za podizanje, ako nisu predviđena sredstva za premještanje, koja se mogu koristiti pri nagibu i trimu, navedenima u 2.7.1.2, ili pri valjanju broda, ili prekidu dovoda energije.
2.7.6 Splavi za spašavanje koje se spuštaju bacanjem moraju biti tako smještene da budu u položaju koji omogućuje lako prebacivanje s boka na bok, osim ako su splavi za spašavanje smještene na svakom boku broda ukupnog kapaciteta navedenog u 4.1.1.
2.8 SMJEŠTAJ BRODICA ZA PRIKUPLJANJE
2.8.1 Brodice za prikupljanje moraju biti:
.1 u stanju stalne spremnosti za spuštanje u