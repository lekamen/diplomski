 banke koji vrijedi za pojedini radni dan.
V.
Iznimno, za razdoblje od 11. kolovoza 2016. do 8. studenoga 2017. u devizna potraživanja, u smislu ove Odluke, banke i podružnice iz EU-a uključuju i nominalni iznos trezorskog zapisa Ministarstva financija Republike Hrvatske izdanog u eurima na aukciji održanoj 9. kolovoza 2016. i uplaćenog 11. kolovoza 2016., također u eurima, ISIN: HRRHMFT745X5.
U devizna potraživanja, u smislu ove Odluke, banke i podružnice iz EU-a također uključuju potraživanja po kreditima u kunama i u kunama s valutnom klauzulom, danima gospodarskim subjektima u sklopu Programa razvoja gospodarstva, i to u visini 50% iznosa nedospjele glavnice koja je u skladu s navedenim Programom financirana iz sredstava banaka.
VI.
Banke u devizne obveze u smislu ove Odluke uključuju:
– redovne devizne račune,
– posebne devizne račune pravnih osoba, devizne račune i devizne štedne uloge po viđenju stanovništva,
– obveze po izdanim vrijednosnim papirima u devizama (osim vlasničkih vrijednosnih papira),
– obveze po izdanim dužničkim vrijednosnim papirima u kunama s valutnom klauzulom (jednosmjernom ili dvosmjernom),
– primljene oročene devizne depozite,
– primljene kunske depozite s valutnom klauzulom (jednosmjernom ili dvosmjernom),
– primljene devizne kredite,
– primljene kunske kredite s valutnom klauzulom (jednosmjernom ili dvosmjernom),
– hibridne i podređene instrumente u devizama,
– hibridne i podređene instrumente u kunama s valutnom klauzulom,
– ostale financijske obveze u devizama i
– devizne repo poslove, ako već nisu uključeni u devizne obveze navedene u ovom stavku.
VII.
Podružnice iz EU-a u devizne obveze u smislu ove Odluke uključuju u nastavku navedene instrumente, koji su definirani Uputom za statističko i bonitetno izvješćivanje:
– P0201 Transakcijski računi
– P0202 Štedni depoziti
– P0203 Oročeni depoziti
– P0204 Depoziti u otkaznom roku
– P0205 Ograničeni depoziti
– P0207 Krediti s osnove prekoračenja po transakcijskim računima
– P0208 Primljeni prekonoćni krediti
– P0209 Krediti na osnovi repo poslova
– P0210 Financijski najam (engl. leasing)
– P0211 Primljeni sindicirani krediti
– P0212 Ostali primljeni krediti
– P0213 Maržni depoziti
– P0501 Obveznice
– P0502 Komercijalni zapisi
– P0505 Certifikati o depozitu
– P0506 Neprenosivi instrumenti (dužnički vrijednosni papiri)
– P0601 Ostale financijske obveze kojima se trguje – short selling.
Dnevno stanje za svaki radni dan svakog instrumenta iz prethodnog stavka utvrđuje se u skladu sa slogom AA (iz Upute za statističko i bonitetno izvješćivanje), uz obilježje »Vrsta iznosa«: 1 + 2 – 7 + 8 + 10 + 12. Tako utvrđeno dnevno stanje izračunava se agregirano za sve protustranke, pri čemu se isključuju protustranke navedene u točki VIII. stavku 2. ove Odluke.
Pritom se posebno izračunava dnevno stanje svakog instrumenta u devizama, uz obilježje »Valuta«: sve valute osim kune, i u kunama s valutnom klauzulom, uz obilježje »Valuta«: kuna i obilježje »Indeksacija«: jednosmjerna i dvosmjerna valutna klauzula.
VIII.
U smislu ove Odluke banke i podružnice iz EU-a u devizna potraživanja ne uključuju potraživanja:
– od drugih banaka i podružnica iz EU-a iz točke II. ove Odluke i
– od Hrvatske banke za obnovu i razvitak.
U smislu ove Odluke banke i podružnice iz EU-a u devizne obveze ne uključuju obveze prema:
– drugim bankama i podružnicama iz EU-a iz točke II. ove Odluke,
– Hrvatskoj banci za obnovu i razvitak,
– Međunarodnoj banci za obnovu i razvoj,
– Međunarodnoj financijskoj korporaciji,
– Razvojnoj banci Vijeća Europe,
– Europskoj banci za obnovu i razvoj,
– Europskoj investicijskoj banci,
– Europskom investicijskom fondu,
– Europskom fondu za jugoistočnu Europu i
– Fondu za zeleni rast jugoistočne Europe.
Iznimno od stavaka 1. i 2. ove točke, štedne banke u devizna potraživanja u smislu ove Odluke mogu uključiti i devizna potraživanja od banaka iz točke II. ove Odluke u iznosu u kojem ona prelaze devizne obveze prema bankama iz točke II. ove Odluke.
IX.
Devizna