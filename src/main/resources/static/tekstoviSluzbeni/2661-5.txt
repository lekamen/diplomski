donijelo.
Iz naprijed navedenog rješenja Ustavnog suda Republike Hrvatske proizlazi da je kontrola zakonitosti eksternih i internih općih akata u nadležnosti Visokog upravnog suda Republike Hrvatske. Opće akte u svom samoupravnom djelokrugu donosi predstavničko tijelo općine, grada i županije (članak 73. stavak 1. Zakona o lokalnoj i područnoj (regionalnoj) samoupravi).
Odredbom članka 35. točke 2. Zakona o lokalnoj i područnoj (regionalnoj) samoupravi propisano je da predstavničko tijelo donosi odluke i druge opće akte kojima uređuje pitanja iz samoupravnog djelokruga jedinice lokalne, odnosno područne (regionalne) samouprave.
Prema odredbi članka 3. Zakona o plaćama u lokalnoj i područnoj (regionalnoj) samoupravi osnovicu i koeficijente za obračun plaća župana, gradonačelnika i općinskih načelnika i njihovih zamjenika određuje odlukom predstavničko tijelo jedinice lokalne i područne (regionalne) samouprave u kojoj obnašaju dužnost, na prijedlog župana, gradonačelnika, odnosno općinskog načelnika.
Odredbom članka 19. stavka 1. alineje 1. navedenog Zakona propisano je da će najkasnije u roku od 3 mjeseca od stupanja na snagu ovoga Zakona predstavnička tijela jedinica lokalne i područne (regionalne) samouprave donijeti odluku iz članka 3. ovoga Zakona, kojom se određuju osnovica i koeficijenti za obračun plaće župana, gradonačelnika i općinskih načelnika i njihovih zamjenika.
S obzirom na navedene zakonske odredbe proizlazi da je Županijska skupština Zadarske županije ovlaštena donositi opće akte eksternog karaktera, te osporena Odluka o plaćama i pravima iz radnog odnosa dužnosnika Zadarske županije jest takav akt.
Prema odredbi članka 10. Zakona o ustrojstvu i djelokrugu ministarstava i drugih središnjih tijela državne uprave (»Narodne novine« 150/11., 22/12., 39/13., 125/13. i 148/13.) utvrđena je nadležnost Ministarstva uprave. Navedena odredba, među ostalim propisuje da ovo Ministarstvo obavlja upravne i stručne poslove koji se odnose na sustav i ustrojstvo državne uprave i lokalne i područne (regionalne) samouprave kao i poslove upravnog i inspekcijskog nadzora u svim tijelima državne uprave i lokalne i područne (regionalne) samouprave.
Odredbom članka 78. Zakona o lokalnoj i područnoj (regionalnoj) samoupravi propisano je da država radi zaštite ustavnosti i zakonitosti kao i zaštite prava građana obavlja nadzor nad zakonitošću rada i akata tijela jedinice lokalne i područne (regionalne) samouprave. U okviru Glave X. ovoga Zakona »državni nadzor i zaštita lokalne i područne (regionalne) samouprave« regulirano je postupanje nadležnih tijela u provođenju nadzora zakonitosti rada i općih akata.
Prema odredbi članka 80b navedenog Zakona, središnje tijelo državne uprave ovlašteno je donijeto odluku o obustavi općeg akta od primjene, a temeljem odredbe članka 82. istog Zakona ovlašteno je podnijeti ovom Sudu zahtjev za ocjenu zakonitosti općeg akta. Naime, zakon daje izričitu ovlast središnjem tijelu državne uprave nadležnom za lokalnu i područnu (regionalnu) samoupravu za provođenje nadzora, donošenje odluke o obustavi od primjene i podnošenje zahtjeva za ocjenu zakonitosti općih akata predstavničkog tijela jedinice lokalne samouprave. Navedeno ovlaštenje odnosi se na nadzor zakonitosti svih općih akata predstavničkog tijela, osim statuta jedinica lokalne i područne (regionalne) samouprave.
Predmetni zahtjev Ministarstvo uprave Republike Hrvatske podnijelo je na temelju odredbe članka 82. Zakona o lokalnoj i područnoj (regionalnoj) samoupravi, nakon što je odlukom klasa: 023-01/14-01/86, urbroj: 515-02-02/1-14-4 od 22. svibnja 2014. obustavilo od primjene osporenu Odluku.
Imajući na umu navedeno Sud je ocijenio da je zahtjev podnositelja podnesen od strane ovlaštenog tijela, u vezi s općim aktom koja ocjena zakonitosti je u nadležnosti ovog Suda, zbog čega je zahtjev uzeo u meritorno razmatranje.
Osporenom Odlukom određuju se plaće, prava, obveze kao i druga pitanja od značaja za ostvarivanje prava iz radnog odnosa dužnosnika 