 Zakona i usporedivosti zakonodavstava, osigurati suradnju i koordinirati aktivnosti s relevantnim nadležnim tijelom treće zemlje.«.
U stavku 2. točki 5. iza riječi: »Zakona« dodaju se riječi: », posebnih propisa kojima se prenosi Direktiva 2013/36/EU«.
U točki 6. riječi: »primjenjuju odredbe« zamjenjuju se riječima: »obavljaju poslove iz«.
U stavku 5. podstavku 1. iza riječi: »nadležna tijela iz« dodaju se riječi: »Republike Hrvatske ili«.
Članak 128.
U članku 284. stavku 1. točki 1. riječ: »većeg« zamjenjuje se riječju: »dodatnog«, a broj: »22.« zamjenjuje se brojem: »20.«.
Točka 2. mijenja se i glasi:
»2) o nalaganju mjera za rješavanje svih značajnih nalaza vezanih uz provedenu superviziju likvidnosti, kao i uz adekvatnost organizacije i upravljanja likvidnosnim rizikom, kao i o mjerama koje su pojedinoj kreditnoj instituciji naložene u skladu s člancima 224. i 225. ovoga Zakona.«.
Stavak 8. mijenja se i glasi:
»(8) Iznimno od stavka 7. ovoga članka, ako u roku od četiri mjeseca od dana podnošenja izvješća iz stavka 2. ovoga članka, odnosno mjesec dana od dana podnošenja izvješća iz stavka 3. ovoga članka, a prije donošenja zajedničke odluke, Hrvatska narodna banka ili bilo koje nadležno tijelo drugih država članica zatraže posredovanje Europskog nadzornog tijela za bankarstvo i ako je Europsko nadzorno tijelo za bankarstvo donijelo odluku u roku od mjesec dana, Hrvatska narodna banka donijet će odluku u skladu s tom odlukom. Rok od četiri mjeseca odnosno rok od mjesec dana smatra se rokom za mirenje u smislu Uredbe (EU) br. 1093/2010.«.
Stavak 11. mijenja se i glasi:
»(11) Hrvatska narodna banka na temelju odluka iz stavaka 4., 5., 7. ili 8. ovoga članka donijet će rješenje i dostaviti ga članici grupe kreditnih institucija u RH za koju je Hrvatska narodna banka nadležno tijelo.«.
Članak 129.
U članku 285. stavak 1. mijenja se i glasi:
»(1) Ako je nadležno tijelo druge države članice ujedno i konsolidirajuće nadzorno tijelo, Hrvatska narodna banka sudjelovat će na zahtjev konsolidirajućeg nadzornog tijela u postupku donošenja zajedničke odluke:
1) iz područja supervizije i procjene adekvatnosti uspostavljenog postupka procjenjivanja i održavanja internog kapitala kako bi utvrdili adekvatnu visinu konsolidirane razine regulatornog kapitala na razini relevantne grupe kreditnih institucija koja odgovara njezinu financijskom stanju i profilu rizičnosti, i o nalaganju dodatnog iznosa regulatornog kapitala u skladu s člankom 224. stavkom 1. točkom 20. ovoga Zakona svakoj pojedinoj članici relevantne grupe kreditnih institucija i na konsolidiranoj razini i
2) o nalaganju mjera za rješavanje svih značajnih nalaza vezanih uz provedenu superviziju likvidnosti, kao i uz adekvatnost organizacije i upravljanja likvidnosnim rizikom, kao i o mjerama koje su pojedinoj kreditnoj instituciji naložene u skladu s člancima 224. i 225. ovoga Zakona.«
U stavku 2. riječi: »članice grupe kreditnih institucija u EU-u« zamjenjuju se riječima: »članice relevantne grupe kreditnih institucija«.
U stavku 3. riječi: »članici grupe kreditnih institucija u EU-u« zamjenjuju se riječima: »članici relevantne grupe kreditnih institucija«.
U stavku 6. riječi: »poslovanja grupe kreditnih institucija u EU-u, odnosno ako zajednička odluke« zamjenjuju se riječima: »poslovanja relevantne grupe kreditnih institucija, odnosno ako zajednička odluka«.
Stavak 7. mijenja se i glasi:
»(7) Iznimno od stavka 6. ovoga članka, ako su Hrvatska narodna banka ili drugo nadležno tijelo države članice u roku od četiri mjeseca od dana kada je konsolidirajuće nadzorno tijelo podnijelo izvješće o procjeni rizičnosti poslovanja relevantne grupe kreditnih institucija, odnosno ako zajednička odluka iz stavka 1. točke 2. ovoga članka nije donesena u roku od mjesec dana od dana kada je konsolidirajuće nadzorno tijelo podnijelo izvješće koje sadrži procjenu profila likvidnosnog rizika, a prije donošenja zajedničke odluke, zatražili posredovanje Europskog nadzornog tijela za bankarstvo i