 Agencije za plaćanja, Savjetodavne službe i HPA, pri čemu djelatniku koji mu pomaže može dati ovlaštenje za jednodnevno korištenje zaporke.
(4) Iznimno od stavka 1. ovoga članka, list E korisnik ispunjava ručno.
Rokovi, mjesto i način podnošenja jedinstvenog zahtjeva
Članak 6.
(1) Korisnik podnosi jedinstveni zahtjev u razdoblju od 1. ožujka do 15. svibnja godine na koju se zahtjev odnosi, a iznimno za 2015. godinu u razdoblju od dana stupanja na snagu ovoga Pravilnika do 15. svibnja.
(2) Elektronički popunjen i ispisan jedinstveni zahtjev korisnik vlastoručno potpisuje i dostavlja neposredno ili poštom regionalnom uredu Agencije za plaćanja u kojem je upisan u Upisnik poljoprivrednika.
(3) Listovi A, B, C i D iz članka 4. stavka 1. ovoga Pravilnika dostavljaju se u roku za podnošenje jedinstvenog zahtjeva iz stavka 1. ovoga članka, a listovi E i F sukladno rokovima propisanim člancima 46. i 47. ovoga Pravilnika.
(4) Ako je jedinstveni zahtjev upućen poštom ili drugim načinima dostave, dan predaje pošiljke smatra se kao dan predaje jedinstvenog zahtjeva. Ako je jedinstveni zahtjev dostavljen neposredno, dan zaprimanja u regionalnom uredu Agencije za plaćanja smatra se kao dan podnošenja jedinstvenog zahtjeva.
(5) Prilikom podnošenja jedinstvenog zahtjeva za mjere koje se financiraju iz državnog proračuna Republike Hrvatske prilaže se upravna pristojba u iznosu propisanom posebnim propisom o upravnim pristojbama.
Izmjene i dopune jedinstvenog zahtjeva
Članak 7.
(1) Za mjere već prijavljene u jedinstvenom zahtjevu u razdoblju iz članka 6. stavka 1. ovoga Pravilnika korisnik može zatražiti izmjenu ili dopunu jedinstvenog zahtjeva za pojedinačne poljoprivredne parcele ili za pojedinačna prava na plaćanja najkasnije do 31. svibnja godine za koju se podnosi jedinstveni zahtjev i to bez primjene administrativnih kazni za kašnjenje.
(2) Izmjene i dopune jedinstvenog zahtjeva korisnik unosi putem AGRONET-a, te ispisani izmijenjeni jedinstveni zahtjev potpisuje i dostavlja regionalnom uredu Agencije za plaćanja na način iz članka 6. stavka 2. ovoga Pravilnika.
(3) Izmjene i dopune jedinstvenog zahtjeva iz stavka 1. ovoga članka odnose se i na dodatnu obaveznu dokumentaciju uz jedinstveni zahtjev.
Podnošenje jedinstvenog zahtjeva u roku za zakašnjele zahtjeve
Članak 8.
(1) Iznimno od roka za podnošenje jedinstvenog zahtjeva iz članka 6. stavka 1. ovoga Pravilnika, jedinstveni zahtjevi se mogu zaprimati do 25 kalendarskih dana nakon tog roka (dalje u tekstu: rok za zakašnjele zahtjeve), ali se u tom slučaju smanjuje visina plaćanja po danu kašnjenja sukladno članku 13. stavku 1. Delegirane uredbe Komisije (EU) br. 640/2014.
(2) Kod podnošenja zahtjeva za dodjelu ili povećanje vrijednosti prava na plaćanja u roku za zakašnjele zahtjeve obračunava se smanjenje po danu kašnjenja sukladno članku 14. stavku 1. Delegirane uredbe Komisije (EU) br. 640/2014.
(3) Nakon isteka roka za zakašnjele zahtjeve zahtjev se smatra nedopuštenim osim u slučaju više sile i iznimnih okolnosti.
Izmjene i dopune jedinstvenog zahtjeva u roku za zakašnjele zahtjeve
Članak 9.
Izmjene i dopune jedinstvenog zahtjeva mogu se zaprimati i u roku za zakašnjele zahtjeve odnosno nakon roka iz članka 6. stavka 1. ovoga Pravilnika, ali ne kasnije od roka iz članka 8. ovoga Pravilnika, pri čemu se smanjuje visina plaćanja za zatražene izmjene i dopune sukladno članku 13. stavku 3. Delegirane uredbe Komisije (EU) br. 640/2014.
Odustajanje od jedinstvenog zahtjeva
Članak 10.
(1) Korisnik može u svakom trenutku djelomično ili u potpunosti odustati od jedinstvenog zahtjeva u skladu s člankom 3. Provedbene uredbe Komisije (EU) br. 809/2014.
(2) Za djelomično odustajanje od jedinstvenog zahtjeva korisnik elektroničkim putem na način iz članka 5. stavka 1. ovoga Pravilnika unosi u jedinstveni zahtjev podatak o odustajanju od dijela zahtjeva, te ispisan jedinstveni zahtjev potpisuje i dostavlja nadležnom regionalnom uredu Agencije za plaćanja.
(3) Za odustajanje od jedinstvenog