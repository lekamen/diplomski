57 21.06.2016 Rješenje Ministarstva zdravlja klasa: UP/I-510-01/14-01/30, urbroj: 534-04-1-2/7-16-24 od 2. lipnja 2016.
MINISTARSTVO ZDRAVLJA
1460
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Klinici za psihološku medicinu Kliničkog bolničkog centra Zagreb, verificira se i dodjeljuje naziv »Referentni centar Ministarstva zdravlja za psihosomatsku medicinu i suradnu psihijatriju« na vrijeme od pet godina.
2. Klinika za psihološku medicinu Kliničkog bolničkog centra Zagreb, dužna je do isteka pet godina od donošenja rješenja o dodjeli odnosno obnovi naziva podnijeti zahtjev za obnovu naziva »Referentni centar Ministarstva zdravlja za psihosomatsku medicinu i suradnu psihijatriju«.
3. »Referentni centar Ministarstva zdravlja za psihosomatsku medicinu i suradnu psihijatriju« Klinike za psihološku medicinu Kliničkog bolničkog centra Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/14-01/30
Urbroj: 534-04-1-2/7-16-24
Zagreb, 2. lipnja 2016.
Ministar doc. dr. sc. Dario Nakić, dr. med., v. r.
