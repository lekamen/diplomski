odgovornu osobu Ministarstva i postupiti prema svojim ovlastima.
Članak 22.
Radnik koji radi s rendgenskim uređajem ima pravo odbiti obavljanje poslova ukoliko mu prijeti neposredna opasnost po život i zdravlje zbog toga što su mjere zaštite od ionizirajućeg zračenja nedostatne ili nisu provedene, sve dok se te mjere ne provedu.
Članak 23.
U cilju provjere stanja zaštite od ionizirajućeg zračenja provode se ispitivanja ionizirajućeg zračenja u prostoriji i radnom okolišu prostorije u kojoj su smješteni rendgenski uređaji za provjeru sadržaja prtljage i osobnih predmeta i prijenosni rendgenski uređaji te na radnim mjestima.
Sadržaj i učestalost tih ispitivanja propisan je pravilnikom kojim se propisuje mjerenje osobnog ozračenja, ispitivanje izvora ionizirajućeg zračenja i uvjeta rada te izvješća i očevidnici te pravilnikom kojim se propisuju uvjeti i mjere zaštite od ionizirajućeg zračenja za obavljanje djelatnosti s električnim uređajima koji proizvode ionizirajuće zračenje.
Članak 24.
Svi izloženi radnici dužni su pridržavati se mjera zaštite od ionizirajućeg zračenja propisanih važećim zakonskim propisima i ovim Pravilnikom te opisanim u Analizi rizika.
Članak 25.
Svi izloženi radnici moraju se, u cilju dozimetrijskog nadzora, prijaviti Državnom zavodu za radiološku i nuklearnu sigurnost.
Mjerenje osobnog ozračenja izloženog radnika provodi ovlašteni stručni tehnički servis.
Članak 26.
Stupanj ozračenja izloženih radnika mjeri se osobnim dozimetrom za mjerenje ionizirajućeg zračenja – termoluminiscentnim dozimetrom (TLD), koji je izloženi radnik obvezan nositi tijekom rada u području izloženosti.
Stupanj izloženosti utvrđuje se u kontrolnom razdoblju koje traje jedan kalendarski mjesec.
Izloženi radnik dozimetar nosi na lijevoj strani prsiju ispod zaštitne odjeće, od prvog dana do zadnjeg dana u mjesecu, nakon čega se mora zamijeniti novim dozimetrom kojeg dostavlja ovlašteni stručni tehnički servis.
Nošeni dozimetar najkasnije petnaest dana poslije isteka prethodnog mjernog razdoblja potrebno je vratiti ovlaštenom stručnom tehničkom servisu na obradu.
Članak 27.
Svi izloženi radnici pojedine ustrojstvene jedinice dužni su pri zamjeni osobnog dozimetra potpisati obrazac evidencijske liste zaduženja osobnih dozimetara kojim potvrđuju primitak osobnog dozimetra za sljedeće mjerno razdoblje i povrat nošenog dozimetra iz prethodnog mjernog razdoblja.
Presliku evidencijske liste zaduženja osobnih dozimetara iz stavka 1. ovog članka za sve izložene radnike pojedine ustrojstvene jedinice osoba zadužena za poslove primjene mjera zaštite od ionizirajućeg zračenja iz članka 29. ovog Pravilnika dostavlja osobi odgovornoj za zaštitu od ionizirajućeg zračenja.
Obrazac evidencijske liste zaduženja osobnih dozimetara iz stavka 1. ovog članka nalazi se u Prilogu 3. ovog Pravilnika i njegov je sastavni dio.
Članak 28.
Izloženi radnik ne smije započeti s radom prije nego dobije svoj osobni dozimetar.
O primljenoj dozi na temelju mjerenja osobnih doza osoba odgovorna za zaštitu od ionizirajućeg zračenja obvezna je izvijestiti izloženog radnika.
Osoba odgovorna za zaštitu od ionizirajućeg zračenja vodi evidenciju o pojedinačno primljenim dozama.
Izloženi radnici ne smiju biti izloženi ozračenju iznad 100 mSv u razdoblju od pet uzastopnih godina, uz uvjet da ni u jednoj godini petogodišnjeg razdoblja ozračenje ne smije biti iznad 50 mSv.
Članak 29.
Ustrojstvene jedinice Ministarstva koje u svom radu koriste izvore ionizirajućeg zračenja imenuju osobu zaduženu za poslove primjene mjera zaštite od ionizirajućeg zračenja u svojoj ustrojstvenoj jedinici, koja je i kontakt osoba za pitanja osobne dozimetrije prema Državnom zavodu za radiološku i nuklearnu sigurnost.
Osobu zaduženu za poslove primjene mjera zaštite od ionizirajućeg zračenja iz stavka 1. ovog članka imenuje voditelj ustrojstvene jedinice, a zadužena je:
– za prihvat i raspoređivanje osobnih dozimetara izloženim radnicima,
– izvršiti zamjenu osobnih dozimetara na dan naznačen na