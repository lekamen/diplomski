23 16.03.2016 Pravilnik o statističkim standardima osiguranja
HRVATSKA AGENCIJA ZA NADZOR FINANCIJSKIH USLUGA
655
Na temelju odredbe članka 202. stavak 2. Zakona o osiguranju (»Narodne novine« broj 30/15) Hrvatska agencija za nadzor financijskih usluga na sjednici Upravnog vijeća 11. ožujka 2016. donijela je
PRAVILNIK
O STATISTIČKIM STANDARDIMA OSIGURANJA
Članak 1.
(1) Ovim Pravilnikom Hrvatska agencija za nadzor financijskih usluga (dalje u tekstu: Agencija) propisuje statističke standarde za obrađivanje podataka o poslovima osiguranja odnosno reosiguranja, rizicima koje pokriva osiguranje odnosno reosiguranje, osiguranim slučajevima i štetama.
(2) Društvo za osiguranje, odnosno društvo za reosiguranje dužno je voditi i obrađivati statističke podatke o poslovima osiguranja odnosno reosiguranja, rizicima koje pokriva osiguranje odnosno reosiguranje, osiguranim slučajevima i štetama.
(3) Društvo za osiguranje, odnosno društvo za reosiguranje dužno je statističke podatke iz stavka 2. ovoga članka obrađivati primjenom statističkih standarda osiguranja.
Članak 2.
(1) Društvo za osiguranje, odnosno društvo za reosiguranje dostavlja Agenciji statističke izvještaje, i to mjesečni izvještaj koristeći obrazac SP_1_O/R_rizici, tromjesečne izvještaje koristeći obrasce SP_1_ O/R _rizici, SP_1_ O/R vrste, SP_5_ O/R, SP_7_ O/R, SP_8_ O/R, SP_10_ O/R, SP_13_O, SP_15_ O/R i SP_16_ O/R, i godišnje izvještaje koristeći obrasce od rednog broja 1. do rednog broja 44. iz priloga ovog Pravilnika.
(2) Društvo za osiguranje koje je dobilo odobrenje za obavljanje poslova reosiguranja za poslove reosiguranja dodatno dostavlja Agenciji i statističke izvještaje koristeći obrasce označene slovom »R« propisanim stavkom 1. ovoga članka izuzev obrasca SP_15R i SP_23R.
(3) Društvo za osiguranje, koje obavlja poslove osiguranja u državi članici, dužno je dostaviti statističke izvještaje o poslovima osiguranja u pojedinoj državi članici, i to odvojeno za poslove osiguranja koje obavlja preko podružnice i poslove osiguranja koje neposredno obavlja. Društvo za osiguranje dužno je dostaviti godišnje izvještaje koristeći obrasce SP_1_O_rizici_EU i, SP_16_O_EU iz priloga ovog Pravilnika.
(4) Podatke iz statističkih izvještaja SP-7-O/R, SP-8-O/R, SP-9-O/R, SP-10-O/R, SP-11-O/R, SP-12-O/R, SP-13-O, SP-14-O/R, SP-21.1-O, SP-21.2-O, SP-25.1-O i SP-25.2-O iz priloga ovog Pravilnika potvrđuje imenovani ovlašteni aktuar.
(5) Godišnje statističke izvještaje usklađene s revidiranim financijskim izvještajima, društvo za osiguranje, odnosno društvo za reosiguranje je dužno dostaviti najkasnije u roku od četiri mjeseca od isteka kalendarske godine za koju se izvještaji sastavljaju.
(6) Društvo za osiguranje, odnosno društvo za reosiguranje dužno je dostaviti tromjesečne statističke izvještaje najkasnije do zadnjeg dana u mjesecu koji slijedi nakon izvještajnog tromjesečja.
(7) Društvo za osiguranje, odnosno društvo za reosiguranje dužno je dostaviti mjesečne statističke izvještaje najkasnije do desetog dana u mjesecu koji slijedi nakon izvještajnog mjeseca.
(8) Iznosi se u izvještajima iz priloga ovog Pravilnika upisuju kunama, uz obvezno upisivanje dvije znamenke iza decimalnog zareza. Postotke je društvo za osiguranje, odnosno društvo za reosiguranje dužno izračunati i prikazati na dvije decimale. Iznosi trebaju biti usklađeni s odgovarajućim pozicijama u Izvještaju o financijskom položaju i Izvještaju o sveobuhvatnoj dobiti.
(9) Društvo za osiguranje, odnosno društvo za reosiguranje dužno je Agenciji dostaviti izvještaje iz stavka 1. ovog članka u elektroničkom obliku s naprednim elektroničkim potpisom u skladu s tehničkom uputom Agencije.
(10) Smatra se da je društvo za osiguranje, odnosno društvo za reosiguranje dostavilo izvještaje iz stavka 1. ovog članka u trenutku kada je izvještaj prihvaćen na poslužitelju Agencije za primanje izvještaja.
(11) U opravdanim slučajevima nemogućnosti dostave na način propisan stavkom 10. ovog članka, društvo za osiguranje, odnosno