86 04.08.2015 Odluka o izmjenama i dopunama Odluke o sadržaju i obliku isprave kojom se dokazuje status osigurane osobe Hrvatskog zavoda za zdravstveno osiguranje
HRVATSKI ZAVOD ZA ZDRAVSTVENO OSIGURANJE
1698
Na osnovi članka 119. stavka 6. Zakona o obveznom zdravstvenom osiguranju (»Narodne novine«, broj 80/13. i 137/13.) i članka 26. točke 4. Statuta Hrvatskog zavoda za zdravstveno osiguranje (»Narodne novine«, broj 18/09., 33/10., 8/11., 18/13., 1/14. i 83/15.) Upravno vijeće Hrvatskog zavoda za zdravstveno osiguranje na 90. izvanrednoj sjednici održanoj 30. srpnja 2015. godine donijelo je
ODLUKU
O IZMJENAMA I DOPUNAMA ODLUKE O SADRŽAJU I OBLIKU ISPRAVE KOJOM SE DOKAZUJE STATUS OSIGURANE OSOBE HRVATSKOG ZAVODA ZA ZDRAVSTVENO OSIGURANJE
Članak 1.
U Odluci o sadržaju i obliku isprave kojom se dokazuje status osigurane osobe Hrvatskog zavoda za zdravstveno osiguranje (»Narodne novine«, broj 4/07., 91/09., 113/09., 140/09., 4/10., 13/10., 43/10., 29/11. i 147/14.) u članku 2. stavak 1. mijenja se i glasi:
»Ovom Odlukom propisuju se četiri vrste isprava (isprava 1, isprava 2, isprava 3 i isprava 4) kojima se dokazuje status osigurane osobe Zavoda.«
U stavku 3. riječ: »Sve tri isprave« zamjenjuje se riječima: »Sve isprave«.
Članak 2.
Članak 3. mijenja se i glasi:
»Iskaznice iz članka 2. ove Odluke veličine su 85,6x53,98 mm, a izrađene su od tvrde plastike s reljefno otisnutim podacima, a isprava 1, isprava 2 i isprava 3 imaju i magnetsku traku i traku za potpis, u skladu s obilježjima utvrđenim u člancima 4., 6., 6.a i 6.b ove Odluke.«
Članak 3.
Iza članka 6.a dodaje se članak 6.b koji glasi:
»Članak 6.b
Iskaznica (isprava 4) izrađena je od tvrde plastike bijele boje s otisnutim podacima na tijelu iskaznice, kontaktnim chipom i bezkontaktnim chipom u tijelu iskaznice.
Iskaznica iz stavka 1. ovoga članka sadrži sljedeća obilježja:
1. na prednjoj strani (lice iskaznice):
a) otisnuti logotip Zavoda te tekst: »Hrvatski zavod za zdravstveno osiguranje«
b) otisnut tekst: »Iskaznica zdravstveno osigurane osobe«,
d) kontaktni chip
e) otisnute sljedeće podatke:
– brojčanu oznaku matičnog broja osigurane osobe u obveznom zdravstvenom osiguranju
– OIB osigurane osobe
– ime i prezime osigurane osobe
– dan, mjesec i godina rođenja osigurane osobe
– serijski broj iskaznice
– rok važenja iskaznice
2. na poleđini iskaznice (naličje iskaznice):
– fotografiju osigurane osobe u boji
– ime i prezime osigurane osobe
– OIB osigurane osobe prikazan bar kodom.
Korisnik je obvezan oštećenu iskaznicu dostaviti na poništenje Zavodu, a njezin gubitak je obvezan prijaviti Zavodu.«
Članak 4.
U članku 7. riječi: »članaka 4., 6. i 6.a« zamjenjuju se riječima: »članaka 4., 6., 6.a i 6.b«.
Članak 5.
U članku 8. stavku 1. riječi: »člancima 4., 6. i 6.a« zamjenjuju se riječima: »člancima 4., 6., 6.a i 6.b«.
Stavak 2. mijenja se i glasi:
»Zavod je jedini ovlašten za izmjenu ili dodavanje certifikata, softvera ili drugog na chip na iskaznici (ispravi 2) iz članka 6. ove Odluke i (ispravi 4) iz članka 6.b ove Odluke, kao i na magnetskoj traci na iskaznici (ispravi 2) iz članka 6. i (ispravi 3) iz članka 6.a ove Odluke. Iskaznicu je dopušteno koristiti isključivo za čitanje i pregled podataka koje sadrži ali da se ne ugrozi i ošteti njezin sigurnosni mehanizam.«
Članak 6.
U članku 13. stavku 1. riječi: »članka 4., 6. i 6.a« zamjenjuju se riječima: »članaka 4., 6., 6.a i 6.b«.
Članak 7.
U članku 15. stavku 1. riječi: »članka 6.« zamjenjuju se riječima: »članaka 6. i 6.b«.
Članak 8.
U članku 18. stavku 1. riječi: »članaka 4., 6. i 6.a« zamjenjuju se riječima: »članaka 4., 6., 6.a i 6.b«.
Članak 9.
U članku 19. stavku 1. riječi: »članka 4., 6. i 6.a« zamjenjuju se riječima: »članaka 4., 6., 6.a i 6.b«.
Članak 10.
U članku 20. stavku 1. riječi: »članka 4., 6. i 6.a« zamjenjuju se riječima: »članaka 4., 6., 6.a i 6.b«.
Članak 11.
Iskaznica iz članka 3. ove Odluke izdavat će se osiguranim osobama sukcesivno po pojedinim kategorijama kroz razdoblje od 5 godina, počevši od