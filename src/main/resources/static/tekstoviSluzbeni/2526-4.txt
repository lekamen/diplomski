 zaključivanja i trajanja Ugovora o dodjeli državne stipendije student korisnik državne stipendije Ministarstva koja je dodijeljena u prethodnim godinama, obustavit će se isplata ranije državne stipendije te će se izvršiti povrat isplaćenih sredstava za razdoblje za koje su zaprimljene dvostruke uplate.
(6) Ako se utvrdi da student uz državnu stipendiju prima neku drugu stipendiju ili za vrijeme trajanja državne stipendije dobije još neku stipendiju, a o toj okolnosti ne obavijesti Ministarstvo znanosti, obrazovanja i sporta u roku predviđenim ugovorom ili u roku od 30 dana od dana primanja druge stipendije, Ministarstvo će poslati studentu obavijest da se obustavlja isplata državne stipendije te da je obvezan vratiti do tada isplaćena sredstva.
(7) Na obavijest iz stavka 6. ovoga članka student može uputiti prigovor u roku od osam dana od dana dostave obavijesti, o kojem će odlučiti Ministarstvo znanosti, obrazovanja i sporta.
Članak 18.
Novčani iznos državne stipendije isplaćuje se na žiroračun korisnika stipendije.
ELEKTRONIČKI SUSTAV PRIJAVE NA NATJEČAJ
Članak 19.
(1) Za potrebe provedbe natječaja iz članka 12. ovoga pravilnika Ministarstvo znanosti, obrazovanja i sporta ustrojava elektronički sustav prijave.
(2) Informacijski sustav studentskih prava (dalje: ISSP) vodi osobne podatke studenata u Republici Hrvatskoj koji su potrebni za rad elektroničkoga sustava prijave na natječaj za studentske stipendije.
(3) U ISSP-u vode se sljedeći podaci o studentima iz članka 3. ovoga pravilnika:
1. jedinstveni matični broj akademskoga građanina;
2. naziv visokog učilišta na koje je student upisan;
3. vrsta studijskoga programa;
4. naziv studijskoga programa;
5. status studenta (redoviti ili izvanredan);
6. status obveza (aktivan ili u mirovanju);
7. datum prvoga upisa studenta na studijski program;
8. akademska godina prvoga upisa studenta na studijski program;
9. upis studenta u tekuću akademsku godinu;
10. broj ukupno stečenih ECTS bodova u prethodnoj akademskoj godini, zaključno s posljednjim danom te akademske godine;
11. broj ukupno stečenih ECTS bodova u tekućoj akademskoj godini, računajući od dana početka te akademske godine;
12. broj ukupno stečenih ECTS bodova na studijskome programu, od trenutka prvoga upisa studijskoga programa.
(4) Visoko učilište koje evidenciju o studentima vodi u Informacijskome sustavu visokih učilišta (dalje: ISVU) podatke o studentima upisuje u taj sustav te se nakon toga podaci preuzimaju u ISSP-u.
(5) Visoko učilište koje ne vodi evidenciju o studentima u ISVU-u obvezno je podatke iz stavka 3. ovoga članka upisati u ISSP.
(6) U ISSP-u se preuzimaju sljedeći podaci o studentima iz članka 3. ovoga pravilnika iz Evidencije osobnih identifikacijskih brojeva:
1. ime i prezime studenta;
2. datum rođenja;
3. OIB;
4. ime oca ili majke;
5. spol;
6. ulica i kućni broj prebivališta;
7. mjesto i poštanski broj prebivališta;
8. ulica i kućni broj boravišta;
9. mjesto i poštanski broj boravišta;
10. broj osobne iskaznice;
11. datum izdavanja osobne iskaznice;
12. datum do kojeg vrijedi osobna iskaznica;
13. državljanstvo.
Članak 20.
Visoka učilišta dužna su kontinuirano ažurirati podatke navedene u članku 19. stavku 3. ovoga pravilnika, na način propisan člankom 19. stavkom 4. i 5.
PRIJELAZNE I ZAVRŠNE ODREDBE
Članak 21.
(1) Danom stupanja na snagu ovoga pravilnika prestaje važiti Pravilnik o uvjetima i načinu ostvarivanja prava na državnu stipendiju (»Narodne novine«, broj 135/14).
(2) Studenti korisnici državne stipendije dodijeljene na temelju Pravilnika o dodjeljivanju državnih stipendija redovitim studentima dodiplomskih studija i naknada dijela troškova školarine studentima poslijediplomskih studija (»Narodne novine«, broj 151/02), a koji je prestao važiti 31. prosinca 2013. godine, zadržavaju pravo na stipendiju prema potpisanome ugovoru.
Članak 22.
Ovaj pravilnik stupa na snagu osmog dana od dana objave u »Narodnim novinama«.
Klasa: 604-01/15-01/00044
Urbroj: 533-20-15-00001
Zagreb, 2. prosinca 2015.