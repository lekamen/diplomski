 brodarsku ili pomorsku školu ili prometni fakultet – vodni smjer ili pomorski fakultet – smjer nautika ili tečaj za osposobljavanje za brodarska zvanja koji je priznat od strane nadležnog tijela države članice Europske unije.
Članak 61.
(1) Svaki član posade na plovilu mora imati kod sebe brodarsku knjižicu i svjedodžbu o stručnoj osposobljenosti za obavljanje određenih poslova na plovilu na temelju kojih je moguće utvrditi razinu njihove osposobljenosti za službu na plovilu.
(2) Vježbenik i mornar pripravnik na plovilu moraju imati kod sebe brodarsku knjižicu.
Članak 62.
(1) Ovim Pravilnikom propisani su sljedeći oblici plovidbe:
1. A1 – dnevna plovidba u trajanju do najviše 14 sati
2. A2 – plovidba u trajanju do najviše 18 sati
3. B – stalna plovidba u trajanju od 24 sata.
(2) Svi oblici plovidbe odnose se na vremensko razdoblje od 24 sata.
(3) Dnevna plovidba (A1) može se produžiti najviše do 16 sati, i to ne više od jednom tjedno, ukoliko na plovilu postoji tahograf tipski ispitan od strane nadležnog tijela i ako isti uredno funkcionira i ukoliko minimalni broj članova posade uključuje najmanje jednu osobu sa svjedodžbom o stručnoj osposobljenosti za zapovjednika i jednu osobu sa svjedodžbom o stručnoj osposobljenosti za kormilara.
(4) Plovilo koji plovi u obliku plovidbe A1 mora prekinuti plovidbu na osam, a u obliku A2 na šest sati neprekidno u bilo koje doba dana, ako na plovilu postoji tahograf tipski ispitan od strane nadležnog tijela i ako isti uredno funkcionira. Ako to nije slučaj, plovilo koji plovi u obliku plovidbe A1 mora prekinuti plovidbu kontinuirano između 22 h i 6 h, a u obliku A2 kontinuirano između 23 h i 5 h.
Članak 63.
(1) U obliku plovidbe A1 svaki član posade ima pravo na neprekidan odmor od osam sati izvan plovidbe i to za svaka 24 sata računajući od kraja svakog perioda odmora od osam sati.
(2) U obliku plovidbe A2 svaki član posade ima pravo na period odmora od osam sati koji mora uključivati neprekinuti period od šest sati kada plovilo mora biti izvan plovidbe. Članovi posade mlađi od 18 godina imaju pravo na neprekidan odmor od osam sati od čega šest sati izvan plovidbe. Naprijed navedeno odnosi se na svaka 24 sata, računajući od kraja svakog neprekinutog perioda odmora od šest sati izvan plovidbe.
(3) U obliku plovidbe B svaki član posade ima pravo na odmor od 24 sata u vremenskom razdoblju od 48 sati. Odmor mora iznositi najmanje dva puta šest neprekidnih sati.
(4) Za vrijeme svoga obveznog perioda odmora, član posade ne smije obavljati nikakve dužnosti, uključujući nadzor i pripravnost, osim u slučajevima nužde koji se odnose na opasnosti po ljudske živote, teret i okoliš. Straža i nadzor nad plovilima koji stoje izvan plovnog puta (sidrišta, luke, pristaništa) prema odredbama Pravilnika o plovidbi na unutarnjim vodama ne smatraju se dužnostima u smislu ovog stavka.
Članak 64.
Promjena ili ponavljanje oblika plovidbe moguća je samo u sljedećim slučajevima:
1. S oblika plovidbe A1 na oblik plovidbe A2 samo ako je izmijenjena cjelokupna posada ili su članovi posade određeni za vrstu plovidbe A2 neposredno prije promjene imali osamsatni odmor, od čega šest sati neprekidno izvan plovidbe i ako je na plovilo ukrcana dodatna posada propisana za oblik plovidbe A2.
2. S oblika plovidbe A2 može se prijeći na oblik plovidbe A1 samo tada, ako je izmijenjena cjelokupna posada ili su članovi posade određeni za vrstu plovidbe A1 neposredno prije promjene imali neprekidan osamsatni odmor izvan plovidbe.
3. S oblika plovidbe B može se prijeći na oblik plovidbe A1 ili A2, ako je izmijenjena cjelokupna posada ili su članovi posade određeni za oblik plovidbe A1 ili A2 neposredno prije promjene imali neprekidan odmor od osam sati za oblik A1 odnosno šest sati za oblik A2.
4. S oblika plovidbe A1 ili A2 na oblik plovidbe B samo ako je izmijenjena cjelokupna posada ili su članovi posade određeni za oblik plovidbe B neposredno prije promjene imali neprekidan odmor izvan plovidbe od osam sati za oblik A1 odnosno