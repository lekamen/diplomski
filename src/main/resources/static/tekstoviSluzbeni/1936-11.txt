 uvjete natječaja, kriterije suvlasništva u projektu, detaljne kriterije odabira najpovoljnije ponude i uvjete koji se moraju održavati u roku važenja odluke o odabiru iz stavka 7. ovoga članka, kao i način izmjene uvjeta utvrđenih odlukom o odabiru propisuje Vlada Republike Hrvatske uredbom.
IV. REGISTAR PROIZVODNIH POSTROJENJA KOJA KORISTE OBNOVLJIVE IZVORE ENERGIJE I KOGENERACIJSKIH POSTROJENJA TE POVLAŠTENIH PROIZVOĐAČA
Članak 17.
(1) Registar OIEKPP-a ustrojava i vodi Ministarstvo u elektroničkom obliku radi praćenja i nadzora nad provedbom projekata obnovljivih izvora energije i kogeneracije, a u svrhu:
1. administrativne potpore korisnicima registra, odnosno javnopravnim tijelima u provedbi ovoga Zakona
2. prikupljanja i analize podataka o proizvodnim postrojenjima koja koriste obnovljive izvore energije i visokoučinkovitim kogeneracijama
3. utvrđivanja ispunjavanja nacionalnih ciljeva iz obnovljivih izvora energije
4. utvrđivanja ispunjavanja nacionalnih ciljeva povezanih s visokoučinkovitom kogeneracijom.
(2) Upisom u Registar OIEKPP-a stječe se status nositelja projekta.
Članak 18.
(1) Registar OIEKPP-a sadržava podatke o nositeljima projekata i isprave koje nositelju projekta obnovljivih izvora energije i visokoučinkovite kogeneracije, odnosno proizvođaču energije iz obnovljivih izvora energije i visokoučinkovite kogeneracije izdaju nadležna tijela, podatke o proizvodnim postrojenjima i proizvodnim jedinicama koje koriste obnovljive izvore energije i visokoučinkovitim kogeneracijskim postrojenjima i proizvodnim jedinicama, podatke o raspoloživim kvotama za poticanje, podatke o stjecanju statusa povlaštenog proizvođača, informacije i podatke o provedenim natječajima, natječajima u tijeku, kao i o raspisivanju natječaja koji se provode temeljem ovoga Zakona.
(2) Registar OIEKPP-a se sastoji od dijela u koji se upisuju podaci i informacije propisani odredbama ovoga Zakonom i pravilnikom iz stavka 9. ovoga članka i dijela u koji se pohranjuju isprave dostavljene za upis podataka o nositeljima projekta, isprave dostavljene ili sastavljene u postupku upisa, odluke i druge isprave nadležnih tijela za koje je ovim Zakonom i pravilnikom iz stavka 9. ovoga članka propisano da se moraju dostaviti Registru OIEKPP-a.
(3) Nadležna tijela iz stavka 1. i 2. ovoga članka su Ministarstvo, ministarstvo nadležno za graditeljstvo i prostorno uređenje, ministarstvo nadležno za poljoprivredu, šumarstvo i vodno gospodarstvo, ministarstvo nadležno za zaštitu okoliša, Agencija, središnje tijelo državne uprave nadležno za upravljanje državnom imovinom, operator tržišta električne energije, operator prijenosnog sustava, operator distribucijskog sustava, pravna osoba za upravljanje vodama, Hrvatske šume, tijela državne uprave, jedinice lokalne i područne (regionalne) samouprave te druga nadležna tijela i pravne osobe koje imaju javne ovlasti.
(4) Podatke i informacije iz stavka 2. ovoga članka u Registar OIEKPP-a upisuje Ministarstvo, Agencija, operator tržišta električne energije, operator prijenosnog sustava i operator distribucijskog sustava.
(5) Kada se upis podataka u Registar OIEKPP-a vrši temeljem upravnih akata, podaci se upisuju u Registar OIEKPP-a nakon izvršnosti upravnog akta.
(6) Prvi upis u Registar OIEKPP-a vrši Ministarstvo na temelju energetskog odobrenja.
(7) Iznimno od stavka 6. ovoga članka, za izgrađena proizvodna postrojenja koja nisu upisana u Registar OIEKPP-a Ministarstvo vrši prvi upis na temelju uporabne dozvole ili drugog odgovarajućeg akta kojim se dozvoljava upotreba proizvodnog postrojenja, odnosno u slučaju proizvodnih postrojenja koja se smatraju jednostavnim građevinama temeljem dokaza o trajnom priključenju na elektroenergetsku mrežu.
(8) Pregled podataka iz Registra OIEKPP-a javno je dostupan putem interneta.
(9) Ministar će pravilnikom iz članka 25. ovog Zakona utvrditi informacije, podatke, isprave i dokumente koji se upisuju u Registar OIEKPP-a, način upisa, ustroj i vođenje Registra OIEKPP-a, kao i