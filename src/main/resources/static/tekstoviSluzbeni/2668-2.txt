 pred tuženikom te zatražio utvrditi rješenjem da Optima počevši od 1. kolovoza 2013. godine ima pravo na naplatu dodatnih usluga međupovezivanja i to usluge zakupa prostora te usluge kolokacije opreme za međupovezivanje, a sve sukladno Minimalnoj ponudi te da tuženik naloži HT-u sukladno toj Minimalnoj ponudi, sklapanje dopune ugovoru o međusobnom povezivanju javnih komunikacijskih mreža. Predmet spora koji je prethodio donošenju rješenja bilo je utvrđivanje prava na naplatu dodatnih usluga međupovezivanja i to usluge zakupa prostora te usluge kolokacije opreme za međupovezivanje, pa se tužitelj obratio tuženiku kako bi zaštitio svoje pravo naplate dodatnih usluga međupovezivanjem i zatražio da naloži HT-u sklapanje dopune ugovora s početkom primjene dopune od 1. kolovoza 2013. godine. Stoga smatra da ne samo da je evidentno netočan i navod tuženika iznesen u obrazloženju pobijanog rješenja na stranici 6. kako su obje stranke pozvale tuženika da u sporu koji je prethodio donošenju pobijanog rješenja odredi uvjete i naknade usluge kolokacije opreme za međupovezivanje tužitelja odnosno da su stranke u sporu zatražile određivanje uvjeta za pružanje usluge kolokacije već je pobijanim rješenjem tuženik prekoračio granice danog mu ovlaštenja te de facto izmijenio protivno članku 58. stavak 3. ZEK-a Minimalnu ponudu tužitelja.
U odnosu na cijenu usluga kolokacije navodi da je tek u sporu pokrenutom od strane tužitelja HT postavio zahtjev za dostavom specifikacije troškova dodatnih usluga međupovezivanja tužitelja. U očitovanju danom na usmenoj raspravi tužitelj je ukazao kako je ovaj zahtjev HT-a neosnovan obzirom da tuženik nije odredio tužitelju obvezu troškovne usmjerenosti cijene usluge kolokacije. Ujedno je na usmenoj raspravi ukazao da tuženik prilikom donošenja odluke o naplati STM1 Sučelja a koja usluga je neposredno vezana uz pružanje usluge terminacije poziva, odredio HT-u da dostavi tuženiku sve sastavne elemente predmetne naknade, a da pritom nije istovremeno odredio tužitelju u pogledu usluge kolokacije istu takvu obvezu. Tužitelj je ukazao da je sukladno određenoj mu regulatornoj obvezi transparentnosti na predmetnom tržištu iskoristio danu mu mogućnost definiranja uvjeta korištenja usluge kolokacije zajedno sa rokovima i cijenama iste u Minimalnoj ponudi koju je objavio 1. srpnja 2013. i dostavio tuženiku, a da ponajprije na definirane uvjete za korištenje usluge kolokacije nisu zaprimljeni prigovori. Ako se u postupku rješavanja regulatornog spora pojavilo pravno pitanje o postojanju regulatorne obveze nadzora cijena i troškovne usmjerenosti dodatnih usluga međupovezivanja iz članka 8. točka 3. Minimalne ponude tužitelja, a koje pitanje je činilo samostalnu cjelinu bez čijeg rješavanja nije bilo moguće riješiti predmetnu upravnu stvar, trebalo je riješiti to pitanje pa je tužitelj dana 16. ožujka 2014. postavio zahtjev za rješavanjem prethodnog pitanja utvrđivanja nepostojanja regulatorne obveze i nadzora cijena i troškovne usmjerenosti dodatnih usluga međupovezivanja tužitelja sukladno članku 55. ZUP-a, nakon čijeg rješavanja će se utvrditi postoji li uopće potreba za dostavom specifikacije troškova dodatnih usluga međupovezivanja. Podneskom je ukazano tuženiku da dok ne riješi prethodno pitanje obveze troškovne usmjerenosti cijena, ispunjavanje zahtjeva za dostavom specifikacije troškova dodatnih usluga međupovezivanja tuženiku, a osobito HT-u bi u tom trenutku rješavanja spora predstavljalo povredu načela razmjernosti u zaštiti prava tužitelja kao stranke u postupku iz članka 5. ZUP-a, jer tuženik u svim prethodnim postupcima u kojima su se određivale cijene reguliranih veleprodajnih usluga HT-a nije omogućio tuženiku niti ostalim alternativnim operatorima pravo uvida u iznose troška HT-a koji čine pojedine elemente objavljene veleprodajne cijene HT-a. Također je tužitelj ukazao tuženiku da u svim prethodno provedenim postupcima u kojima je HT-u određena regulatorna obveza nadzora i troškovna usmjerenost cijena