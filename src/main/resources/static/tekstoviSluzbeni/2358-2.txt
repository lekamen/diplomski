 ministarstvo nadležno za poslove pomorstva u centralnoj bazi podataka Republike Hrvatske.
(2) Evidencija iz stavka 1. ovog članka, osim podataka o dodijeljenim imenima i/ili oznakama sadrži podatke o podnositeljima zahtjeva, datumu i klasi donesenih rješenja o imenu i/ili oznaci.
V. PRIJELAZNE I ZAVRŠNE ODREDBE
Članak 17.
(1) Lučka kapetanija će po službenoj dužnosti ribarskom brodu, tehničkom plovnom objektu, plutajućem objektu i nepomičnom odobalnom objektu, koji je na dan stupanja na snagu ovog Pravilnika upisan u odgovarajući upisnik, odrediti oznaku u skladu s odredbama ovog Pravilnika, ali ne kasnije od 31. ožujka 2016. godine.
(2) Vlasnik ribarskog broda, tehničkog plovnog objekta, plutajućeg objekta i nepomičnog odobalnog objekta dužan je nakon zaprimanja obavijesti o dodjeli nove oznake, pomorski objekt označiti u skladu s glavom III ovog Pravilnika do slijedećeg redovnog pregleda, ali ne kasnije od 31. prosinca 2016. godine.
(3) Rješenje o određivanju imena koje je doneseno prije stupanja na snagu ovog Pravilnika, za pomorski objekt koji nije upisan u odgovarajući hrvatski upisnik, prestaje važiti istekom vremenskog roka od tri godine, računajući od dana njegova donošenja.
Članak 18.
Danom stupanja na snagu ovoga Pravilnika prestaje važiti Pravilnik o načinu, uvjetima i postupku određivanja i vođenja evidencije imena i oznaka brodova i jahti (»Narodne novine« br. 9/05 i 59/10).
Članak 19.
Ovaj Pravilnik objavit će se u »Narodnim novinama«, a stupa na snagu 1. siječnja 2016. godine.
Klasa: 011-01/14-02/29
Urbroj: 530-04-3-15-6
Zagreb, 4. studenoga 2015.
Ministar dr. sc. Siniša Hajdaš Dončić, v. r.
PRILOG BR. 1
OZNAKE LUKA UPISA
Oznake luka upisa u kojima se vode odgovarajući upisnici su:
PU – Pula, RK – Rijeka, SE – Senj, ZD – Zadar, ŠB – Šibenik, ST – Split, PL – Ploče i DB – Dubrovnik
PRILOG BR. 2
POPIS KRATICA NAZIVA TEHNIČKIH PLOVNIH OBJEKATA
Vrste tehničkih plovnih objekata: Jaružalo – JAR
Klapeta – KLA
Prevrtaljka – PRV
Teglenica – TEG
Ploveća dizalica – DIZ
