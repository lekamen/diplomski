 (pogrešno naveden mjesec i godina, pravilno: kolovoz 1998. – op. Ustavnog suda) svjestan da je potrebna dokumentacija zatražena i pristigla u spis predmeta, kao i svjestan sadržaje iste, od III okrivljenika Ive Besjedice zatražio da upiše pravo vlasništva u korist trgovačkog društva ‘Dubrovačko primorje’ d.d. na svim nekretninama koje je prije pretvorbe koristilo usprkos činjenici da to nije proizlazilo iz naknadno pribavljene i uložene (u kolovozu te iste godine) dokumentacije u spis predmeta ...
(...)
... sve utvrđene okolnosti: ... u ukupnosti predstavljaju dokaze koji upućuju da je upravo V okrivljenik Pero Vićan postupajući u izravnoj namjeri, htijući radnju djela kao svoju, u kolovozu 1998. godine zatražio od III okrivljenika suca Općinskog suda u Dubrovniku da donese rješenje o upisu u Zemljišne knjige na površini koja nije bila procijenjena u vrijednost društvenog kapitala.... nesporno je da je V okrivljenik Pero Vičan (Vićan, op. Ustavnog suda) bio svjestan da traži uknjižbu prava vlasništva na nekretninama koje nisu bile procijenjene po HFP-u (a što je ranije obrazloženo) od suca Općinskog suda III okrivljenika Ive Besjedice, tražeći da on (III okrivljenik) kao službena osoba izvrši tu nedopuštenu radnju pa je tako V okrivljenik i izvršio na njega utjecaj i kod njega stvorio odluku da isti postupi protivno članku 47. Zakona o privatizaciji. Na opisani način V okrivljenik Pero Vićan je III okrivljenika Ivu Besjedicu potaknuo na počinjenje kaznenog djela ostvarujući subjektivna i objektivna obilježja kaznenog djela za koje je i oglašen krivim.
(...)
Odlučujući o vrsti i visini kazneno pravne sankcije u odnosu na ... V okrivljenika Peru Vićana sud je cijenio sve olakotne i otegotne okolnosti (...) U odnosu na V okrivljenika Peru Vićana sud je osim činjenice da je isti u vršenju ovog kaznenog djela imao svojstvo poticatelja cijenio i činjenicu da ovo kazneno djelo ovaj počinitelj ne bi izvršio da nije bilo prihvaćanja njegovog traženja od strane III okrivljenika Ive Besjedice ... kod ovog okrivljenika je također cijenjena izravna namjera njegovog postupanja koja predstavlja najteži oblik krivnje, ali i činjenica da je ovim kaznenim djelom upravo za trgovačko društvo ‘Dubrovačko primorje’ d.d. kojem je on bio direktor, nastupila znatna nepripadna materijalna dobit. (...)«
9. U žalbi izjavljenoj protiv prvostupanjske presude, podnositelj Ivo Besjedica ukazao je na više razloga zbog kojih presudu Županijskog suda u Zagrebu smatra nezakonitom. Za potrebe ovog ustavnosudskog postupka, Ustavni sud ističe dijelove njegovih navoda u kojima ističe da je zapravo osuđen za »delikt« sudačkog mišljenja:
»Ad 2) Pogrešno utvrđeno činjenično stanje
Pogrešnost utvrđenog činjeničnog stanja nalazimo u tome što je prvostupanjski sud na temelju provedenih dokaza izveo pogrešne činjenične zaključke glede odlučnih činjenica, a u prvom redu to se odnosi na postojanje onog subjektivnog elementa djela – namjere.
Naime, središnje pitanje ovog procesa i problem presuđenja leži upravo u ispravnom zaključivanju subjektivnog odnosa optuženika spram navodnog počinjenja djela, a za što prvostupanjski sud u obrazloženju pobijane presude nije dao valjanu argumentaciju, jer nije uzeo u obzir sve okolnosti i činjenice o kojima je trebao voditi računa.
Zbog toga uvodno ističemo da je optuženik Ivo Besjedica ustvari osuđen za delikt sudačkog mišljenja, ... u ovom slučaju uopće nije riječ o kaznenom djelu, već o legitimnom i legalnom izražavanju pravnog stajališta što je pravo i obveza svakog suca, pa tako i Ive Besjedice.
Kada se pažljivije analizira činjenični opis kaznenog djela pod 1. presude, a s time u vezi i njeno obrazloženje, proističe da se optuženiku u suštini inkriminira samo to da nije pravilno primijenio čl. 47. Zakona o privatizaciji, pa to je više nego evidentno pitanje primjene materijalnog prava a ne kazneno djelo.
(...)
U obrazloženju presude nije naveden ni jedan dokaz da bi opt. Ivo Besjedica dopustio uknjižbu u namjeri da omogući Peri