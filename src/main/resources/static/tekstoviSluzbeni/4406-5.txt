 otpada koja ne odgovara podacima iz prateće dokumentacije ili ako je prateća dokumentacija nepotpuna, odnosno ako manjkaju potrebni propisani podaci.
(10) Izvješće o ispitivanju fizikalnih i kemijskih svojstava otpada sukladno akreditiranoj metodi mora minimalno sadržavati slijedeće parametre: točku paljenja, toplinsku vrijednost, udio halogena, vode, sumpora, pepela, polikloriranih bifenila PCB-a i teških metala: kroma (Cr), kadmija (Cd), žive (Hg), olova (Pb), nikla (Ni), vanadija (V), te sve ostale eventualno potrebne parametre prema zahtjevu obrađivača.
(11) U slučaju opravdane sumnje na točnost podataka u pratećem listu i/ili deklaraciji o fizikalnim i kemijskim svojstvima otpada i/ili izvješću o ispitivanju fizikalnih i kemijskih svojstava otpada, obrađivač vraća pošiljku ili je u dogovoru s pošiljateljem privremeno skladišti, a pošiljatelj osigurava provjeru podataka i snosi troškove ponovnog ispitivanja i skladištenja otpada.
IV. NAČIN ZAŠTITE ZRAKA, TLA I VODA U POSTROJENJU ZA SPALJIVANJE I SUSPALJIVANJE OTPADA
Članak 12.
(1) Postrojenja za spaljivanje ili suspaljivanje otpada moraju udovoljavati svim posebnim propisima o zaštiti zraka, voda i tla uključujući i sve obveze mjerenja, kontrole mjernih uređaja, zapisivanja, izvješćivanja i čuvanja zapisa kako bi se poštivali svi uvjeti rada postrojenja.
(2) Granične emisije onečišćujućih tvari u zrak i vodu propisane su u posebnim propisima o zaštiti zraka i voda.
(3) Praćenje i kontrola emisija provodi se sukladno posebnim propisima o zaštiti zraka i voda.
V. NAČIN GOSPODARENJA OSTATNIM OTPADOM U POSTROJENJU ZA SPALJIVANJE I SUSPALJIVANJE OTPADA
Članak 13.
(1) Ostaci postrojenja za spaljivanje ili suspaljivanje otpada moraju se obraditi i/ili oporabiti u samom postrojenju kada za to postoje uvjeti ili izvan postrojenja prema propisima o gospodarenju otpadom. Količine i štetna svojstva ostataka moraju se smanjiti na minimum i oporabiti ili reciklirati u najvećoj mogućoj mjeri. Ostaci koji se ne mogu niti izbjeći niti iskoristiti moraju se odložiti ili konačno zbrinuti prema važećim propisima o gospodarenju otpadom.
(2) Prije utvrđivanja postupaka za obradu, oporabu ili konačno zbrinjavanje moraju se propisanim postupcima odrediti fizikalna i kemijska svojstva ostataka, ukupni sadržaj onečišćujućih tvari i ukupan sadržaj vodotopivih tvari kao i vodotopivi sadržaj teških metala. Zapisi analitičkih izvještaja moraju se čuvati najmanje jednu godinu.
(3) Tijekom rukovanja, otpremanja, prijevoza i među skladištenja (privremenog skladištenja) suhog praškastog ostataka od obrade otpadnih plinova mora se osigurati sprječavanje njihovog raspršivanja u zrak i okoliš.
VI. INFORMIRANJE I SUDJELOVANJE JAVNOSTI
Članak 14.
(1) Nadležno tijelo za izdavanje dozvola za spaljivanje i suspaljivanje otpada uz propisani postupak informiranja i sudjelovanja javnosti o podnesenom zahtjevu za izdavanje dozvole iz Zakona, provodi i postupak informiranja javnosti o svim podnesenim zahtjevima za dozvole za spaljivanje i suspaljivanje otpada.
(2) Informiranje javnosti o svim podnesenim zahtjevima iz stavka 1. ovoga članka provodi se na mrežnoj stranici Ministarstva u roku od 30 dana od podnošenja zahtjeva za izdavanje dozvole sukladno posebnom propisu.
(3) Popis postrojenja za spaljivanje i suspaljivanje otpada na teritoriju Republike Hrvatske objavljuje se na internetskim stranicama Hrvatske agencije za okoliš i prirodu.
VII. POSEBNI UVJETI ZA OSTALE POSTUPKE TERMIČKE OBRADE OTPADA
Članak 15.
(1) Osnovni načini i uvjeti rada, za postrojenja u kojima se primjenjuju i ostali postupci termičke obrade, određeni su NRT-om za djelatnost kojom se mogu prouzročiti emisije kojima se onečišćuju tlo, zrak i vode, a koje su propisane posebnim propisom.
(2) Zahtjev za dozvolu za gospodarenje otpadom postupcima ostale termičke obrade otpada uz propisano Zakonom, mora obuhvaćati opis mjera koje su predviđene kako bi jamčile ispunjavanje sljedećih zahtjeva:
– postrojenje je projektirano i opremljeno sukladno