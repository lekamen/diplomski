 dužan je dostaviti uvjerenje da se protiv njega ne vodi kazneni postupak za kazneno djelo koje se pokreće po službenoj dužnosti koje ne može biti starije od osam dana te izjavu pod kaznenom i materijalnom odgovornošću da nije prezadužen na kojoj je potpis ovjeren kod javnog bilježnika.
(5) Pretpostavke za dostojnost iz članka 5. stavka 2. točki 2., 3. i 4. ovog Pravilnika utvrđuju se po službenoj dužnosti.
Brisanje s liste stečajnih upravitelja
Članak 7.
(1) Osoba koja se nalazi na listi stečajnih upravitelja brisat će se s liste stečajnih upravitelja:
− na osobni zahtjev
− po službenoj dužnosti:
1. ako je protiv nje pokrenut kazneni postupak ili ako je osuđena zbog kaznenoga djela za koje se postupak pokreće po službenoj dužnosti
2. ako je razriješena dužnosti stečajnoga upravitelja zbog neurednog obavljanja dužnosti u više od dva stečajna postupka u tijeku tri godine
3. ako nije postupila po rješenju suda kojim joj je naloženo vraćanje onoga što je tijekom postupka primila, osobito ako odbije ispuniti nalog suda u svezi s predajom dužnosti, ako odbije ili nepotrebno odgađa predaju dokumentacije ili ako ne postupi prema nalogu suda za dostavu izvješća o određenim pitanjima.
4. ako svake godine ne dostavi dokaz da ima sklopljenu policu osiguranja od profesionalne odgovornosti odgovarajućom primjenom odredbi o osiguranju od profesionalne odgovornosti za odvjetnike
5. ako svake dvije godine od dana upisa ne dostavi dokaz o provedenom stručnom usavršavanju nakon položenoga stručnog ispita
6. smrću stečajnoga upravitelja.
(2) Brisanje iz stavka 1. podstavka 2. ovog članka odnosi se na liste svih trgovačkih sudova na koje je stečajni upravitelj bio upisan.
(3) Donošenjem rješenja o upisu na listu A stečajnih upravitelja stečajni upravitelj briše se s liste B stečajnih upravitelja po službenoj dužnosti.
(4) Ministarstvo nadležno za poslove pravosuđa ovlašteno je po službenoj dužnosti utvrđivati ispunjenost pretpostavki iz članka 3. i 4. ovog Pravilnika.
Članak 8.
(1) Rješenja o upisu i brisanju s liste stečajnih upravitelja donosi ministar nadležan za poslove pravosuđa.
(2) Rješenja iz stavka 1. ovoga članka su upravni akti protiv kojih nije dopuštena žalba, ali se može pokrenuti upravni spor.
Podaci koji se upisuju na listu
Članak 9.
(1) U Liste stečajnih upravitelja unose se sljedeći podaci:
– ime i prezime stečajnog upravitelja
– OIB
– adresa, telefon/mob, e-mail
– podatak o završenom studiju
– podatak o položenom stručnom ispitu
– podatak o obavljenoj stručnoj obuci
– radno iskustvo
– objavljeni stručni i znanstveni radovi.
(2) Liste stečajnih upravitelja, kao i sve dopune i brisanja s lista, objavljuju se na mrežnoj stranici e-Oglasna ploča sudova za svaki trgovački sud.
Popis stečajnih upravitelja
Članak 10.
(1) Ministarstvo nadležno za poslove pravosuđa vodi službenu evidenciju stečajnih upravitelja.
(2) Službena evidencija vodi se u obliku popisa stečajnih upravitelja koji se objavljuje na mrežnoj stranici e-Oglasna ploča trgovačkih sudova.
(3) Popis stečajnih upravitelja sadrži:
– ime i prezime stečajnog upravitelja
– naznaka liste i trgovačkog suda
– naznaka suda i poslovni broj predstečajnih, prethodnih i stečajnih postupaka u kojima su stečajni upravitelji imenovani kao povjerenici, privremeni stečajni upravitelji, stečajni upravitelji i stečajni povjerenici uz naznaku svojstva imenovanja
– način izbora stečajnog upravitelja
– naznaka dužnika
– naznaka suca koji vodi postupak
– naznaka razrješenja i razloga razrješenja
– naznaka izrečenih novčanih kazni.
(4) Pravomoćna rješenja o imenovanju i razrješenju povjerenika, privremenog stečajnog upravitelja, stečajnog upravitelja i stečajnog povjerenika te izrečenim novčanim kaznama povjerenicima, privremenim stečajnim upraviteljima, stečajnim upraviteljima i stečajnim povjerenicima sudovi su dužni bez odgode dostaviti ministarstvu nadležnom za poslove pravosuđa.
Službena iskaznica
Članak 11.
(1) Stečajnim upraviteljima izdaje se službena iskaznica.
(2) Službena iskaznica