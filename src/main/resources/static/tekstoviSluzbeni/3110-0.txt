16 19.02.2016 Pravilnik o prihvatljivosti izdataka u okviru Fonda europske pomoći za najpotrebitije (FEAD)
MINISTARSTVO RADA I MIROVINSKOGA SUSTAVA
459
Na temelju točke 4. stavka 3. točke 11. Odluke o tijelima u sustavu upravljanja, provedbe i kontrole korištenja Fonda europske pomoći za najpotrebitije u okviru Operativnog programa za hranu i/ili osnovnu materijalnu pomoć za razdoblje 2014. – 2020. (»Narodne novine«, broj 78/2015), ministrica rada i mirovinskoga sustava donosi
PRAVILNIK
O PRIHVATLJIVOSTI IZDATAKA U OKVIRU FONDA EUROPSKE POMOĆI ZA NAJPOTREBITIJE (FEAD)
Opće odredbe
Članak 1.
Ovim se Pravilnikom utvrđuju pravila prihvatljivosti izdataka za operacije Operativnog programa za hranu i/ili osnovnu materijalnu pomoć za razdoblje 2014. – 2020. (u daljnjem tekstu: Operativni program) sufinancirane u okviru Fonda europske pomoći za najpotrebitije, kao i uvjeti pod kojima izdaci navedenih operacija mogu biti uključeni u Izjavu o izdacima koju priprema Tijelo za ovjeravanje i plaćanje.
Članak 2.
Ovaj Pravilnik sadrži odredbe koje su u skladu sa sljedećim aktima:
1. Ugovor o Europskoj uniji (konsolidirana verzija, SL C 326, 26. 10. 2012.);
2. Ugovor o funkcioniranju Europske unije (konsolidirana verzija, SL C 326, 26. 10. 2012.);
3. Uredba (EU, Euratom) br. 966/2012 Europskog parlamenta i Vijeća od 25. listopada 2012. o financijskim propisima koji se primjenjuju na opći proračun Europske unije i stavljaju izvan snage Uredbe Vijeća (EZ, Euratom) br. 1605/2002 (SL L 298/1, 26. 10. 2012.);
4. Uredba (EU, Euratom) br. 547/2014 Europskog parlamenta i vijeća od 15. svibnja 2014. godine o izmjeni Uredbe (EU, Euratom) br. 966/2012 o financijskim pravilima koja se primjenjuju na opći proračun Unije. (SL L 163/18, 29. 5. 2014.);
5. Uredba (EU) br. 223/2014 Europskog parlamenta i Vijeća od 11. ožujka 2014. o Fondu europske pomoći za najpotrebitije (SL L 072, 12. ožujka 2014) (u daljnjem tekstu: Uredba (EU) br. 223/2014);
6. Odluka o tijelima u sustavu upravljanja i kontrole korištenja Fonda europske pomoći za najpotrebitije u okviru Operativnog programa za hranu i/ili osnovnu materijalnu pomoć (»Narodne novine«, broj 78/2015 – u daljnjem tekstu: Odluka).
Članak 3.
Pojedini pojmovi u smislu ovoga Pravilnika imaju sljedeće značenje:
1 Troškovi su u novcu izražene količine resursa, iskorištene u svrhu ostvarenja jednog ili više ciljeva projekta;
2. Izdatak je onaj trošak koji je plaćen iz sredstava Korisnika;
3. Korisnik znači javno ili privatno tijelo odgovorno za pokretanje ili koje pokreće i provodi operacije;
4. Upravljačko tijelo je nacionalno tijelo koje snosi glavnu odgovornost za djelotvornu i učinkovitu provedbu Fonda europske pomoći za najpotrebitije i time ispunjava značajan broj funkcija u vezi s upravljanjem operativnim programom, te praćenjem, financijskim upravljanjem i kontrolama kao i odabirom projekata;
5. Tijelo za ovjeravanje i plaćanje je tijelo odgovorno za sastavljanje i podnošenje zahtjeva za plaćanje Komisiji te sastavljanje financijskih izvještaja, potvrđujući njihovu potpunost, točnost i istinitost te da izdaci zabilježeni u financijskim izvještajima poštuju važeća pravila Unije i nacionalna pravila;
6. Posredničko tijelo je javno tijelo koje djeluje pod odgovornosti upravljačkog tijela i tijela za ovjeravanje ili koje izvršava poslove u ime takvog tijela u vezi s provedbenim operacijama korisnika;
7. Partnerske organizacije su javna tijela i/ili neprofitne organizacije koje dostavljaju hranu i/ ili osnovnu materijalnu pomoć, prema potrebi, u kombinaciji s popratnim mjerama izravno ili posredstvom drugih partnerskih organizacija, ili provode aktivnosti usmjerene izravno na socijalno uključivanje najpotrebitijih osoba i čije je operacije odabralo upravljačko tijelo;
8. Operacija znači projekt, ugovor ili djelovanje koje odabere upravljačko tijelo dotičnog operativnog programa, ili je pod njegovom odgovornosti, koje pridonosi ciljevima na koje se odnosi;
9. Razdoblje prihvatljivosti izdataka je razdoblje unutar