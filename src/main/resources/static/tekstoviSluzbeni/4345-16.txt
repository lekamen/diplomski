 prihvatljivosti i odluka o odbijanju u slučaju dovoljno raspoloživih sredstava
Članak 30.
(1) U slučaju kada se nakon zaprimanja svih Zahtjeva za potporu i provjere ukupnog traženog iznosa potpore utvrdi da ima dovoljno raspoloživih sredstava za sve korisnike u Natječaju, Agencija za plaćanja će izdati Odluke nakon završetka administrativne kontrole svakog pojedinačnog Zahtjeva za potporu.
(2) Agencija za plaćanja će u slučaju iz stavka 1. ovoga članka nakon obrade svakog pojedinog Zahtjeva za potporu donijeti:
a) Odluku o prihvatljivosti, u slučaju:
– ispunjavanja uvjeta i kriterija propisanih ovim Pravilnikom i Natječajem;
b) Odluku o odbijanju, u slučaju:
– neispunjavanja uvjeta i kriterija propisanih ovim Pravilnikom i Natječajem
– nepravovremenosti Zahtjeva za potporu
– nepotpunosti Zahtjeva za potporu
– nepravovremenosti i/ili nepotpunosti odgovora na Zahtjev za obrazloženje/ispravak
– da je korisnik započeo ulaganje prije podnošenja Zahtjeva za potporu
– da se utvrdi da vrijednost dijela započetog projekta/operacije iznosi više od 10 % ukupne vrijednosti građenja vezanog uz iznos projekta/operacije
– sprječavanja kontrole na terenu predstavnicima Agencije za plaćanja od strane korisnika
– utvrđene nepravilnosti
– da se utvrdi da su informacije dostavljene od strane korisnika lažne ili pogrešne,
– da se utvrdi da je ulaganje za koje je podnesen Zahtjev za potporu za financiranje unutar EPFRR-a, financirano drugim sredstvima proračuna EU
– podnošenja Zahtjeva za potporu za izradu ili izmjenu i dopunu više od jednog dokumenta u Podmjeri 7.1, više od jednog projekta/operacije u Podmjeri 7.2 te više od jednog projekta/operacije ili jednog prihvatljivog ulaganja u Podmjeri 7.4
– da se utvrdi prekoračenje najvećeg dozvoljenog iznosa javne potpore u slučaju financiranja istog ulaganja od strane središnjih tijela državne uprave, jedinice lokalne i područne (regionalne) samouprave, te svake pravne osobe koja dodjeljuje državne potpore
– da se utvrdi prekoračenje najvišeg dozvoljenog iznosa vrijednosti projekta/operacije za tipove operacija 7.2.1., 7.2.2. ili 7.4.1.
– da se utvrdi nesukladnost s pravilima pravne stečevine Europske unije o državnim potporama kojima se uređuju uvjeti njihove dodjele, kao i pravila propisa Republike Hrvatske kojima su prenesena pravila pravne stečevine o uvjetima dodjele državnih potpora
– da se utvrdi prekoračenje najvećeg dozvoljenog iznosa potpore male vrijednosti za tip operacije 7.4.1.
Donošenje odluka o prihvatljivosti i odluka o odbijanju u slučaju nedovoljno raspoloživih sredstava
Članak 31.
U slučaju kada se nakon zaprimanja svih Zahtjeva za potporu i provjere ukupnog traženog iznosa potpore utvrdi da nema dovoljno raspoloživih sredstava za sve korisnike u Natječaju, Agencija za plaćanja će donijeti sljedeće odluke:
a) Odluku o odbijanju sukladno razlozima navedenim u članku 30. stavku 2. točki b) nakon obrade svakog pojedinog Zahtjeva za potporu
b) Odluku o odbijanju zbog nedostatnosti raspoloživih sredstava s obzirom na rangiranje Zahtjeva za potporu nakon obrade svih Zahtjeva za potporu
c) Odluku o prihvatljivosti nakon obrade svih Zahtjeva za potporu i nakon završetka postupka odlučivanja po prigovoru na Odluke iz točaka a) i b) ovoga stavka te prema potrebi ponovne administrativne kontrole Zahtjeva za potporu nakon usvojenih prigovora, u slučaju ispunjavanja uvjeta i kriterija propisanih ovim Pravilnikom i Natječajem.
Donošenje odluka o dodjeli sredstava i odluka o odbijanju nakon administrativne kontrole postupka nabave i odabranih ponuda
Članak 32.
(1) Za sve korisnike kojima je izdana Odluka o prihvatljivosti i s kojima je sklopljen Ugovor o financiranju, nakon administrativne kontrole postupka nabave i odabranih ponuda Agencija za plaćanja će donijeti:
a) Odluku o dodjeli sredstava, u slučaju:
– ispunjavanja uvjeta i kriterija propisanih ovim Pravilnikom i Natječajem.
b) Odluku o odbijanju, u slučaju:
– neispunjavanja uvjeta i kriterija propisanih ovim Pravilnikom i Natječajem,
–