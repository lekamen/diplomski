 ostvarene povrede kaznenog zakona na koje ukazuju optuženici.«
III. PRIGOVORI PODNOSITELJA
11. U iznimno opširnoj ustavnoj tužbi, podnositelj Ivo Besjedica istaknuo je (u citatu nisu posebno označeni dijelovi teksta koje je podnositelj istaknuo tamnijom bojom, osim podnaslova):
»U odnosu na povredu čl. 14. st. 2., čl. 31. st. 1., 115. st. 3. i 116. st. 1. Ustava Republike Hrvatske te čl. 7. Europske konvencije o ljudskim pravima
Prvostupanjskom presudom Podnositelj je oglašen krivim da bi u kolovozu 1998.g. počinio kazneno djelo protiv službene dužnosti – zlouporabu položaja i ovlasti opisano i kažnjivo po čl. 337. st. 1. i 4. Kaznenog zakona, na način da bi postupajući na način činjenično opisan u izreci osuđujućeg dijela presude pribavio znatnu imovinsku korist pravnoj osobi, odnosno TD Dubrovačko primorje d.d.
Tempore criminis na snazi je bio Kazneni zakon (NN 110/97, 27/98) koji u čl. 337. navodi ...
Prema stajalištu Kaznenog odjela VSRH II-Kr-24/00 od 2. siječnja 2001. pod pojmom ‘drugi’ razumije se samo fizička osoba, a ne i pravna osoba, a koje je stajalište Vrhovnog suda pravnoobvezujuće za sve odjele Vrhovnog suda kao i za sve nadležne sudove u Republici Hrvatskoj budući da se istima osigurava jedinstvena primjena zakona i ravnopravnost građana te jednakosti svih pred zakonom na području Republike Hrvatske.
Tek čl. 129. Zakona o izmjenama i dopunama Kaznenog zakona (NN 71/06), koji je stupio na snagu 1. listopada 2006., određeno je kako se ‘u članku 337. stavku 1. riječ: ‘drugome’ zamjenjuje s riječima: ‘drugoj pravnoj ili fizičkoj osobi’.
U odnosu na povredu ustavnog prava iz čl. 29. st. 1. Ustava Republike Hrvatske
(...)
Drugostupanjski sud je ... usvojio žalbu državnog odvjetnika smatrajući da se samo bezuvjetnom kaznom zatvora može ostvariti svrha kažnjavanja, pritom navodeći kako je ‘prvostupanjski sud precijenio značaj olakotnih a podcijenio značaj otegotnih okolnosti, posebno društvenu opasnost ovakvih kaznenih djela kada ih čine pravosudni dužnosnici, što narušava povjerenje u pravosuđe’(...)
... u teoriji kaznenog prava neprijeporno je da okolnosti koje je zakon već uzeo u obzir prilikom propisivanja kaznenog okvira za određeno kazneno djelo sud ne smije još jednom uzeti u obzir kod odmjeravanja kazne, jer bi se inače ista okolnost (na štetu optuženika) vrednovala dva puta ...
(...)
Podnositelj smatra da su mu je ustavno pravo na pravičan postupak povrijeđeno i ne dostavljanjem mišljenja nadležnog Državnog odvjetnika na žalbu podnositelja o kojoj se raspravljalo na sjednici drugostupanjskog suda na koji je način spram Podnositelja povrijeđeno tzv. načelo jednakosti oružja (stranaka u postupku).
(...) Pravo na kontradiktorni postupak znači, u kaznenom predmetu, da i optužba i obrana moraju dobiti priliku saznati za očitovanja i dokaze koje je dostavila i predložila druga strana i dati primjedbe na njih. (...)
U odnosu na povredu ustavnog prava iz čl. 18. st. 2. Ustava u svezi s čl. 6. st. 1. Europske konvencije o ljudskim pravim i Protokola broj 7 uz Konvenciju
... drugostupanjski sud u svojoj presudi nije (se) očitovao na neke od ključnih žalbenih argumenata koji se tiču postojanja poticanja kao i trenutka navodnog poticanja V okrivljenika na Podnositelja a time i stvaranja svijesti u Podnositelja da počini inkriminirano djelo.
(...)
U spisu predmeta ne postoji niti jedan materijalni niti personalni dokaz da bi Podnositelj izdao ikakav nalog za pribavljanje dokumentacije ... opstrukcijom načela in dubio pro reo, prvostupanjski sud zaključio da bi takav nalog Podnositelja postojao (...)
Postojanje navodnog naloga Podnositelja, izdanog navodno 26.08.1998.g., isključivo i jedino predstavlja konstrukciju ovlaštenog tužitelja usmjerenu pokušaju da se anulira nastup relativne zastare pokretanja kaznenog postupka protiv V okrivljenika (...)
U odnosu na povredu ustavnog prava iz čl. 119. st. 2. Ustava Republike Hrvatske
Čl. 119. st. 2. Ustava Republike Hrvatske je određeno kako suci i suci porotnici koji sudjeluju u