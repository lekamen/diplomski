 gaj 2H (dalje: V Grupa) i Arsenal-Ivezić d.o.o., sa sjedištem u Varaždinu, Pavlinska 5 (dalje: Arsenal Ivezić), radi utvrđivanja narušavanja tržišnog natjecanja sklapanjem zabranjenog sporazuma u smislu članka 8. stavka 1. ZZTN-a, a kojim se utvrđuje minimalna cijena pružanja zaštitarske usluge.
Naime, u studenome 2013. u medijima su se pojavili napisi o sastanku predstavnika vodećih zaštitarskih društava na kojem su isti dogovorili minimalnu cijenu troška sata rada zaštitara. Agencija je u studenom 2013. izvršila uvid u članak objavljen na internetskim stranicama »Novog lista« (www.novilist.hr) pod nazivom »Šefovi zaštitarskih tvrtki dogovorili najnižu cijenu rada – da bi je opet kršili« te u članke objavljene na internetskoj stranici časopisa »Zaštita«.
S obzirom na navode kako se sastanak održao u prostorijama poduzetnika Tectus d.o.o., sa sjedištem u Zagrebu, Radnička cesta 48 (dalje: Tectus), koji je nakladnik i izdavač časopisa »Zaštita«, Agencija je zatražila očitovanje navedenog poduzetnika o činjenici održavanja te sadržaju predmetnog sastanka.
Sukladno očitovanju poduzetnika Tectus, odnosno glavnog urednika časopisa »Zaštita«, gospodina N.M., koje je u Agenciji zaprimljeno 9. prosinca 2013., utvrđeno je kako je sastanak održan, dana 23. listopada 2013. godine (dalje: Sastanak) u prostorijama poduzetnika Tectus, na adresi: Zagreb, Radnička cesta 48 te se kao sudionici sastanka navode stranke ovog postupka. Sastanku su ujedno, a sukladno očitovanju, prisustvovali i D.F., kao predsjednik Hrvatskog ceha zaštitara i N.M., kao glavni urednik časopisa »Zaštita«, A.K.B, kao izvršni urednik navedenog časopisa i D.N., novinar predmetnog časopisa.
Na navedenom sastanku, sukladno Priopćenju za javnost (dalje: Priopćenje), usvojena su tri zaključka od kojih prvi glasi, citat: »Utvrđuje se minimalni trošak sata rada zaštitara, uz poštivanje svih zakona i pravilnika koji reguliraju status zaštitara, u iznosu 32,50 kuna«, te se ističe kako, citat: « Svi sudionici sastanka jedni su drugima međusobno obećali da će se od današnjega dana pridržavati svih točaka ovog dogovora«.
Na temelju podataka koje je Agencija prikupila tijekom prethodnog istraživanja stanja na mjerodavnom tržištu u smislu članka 32. stavka 1. ZZTN-a, odnosno u predmetu istraživanja tržišta pružanja usluga privatne zaštite, klasa: 034-08/2013-01/264, Agencija je utvrdila kako postoje dostatne indicije za pokretanje postupka protiv navedenih poduzetnika, a radi utvrđivanja narušavanja tržišnog natjecanja sklapanjem zabranjenog sporazuma u smislu članka 8. stavka 1. ZZTN-a.
2. STRANKE U POSTUPKU
2.1. Sokol Marić d.o.o.
Poduzetnik Sokol Marić d.o.o., sa sjedištem u Zagrebu, Trg maršala Tita 8/II, primarno je registriran za usluge zaštite osoba i imovine te za pružanje svih vrsta usluga privatne zaštite. Navedene usluge pruža na cjelokupnom teritoriju Republike Hrvatske te ima ustrojene podružnice u Zagrebu, Rijeci, Osijeku, Splitu, Karlovcu, Puli, Sisku i Varaždinu.
2.2. Securitas Hrvatska d.o.o.
Securitas Hrvatska d.o.o., sa sjedištem u Zagrebu, Zelinska 3, pored drugih registriranih djelatnosti kao osnovnu djelatnost obavlja zaštitu osoba i imovine, a specijaliziran je za pružanje cjelokupnih usluga tjelesne i tehničke zaštite, zaštite od požara, pratnje novca i dragocjenosti, centralnog dojavnog sustava, intervencija nad priključenim alarmnim sustavima kao i kombiniranih sigurnosnih rješenja. Navedene usluge pruža na teritoriju Republike Hrvatske.
Securitas Hrvatska je dio grupacije Securitas Grupa koja djeluje u Sjevernoj Americi, Europi, Latinskoj Americi, Bliskom Istoku, Aziji i Africi.
2.3. AKD-Zaštita d.o.o.
AKD-Zaštita d.o.o., sa sjedištem u Zagrebu, Savska cesta 28, društvo je registrirano za zaštitu osoba i imovine. AKD Zaštita u vlasništvu je Agencije za komercijalnu djelatnost te obavlja sve poslove iz djelokruga zaštitarske djelatnosti. Svoje djelatnosti društvo obavlja putem centrale u Zagrebu, te poslovnih jedinica ustrojenim u većim gradovima Republike