 polikliničko-bolničkih nalaza i ispitivanja. Zdravstveno stanje s utvrđenim funkcionalnim oštećenjem zahvaćenog organa/organskog sustava može se ocijeniti i u skladu s točkama popisa bolesti ovoga Popisa za zahvaćeni organ/organski sustav.
Ocjena 4 donosi se kada je bolest potvrđena i ne nalazi se funkcionalnih oštećenja, a u svrhu prevencije progresije bolesti.
Ocjena 4 donosi se i u slučajevima lakšeg funkcionalnog oštećenja.
Ocjena 3 donosi se u slučajevima srednje teškog funkcionalnog oštećenja.
Ocjena 1 donosi se u slučajevima teškog funkcionalnog oštećenja i trajnog kliconoštva.
Ad Skupina II. Ocjena zdravstvene sposobnosti donosi se na temelju nalaza nadležnog specijalista i polikliničko-bolničko-kliničkih ispitivanja i liječenja.
Ad 6. Ocjena zdravstvene sposobnosti zbog utvrđenih zloćudnih novotvorina ovisi o veličini, lokalizaciji i o histološkom nalazu dobivenom na temelju bolničko-kliničkog ispitivanja.
Ocjena 4 donosi se za slučajeve koji su na dan zdravstvenog pregleda u remisiji, bez funkcionalnih oštećenja organa/organskih sustava.
Ocjena 3 donosi se za slučajeve koji su na dan zdravstvenog pregleda u remisiji, uz postojanje lakših funkcionalnih oštećenja organa/organskih sustava.
Ocjena 1 donosi se za slučajeve sa srednjim i težim funkcionalnim oštećenjem zahvaćenih organa/organskih sustava.
Zdravstveno stanje s utvrđenim funkcionalnim oštećenjem zahvaćenog organa/organskog sustava može se ocijeniti i u skladu s točkama popisa bolesti ovoga Popisa za zahvaćeni organ/organski sustav.
Ad 7.3. Ocjena 4 donosi se za slučajeve s lakšim funkcionalnim smetnjama. Ocjena 3 donosi se za slučajeve sa srednje teškim funkcionalnim smetnjama. Ocjena 1 donosi se za slučajeve s teškim funkcionalnim smetnjama.
Zdravstveno stanje s utvrđenim funkcionalnim oštećenjem zahvaćenog organa/organskog sustava može se ocijeniti i u skladu s točkama popisa bolesti ovoga Popisa za zahvaćeni organ/organski sustav.
Ad Skupina III. Ocjena zdravstvene sposobnosti donosi se na temelju nalaza polikliničko-bolničko-kliničkih ispitivanja i nalaza liječnika endokrinologa.
Ad 8. Zdravstveno stanje s utvrđenim funkcionalnim oštećenjem zahvaćenog organa/organskog sustava ocjenjuje se u skladu točkama popisa bolesti ovoga Popisa za zahvaćeni organ/organski sustav.
Ocjena 4 donosi se za slučajeve bez i s lakšim funkcionalnim oštećenjem zahvaćenih organa/organskih sustava.
Ocjena 1 donosi se za slučajeve sa srednjim i težim funkcionalnim oštećenjem zahvaćenih organa/organskih sustava.
Ad 9. Ocjena 4 donosi se za stadij šećerne bolesti koji je dobro reguliran dijetnim režimom prehrane, pri čemu nisu utvrđena funkcionalna oštećenja ciljnih organa.
Ocjena 3 donosi se za stadij šećerne bolesti koji je dobro reguliran peroralnim ili parenteralnim (insulin) preparatima uz postojanje lakših funkcionalnih oštećenja ciljnih organa.
Ocjena 3 za stadij šećerne bolesti koji je dobro reguliran parenteralnim (insulin) preparatima uz postojanje lakših funkcionalnih oštećenja ciljnih organa donosi se isključivo u slučaju kada je specijalist medicine rada koji ocjenjuje zdravstvenu sposobnost na temelju uvida u opis poslova djelatnika donio pozitivno mišljenje o zdravstvenoj sposobnosti za ustrojbeno mjesto na koje je raspoređen odnosno za zahtjev zbog kojeg je upućen na izvanredni zdravstveni pregled. U slučaju premještaja na drugo ustrojbeno mjesto djelatnik se obvezno upućuje na ponovnu ocjenu zdravstvene sposobnosti.
Ocjena 1 donosi se za stadij šećerne bolesti koji se teško regulira peroralnim ili parenteralnim (inzulin) preparatima. Srednje teška i teža oštećenja ciljnih organa ocjenjuju se ocjenom 1.
Osobe s utvrđenom šećernom bolešću imaju obvezu priložiti pripadajuće laboratorijske nalaze, presliku dijabetološke knjižice te nalaze specijaliste endokrinologa-dijabetologa.
Ad 10. 1. Uz redukciju tjelesne mase (u daljnjem tekstu: TM) osoba je obvezna provoditi program opće fizičke pripreme, u skladu s planom i programom nadležnog kineziologa i izabranog doktora