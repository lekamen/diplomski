8 23.01.2015 Uredba o izmjenama i dopunama Uredbe o unutarnjem ustrojstvu Ministarstva poduzetništva i obrta
VLADA REPUBLIKE HRVATSKE
137
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013), Vlada Republike Hrvatske je na sjednici održanoj 22. siječnja 2015. godine donijela
UREDBU
O IZMJENAMA I DOPUNAMA UREDBE O UNUTARNJEM USTROJSTVU MINISTARSTVA PODUZETNIŠTVA I OBRTA
Članak 1.
U Uredbi o unutarnjem ustrojstvu Ministarstva poduzetništva i obrta (»Narodne novine«, br. 21/2012, 19/2013 i 37/2014) članak 34. mijenja se i glasi:
»Uprava za EU programe i projekte o svojstvu Posredničkog tijela razine 1 (PT1) obavlja delegirane funkcije te stručne, administrativne i upravno-pravne poslove koji se odnose na pripremu, planiranje, provedbu, financiranje, praćenje i vrednovanje strateških planova i programskih dokumenata za korištenje sredstava iz pretpristupnih programa, europskih strukturnih i investicijskih fondova (ESI fondova) te razvija i provodi suradnju s međunarodnim institucijama (poput TAIEX, MATRA, EIB, EBRD, WBIF, Svjetske banke i sl.). Sudjeluje u pripremi, praćenju korištenja i vrednovanju programa i projekata Europske unije, sudjeluje u procesu ugovaranja darovnica i zajmova međunarodnih institucija namijenjenih poduzetništvu i obrtništvu te koordinira i sudjeluje u provedbi različitih programa Europske unije, programa bilateralne pomoći i međunarodnih institucija namijenjenih poduzetništvu i obrtništvu te prati tijek i dinamiku realizacije, obavlja evaluaciju i priprema izvješća o provedbi. Uprava je nadležna za provedbu osmog prioritetnog područja Europske strategije za dunavsku makroregiju koje se odnosi na »Podršku razvoju konkurentnosti uključujući i razvoj klastera«, pripremu i provedbu projekata za Okvir za investicije u jugoistočnoj Europi (Western Balkans Investment Framework – WBIF) za financiranje infrastrukturnih projekata, te koordinaciju komponente tehničke pomoći instrumenta Razvoj poduzetništva i poticanje inovacija u jugoistočnoj Europi (Western Balkans Enterprise Development and Innovation Facility – EDIF). Prati međunarodne propise iz svoga djelokruga, organizira seminare i edukacije potrebne za provedbu programa i projekata, te obavlja i druge poslove iz svoga djelokruga.
U sklopu Uprave za EU programe i projekte, ustrojavaju se sljedeće ustrojstvene jedinice:
5.1. Sektor za programe i projekte EU
5.2. Služba za transnacionalne i višekorisničke programe i projekte.«.
Članak 2.
Članak 35. mijenja se i glasi:
»Sektor za programe i projekte EU obavlja stručne, administrativne i upravno-pravne poslove koji se odnose na pripremu, planiranje, ugovaranje, provedbu, financiranje, praćenje i vrednovanje strateških planova, programskih dokumenata i projekata financiranih sredstvima europskih strukturnih i investicijskih fondova (ESI fondova). U svojstvu Posredničkog tijela razine 1 (PT1) Sektor obavlja delegirane funkcije programiranja, odabira, ugovaranja, provedbe i financiranja projekata iz ESI fondova u Republici Hrvatskoj, namijenjene provedbi Operativnog programa Regionalna konkurentnost 2007. – 2013., te Operativnog programa Konkurentnost i kohezija 2014. – 2020., kao i dodatne funkcije koje su mu zakonskim i podzakonskim aktima dodijeljene. Sektor prati međunarodne propise iz svoga djelokruga, organizira seminare i edukacije potrebne za provedbu programa i projekata, te obavlja i druge poslove iz djelokruga rada Sektora.
U sklopu Sektora za programe i projekte EU, ustrojavaju se sljedeće ustrojstvene jedinice:
5.1.1. Služba za pripremu i vrednovanje programa EU
5.1.2. Služba za vrednovanje projekata EU
5.1.3. Služba za unapređenje sustava i ugovaranje projekata EU
5.1.4. Služba za provedbu projekata EU
5.1.5. Služba za financijsku kontrolu i praćenje programa i projekata EU.«.
Članak 3.
Naslov iznad članka 36. i članak 36. mijenjaju se i glase:
»5.1.1. Služba za pripremu i vrednovanje programa EU
Članak 36.
Služba za pripremu i vrednovanje programa 