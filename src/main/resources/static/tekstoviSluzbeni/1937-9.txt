 odobrenja za poslovanje s duhanskom sirovinom. Odobrenjem za poslovanje s duhanskom sirovinom mogu se odrediti dodatne mjere nadzora skladištenja i kretanja duhanske sirovine.
(5) Odobrenje za poslovanje s duhanskom sirovinom donosi carinski ured nadležan prema sjedištu, odnosno prebivalištu podnositelja zahtjeva koji ispunjava sljedeće uvjete:
1. obavlja djelatnost u vezi s duhanskom sirovinom u skladu s propisanim uvjetima i ima sjedište, podružnicu, odnosno prebivalište u Republici Hrvatskoj
2. pravodobno i u cijelosti podmiruje trošarinske, porezne i carinske obveze
3. nije teže kršio ili nije ponavljao kršenje odredbi trošarinskih, poreznih, carinskih propisa i drugih propisa kojima se uređuje postupanje s duhanskom sirovinom
4. prije izdavanja odobrenja položi instrument osiguranja plaćanja trošarine i
5. vodi evidencije o poslovanju s duhanskom sirovinom.
(6) Skladištenje duhanske sirovine može se obavljati samo u skladištu čiji je rad dopustio nadležni carinski ured izdavanjem odobrenja za poslovanje s duhanskom sirovinom. U skladištu čiji je rad dopušten odobrenjem za poslovanje s duhanskom sirovinom može se skladištiti duhan samo tog korisnika odobrenja. U skladištu nije dopušteno dodatno prerađivati, obrađivati ili modificirati duhan.
(7) Nadležni carinski ured prije donošenja odobrenja za poslovanje s duhanskom sirovinom mora utvrditi vjerodostojnost činjenica i podataka navedenih u zahtjevu iz stavka 4. ovoga članka te na licu mjesta utvrditi jesu li ispunjeni uvjeti za izdavanje odobrenja. Ako se utvrdi da podnositelj zahtjeva ne ispunjava propisane uvjete, nadležni carinski ured odredit će rok za otklanjanje nepravilnosti.
(8) Odobrenje za poslovanje s duhanskom sirovinom izdaje se na ime podnositelja zahtjeva bez prava prijenosa na drugu osobu. Odobrenje kojim se usvaja zahtjev postaje izvršno danom dostave.
(9) Nakon ishođenja pravomoćnog odobrenja za poslovanje s duhanskom sirovinom obavlja se upis u registar trošarinskih obveznika i osoba iz stavka 1. ovoga članka može početi poslovati s duhanskom sirovinom.
(10) Ministar financija pravilnikom propisuje posebnosti provedbe ovoga članka.
Članak 73.b
(1) Korisnik odobrenja za poslovanje s duhanskom sirovinom koji unosi u Republiku Hrvatsku ili iznosi iz Republike Hrvatske duhansku sirovinu dužan je obavijestiti Carinsku upravu – Trošarinski ured za vezu o namjeravanom unosu, odnosno iznosu duhanske sirovine i omogućiti Carinskoj upravi provjeru i nesmetano obavljanje nadzora nad pošiljkom.
(2) Nije dopuštena isporuka, prijevoz, skladištenje ili prodaja duhanske sirovine bez dokumentacije o stjecanju i/ili posjedovanju te za svaku količinu duhanske sirovine koja je predmet takvog postupanja nastaje obveza obračunavanja i plaćanja trošarine.
(3) Dokumentaciju iz stavka 2. ovoga članka čine one isprave i drugi dokazi iz kojih proizlazi pravilnost posjedovanja ili postupanja s duhanskom sirovinom, a mora najmanje sadržavati podatke o:
1. pošiljatelju i njegovu ovlaštenju o pravu na isporuku duhanske sirovine
2. primatelju i njegovu ovlaštenju o pravu na primitak i raspolaganje duhanskom sirovinom
3. prijevozniku
4. registarskoj oznaci prijevoznog sredstva
5. pravcu kretanja pošiljke duhanske sirovine i
6. pojedinostima o vrijednosti pošiljke i načinu plaćanja.
(4) Korisnik odobrenja za poslovanje s duhanskom sirovinom može od prijevoznika primiti duhansku sirovinu samo ako su ispunjeni uvjeti propisani stavkom 1. ovoga članka, a u protivnom je dužan bez odgađanja o takvoj pošiljci obavijestiti nadležni carinski ured. Prijevoznik ne može od korisnika odobrenja za poslovanje s duhanskom sirovinom primiti duhansku sirovinu ako nisu ispunjeni uvjeti propisani stavkom 1. ovoga članka.
(5) Korisnik odobrenja za poslovanje s duhanskom sirovinom dužan je voditi evidencije o primljenoj, otpremljenoj, naručenoj, isporučenoj i uskladištenoj duhanskoj sirovini po trgovačkom nazivu proizvoda, tarifnoj oznaci iz Kombinirane nomenklature, količinama, pošiljateljima,