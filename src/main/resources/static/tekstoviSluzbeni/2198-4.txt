 koji u za to predviđenoj rubrici putovnice potvrđuje da je proveden klinički pregled te da službeni pas može podnijeti prijevoz do mjesta odredišta.
Članak 13.
Službeni pas koji se unosi u Republiku Hrvatsku ili se otprema iz Republike Hrvatske u drugu državu, mora biti na mjestu otpreme podvrgnut veterinarskom pregledu u skladu s važećim propisima te ga mora pratiti veterinarski certifikat u skladu sa zahtjevom države odredišta.
Članak 14.
Privremeno premještanje službenih životinja koje se prevoze vojnim prijevozom za potrebe izvršenja NATO vojnih zadaća iz Republike Hrvatske u državu članicu NATO-a i obratno, u nadležnosti je vojne veterinarske inspekcije, a obavlja se u skladu s NATO vojnim normama.
III. SLUŽBENI AKTI
Članak 15.
Vojni veterinarski inspektor pri provedbi inspekcijskog nadzora u prvom stupnju vodi postupak, sastavlja zapisnik i donosi rješenje kada je za to ovlašten odredbama ovoga Pravilnika te drugih akata donesenih na temelju ovoga Pravilnika.
Članak 16.
(1) O provedenom inspekcijskom nadzoru vojni veterinarski inspektor sastavlja zapisnik, a ako pri inspekcijskom nadzoru izuzima uzorke za analizu, sastavlja i zapisnik o uzimanju uzoraka.
(2) Zapisnike iz stavka 1. ovoga članka vojni veterinarski inspektor dostavlja nadziranoj ustrojstvenoj jedinici Ministarstva obrane i Oružanih snaga Republike Hrvatske ili pravnoj osobi po završetku provedenoga inspekcijskog nadzora.
Članak 17.
(1) Ako vojni veterinarski inspektor u obavljanju inspekcijskog nadzora utvrdi da ovaj Pravilnik ili drugi akt na temelju kojeg je ovlašten postupati nije primijenjen ili nije pravilno primijenjen, rješenjem će narediti uklanjanje utvrđene nepravilnosti i odrediti rok u kojem se nepravilnosti moraju ukloniti.
(2) Vojni veterinarski inspektor rješenje iz stavka 1. ovoga članka dostavlja ustrojstvenoj jedinici Ministarstva obrane i Oružanih snaga Republike Hrvatske ili pravnoj osobi najkasnije u roku od 15 dana od dana provedenog nadzora.
(3) Vojna veterinarska inspekcija u obavljanju inspekcijskog nadzora ovlaštena je bez odgode donijeti usmeno rješenje za izvršenje određenih mjera kada:
– rizik za zdravlje ljudi i životinja zahtijeva da se određena mjera poduzme odmah, bez odgađanja
– postoji opasnost od prikrivanja, zamjene ili uništenja predmeta službene kontrole ili dokaza ako se mjera ne poduzme odmah.
(4) Usmeno rješenje iz stavka 3. ovoga članka unosi se u zapisnik po izvršenom inspekcijskom nadzoru, a na zahtjev stranke izdat će se pisani otpravak rješenja u roku od osam dana od dana zahtjeva.
Članak 18.
(1) Protiv rješenja vojnog veterinarskog inspektora donesenog u prvom stupnju može se izjaviti žalba u pisanom obliku ustrojstvenoj jedinici Ministarstva obrane nadležnoj za zdravstvo u roku od 15 dana od dana dostave rješenja. Žalba ne zadržava izvršenje rješenja.
(2) Protiv rješenja vojnoga veterinarskog inspektora donesenog u drugom stupanju nije dopuštena žalba već se može pokrenuti upravni spor.
Članak 19.
(1) Zapisnici i rješenje iz članka 15. ovoga Pravilnika službeni su akti vojne veterinarske inspekcije namijenjeni uporabi u Ministarstvu obrane i Oružanim snagama Republike Hrvatske.
(2) Akti iz stavka 1. ovoga članka ovjeravaju se malim pečatom postrojbe s grbom Republike Hrvatske u koju je raspoređen vojni veterinarski inspektor. Osim pečata s grbom Republike Hrvatske, na aktima mora biti tiskanim slovima ispisano ime i prezime, vlastoručni potpis i broj službene iskaznice vojnoga veterinarskog inspektora.
(3) Izgled i sadržaj akata iz stavka 1. ovoga članka propisani su obrascima koji se nalaze u prilogu ovoga Pravilnika i njegov su sastavni dio (Prilozi 1., 2. i 3).
IV. IZVJEŠĆIVANJE
Članak 20.
(1) Vojni veterinarski inspektor u prvom stupnju obvezan je podnositi mjesečna i izvanredna izvješća o svojem radu.
(2) Mjesečna izvješća dostavljaju se stručnom uspravnicom u ustrojstvenu jedinicu Ministarstva obrane nadležnu za zdravstvo do 20. u mjesecu za prethodni mjesec.
(3) Izvanredno izvješće sastavlja se u