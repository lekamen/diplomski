10 29.01.2016 Uredba o izmjenama i dopuni Uredbe o Glavnom tajništvu Vlade Republike Hrvatske
VLADA REPUBLIKE HRVATSKE
255
Na temelju članka 20. stavka 7. i članka 30. stavka 1. Zakona o Vladi Republike Hrvatske (»Narodne novine«, br. 150/11 i 119/14) i članka 63. stavka 2. Zakona o sustavu državne uprave (»Narodne novine«, br. 150/11 i 12/13), Vlada Republike Hrvatske je na sjednici održanoj 28. siječnja 2016. godine donijela
UREDBU
O IZMJENAMA I DOPUNI UREDBE O GLAVNOM TAJNIŠTVU VLADE REPUBLIKE HRVATSKE
Članak 1.
U Uredbi o Glavnom tajništvu Vlade Republike Hrvatske (»Narodne novine«, br. 3/12, 59/12 i 49/13), u članku 4. podstavak 2. mijenja se i glasi:
»– uredi potpredsjednika Vlade koji nisu čelnici ministarstva«.
Članak 2.
U članku 10. iza stavka 3. dodaje se novi stavak 4. koji glasi:
»Pomoćnike glavnog tajnika, na prijedlog glavnog tajnika, imenuje i razrješava Vlada.«.
Dosadašnji stavak 4. postaje stavak 5.
Članak 3.
Tablica okvirnog broja državnih službenika i namještenika potrebnih za obavljanje poslova iz djelokruga Glavnog tajništva zamjenjuje se novom tablicom, koja je sastavni dio ove Uredbe.
Članak 4.
Glavni tajnik Vlade, u roku 30 dana od dana stupanja na snagu ove Uredbe, uskladit će Pravilnik o unutarnjem redu Glavnog tajništva s odredbama ove Uredbe, uz prethodnu suglasnost središnjeg tijela državne uprave nadležnog za službeničke odnose.
Članak 5.
Ova Uredba stupa na snagu prvoga dana od dana objave u »Narodnim novinama«.
Klasa: 022-03/16-03/01
Urbroj: 50301-01/10-16-3
Zagreb, 28. siječnja 2016.
Predsjednik Tihomir Orešković, v. r.
OKVIRNI BROJ DRŽAVNIH SLUŽBENIKA I NAMJEŠTENIKA GLAVNOG TAJNIŠTVA
Dužnosnici: 2
SLUŽBENICI NAMJEŠTENICI Ured glavnog tajnika 9 Uredi potpredsjednika Vlade koji nisu čelnici ministarstva 9 Uredi radnih tijela Vlade 23 Službe razvoja i održavanja tehničkih sustava Vlade 11 Služba za uredsko poslovanje 12 Služba za opće poslove 7 2 Ukupno: 71 2 Sveukupno: 73
