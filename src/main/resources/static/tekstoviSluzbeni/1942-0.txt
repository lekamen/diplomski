100 18.09.2015 Uredba o izmjeni Uredbe o nazivima radnih mjesta i koeficijentima složenosti poslova u državnoj službi
VLADA REPUBLIKE HRVATSKE
1943
Na temelju članka 109. Zakona o državnim službenicima i namještenicima (»Narodne novine«, broj 27/01), a u vezi s člankom 144. stavkom 2. točkom a) Zakona o državnim službenicima (»Narodne novine«, br. 92/05, 107/07, 27/08, 34/11, 49/11, 150/11, 34/12, 49/12 – pročišćeni tekst, 37/13, 38/13 i 1/15), Vlada Republike Hrvatske je na sjednici održanoj 17. rujna 2015. godine donijela
UREDBU
O IZMJENI UREDBE O NAZIVIMA RADNIH MJESTA I KOEFICIJENTIMA SLOŽNOSTI POSLOVA U DRŽAVNOJ SLUŽBI
Članak 1.
U Uredbi o nazivima radnih mjesta i koeficijentima složnosti poslova u državnoj službi (»Narodne novine«, br. 37/01, 38/01 – ispravak, 71/01, 89/01, 112/01, 7/02 – ispravak, 17/03, 197/03, 21/04, 25/04 – ispravak, 66/05, 131/05, 11/07, 47/07, 109/07, 58/08, 32/09, 140/09, 21/10, 38/10, 77/10, 113/10, 22/11, 142/11, 31/12, 49/12, 60/12, 78/12, 82/12, 100/12, 124/12, 140/12, 16/13, 25/13, 52/13, 96/13, 126/13, 2/14, 94/14, 140/14, 151/14 i 76/15) članak 22. i) mijenja se i glasi:
»Posebni nazivi radnih mjesta u Državnoj komisiji za kontrolu postupaka javne nabave i koeficijenti složenosti poslova su:
a) Položaji I. vrste
1. voditelj službe u Državnoj komisiji za kontrolu     postupaka javne nabave                                  3,007
Stručni uvjeti za točku 1: završen diplomski sveučilišni studij ili specijalistički diplomski stručni studij, najmanje sedam godina radnog iskustva na odgovarajućim poslovima, od čega najmanje tri godine u području javne nabave, položen pravosudni ispit, ostali uvjeti prema pravilniku o unutarnjem redu
2. tajnik Državne komisije za kontrolu postupaka javne nabave                                                     2,619
Stručni uvjeti za točku 2: završen diplomski sveučilišni studij ili specijalistički diplomski stručni studij, najmanje pet godina radnog iskustva na odgovarajućim poslovima, ostali uvjeti prema pravilniku o unutarnjem redu.
b) Položaj III. vrste
1. voditelj Pisarnice u Državnoj komisiji za kontrolu postupaka javne nabave                                    1,100
Stručni uvjeti za točku 1: srednja stručna sprema, najmanje šest godina radnog iskustva na odgovarajućim poslovima, znanje engleskog jezika i rada na računalu, ostali uvjeti prema pravilniku o unutarnjem redu
c) Radna mjesta I. vrste
1. viši stručni savjetnik-specijalist u Državnoj komisiji za kontrolu postupaka javne nabave                  2,910
Stručni uvjeti za točku 1: završen diplomski sveučilišni studij ili specijalistički diplomski stručni studij, najmanje pet godina radnog iskustva na odgovarajućim poslovima, od čega najmanje dvije godine u području javne nabave, položen pravosudni ispit, ostali uvjeti prema pravilniku o unutarnjem redu
2. stručni savjetnik-specijalist u Državnoj komisiji     za kontrolu postupaka javne nabave             2,619
Stručni uvjeti za točku 2: završen diplomski sveučilišni studij ili specijalistički diplomski stručni studij, najmanje tri godine radnog iskustva na odgovarajućim poslovima, položen pravosudni ispit, ostali uvjeti prema pravilniku o unutarnjem redu.«
Članak 2.
Ova Uredba stupa na snagu prvoga dana od dana objave u »Narodnim novinama«.
Klasa: 022-03/15-03/78
Urbroj: 50301-09/09-15-2
Zagreb, 17. rujna 2015.
Predsjednik Zoran Milanović, v. r.
