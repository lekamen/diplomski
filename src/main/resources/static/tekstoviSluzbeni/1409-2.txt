 dijela propisa uređuje se najveći dio materije koja se raspoređuje u odgovarajuću cjelinu prema predmetu reguliranja, odnosno prema naravi propisa i prirodi pitanja.
(3) Raspoređivanje iz stavka 2. ovoga članka u pravilu se obavlja redoslijedom na:
– materijalno-pravne odredbe (prava i obveze, zabrane, nadležnosti odnosno ovlaštenja, međusobni odnosi među subjektima prava i subjektima obveza)
– postupovne odredbe (način i postupak ostvarivanja prava i izvršavanja obveza)
– organizacijske odredbe (osnivanja odgovarajućih tijela i njihove nadležnosti odnosno ovlasti)
– odredbe o nadzoru (zakonitosti, upravnom nadzoru, inspekcijskom nadzoru i specifična inspekcijska ovlaštenja koja nisu uređena zakonom kojim se uređuje inspekcijski nadzor) i
– druge odredbe od značaja i u ovisnosti o naravi odnosa koji se uređuju.
Sadržaj glavnog dijela propisa
Članak 15.
Glavni dio propisa prema određenju iz članka 14. stavka 3. ovih Pravila može sadržavati:
1. prava i obveze
2. ovlaštenja i nadležnosti i
3. kaznene, odnosno prekršajne odredbe.
Prava i obveze
Članak 16.
(1) Subjekti, glavni odnosi i njihov međusobni odnos navode se na početku glavnog dijela.
(2) Odredbe moraju biti jasne i nedvosmislene, a moraju se nalaziti ispred odredaba postupovne naravi.
Ovlaštenja i nadležnosti
Članak 17.
(1) Uređivanje ovlaštenja i nadležnosti za donošenje propisa niže pravne snage, u pravilu podzakonskog akta, podrazumijeva određivanje užeg sadržaja pitanja koja tim podzakonskim aktom treba propisati, a može biti:
a) tehničke naravi, primjerice: normativi i standardi, i sl.
b) organizacijske naravi, primjerice: sadržaj obrazaca, sadržaj određenog akta i sl. i
c) postupovne naravi, primjerice: postupak i načini vođenja evidencije, upisnika i sl.
(2) Ovlaštenje za donošenje propisa niže pravne snage, podzakonskog akta u pravilu se utvrđuje kao zaseban, zadnji stavak u članku.
(3) Ako je u više članaka jednog poglavlja ili odjeljka potrebno utvrditi ovlaštenja, ona se mogu urediti utvrđivanjem posebnog članka s točnim pozivanjem na članke u kojima je uređen odnosni sadržaj.
(4) Nije dopušteno utvrditi ovlaštenje prema kojemu bi se nižim, podzakonskim aktom propisivali uvjeti pod kojima se ostvaruju prava ili izvršavaju obveze ili uvjeti za obavljanje određene djelatnosti jer to može biti samo sadržaj zakona.
(5) Davanje ovlaštenja nije dopušteno utvrđivati u prijelaznim i završnim odredbama propisa, nego samo rok ili rokove u kojima se ti propisi trebaju donijeti.
Kaznene odnosno prekršajne odredbe
Članak 18.
(1) Prilikom utvrđivanja kaznenih odredaba valja posebno voditi brigu o tome da se kaznena djela i kaznene sankcije propisuju kaznenim zakonom, a samo iznimno drugim zakonom, a prigodom utvrđivanja prekršajnih radnji i prekršajnih sankcija treba poštivati opći propis kojim se uređuju prekršaji.
(2) U kaznenim odredbama na jasan način treba razgraničiti kaznena djela od prekršajnih radnji, te nedvojbeno odrediti subjekt odgovornosti, a posebno precizno odrediti biće kaznenog djela i radnje koje čine prekršaj.
(3) Propis ne mora sadržavati kaznene, odnosno prekršajne odredbe, ali ako se njime uređuju obvezujući odnosi, odnosno utvrđuju naređujuće ili zabranjujuće odredbe, kaznene odnosno prekršajne odredbe su obvezne, kako bi se otklonila, odnosno smanjila dvojba o posljedicama kršenja pojedine takve odredbe propisa.
(4) Kaznene, odnosno prekršajne odredbe mogu se sistematizirati u jednom ili više članaka, i to tako da se najprije utvrde kaznene sankcije, a da se prekršaji za koje su propisane strože sankcije sistematiziraju prije onih za koje su propisane blaže sankcije, a redoslijedom članaka glavnog dijela propisa na koje se prekršaj odnosi.
(5) Kada su subjekti odgovornosti pravne i fizičke osobe, pravilo je da se odredbe o kaznenoj, odnosno prekršajnoj odgovornosti pravnih osoba sistematiziraju prije odredaba o odgovornosti fizičkih osoba.
(6) Kada kaznena, odnosno prekršajna odgovornost pravne osobe obuhvaća kaznenu, odnosno prekršajnu odgovornost