34 25.03.2015 Izmjene i dopune Statuta Hrvatske komore arhitekata
HRVATSKA KOMORA ARHITEKATA
717
Na temelju članka 91. stavka (1) Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08, 49/11, 25/13), Hrvatska komora arhitekata (u daljnjem tekstu: Komora), na 12. izvanrednoj sjednici Skupštine održanoj 20. ožujka 2015. god., donijela je
IZMJENE I DOPUNE STATUTA
HRVATSKE KOMORE ARHITEKATA
U Statut Hrvatske komore arhitekata (»Narodne novine«, br. 131/10, 81/13) unose se sljedeće izmjene i dopune:
Članak 1.
U članku 2. stavak (2) točka 3. briše se.
U članku 2. stavak (2) dodaje se nova točka 3. koja glasi:
»3. provodi stalno stručno usavršavanje svojih članova i kandidata za članove Komore, te s tim u vezi uspostavlja i unaprjeđuje razne oblike stručne, znanstvene i poslovne suradnje sa znanstvenim ustanovama, fakultetima, državnim i upravnim tijelima, te odgovarajućim pravnim i fizičkim osobama.«
U članku 2. stavak (2) dodaje se nova točka 4. koja glasi:
»4. surađuje s Ministarstvom graditeljstva i prostornoga uređenja (u daljnjem tekstu: Ministarstvo) i drugim državnim tijelima, te daje odgovarajuća izvješća i podatke.«
U članku 2. stavak (2) dosadašnje točke 4., 5., 6., 7., 8., 9., 10., 11., 12. postaju točka 5., 6., 7., 8., 9., 10., 11., 12., 13.
U članku 2. stavak (2) dodaje se nova točka 14. koja glasi:
»14. osniva udruge, trgovačka društva, provodi osnivanje, udruživanje ili spajanje u svrhu osiguranja kvalitetnog, stručnog i odgovornog obavljanja stručnih poslova ovlaštenih arhitekata te postizanja drugih ciljeva u interesu struke, a sve u skladu s posebnim propisima,«
U članku 2. stavak (2) dodaje se nova točka 15. koja glasi:
»15. u cilju obavljanja stručnih poslova može osnivati urede i centre,«
U članku 2. stavak (2) dodaje se nova točka 16. koja glasi:
»16. obavlja administrativne, stručne i pravne poslove za organizacijske oblike iz t.13, u kojima je Komora osnivač,«
U članku 2. stavak (2) dosadašnje točke 13., 14. i 15. postaju točke 17., 18. i 19.
Članak 2.
U članku 8a. umjesto riječi »Komora« upisuju se riječi : »Imenik ovlaštenih arhitekata«.
Članak 3.
U članku 10. stavak (4) mijenja se i glasi:
»Članovi imaju policu osiguranja za vrijeme trajanja prava iz članka 7. stavka (1) i stavka (2) ovog Statuta«
Članak 4.
U članku 35. stavak (5) mijenja se i glasi:
»(5) Predsjednik se bira na vrijeme od četiri godine, i može biti ponovo biran u još jednom mandatu na tu funkciju.«
U članku 35. iza stavka (5) dodaje se novi stavak (6) koji glasi:
»(6) Članovi ostalih tijela Komore biraju se na vrijeme od četiri godine i mogu biti ponovo birani.«
Članak 5.
U članku 39. stavak (5) umjesto riječi »mogu« dodaje se riječ »može«, te umjesto riječi »dva člana« dodaju se riječi »jedan član«.
Članak 6.
U članku 46. stavku (1) brišu se točke 1. i 2.
Članak 7.
U članku 52. stavak (3) iza alineje 4. dodaje se nova alineja koja glasi:
»– provodi postupak priznavanja inozemnih stručnih kvalifikacija«.
Članak 8.
U članku 70. stavak (1) mijenja se i glasi:
»(1) U skladu s odredbama Zakona, ovog Statuta i Kodeksa strukovne etike ovlašteni arhitekti odgovaraju za lakše i teže povrede dužnosti i ugleda arhitekata pred Stegovnim tijelima Komore.«
Članak 9.
U članku 71. stavak (1) briše se.
U članku 71. stavak (2) iza riječi »Stegovni sud«, dodaje se riječ »Komore«.
U članku 71. stavak (2) postaje stavak (1).
Članak 10.
U članku 73. točka 11. mijenja se i glasi:
»11. ako sudjeluje na natječaju protivno Pravilniku o natječajima s područja arhitekture, urbanizma, unutarnjeg uređenja i uređenja krajobraza«.
U članku 73. točka 17. mijenja se i glasi:
»17. ako ne ispunjava svoje obveze u smislu organiziranja i pripreme vježbeničkog staža vježbeniku, kandidatu za upis u Imenik ili ako istome izda potvrdu o stručnom radu pod nadzorom, a stvarno nije nadzirao njegov rad«.
U članku 73. točka 23. mijenja se i glasi:
»23. ako za vrijeme mirovanja članstva u Komori ili za vrijeme