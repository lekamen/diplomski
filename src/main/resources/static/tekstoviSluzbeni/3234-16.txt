 odredbe s kojima je dizalo sukladno;
6. izjavu da je sigurnosna komponenta za dizala u skladu s mjerodavnim zakonodavstvom Unije o usklađivanju;
7. kad je to primjereno, upućivanja na primijenjene usklađene norme;
8. kad je to primjereno, ime, adresu i identifikacijski broj prijavljenog tijela koje je provelo EU ispitivanje tipa dizala utvrđeno u Prilogu IV. dijelu B i upućivanje na potvrdu o EU ispitivanju tipa koju je izdalo dotično prijavljeno tijelo;
9. kad je to primjereno, naziv, adresu i identifikacijski broj prijavljenog tijela koje je provelo postupak pojedinačne provjere za dizala utvrđen u Prilogu VIII.;
10. kad je to primjereno, naziv, adresu i identifikacijski broj prijavljenog tijela koje je provelo završnu provjeru za dizala utvrđenu u Prilogu V.;
11. kad je to primjereno, naziv, adresu i identifikacijski broj prijavljenog tijela koje je odobrilo sustav osiguranja kvalitete koji je ugraditelj primijenio u skladu s postupkom ocjenjivanja sukladnosti utvrđenim u Prilogu X., XI. ili XII.;
12. ime i funkciju osobe opunomoćene za potpisivanje izjave u ime ugraditelja ili njegova ovlaštenog zastupnika;
13. mjesto i dan potpisa;
14. potpis.
PRILOG III.
POPIS SIGURNOSNIH KOMPONENTI ZA DIZALA
1. Uređaji za zabravljivanje vrata voznog okna.
2. Uređaji za sprječavanje padova iz Priloga I. točke 3.2. koji sprječavaju padanje kabine ili nekontrolirano kretanje.
3. Uređaji za ograničavanje prekomjerne brzine.
4.1. Odbojnici koji akumuliraju kinetičku energiju:
– nelinearni ili
– s povratnim prigušenjem.
4.2. Odbojnici koji raspršuju energiju.
5. Sigurnosni uređaji ugrađeni u mehanizme hidrauličkih pogonskih krugova kada se koriste kao uređaji za sprečavanje padova.
6. Električni sigurnosni uređaji u obliku sigurnosnih sklopova koji sadrže elektroničke komponente.
PRILOG IV.
EU ISPITIVANJE TIPA ZA DIZALA I SIGURNOSNE KOMPONENTE ZA DIZALA (modul B)
A. EU ispitivanje tipa sigurnosnih komponenti za dizala
1. EU ispitivanje tipa dio je postupka ocjenjivanja sukladnosti pri kojem prijavljeno tijelo pregledava tehničko rješenje sigurnosne komponente za dizala i utvrđuje i potvrđuje da tehničko rješenje sigurnosne komponente za dizala zadovoljava primjenjive bitne zdravstvene i sigurnosne zahtjeve iz Priloga I. i da će omogućiti dizalu, na koje je pravilno ugrađena, da ispuni te uvjete.
2. Zahtjev za EU ispitivanje tipa proizvođač ili njegov ovlašteni zastupnik podnosi jednom prijavljenom tijelu po svojem izboru.
Zahtjev mora sadržavati:
2.1. naziv i adresu proizvođača te naziv i adresu ovlaštenog zastupnika ako je on podnio zahtjev, te mjesto proizvodnje sigurnosnih komponenti za dizala;
2.2. pisanu izjavu kojom izjavljuje da isti zahtjev nije podnesen ni jednom drugom prijavljenom tijelu;
2.3. tehničku dokumentaciju;
2.4. reprezentativni uzorak sigurnosne komponente za dizala ili pojedinosti o mjestu na kojem se može pregledati. Prijavljeno tijelo može zahtijevati i druge uzorke ako su oni potrebni za provođenje programa ispitivanja;
2.5. dokaze o primjerenosti tehničkog rješenja. U tim dokazima navode se svi korišteni dokumenti, uključujući druge relevantne tehničke specifikacije, posebno ako relevantne usklađene norme nisu u potpunosti primijenjene. Ti dokazi prema potrebi uključuju rezultate ispitivanja koja su provedena u skladu s drugim relevantnim tehničkim specifikacijama u odgovarajućem laboratoriju proizvođača ili nekom drugom laboratoriju koji provodi ispitivanja u njegovo ime i pod njegovom odgovornošću.
3. Tehnička dokumentacija mora omogućiti ocjenjivanje sukladnosti sigurnosne komponente za dizala s zahtjevima iz točke 1. i uključuje odgovarajuću analizu i procjenu rizika. Tehničkom dokumentacijom određuju se primjenjivi zahtjevi i ona obuhvaća, koliko je to potrebno za ocjenjivanje, rješenje, proizvodnju i rad sigurnosne komponente za dizala.
Tehnička dokumentacija mora sadržavati, ako je moguće, sljedeće elemente:
3.1. opis sigurnosne komponente za dizala, uključujući njezino područje primjene (naročito moguća