35 27.03.2015 Odluka o koncesiji u svrhu gospodarskog korištenja pomorskog dobra radi obavljanja djelatnosti uzgoja bijele ribe u akvatoriju Vrgadskog kanala
VLADA REPUBLIKE HRVATSKE
722
Na temelju članka 17. stavka 1. i članka 20. stavka 3. Zakona o pomorskom dobru i morskim lukama (»Narodne novine«, br. 158/2003, 100/2004, 141/2006, 38/2009 i 123/2011), te članka 26. stavka 1. Zakona o koncesijama (»Narodne novine«, broj 143/2012), a u vezi s člankom 6. Uredbe o određivanju građevina, drugih zahvata u prostoru i površina državnog i područnog (regionalnog) značaja (»Narodne novine«, broj 37/2014), Vlada Republike Hrvatske je na sjednici održanoj 26. ožujka 2015. godine donijela
ODLUKU
O KONCESIJI U SVRHU GOSPODARSKOG KORIŠTENJA POMORSKOG DOBRA RADI OBAVLJANJA DJELATNOSTI UZGOJA BIJELE RIBE U AKVATORIJU VRGADSKOG KANALA
I.
Sukladno Obavijesti o namjeri davanja koncesije u svrhu gospodarskog korištenja pomorskog dobra radi obavljanja djelatnosti uzgoja bijele ribe u akvatoriju Vrgadskog kanala, objavljene u Elektroničkom oglasniku javne nabave Republike Hrvatske (broj objave: 2014/S 01K-0056318), od 4. prosinca 2014. godine i na temelju ponude pristigle na Javno otvaranje ponuda za dodjelu koncesije, održano 7. siječnja 2015. godine, u prostorijama Ministarstva pomorstva, prometa i infrastrukture, te Nalaza i mišljenja Stručnog tijela za ocjenu ponuda za koncesije na pomorskom dobru, osnovanog sukladno članku 23. stavku 3. Zakona o pomorskom dobru i morskim lukama, Vlada Republike Hrvatske (u daljnjem tekstu: Davatelj koncesije) daje društvu KORNAT ITTICA d.o.o., Škabrnjska ulica 5, 23211 Pakoštane (u daljnjem tekstu: Ovlaštenik koncesije), ovlaštenje za gospodarsko korištenja pomorskog dobra radi obavljanja djelatnosti uzgoja bijele ribe u akvatoriju Vrgadskog kanala.
II.
Područje pomorskog dobra koje se daje u koncesiju u svrhu gospodarskog korištenja radi obavljanja djelatnosti uzgoja bijele ribe omeđeno je koordinatnim točkama izraženim u HTRS96 projekciji, kako slijedi:
Točka Y X 1 420 882.550 4 856 493.827 2 420 920.620 4 856 586.301 3 421 290.518 4 856 434.023 4 421 252.449 4 856 341.548
III.
Površina pomorskog dobra, morskog akvatorija, koje se daje u koncesiju ukupno iznosi 40.000,00 m2, a sve kako je prikazano na grafičkoj podlozi – digitalnom ortofoto planu (DOF) s ucrtanom granicom koncesije, u mjerilu 1:5000, koja čini Prilog I. ove Odluke i ne objavljuje se u »Narodnim novinama«.
IV.
Davatelj koncesije daje na gospodarsko korištenje pomorsko dobro navedeno u točki II. ove Odluke Ovlašteniku koncesije na vremensko razdoblje od 20 (dvadeset) godina, računajući od dana sklapanja ugovora o koncesiji pomorskog dobra.
V.
Koncesija se daje u svrhu gospodarskog korištenja pomorskog dobra radi obavljanja djelatnosti uzgoja bijele ribe na lokaciji akvatorija između otoka Vrgada i otoka Veliki i Mali Školjić u Vrgadskom kanalu.
Dozvoljena godišnja količina uzgoja bijele ribe (lubin i komarča) koju je Ovlaštenik koncesije ovlašten uzgajati iznosi 700 tona godišnje.
Ovlaštenik koncesije dužan je u koncesijsko pomorsko dobro uložiti sveukupno 5.757.430,48 kuna kao investicijsko ulaganje, a sve u opsegu i na način opisan u Studiji gospodarske opravdanosti ulaganja društva KORNAT ITTICA d.o.o., koja čini Prilog II. ove Odluke i ne objavljuje se u »Narodnim novinama«.
Od navedenoga ukupnog investicijskog ulaganja iz stavka 3. ove točke, a prema Studiji gospodarske opravdanosti ulaganja društva KORNAT ITTICA d.o.o., Ovlaštenik koncesije dužan je iznos od 59.410,00 kuna investirati u zaštitu okoliša koncesijskog područja.
Ovlaštenik koncesije dužan je za svaku daljnju gradnju ili rekonstrukciju na koncesioniranom pomorskom dobru zatražiti suglasnost Davatelja koncesije, te lokacijsku dozvolu.
Ovlaštenik koncesije se obvezuje da pomorsko dobro, koje ovom Odlukom dobiva na gospodarsko korištenje, koristi isključivo za obavljanje djelatnosti za koje je registriran i za koje je utvrđena namjena koncesije.
VI.
Ovlaštenik koncesije dužan 