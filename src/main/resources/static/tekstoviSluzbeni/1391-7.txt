 praktičnu nastavu i provode se u grupama od najviše 30 polaznika.
(6) Nositelj Programa izobrazbe dužan je na zahtjev Ministarstva dostavljati i druge podatke o provedbi Programa izobrazbe i o podacima iz evidencije koju vodi.
(7) Nositelj Programa izobrazbe dužan je trajno ispunjavati propisane uvjete za davanje suglasnosti i o svakoj promjeni koja može utjecati na valjanost suglasnosti bez odlaganja, a najkasnije u roku od 15 dana, pisano obavijestiti Ministarstvo.
Članak 23.
U provođenju teoretskog i praktičnog dijela izobrazbe i provjere znanja prema Programu izobrazbe ne mogu sudjelovati osobe nadležne za nadzor nad provođenjem Programa izobrazbe ili koje obavljaju druge vrste nadzora nad primjenom propisa kojima se uređuje djelatnost nositelja Programa izobrazbe.
Provjera znanja osoba koje pohađaju Program osposobljavanja
Članak 24.
(1) Provjeru znanja osoba koje pohađaju Program osposobljavanja provodi nositelj Programa izobrazbe putem ispitne komisije.
(2) Ispitnu komisiju čine 3 stručne osobe koje su sudjelovale u provođenju Programa izobrazbe.
(3) Ispit se sastoji iz pismenog i praktičnog dijela.
(4) Kod provođenja provjere znanja nositelj Programa izobrazbe vodi zapisnik koji obvezno sadrži:
– podatke o osobi koja je pristupila provjeri znanja (ime i prezime, akademski ili stručni naziv, osobni identifikacijski broj, datum i mjesto rođenja),
– datum provođenja provjere znanja,
– ispit koji je rješavala osoba koja je pristupila provjeri znanja,
– imena i prezimena osoba koje su provele provjeru znanja.
(5) Smatra se da je osoba uspješno položila pismeni dio provjere znanja ukoliko je ostvarila najmanje 70% bodova od svakog poglavlja koje je predmet ispita.
(6) Praktični dio provjere znanja sastoji se od provedbe energetskog pregleda zgrade, odnosno tehničkog sustava zgrade (sustava grijanja i sustava hlađenja ili klimatizacije) i izrade energetskog certifikata, odnosno izvješća o redovitom pregledu sustava grijanja i sustava hlađenja ili klimatizacije u zgradi.
(7) Smatra se da je osoba uspješno položila praktični dio provjere znanja ukoliko je izrađeni energetski certifikat, odnosno izvješće o redovitom pregledu i sustava grijanja i sustava hlađenja ili klimatizacije, od strane ispitne komisije koju imenuje nositelj Programa izobrazbe, ocijenjeno pozitivno na temelju razrađenog sustava bodovanja.
(8) Osoba koja ne položi pismeni dio provjere znanja i/ ili praktični dio provjere znanja, ima pravo još jednom pristupiti provjeri znanja u dijelu koji nije položila.
(9) Ako i nakon ponovnog pristupanja provjeri pismenog i/ili praktičnog dijela provjere znanja osoba nije položila, može ponovno pohađati cijeli Program izobrazbe i nakon toga ponovno pristupiti provjeri znanja.
(10) Osobama koje su uspješno završile Program osposobljavanja nositelj Programa izobrazbe izdaje Uvjerenje o završenom Programu osposobljavanja.
(11) Osobama koje su pohađale Program usavršavanja nositelj Programa izobrazbe izdaje Uvjerenje o sudjelovanju na Programu usavršavanja.
Uvjerenje o završenom Programu osposobljavanja
Članak 25.
Uvjerenje o završenom Programu osposobljavanja za fizičku osobu obvezno sadrži:
– ime i prezime, akademski ili stručni naziv, osobni identifikacijski broj,
– datum i mjesto rođenja,
– datum polaganja Programa osposobljavanja i vrstu Programa (Modul 1, Modul 2),
– naziv nositelja Programa izobrazbe,
– naziv Pravilnika, broj i datum »Narodnih novina« u kojima je objavljen Pravilnik temeljem kojega se Program osposobljavanja provodi,
– broj Uvjerenja, datum i mjesto izdavanja Uvjerenja,
– ime i prezime, potpis odgovorne osobe nositelja Programa izobrazbe i njegov pečat.
Uvjerenje o sudjelovanju na Programu usavršavanja
Članak 26.
Uvjerenje o sudjelovanju na Programu usavršavanja za fizičku osobu obvezno sadrži:
– ime i prezime, akademski ili stručni naziv, osobni identifikacijski broj,
– datum i mjesto rođenja,
– datum pohađanja Programa usavršavanja,
– naziv nositelja Programa izobrazbe,
– naziv Pravilnika, broj i