 ovog Suda 9. ožujka 2015. u bitnome naveo da u cijelosti ostaje kod svih navoda iznesenih u obrazloženju osporavane Odluke ističući da je suprotno navodima tužitelja, tuženik postupio vezan pravnim shvaćanjem i primjedbama Suda i u ponovnom postupku, odnosno postupku izvršenja presude ovog Suda poslovnog broja 3 UsI-1578/13-16 od 5. rujna 2014. donio Odluku koju tužitelji tužbom osporavaju u predmetnom upravnom sporu, a kojom je odlučeno o oba tužiteljeva zahtjeva podnesenih tuženiku, a u svezi prigovora na nemoćnost realizacije ADSL usluge prema pretplatničkom ugovoru 13638767/08 sklopljenim s ovdje zainteresiranom osobom, kao i nemogućnost realizacije HALO usluge prema pretplatničkom ugovoru 13638765/08 sklopljenim s ovdje zainteresiranom osobom. Nastavno, tuženik je odgovarajući na navode tužitelja iz tužbe (što će u nastavku presude biti detaljnije obrazloženo) predložio da se odbije tužbeni zahtjev tužitelja kao neosnovan.
Zainteresirana osoba u ovom upravnom sporu, iako je uredno zaprimila tužbu s prilozima, nije dostavila odgovor na tužbu.
U podnesku zaprimljenim kod ovog Suda 25. ožujka 2015. tužitelji su u bitnome ponovili sve navode koje su istaknuli u tužbi predlažući da se usvoji tužbeni zahtjev tužitelja, dok je tuženik u podnesku zaprimljenim kod ovog Suda 13. svibnja 2015. u cijelosti ostao kod svih navoda iz odgovora na tužbu i navoda iznesenih u osporavanoj Odluci.
U ovom upravnom sporu 10. ožujka 2016. održano je ročište za raspravu u prisutnosti 1. – tužitelja osobno i opunomoćenika tužitelja, kao i službene osobe tuženika, a u odsutnosti uredno pozvane zainteresirane osobe, u skladu s odredbom članka 39. stavka 2. u svezi s člankom 37. stavkom 3. Zakona o upravnim sporovima (»Narodne novine« broj 20/10, 143/12 i 152/14, u nastavku teksta ZUS) te je strankama u skladu s člankom 6. ZUS-a dana mogućnost izjasniti se o zahtjevima i navodima drugih stranaka, te o svim pitanjima koja su predmet ovog upravnog spora. Na istom ročištu za raspravu tužitelji su ostali kod svih svojih navoda i dokaznih prijedloga, te su predložili da se u predmetnom upravnom sporu izvedu i dokazi predloženi i priloženi u podnescima tužitelja dostavljenim ovom Sudu u upravnom sporu koji se je vodio pod poslovnim brojem 2 UsI-1510/13, a izvođenju kojih dokaznih prijedloga se službena osoba usprotivila uz obrazloženje da je izvođenje istih bespredmetno jer službena osoba ne može postupiti izvan ovlasti koje su joj propisane ZEK-om, nakon čega su odbijeni dokazni prijedlozi tužitelja predloženi u tužbi, jer je izvođenje istih nepotrebno i bespredmetno za ocjenu zakonitosti osporavane Odluke, što će u nastavku presude biti detaljnije obrazloženo. Na istom ročištu za raspravu tužitelji su proširili tužbeni zahtjev tražeći meritorno rješavanje ovog upravnog spora, dok je službena osoba tuženika ostala kod svih navoda iznesenih u tijeku upravnog spora, nakon čega je izveden dokaz uvidom u dokumentaciju koja prileži spisu predmeta upravnoga spora, kao i onu koja prileži spisu predmeta upravnog postupka te je rasprava zaključena.
U ovom upravnom sporu, nije sporno da je tuženik u postupku izvršenja presude ovog Suda poslovnog broja 3 UsI-1578/13-16 od 5. rujna 2014. (kojom je poništena odluka Hrvatske agencije za poštu i elektroničke komunikacije, klasa: UP/I-344-08/12-01/44, urbroj: 376-05/MLJK-13-12 od 23. kolovoza 2013. te je predmet vraćen tuženiku na ponovan postupak, jer tom odlukom nije bilo odlučeno o zahtjevu tužitelja upućenom tuženiku radi rješavanje spora između korisnika i operatera vezanom za oba prigovora i to prigovora tužitelja radi nemogućnost realizacije ADSL usluge prema pretplatničkom ugovoru 13638767/08, sklopljenim s operaterom Hrvatski Telekom d.d. (ovdje zainteresiranom osobom) i prigovora tužitelja radi nemogućnost realizacije HALO usluga prema pretplatničkom ugovoru 13638765/08 sklopljenim s operaterom Hrvatski Telekom d.d. (ovdje zainteresiranom osobom), već je samo bilo odlučeno o zahtjevu tužitelja vezanim za