 nesreće povezane s odobalnim radovima (u daljnjem tekstu: Plan intervencija kod iznenadnih onečišćenja mora). Navedeni planovi u Republici Hrvatskoj u smislu ovoga Zakona predstavljaju:
(a) za lokalnu/županijsku razinu županijski Plan intervencija u skladu s propisom donesenim na temelju odredbi Zakona o zaštiti okoliša i Pomorskog zakonika
(b) za nacionalnu razinu Plan intervencija kod iznenadnih onečišćenja mora u skladu s propisom donesenim na temelju odredbi Zakona o zaštiti okoliša, Pomorskog zakonika i ovoga Zakona
(c) za regionalnu razinu Sporazum o Subregionalnom planu intervencija za sprečavanje, spremnost za i reagiranje na iznenadna onečišćenja Jadranskog mora većih razmjera (»Narodne novine« – Međunarodni ugovori, br. 7/08.) (u daljnjem tekstu: Subregionalni plan) i drugi međunarodni ugovori kojima se uređuje suradnja kod intervencija za sprečavanje, spremnost za i reagiranje na iznenadna onečišćenja Jadranskog mora većih razmjera.
24) Podnositelj zahtjeva znači ponuditelja koji je predao ponudu na javnom nadmetanju za istraživanje i eksploataciju ugljikovodika, u skladu sa Zakonom o istraživanju i eksploataciji ugljikovodika.
25) Područje koje je obuhvaćeno dozvolom znači istražni prostor ili eksploatacijsko polje ugljikovodika u skladu sa Zakonom o istraživanju i eksploataciji ugljikovodika.
26) Povezana infrastruktura znači bušotinu s pripadajućom opremom, bilo koji dio odobalnog objekta ili bilo koji dio priključnih vodova unutar ili izvan sigurnosne zone odobalnog objekta.
27) Prihvaćanje izvješća o velikim opasnostima znači pisanu potvrdu Koordinacije ovlašteniku dozvole da je dostavljeno izvješće izrađeno sukladno ovom Zakonu.
28) Prihvatljiv rizik znači veličinu rizika kod kojeg bi vrijeme, trošak ili napor uloženi u njegovo smanjivanje bili uvelike nerazmjerni koristima od takvog smanjivanja rizika. Pri procjeni jesu li vrijeme, troškovi ili napori uvelike nerazmjerni koristima od daljnjeg smanjivanja rizika mora se voditi računa o razinama rizika iz najbolje prakse koje su kompatibilne s operatorom ili vlasnikom.
29) Prikladan znači pravi ili u potpunosti primjeren, uključujući i koji vodi računa o razmjernom naporu i trošku, za neki zahtjev ili situaciju, utemeljen na objektivnim dokazima i dokazan analizom, usporedbom s primjerenim normama ili drugim rješenjima koje u usporedivim situacijama koriste druga tijela ili se koriste u drugoj industriji.
30) Radovi na bušotini znače sve radove koji se odnose na bušotinu, a koja bi mogla imati za posljedicu ispuštanje materijala koje može dovesti do velike nesreće, uključujući radove izrade bušotine, sva ispitivanja u bušotini, stimulacijske radove, remontne radove, popravak ili preinake na bušotini, prestanak rada bušotine i trajno napuštanje bušotine.
31) Rizik je veličina koja se mjeri vjerojatnošću pojavljivanja događaja i potencijalom štete koji taj događaj može uzrokovati.
32) Sigurnosna zona znači područje do 500 metara udaljeno od svake točke vanjskog ruba odobalnog objekta.
33) Simultane operacije znače istodobno izvođenje odobalnih radova koji se izvode u svrhu istraživanja i eksploatacije ugljikovodika na odobalnim objektima u skladu s propisom kojim su uređeni bitni tehnički zahtjevi, sigurnost i zaštita pri istraživanju i eksploataciji ugljikovodika iz podzemlja Republike Hrvatske, a iste operacije imaju bitni učinak na rizike za sigurnost osoba i zaštitu okoliša na nekom od odobalnih objekata ili na svim odobalnim objektima.
34) Stožer znači tijelo odgovorno za provedbu postupaka i mjera predviđanja, sprečavanja, ograničavanja, spremnosti za i reagiranja po Planu intervencija kod iznenadnih onečišćenja mora i Subregionalnom planu, spremnost za i reagiranje na iznenadna onečišćenja Jadranskog mora većih razmjera (u daljnjem tekstu: Stožer).
35) Subjekt znači rudarski gospodarski subjekt u skladu sa Zakonom o istraživanju i eksploataciji ugljikovodika.
36) Tijelo javne vlasti znači tijelo državne vlasti, tijelo jedinica lokalne i područne