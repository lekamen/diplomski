 za unutarnju reviziju
b) imenovanjem unutarnjeg revizora
c) sporazumom o obavljanju poslova unutarnje revizije.
(2) Odluku o načinu uspostave unutarnje revizije iz stavka 1. ovoga članka donosi odgovorna osoba institucije prema procjeni opravdanosti uzimajući u obzir kriterije iz članka 14. ovoga Pravilnika, uz prethodnu suglasnost ministra financija.
Članak 8.
(1) Unutarnja revizija uspostavljena u institucijama iz članka 3., 5., 6. i 7. ovoga Pravilnika obavlja poslove unutarnje revizije u instituciji i institucijama iz nadležnosti, osim u onima koje će uspostaviti unutarnju reviziju sukladno odredbama ovoga Pravilnika.
(2) Iznimno od stavka 1. ovoga članka, za trgovačko društvo i drugu pravnu osobu u vlasništvu više korisnika proračuna poslove unutarnje revizije obavlja unutarnja revizija korisnika proračuna koji ima najveći udio u vlasništvu trgovačkog društva, odnosno druge pravne osobe, a sve ostale korisnike proračuna koji imaju udjele u vlasništvu potrebno je obavijestiti na godišnjoj razini o obavljenim unutarnjim revizijama.
(3) Ako više korisnika proračuna imaju jednake udjele u vlasništvu trgovačkog društva i druge pravne osobe, odnosno niti jedan korisnik proračuna nema najveći udio u vlasništvu, korisnici proračuna sporazumom će definirati čija unutarnja revizija obavlja poslove unutarnje revizije za trgovačko društvo i drugu pravnu osobu, uzimajući u obzir visinu danih jamstava, subvencija, kapitalnih pomoći i drugih financijskih transakcija koje nastaju u odnosu korisnika proračuna i trgovačkog društva, odnosno druge pravne osobe u zajedničkom vlasništvu.
Članak 9.
(1) Sveučilišta su obvezna uspostaviti unutarnju reviziju na jedan od sljedećih načina:
a) ustrojavanjem jedinice za unutarnju reviziju
b) osnivanjem zajedničke jedinice za unutarnju reviziju.
(2) Prijedlog o načinu uspostave unutarnje revizije, odgovorna osoba institucije iz stavka 1. ovoga članka podnosi nadležnom ministru, koji procjenjuje opravdanost prijedloga uzimajući u obzir kriterije iz članka 14. ovoga Pravilnika i donosi odluku o načinu uspostave unutarnje revizije, uz prethodnu suglasnost ministra financija.
(3) Unutarnja revizija uspostavljena na razini sveučilišta obavlja poslove unutarnje revizije u sveučilištu i za sve sastavnice sveučilišta.
Članak 10.
(1) Klinički bolnički centri i kliničke bolnice u vlasništvu Republike Hrvatske obvezne su uspostaviti unutarnju reviziju na jedan od sljedećih načina:
a) ustrojavanjem jedinice za unutarnju reviziju
b) osnivanjem zajedničke jedinice za unutarnju reviziju.
(2) Prijedlog o načinu uspostave unutarnje revizije, odgovorna osoba institucije iz stavka 1. ovoga članka podnosi nadležnom ministru, koji procjenjuje opravdanost prijedloga uzimajući u obzir kriterije iz članka 14. ovoga Pravilnika i donosi odluku o načinu uspostave unutarnje revizije, uz prethodnu suglasnost ministra financija.
Članak 11.
Za korisnike proračuna u sustavu zdravstva u vlasništvu jedinice lokalne i područne (regionalne) samouprave nadležni župan, odnosno gradonačelnik može, prema procjeni opravdanosti, uzimajući u obzir kriterije iz članka 14. ovoga Pravilnika i uz prethodnu suglasnost ministra financija donijeti odluku o osnivanju zajedničke jedinice za unutarnju reviziju.
Članak 12.
Za korisnike proračuna na razini glave organizacijske klasifikacije državnog proračuna nadležni ministar može, prema procjeni opravdanosti, uzimajući u obzir kriterije iz članka 14. ovoga Pravilnika i uz prethodnu suglasnost ministra financija donijeti odluku o uspostavi jedinice za unutarnju reviziju.
Članak 13.
(1) Za trgovačka društva i druge pravne osobe koji nisu obvezni uspostaviti unutarnju reviziju sukladno odredbama ovoga Pravilnika, može se donijeti odluka o uspostavi unutarnje revizije na jedan od sljedećih načina:
a) ustrojavanjem jedinice za unutarnju reviziju
b) imenovanjem unutarnjeg revizora.
(2) Prijedlog o načinu uspostave unutarnje revizije odgovorna osoba institucije iz stavka 1. ovoga članka podnosi nadležnom