 »svjedodžba o osposobljenosti« je svjedodžba za zapovjednike, časnike i GMDSS radiooperatore, izdana i ovjerena u skladu s odredbama ovoga Pravilnika, kojom se punopravnom imatelju iste daje pravo na obavljanje plovidbene službe i onih djelatnosti na razini odgovornosti definiranih u svjedodžbi,
– »učenik/student na praksi« je učenik odnosno student pomorskog učilišta, koji sudjeluje u izobrazbi na školskom brodu radi stjecanja časničkog zvanja u službi palube odnosno stroja, te kojemu se takva izobrazba evidentira kao plovidbena služba u pomorskoj knjižici,
– »tanker« označava tanker za ulja, tanker za kemikalije i brod za ukapljene plinove,
– »treća država« označava sve države koje nisu članice Europske unije,
– »upravitelj stroja« označava najvišeg časnika odgovornog za poriv broda, kao i za rad i održavanje strojnih i električkih postrojenja na brodu,
– »vježbenik palube« je član posade koji sudjeluje u izobrazbi na brodu radi stjecanja časničkog zvanja u službi palube, a čija izobrazba se obavlja pod nadzorom osposobljenog i ovlaštenog časnika palube prema utvrđenom programu sukladno odredbama ovog Pravilnika,
– »vježbenik stroja« je član posade koji sudjeluje u izobrazbi na brodu radi stjecanja časničkog zvanja u službi stroja, a čija izobrazba se obavlja pod nadzorom osposobljenog i ovlaštenog časnika stroja prema utvrđenom programu sukladno odredbama ovog Pravilnika,
– »vježbenik elektrotehnike« je član posade koji sudjeluje u izobrazbi na brodu radi stjecanja časničkog zvanja u službi stroja, a čija izobrazba se obavlja pod nadzorom osposobljenog i ovlaštenog časnika stroja prema utvrđenom programu sukladno odredbama ovog Pravilnika,
– »zapovjednik broda« označava osobu koja zapovijeda brodom.
Članak 2.
U članku 13. stavak 1. alineja 5. riječ: »plovidbe« mijenja se riječima: »plovidbene službe«.
Članak 3.
U članku 17. stavak 1. alineja 7. mijenja se i glasi:
»– ima najmanje 6 mjeseci plovidbene službe u svojstvu vježbenika palube na brodovima od 500 BT ili većima u međunarodnoj plovidbi i najmanje 6 mjeseci plovidbene službe u svojstvu vježbenika palube na jahti upisanoj za gospodarske svrhe«
Članak 4.
U članku 25. stavak 1. alineja 5. mijenja se i glasi:
»– ima najmanje 6 mjeseci plovidbene službe u svojstvu vježbenika elektrotehnike, časnika elektrotehnike, brodskog električara ili pomoćnog električara,«
Članak 5.
U članku 26. stavak 1. alineja 5. riječ: »plovidbe« mijenja se riječima: »plovidbene službe«.
Članak 6.
U članku 28. stavak 1. alineja 1. riječ: »plovidbe« mijenja se riječima: »plovidbene službe«.
Članak 7.
U članku 38. stavak 1. alineja 3. riječ: »plovidbe« mijenja se riječima: »plovidbene službe«.
Članak 8.
Iza članka 39. dodaje se novi članak 39.a koji glasi:
»Članak 39.a
(1) Za stjecanje svjedodžbi o osposobljenosti iz članaka 13., 14., 15., 16., 18., 19., 20., 21., 24., 25., 26., 27., 32., 33., 34., 35. i 38. ovog Pravilnika priznaje se i plovidbena služba ostvarena na jahtama ukoliko su ispunjeni slijedeći uvjeti:
– duljine jahte iznosi 24 m ili više
– jahta upisana za gospodarske svrhe
– bruto tonaža odnosno snaga motora jahte odgovora onoj utvrđenoj u članku za stjecanje odnosne svjedodžbe o osposobljenosti.
(2) Iznimno od odredbe stavka 1. ovoga članka, za stjecanje svjedodžbi o osposobljenosti iz članaka 15. i 16. ovog Pravilnika priznaje se plovidbena služba ostvarena na jahtama za osobne potrebe.«
Članak 9.
Članak 49. mijenja se i glasi:
»Članak 49.
(1) Prije preuzimanja dužnosti na brodu, sve osobe koje obavljaju poslove na brodu u bilo kojem svojstvu, moraju svladati poseban program izobrazbe o postupcima u slučaju opasnosti na brodu (STCW A-VI/1), sukladno programu iz Priloga D1.
(2) Program iz stavka 1. ovog članka dužni su provoditi brodar ili kompanija na čiji brod se ukrcava osoba iz stavka 1. ovog članka.
(3) Program iz stavka 1. ovog članka mogu provoditi i pomorska učilišta.
(4) Osobama koje s uspjehom savladaju program iz stavka 1. ovog članka, brodar ili kompanija izdaje