 tijelo odgovorno za provedbu i funkcioniranje programa informiranja potrošača o ekonomičnosti potrošnje goriva i emisijama CO2 novih osobnih vozila i o tome obavještava Europsku komisiju.
II. OZNAKA EKONOMIČNOSTI POTROŠNJE GORIVA I EMISIJE CO2
Članak 5.
(1) Dobavljač je dužan za svaki model novog osobnog vozila koji stavlja na hrvatsko tržište radi prodaje ili davanja u leasing izraditi oznaku ekonomičnosti potrošnje goriva i emisije CO2.
(2) Oznaka iz stavka 1. ovog članka sadrži:
– model osobnog vozila: marku, tip, varijantu ili izvedbu modela i vrstu motornog goriva (motorni benzin ili dizelsko gorivo);
– brojčanu vrijednost potrošnje goriva izraženu u litrama na 100 kilometara (l/100 km) ili u m3 na 100 kilometara (m3/100 km) i zaokruženu na jedno decimalno mjesto;
– brojčanu vrijednost emisije CO2 izraženu u gramima po kilometru (g/km) i zaokruženu na najbliži cijeli broj;
– tekst koji glasi:
»Vodič o ekonomičnosti potrošnje goriva i emisiji CO2 koji sadržava podatke za sve modele novih osobnih vozila dostupan je bez naknade na svim prodajnim mjestima.«
i
»Pored učinkovitosti goriva vozila, način vožnje i drugi čimbenici netehničke prirode utječu na potrošnju goriva i emisiju CO2 osobnog vozila. CO2 je glavni staklenički plin odgovoran za globalno zatopljenje.«
(3) Oznaka iz stavka 1. ovoga članka mora biti izrađena u veličini 297 x 210 mm (A4) na podlozi bijele boje. Tekstualni dio mora biti jasan, pregledan i crne boje.
(4) Grafički prikaz oznake iz stavka 1. ovog članka propisan je Dodatkom I. ovoga Pravilnika.
Članak 6.
(1) Oznaku iz članka 5. stavka 1. ovoga Pravilnika prodavač je dužan vidljivo istaknuti na prodajnom mjestu na svaki model, odnosno u neposrednoj blizini svakog modela novog osobnog vozila koji je izložen radi prodaje ili davanja u leasing.
(2) Ukoliko prodavač nije dobavljač, dužan je oznaku iz članka 5. stavka 1. ovoga Pravilnika pribaviti od dobavljača.
III. VODIČ O EKONOMIČNOSTI POTROŠNJE GORIVA I EMISIJE CO2
Članak 7.
(1) Vodič o ekonomičnosti potrošnje goriva i emisije CO2sadrži:
– popis svih modela novih osobnih vozila koji su u tekućoj godini dostupni za kupovinu na hrvatskom tržištu, sastavljen abecednim redoslijedom marki vozila;
– za svaki model naveden u vodiču navodi se: vrsta motornog goriva, brojčana vrijednost potrošnje goriva izražena u litrama na 100 kilometara (l/100 km) ili u m3 na 100 kilometara (m3/100 km) i zaokružena na jedno decimalno mjesto te brojčana vrijednost emisije CO2 izražena u gramima po kilometru (g/km) i zaokružena na najbliži cijeli broj;
– istaknut popis deset modela novih osobnih vozila koji se odlikuju najekonomičnijom potrošnjom goriva, poredanih po rastućim vrijednostima emisije CO2 za svaku vrstu motornog goriva posebno; ovaj popis sadržava najmanje model, brojčanu vrijednost potrošnje goriva i emisije CO2; ako u popisu deset modela vozila s najekonomičnijom potrošnjom, iza desetog vozila na popisu postoji više modela vozila koji imaju iste karakteristike kao deseto vozilo, treba ih uvrstiti na popis;
– savjet vozačima o tome da pravilno korištenje i redovito održavanje osobnog vozila te vozačke navike, primjerice: izbjegavanje agresivne vožnje, vožnja pri manjoj brzini, anticipirano kočenje, odgovarajući tlak u gumama, skraćivanje vremena rada motora u praznom hodu, izbjegavanje opterećivanja prekomjernim teretom, poboljšavaju potrošnju goriva i smanjuju emisiju CO2 njihovih osobnih vozila;
– pojašnjenje učinaka emisija stakleničkih plinova i doprinosa emisija iz motornih vozila na moguće klimatske promjene, kao i upućivanja potrošača na mogućnost odabira korištenja drugačijih vrsta motornih goriva, s opisom njihova utjecaja na okoliš na osnovi najnovijih znanstvenih spoznaja i zahtjeva zakonodavstva;
– na razini Europske unije utvrđeni cilj prosječne emisije CO2 iz novih osobnih vozila i datum do kojega taj cilj treba postići;
– uputu o dostupnosti vodiča o ekonomičnosti potrošnje goriva i emisiji CO2 Europske komisije na internetu.
(2) Ministarstvo