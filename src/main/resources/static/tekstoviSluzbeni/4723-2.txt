 su na tržište i u uporabu stavljeni temeljem Pravilnika o tehničkim i mjeriteljskim zahtjevima koji se odnose na mjerila (»Narodne novine«, broj 21/16), smatraju se ispravnim ako njihova mjerna pogreška nije veća od dvostruke vrijednosti najveće dopuštene pogreške koja je utvrđena u odgovarajućim posebnim zahtjevima za vodomjere u Dodatku III. Vodomjeri (MI-001) Pravilnika o tehničkim i mjeriteljskim zahtjevima koji se odnose na mjerila (»Narodne novine«, broj 21/16).
1.5. Vodomjeri koji su u skladu s odgovarajućim propisima temeljem kojih su stavljeni u uporabu smatraju se ispravnim ako njihova mjerna pogreška nije veća od propisane mjerne pogreške odgovarajućih propisa temeljem kojih su stavljeni u uporabu.
2. Ispitivanje plinomjera
Postupak izvanrednog ispitivanja plinomjera u uporabi provodi se u skladu s mjeriteljskim zahtjevima propisanim pravilnikom koji se odnosi na navedena mjerila.
Postupak ispitivanja
2.1. Ispitivanje mjeriteljskih značajki plinomjera provodi se na sljedećim ispitnim protocima:
a) između Qmin i 2 Qmin
b) 0,2 Qmax
c) Qmax
2.2. Etaloni koji se koriste za ispitivanje moraju biti umjereni i imati valjanu umjernicu, a ostala ispitna oprema mora biti ovjerena ili umjerena.
Najveće dopuštene pogreške
2.3. Plinomjeri koji su na tržište i u uporabu stavljeni temeljem Pravilnika o tehničkim i mjeriteljskim zahtjevima koji se odnose na mjerila (»Narodne novine«, broj 21/16) smatraju se ispravnim ako njihova mjerna pogreška nije veća od najveće dopuštene pogreške koja je utvrđena u odgovarajućim posebnim zahtjevima za plinomjere u Dodatku IV. Plinomjeri i uređaji za pretvorbu obujma (MI-002) Pravilnika o tehničkim i mjeriteljskim zahtjevima koji se odnose na mjerila (»Narodne novine«, broj 21/16).
2.4. Plinomjeri koji su u skladu s odgovarajućim propisima temeljem kojih su stavljeni u uporabu, smatraju se ispravnim ako njihova mjerna pogreška nije veća od propisane mjerne pogreške odgovarajućih propisa temeljem kojih su stavljeni u uporabu.
3. Ispitivanje brojila električne energije
Postupak izvanrednog ispitivanja brojila električne energije u uporabi provodi se u skladu s mjeriteljskim zahtjevima propisanim pravilnikom koji se odnosi na navedena mjerila.
Postupak ispitivanja
3.1. Postupak ispitivanja mjeriteljskih značajki brojila električne energije uključuje sljedeće:
1. Zagrijavanje brojila
2. Ispitivanje praznog hoda
3. Ispitivanje polaska brojila
4. Ispitivanje točnosti brojila
5. Provjera konstante brojila i ispravnosti registriranja električne energije
6. Ispitivanje dodatnih naprava brojila (ispitivanje ispravnosti rada brojača (tarifa), naprave za sprječavanje suprotnog registriranja energije, davača impulsa za daljinsko mjerenje, pokazivača najveće snage) ukoliko je primjenjivo.
3.2. Ispitivanje točnosti brojila električne energije provodi se pri referentnim vrijednostima utjecajnih veličina i faktorima snage.
3.3. Etaloni koji se koriste za ispitivanje moraju biti umjereni i imati valjanu umjernicu, a ostala ispitna oprema mora biti ovjerena ili umjerena.
Najveće dopuštene pogreške
3.4. Brojila električne energije koja su na tržište i u uporabu stavljena temeljem Pravilnika o tehničkim i mjeriteljskim zahtjevima koji se odnose na mjerila (»Narodne novine«, broj 21/16) smatraju se ispravnim ako njihova mjerna pogreška nije veća od najveće dopuštene pogreške koja je utvrđena u odgovarajućim posebnim zahtjevima za brojila električne energije u Dodatku V. Brojila djelatne električne energije (MI-003), Pravilnika o tehničkim i mjeriteljskim zahtjevima koji se odnose na mjerila (»Narodne novine«, broj 21/16), i/ili Pravilnika o mjeriteljskim i tehničkim zahtjevima za statička brojila jalove električne energije razreda točnosti 2 i 3 (»Narodne novine«, br. 81/05 i 11/06) i/ili Pravilnika o mjeriteljskim i tehničkim zahtjevima za statička brojila djelatne električne energije razreda točnosti 0,2 i 0,5 S (»Narodne novine«, br. 81/05 i 11/06).
3.5. Brojila električne energije koja su u skladu s