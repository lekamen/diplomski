 poslovanju s hranom mora odrediti označavanje, pohranu, vrijeme čuvanja i dostupnost evidencija koje nisu obuhvaćene člancima 19. i 20. ovoga Pravilnika.
(4) Dokumentacija i evidencije se moraju čuvati kako bi se omogućilo nadležnim tijelima da u okviru službenih kontrola provode reviziju HACCP sustava te kako bi se osigurao dokaz o sukladnosti s propisanim zahtjevima i učinkovitom provođenju sustava upravljanja sigurnosti hrane.
(5) Dokumentacija i evidencije trebaju biti ovjereni od strane djelatnika ovlaštenih od strane subjekta u poslovanju s hranom.
Sadržaj dokumentacije
Članak 24.
(1) Dokumentacija iz članka 23. ovoga Pravilnika uključuje najmanje sljedeće:
1. procedure za preduvjetne programe;
2. analizu opasnosti;
3. HACCP plan;
4. određivanje KKT i KT;
5. određivanje kritičnih granica;
6. izmjene sustava i postupaka temeljenih na načelima HACCP sustava.
(2) Evidencije iz članka 23. ovoga Pravilnika uključuju najmanje sljedeće:
1. aktivnosti vezane za provedbu procedura za preduvjetne programe uključujući planove i evidencije;
2. aktivnosti praćenja KKT i KT;
3. odstupanja i s njima povezane korektivne mjere;
4. aktivnosti verifikacije;
5. provedene edukacije (evidencije moraju sadržavati najmanje sljedeće: imena sudionika, datume, sadržaj, imena predavača i trajanje edukacije).
VIII. FLEKSIBILNOST HACCP SUSTAVA S OBZIROM NA HACCP NAČELA
Fleksibilna provedba načela HACCP sustava
Članak 25.
(1) Pri uspostavi HACCP sustava dozvoljava se fleksibilna provedba određenih načela HACCP sustava.
(2) U slučaju uspostave HACCP sustava primjenom načela HACCP sustava dozvoljava se fleksibilnost s obzirom na sljedeća načela HACCP sustava:
1. kritične granice;
2. postupke praćenja.
Kritične granice
Članak 26.
(1) Kritične granice na KKT i KT se mogu odrediti na temelju:
1. propisa o hrani;
2. pozitivno ocijenjenih vodiča za dobru higijensku praksu i primjenu načela HACCP sustava;
3. međunarodno prihvaćenih standarda, kao što su standardi Codex Alimentarius, ukoliko nije propisano posebnim propisom;
4. iskustva odnosno najbolje prakse, ukoliko nije propisano posebnim propisom.
(2) Zahtjev za određivanje kritične granice na KKT i KT ne podrazumijeva uvijek fiksnu numeričku vrijednost. To je posebno slučaj kada se postupci praćenja temelje na vizualnom uočavanju kao kod:
1. fekalnog onečišćenja u klaonicama;
2. temperature vrenja u tekućoj hrani;
3. promjene fizikalnih svojstava hrane tijekom prerade.
Postupci praćenja
Članak 27.
Postupak praćenja može biti vizualno promatranje (senzorska svojstva, odsutnost vidljive kontaminacije, vrenje tekuće hrane itd.) ili mjerenje uz pomoć prikladne opreme (mjerenje zadanih parametara procesa vrijeme/temperatura, tlak itd.).
IX. PRIJELAZNE I ZAVRŠNE ODREDBE
Članak 28.
Subjekti u poslovanju s hranom moraju uskladiti svoje poslovanje s odredbama ovoga Pravilnika u roku od tri mjeseca od dana stupanja na snagu ovoga Pravilnika u »Narodnim novinama«.
Članak 29.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/13-01/129
Urbroj: 525-10/1303-15-20
Zagreb, 9. lipnja 2015.
Ministar Tihomir Jakovina, v. r.
PRILOG


