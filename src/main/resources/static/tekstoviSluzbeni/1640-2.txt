 radi stavljanja na tržište
3. objekti u kojima se obavlja djelatnost uskladištenja hrane životinjskog podrijetla koji ne podliježu odobravanju u skladu s Uredbom (EZ) br. 853/2004
4. sabirališta mlijeka od dva ili više proizvođača u sustavu otkupa od jednog objekta odobrenog za preradu mlijeka
5. objekti u kojima se obavlja djelatnost punjenja i pakiranja pčelinjih proizvoda
6. mesnice
7. ribarnice
8. automati putem kojih se prodaje hrana životinjskog podrijetla iz primarne proizvodnje:
– mljekomati i
– ostali automati za prodaju hrane životinjskog podrijetla iz primarne proizvodnje
9. prodajna vozila iz kojih se prodaje hrana životinjskog podrijetla:
– pokretne mesnice i
– pokretne ribarnice
10. sabirališta divljači
11. objekti za klanje peradi i lagomorfa na gospodarstvu podrijetla
12. objekti za klanje malih papkara na gospodarstvu podrijetla
13. sabirnice jaja.
Članak 6.
Iznimno od članka 5. ovoga Pravilnika, obvezi registracije ne podliježu sljedeći objekti:
1. objekti koji izravno opskrbljuju krajnjeg potrošača na mjestu proizvodnje malom količinom primarnih proizvoda i to:
– objekt za primarnu proizvodnju pčelinjih proizvoda, a koji obuhvaća cjelokupnu količinu pčelinjih proizvoda proizvedenih na vlastitom pčelinjaku
– objekt u kojem se proizvodi do 20.000 litara sirovog mlijeka godišnje
– uzgajališta riba koja uzgajaju do 3.000 kg ribe godišnje
2. objekti za proizvodnju jaja u kojima se proizvodi do 50 jaja dnevno kojima se izravno opskrbljuju krajnji potrošači na mjestu proizvodnje i/ili u vlastitoj turističkoj ponudi
3. sabirališta divljači u kojem se meso odstrijeljene divljači skladišti i/ili obrađuje isključivo za osobnu upotrebu sudionika lova.
Zahtjev za registraciju objekta
Članak 7.
(1) Subjekt u poslovanju s hranom životinjskog podrijetla podnosi zahtjev za registraciju objekta iz članka 5. ovoga Pravilnika Upravi nadležnoj za poslove veterinarstva i sigurnosti hrane prije početka obavljanja djelatnosti.
(2) Zahtjev iz stavka 1. ovoga članka sadrži najmanje sljedeće podatke:
1. ime/naziv i adresa/sjedište subjekta u poslovanju s hranom, osobni identifikacijski broj (OIB), kontakt podaci
2. adresa objekta
3. djelatnost/i koje namjerava obavljati u objektu.
(3) Zahtjev iz stavka 1. ovoga članka može podnijeti svaka fizička ili pravna osoba koja je upisana u Upisnik poljoprivrednika odnosno sudski ili obrtni registar.
(4) Prije podnošenja zahtjeva za registraciju uzgajališta riba, školjkaša i ostalih objekata akvakulture, podnositelj je dužan pribaviti važeću Povlasticu za uzgoj ribe i drugih morskih organizama ili Povlasticu za akvakulturu.
(5) U slučaju kada ribarnica uključuje više odvojenih jedinica (npr. štandova i klupa), ribarnica je odgovorna za infrastrukturu i opremu, a zakupoprimci za zdravstvenu ispravnost hrane.
(6) Na zahtjev Uprave nadležne za poslove veterinarstva i sigurnosti hrane, subjekt u poslovanju s hranom dužan je, bez odgode, dostaviti dokaze o ispunjavanju uvjeta iz stavaka 3. i 4. ovoga članka. Dokaze može dostaviti u obliku preslika ili ispisa elektroničke isprave.
Izvod iz Upisnika registriranih objekata u poslovanju s hranom životinjskog podrijetla
Članak 8.
(1) Na temelju urednog zahtjeva za registraciju objekta iz članka 7. ovoga Pravilnika, Uprava nadležna za poslove veterinarstva i sigurnosti hrane upisuje objekt u Upisnik registriranih objekata u poslovanju s hranom životinjskog podrijetla i subjektu u poslovanju s hranom izdaje izvod iz upisnika.
(2) Izvod iz Upisnika registriranih objekata u poslovanju s hranom životinjskog podrijetla sadrži najmanje sljedeće podatke:
1. ime/naziv i adresa/sjedište subjekta u poslovanju s hranom, OIB osobni identifikacijski broj (OIB)
2. evidencijski broj
3. adresa objekta
4. registrirana djelatnost u objektu.
(3) Izvod iz stavka 1. ovoga članka dostavlja se podnositelju zahtjeva bez odlaganja, a najkasnije u roku od 30 dana od dana provedenog upisa u Upisnik registriranih objekata u poslovanju s hranom životinjskog podrijetla.
(4) Izvod iz 