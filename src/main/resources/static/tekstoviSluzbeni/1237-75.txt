 svih obveza, vodi sve zakonom propisane knjigovodstvene evidencije, sudjeluje u organizaciji godišnjeg popisa nefinancijske imovine (inventure), izrađuje preglede po vrstama troškova, aktivnostima i projektima Ministarstva, te po izvorima financiranja, obavlja poslove vezane za uplatu i isplatu preko blagajne, te obavlja i druge poslove iz djelokruga Službe.
9.2.2. Služba za projektno financiranje i državne potpore
Članak 156.
Služba za projektno financiranje i državne potpore sudjeluje, s ostalim ustrojstvenim jedinicama u čijoj su nadležnosti projekti koji se financiraju sredstvima inozemnih zajmova, u praćenju tih projekata i suradnji s financijskim institucijama i tržištem kapitala u okviru svoje nadležnosti. Sudjeluje u pregovorima o kandidiranju projekata koji će se financirati kroz projekte međunarodnih financijskih institucija i ostalih institucija, pripremi nacrta prijedloga zakonskih i drugih osnova kojima se uređuju financijski odnosi s međunarodnim financijskim i drugim institucijama u svrhu financiranja programa iz nadležnosti Ministarstva, prati pripremu ugovora, vodi razne financijske evidencije, sudjeluje u pripremi financijskih izvješća za pojedine davatelje zajmova. Služba koordinira poslove planiranja, dodjele i praćenja državnih potpora te analizu učinkovitosti danih državnih potpora za koje je davatelj Ministarstvo putem svojih ustrojstvenih jedinica, koordinira aktivnosti prikupljanja podataka o financijskom poslovanju trgovačkih društava iz nadležnosti Ministarstva, te obavlja i druge poslove iz djelokruga Službe.
Za obavljanje poslova Službe za projektno financiranje i državne potpore, ustrojavaju se sljedeći odjeli:
9.2.2.1. Odjel za projektno financiranje i suradnju s međunarodnim institucijama
9.2.2.2. Odjel za državne potpore.
9.2.2.1. Odjel za projektno financiranje i suradnju s međunarodnim institucijama
Članak 157.
Odjel za projektno financiranje i suradnju s međunarodnim institucijama u okviru svoje nadležnosti surađuje i pruža stručnu potporu u svezi financiranja projekata, sudjeluje u pregovorima o kandidiranju projekata koji će se financirati kroz projekte međunarodnih financijskih institucija i ostalih institucija. S drugim ustrojstvenim jedinicama sudjeluje u pripremi nacrta prijedloga zakonskih i drugih osnova kojima se uređuju financijski odnosi s međunarodnim financijskim i drugim institucijama u svrhu financiranja programa iz nadležnosti Ministarstva, sudjeluje u pripremi planova korištenja investicijskih zajmova primljenih preko međunarodnih financijskih i drugih institucija kojima se financiraju programi investiranja, prati pripremu ugovora, vodi razne financijske evidencije, izrađuje polugodišnja i godišnja izvješća o tijeku provedbe projekata, te obavlja i druge poslove iz djelokruga Odjela.
9.2.2.2. Odjel za državne potpore
Članak 158.
Odjel za državne potpore prati i koordinira poslove planiranja i dodjele državnih potpora za koje je davatelj Ministarstvo putem svojih ustrojstvenih jedinica, surađuje s Ministarstvom financija i vodi brigu o uspostavi, u ustrojstvenim jedinicama, sustava evidentiranja, praćenja i ažuriranja podataka o korisnicima državnih potpora i iznosima tih potpora, surađuje s Odjelom za strateško planiranje i planiranje proračuna na poslovima planiranja aktivnosti i projekata čije se financiranje smatra državnom potporom, koordinira poslove praćenja državnih potpora te analizu učinkovitosti danih državnih potpora, za koje je davatelj Ministarstvo putem svojih ustrojstvenih jedinica, koordinira aktivnosti prikupljanja podataka o financijskom poslovanju trgovačkih društava iz nadležnosti Ministarstva te obavlja i druge poslove iz djelokruga Odjela.
10. SAMOSTALNA SLUŽBA ZA UNUTARNJU REVIZIJU
Članak 159.
Samostalna služba za unutarnju reviziju provodi unutarnje revizije za cjelokupno Ministarstvo i u korisnicima proračuna iz nadležnosti Ministarstva, te daje objektivno stručno mišljenje i ima savjetodavnu ulogu u cilju poboljšanja poslovanja Ministarstva te u