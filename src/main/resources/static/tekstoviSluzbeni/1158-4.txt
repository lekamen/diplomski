 skupštini, vijeću, odnosno Saboru ABB-a, mora biti popraćen mišljenjem nadzornog odbora.
Ako nadzorni odbor općinske, gradske ili županijske organizacije nije izabran ili prestane djelovati iz bilo kojeg razloga, njegove ovlasti preuzima nadzorni odbor Središnjice ABB-a.
Njihov mandat traje 4 godine i može biti ponovljen.
Statutarna komisija ABB-a
Članak 31.
Satutarna komisija ABB-a je tijelo sastavljeno od 3 člana.
Ono brine o statutarnosti rada ABB-a.
Ocjenjuje da li su odluke i rad tijela i dužnosnika u suglasnosti sa statutom Stranke, zakonima i drugim propisima RH.
Mandat traje 4 godine i ne mogu istovremeno biti članovi drugih središnjih tijela, ali može biti ponovljen.
IZBOR I OPOZIV TIJELA ABB-a
Izbor tijela
Članak 32.
Način kandidiranja i postupak biranja određuje Središnji odbor, istodobno s donošenjem odluke o provođenju redovitih ili prijevremenih izbora za tijela Stranke, kad to Statutom nije posebno uređeno.
Sva tijela biraju se na vrijeme od 4 godine.
Svaki član ABB-a može birati i biti biran u tijela Stranke na svim razinama.
Izbor dužnosnika i članova tijela ABB-a obavlja se glasovanjem, u pravilu između više kandidata.
Na dužnost je izabran onaj kandidat, koji dobije natpolovičnu većinu glasova nazočnih članova tijela koje ga bira.
Kada je predloženo više kandidata, izabran je onaj koji dobije najveći broj glasova.
U postupku izbora dužnosnika ABB-a u kojima se bira samo jedan dužnosnik za izbor je potrebna natpolovična većina svih koji su pristupili glasovanju.
U postupku izbora dužnosnika ABB-a u kojem se bira više dužnosnika ili članova tijela ABB-a izabrani su oni kandidati koji su dobili najveći broj glasova.
U slučajevima razrješenja prije isteka mandata izabrani dužnosnici i članovi tijela ABB-a razrješuju se javnim glasovanjem.
Imenovanja na dužnosti ili u članstvo tijela ABB-a potvrđuju se javnim glasovanjem.
Tajnim glasovanjem bira se predsjednik ABB-a.
Predsjednici ostalih ogranaka, članovi Statutarne komisije, Nadzornog odbora i svi ostali biraju se javnim glasovanjem.
Opoziv tijela
Članak 33.
Opoziv pojedinih članova tijela Stranke ili tijela u cjelini te njihovu popunu (kada se stvore političko programski razlozi za to, a uvjetovani su neaktivnošću tijela u cjelini ili pojedinih članova) može izvršiti isključivo ono tijelo koje je te članove ili tijela izabralo, osim u slučajevima kada je to Statutom drukčije određeno.
USTROJSTVO ABB-a
AKCIJE BJELOVARSKO-BILOGORSKE
Članak 34.
ABB se ustrojava na teritorijalnom načelu, a organizacijski oblici ABB-a u pravilu slijede teritorijalni ustroj Republike Hrvatske, i sastoji se od stupnjeva ustoja:
– središnja tijela
– županijska organizacija ABB-a
– gradske i općinske organizacije odnosno temeljne organizacije.
TEMELJNE, OPĆINSKE, GRADSKE I ŽUPANIJSKE ORGANIZACIJE ABB
Status i osnivanje ogranka ABB-a
Članak 35.
Ogranak je temeljni organizacijski oblik ABB-a.
Članovi ABB-a u općinama odnosno gradovima gdje ne postoji ogranak ABB-a članovi su ogranka ABB-a u susjednoj jedinici lokalne samouprave.
Za osnivanje ogranka ABB-a potrebno je najmanje sedam članova ABB-a.
Ogranak ABB-a u skladu s odlukama nadležnih tijela i dužnosnika ABB-a djeluje samostalno na svom području.
Ogranci ABB-a, u skladu sa zakonom i odgovarajućim odlukama središnjih tijela ABB-a, samostalno vode svoje financijsko i materijalno poslovanje.
Tijela uprave u temeljnim ograncima ABB-a
Članak 36.
Tijela uprave u temeljnim ograncima ABB-a su: Skupština članova kao najviše tijelo i Izvršni odbor kao političko-izvršno provedbeno tijelo.
Skupština ogranka ABB-a
Članak 37.
Skupština ogranka ABB-a kao najviše programsko i izborno tijelo ogranka ABB-a:
1) donosi program rada ogranka za razdoblje između dviju skupština;
2) donosi pravila o radu ogranka;
3) bira i razrješuje predsjednika, jednog ili više dopredsjednika, tajnika i rizničara ogranka;
4) bira i razrješuje članove izvršnog odbora i nadzornog odbora ogranka;
5) odlučuje o prihvaćanju izvješća predsjednika ogranka o radu ogranka u