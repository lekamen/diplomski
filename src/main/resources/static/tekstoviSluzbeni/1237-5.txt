 po pitanjima funkcionalnosti, ekonomičnosti, raspoloživosti, pouzdanosti i sigurnosti zajedničkih resursa. Sudjeluje u izradi internih planova, pravilnika i procedura iz područja informatike i komunikacija, informacijske sigurnosti i provodi ih u granicama svojih ovlasti. Obavlja poslove informacijske sigurnosti i obrambenih priprema, stručne poslove zaštite na radu i protupožarne zaštite i druge poslove iz i druge poslove u okviru svog djelokruga.
Za obavljanje poslova iz djelokruga Sektora za javnu nabavu, informatiku, komunikacije i informacijsku sigurnost, ustrojavaju se sljedeće službe:
2.2.1. Služba za javnu nabavu
2.2.2. Služba za informatiku, komunikacije i informacijsku sigurnost.
2.2.1. Služba za javnu nabavu
Članak 16.
Služba za javnu nabavu koordinira izradu plana potreba i plana nabave, objedinjuje te utvrđuje konačne planove, obavlja poslove pripreme i provedbe postupaka javne nabave robe, radova i usluga za potrebe Ministarstva, osim onih kojih su posebnim propisima stavljeni u nadležnost Državnog ureda za središnju javnu nabavu, pruža stručnu pomoć ovlaštenim predstavnicima naručitelja, prati odvijanje postupaka nabave sukladno planu nabave, surađuje s ostalim ustrojstvenim jedinicama Ministarstva u pripremi dokumentacije za nadmetanje, priprema ugovore o nabavi roba, radova i usluga, objavljuje propisane objave u Elektroničkom oglasniku javne nabave Republike Hrvatske odnosno na internetskoj stranici. Služba prati propise iz područja javne nabave, predlaže edukaciju djelatnika iz područja javne nabave, definira vrstu postupka javne nabave sukladno zakonu i podzakonskim propisima i planu nabave. Služba surađuje sa središnjim tijelom za javnu nabavu i s drugim državnim tijelima te proračunskim korisnicima Ministarstva i predlaže provedbene i druge akte u svezi unaprjeđenja poslovanja javne nabave. Služba implementira napredne tehnologije u provedbi postupaka javne nabave, unosi podatke potrebne za nesmetan rad računalne aplikacije za javnu nabavu uključujući sustav riznice, na zahtjev ovlaštenih osoba izdaje narudžbenice na temelju zaključenih ugovora o javnoj nabavi i okvirnih sporazuma te za nabave koje ne podliježu primjeni zakona kojim se regulira područje javne nabave. Služba kreira izvješća o javnoj nabavi za potrebe Ministarstva i središnjeg tijela za javnu nabavu, vodi registar jamstava vezanih uz ugovore o javnoj nabavi te registar ugovora o javnoj nabavi i okvirnih sporazuma te obavlja i druge poslove koji po svojoj prirodi spadaju u djelokrug Službe.
Za obavljanje poslova Službe za javnu nabavu ustrojava se sljedeći odjeljak:
2.2.1.1. Odjeljak skladišta.
2.2.1.1. Odjeljak skladišta
Članak 17.
Odjeljak skladišta obavlja poslove zaprimanja naručene robe na centralnom skladištu te ulazne kontrole u pogledu količine i kvalitete, razvrstavanja i raspoređivanja unutar centralnog skladišta, upisivanja u odgovarajuće skladišne evidencije i izdavanja robe sa skladišta te druge administrativne poslove vezane za zaprimanje i otpremu robe.
2.2.2. Služba za informatiku, komunikacije i informacijsku sigurnost
Članak 18.
Služba za informatiku, komunikacije i informacijsku sigurnost obavlja stručne i tehničke poslove vezane za planiranje, organiziranje, usklađivanje i provedbu sustavne informatizacije u Ministarstvu, izrađuje analize potreba Ministarstva u području primjene informacijske i komunikacijske tehnologije i predlaže mjere za unaprjeđenje informatizacije u Ministarstvu, brine se za nabavu, raspodjelu i održavanje računalne i programske opreme, te za razvoj i održavanje lokalne računalne i komunikacijske mreže i pristupne veze na internet, brine se za razvoj i održavanje javnih i internih informacijskih usluga kao što su www informacijske usluge, sudjeluje u razvoju i održavanju središnjih baza podataka u Ministarstvu, obavlja poslove posredovanja na telefonskoj centrali, sudjeluje u definiranju, razradi i održavanju korisničkih programskih aplikacija za pojedine ustrojstvene jedinice Ministarstva, brine se