certificiranim instalaterima plitkih geotermalnih sustava i dizalica topline. Registar ustrojava i vodi Ministarstvo u elektroničkom obliku;
9. Registar Nositelja Programa osposobljavanja za certificirane instalatere manjih kotlova i peći na biomasu je registar koji sadrži podatke o Nositeljima Programa osposobljavanja. Registar ustrojava i vodi Ministarstvo u elektroničkom obliku;
10. stručno usavršavanje je stručno usavršavanje certificiranih instalatera manjih kotlova i peći na biomasu propisano u članku 31. ovoga Pravilnika.
(2) Riječi i pojmovi koji imaju rodno značenje korišteni u Pravilniku odnose se jednako na muški i ženski rod bez obzira jesu li korišteni u muškom ili ženskom rodu.
Prilozi Pravilniku
Članak 4.
Ovaj Pravilnik sadrži priloge koji su sastavni dio Pravilnika:
1. Prilog 1. Program izobrazbe za certificirane instalatere manjih kotlova i peći na biomasu
2. Prilog 2. Izgled i sadržaj Certifikata za radove ugradnje manjih kotlova i peći na biomasu (format A4)
3. Prilog 3. Obrazac zahtjeva za izdavanje Potvrde za obavljanje radova ugradnje manjih kotlova i peći na biomasu u Republici Hrvatskoj temeljem certifikata izdanog u drugoj državi članici.
II. UVJETI I MJERILA ZA CERTIFICIRANE INSTALATERE MANJIH KOTLOVA I PEĆI NA BIOMASU
Certifikat
Članak 5.
(1) Radove na ugradnji manjih kotlova i peći na biomasu može obavljati samo certificirani instalater manjih kotlova i peći na biomasu.
(2) Certificirani instalater manjih kotlova i peći na biomasu (u daljnjem tekstu: certificirani instalater) je fizička osoba kojoj je izdan Certifikat za radove ugradnje manjih kotlova i peći na biomasu (u daljnjem tekstu: Certifikat).
(3) Certifikat iz stavka 2. ovoga članka izdaje se fizičkoj osobi koja ispunjava uvjete propisane ovim Pravilnikom.
Uvjeti za izdavanje Certifikata
Članak 6.
Fizičkoj osobi za radove iz članka 5. stavka 1. ovoga Pravilnika izdat će se Certifikat ako ispunjava sljedeće uvjete:
1. posjeduje najmanje kvalifikaciju razine 4.1 Hrvatskog kvalifikacijskog okvira (III. stupanj strukovne spreme prema staroj Nacionalnoj klasifikaciji zanimanja): trogodišnje strukovno obrazovanje strojarskog usmjerenja s najmanje tri godine radnog iskustva u struci na poslovima postavljanja i održavanja instalacija i/ili termotehničkih sustava;
2. završila je Program izobrazbe propisan ovim Pravilnikom;
3. položila je provjeru znanja koja se sastoji od teoretskog i praktičnog dijela sukladno Programu izobrazbe.
Dužnosti i odgovornosti certificiranih instalatera
Članak 7.
(1) Certificirani instalater dužan je za vrijeme važenja Certifikata ispunjavati propisane uvjete za izdavanje Certifikata.
(2) Certificirani instalater odgovoran je za zakonitost, stručnost i točnost u obavljanju radova za koje mu je izdan Certifikat.
(3) Certificirani instalater dužan je redovito se stručno usavršavati. Stručno usavršavanje podrazumijeva pohađanje seminara za stručno usavršavanje kod Nositelja Programa osposobljavanja jednom godišnje u trajanju od minimalno 8 sati.
Fizičke osobe koje posjeduju certifikat izdan u drugoj državi članici
Članak 8.
(1) Fizička osoba iz druge države članice Europske unije odnosno fizička osoba iz Republike Hrvatske može u Republici Hrvatskoj obavljati radove ugradnje manjih kotlova i peći na biomasu ako joj je certifikat za ugradnju manjih kotlova i peći na biomasu izdan u drugoj državi članici Europske unije u skladu s kriterijima navedenim u članku 14. i prilogu IV. Direktive 2009/28/EZ Europskog parlamenta i Vijeća od 23. travnja 2009. o poticanju uporabe energije iz obnovljivih izvora te o izmjeni i kasnijem stavljanju izvan snage direktiva 2001/77/EZ i 2003/30/EZ.
(2) Fizička osoba iz stavka 1. ovog članka može obavljati radove ugradnje manjih kotlova i peći na biomasu u Republici Hrvatskoj ako joj je Ministarstvo izdalo Potvrdu za obavljanje radova ugradnje manjih kotlova i peći na biomasu u Republici Hrvatskoj temeljem certifikata izdanog u drugoj državi članici (u daljnjem tekstu: Potvrda).
(3) U svrhu