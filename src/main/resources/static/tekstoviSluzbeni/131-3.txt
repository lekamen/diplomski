 zamjenjivi s obzirom na njihove bitne značajke, cijenu ili način uporabe, odnosno navike potrošača.
Prema članku 6. Uredbe o mjerodavnom tržištu, mjerodavno tržište u zemljopisnom smislu obuhvaća zemljopisno područje na kojem poduzetnici sudjeluju u ponudi ili nabavi proizvoda.
U konkretnom slučaju, Agencija je razmatrala tržište trgovine na veliko konditorskim proizvodima na teritoriju Republike Hrvatske budući da su konditorski proizvodi predmet promatranih sporazuma sklopljenih između Kraša i NTL-a te se ti sporazumi pritom odnose na NTL kao cjelinu i sva maloprodajna mjesta njegovih članica, neovisno o njihovoj lokaciji.
S obzirom na to da je u konkretnom predmetu riječ o sporazumima koji se tiču vertikalnih ograničenja koja se smatraju teškim ograničenjima tržišnog natjecanja, Agencija nije detaljno utvrđivala mjerodavno tržište i tržišnu snagu poduzetnika iz razloga što njihovi tržišni udjeli ne utječu na činjenicu je li došlo do povrede odredbi ZZTN-a.
5. Ugovori o kupoprodaji sklopljeni između Kraša i NTL-a
Kraš i NTL sklopili su sljedeće ugovore s pripadajućim aneksima i dodacima:
– Ugovor o kupoprodaji za 2009. godinu, sklopljen 18. svibnja 2009.,
– Ugovor o kupoprodaji za 2010. godinu, sklopljen 12. srpnja 2010. te
– Ugovor o kupoprodaji za 2012. godinu, sklopljen 2. srpnja 2012.
5.1. Ugovor o kupoprodaji za 2009. godinu
Kraš i NTL sklopili su 18. svibnja 2009. Ugovor o kupoprodaji za 2009. godinu (dalje: Ugovor o kupoprodaji za 2009. godinu) kojim utvrđuju uvjete kupoprodaje robe iz asortimana Kraša za razdoblje od 1. siječnja 2009. do 31. prosinca 2009. Predmet kupoprodaje su kakao proizvodi, bombonski proizvodi te keksi i srodni proizvodi.
Ugovor se zaključio za 2009. godinu, s tim da ugovorne strane valjanost tog ugovora, osim ugovorenih količina, mogu prešutno produžiti do zaključivanja novog ugovora, ako za to postoji obostrani interes.
Sastavni dio ugovora čine: Dodatak br. 1 Ugovora o kupoprodaji za 2009. godinu, Dodatak br. 2 Ugovora o kupoprodaji za 2009. godinu te Aneks Ugovora o kupoprodaji za 2009. godinu, Dodatka br. 1 i br. 2 Ugovora o kupoprodaji za 2009. godinu, svi sklopljeni 18. svibnja 2009.
5.2. Ugovor o kupoprodaji za 2010. godinu
Kraš i NTL sklopili su 12. srpnja 2010. Ugovor o kupoprodaji za 2010. godinu (dalje: Ugovor o kupoprodaji za 2010. godinu) kojim utvrđuju uvjete kupoprodaje robe iz asortimana Kraša za poslovnu 2010. godinu. Predmet kupoprodaje su kakao proizvodi, bombonski proizvodi te keksi i srodni proizvodi.
Ugovor se zaključio za poslovnu 2010. godinu, s tim da ugovorne strane valjanost tog ugovora, osim ugovorenih količina, mogu prešutno produžiti do zaključivanja novog ugovora, ako za to postoji obostrani interes.
Sastavni dio ugovora čine: Dodatak br. 1 Ugovora o kupoprodaji za 2010. godinu, Dodatak br. 2 Ugovora o kupoprodaji za 2010. godinu te Aneks Ugovora o kupoprodaji za 2010. godinu, Dodatka br. 1 i br. 2 Ugovora o kupoprodaji za 2010. godinu, svi sklopljeni 12. srpnja 2010.
5.3. Ugovor o kupoprodaji za 2012. godinu
Kraš i NTL sklopili su 2. srpnja 2012. Ugovor o kupoprodaji za 2012. godinu (dalje: Ugovor o kupoprodaji za 2012. godinu) kojim utvrđuju uvjete kupoprodaje robe iz asortimana Kraša i Kraš grupe za poslovnu 2012. godinu. Predmet kupoprodaje su kakao proizvodi, bombonski proizvodi te keksi i srodni proizvodi.
Ugovor se zaključio za poslovnu 2012. godinu, s tim da ugovorne strane valjanost tog ugovora, osim ugovorenih količina, mogu prešutno produžiti do zaključivanja novog ugovora, ako za to postoji obostrani interes.
Sastavni dio ugovora čine: Dodatak br. 1 Ugovora o kupoprodaji za 2012. godinu i Dodatak br. 2 Ugovora o kupoprodaji za 2012. godinu, sklopljeni 2. srpnja 2012., te Promemorija od 20. veljače 2012. i Poslovni dogovor od 30. svibnja 2012.
Uvidom u navedene ugovore, Agencija je utvrdila kako postoji mogućnost da su pojedine njihove odredbe protivne odredbama Uredbe o vertikalnim sporazumima, odnosno Uredbe o vertikalnim sporazumima iz 2004. te da