 karakteristikama – kategorija, dužina boravka i dr.),
3. zaposlenim radnicima (broj stručnih, administrativnih i pomoćnih radnika po vrsti i stupnju stručne spreme, načinu zasnivanja radnog odnosa i dr.).
Članak 43.
(1) Pružatelji usluga iz članka 38. ovog Pravilnika dužni su nadležnom centru za socijalnu skrb dva puta godišnje (srpanj, siječanj) dostavljati izvješće o svakom korisniku, a po potrebi i češće sukladno posebnim propisima.
(2) Polugodišnje izvješće sadrži:
– osobno ime korisnika, osobni identifikacijski broj (OIB),
– mjesto i datum rođenja,
– nadležni centar za socijalnu skrb (naziv i adresa),
– klasa, urudžbeni broj i datum rješenja o usluzi,
– datum početka pružanja usluge,
– podatke o zdravstvenom, psihofizičkom i odgojno-obrazovnom statusu,
– informacije o odnosu roditelj – dijete (broj ostvarenih osobnih odnosa/susreta djeteta i roditelja, kratko zapažanje o dinamici tijekom te ponašanju djeteta nakon ostvarenog susreta),
– broj posjeta stručnog radnika centra za socijalnu skrb korisnika,
– zaključak s mišljenjem i prijedlogom za poduzimanje daljnjih mjera, praćenje i podršku korisniku.
Članak 44.
(1) Pružatelji usluga, osim obiteljskih domova su dužni voditi i knjigu zapisnika:
– stručnog vijeća,
– vijeća korisnika,
– komisije za prijam i otpust korisnika,
– komisije za prehranu,
– stručnog tima.
(2) U Knjigu zapisnika potrebno je upisati datum, predmet vođenja zapisnika, ime i prezime prisutnih osoba, kratku bilješku i zaključak.
(3) Obiteljski dom dužan je voditi dnevnu evidenciju utrošenih živežnih namirnica.
3. PRUŽATELJI USLUGA ZA DJECU S TEŠKOĆAMA U RAZVOJU I OSOBE S INVALIDITETOM
Sadržaj evidencije
Članak 45.
(1) Pružatelj usluga za djecu s teškoćama u razvoju i osobe s invaliditetom dužan je vodititi sljedeću evidenciju za uslugu smještaja, uslugu smještaja u obiteljskom domu, uslugu boravka, uslugu organiziranog stanovanja, uslugu individualne psihosocijalne podrške u obitelji, uslugu individualne psihosocijalne podrške kod pružatelja usluge, uslugu grupne psihosocijalne podrške kod pružatelja usluge, uslugu rane intervencije i usluge pomoći pri uključivanju u programe odgoja i obrazovanja (integracija):
1. matičnu knjigu korisnika,
2. pomoćnu knjigu (osim obiteljskih domova),
3. kartoteku osobnih listova korisnika,
4. evidenciju odsutnosti korisnika (vodi se samo za usluge smještaja, smještaja u obiteljskom domu, boravka i organiziranog stanovanja),
5. dnevnu evidenciju (vodi se samo za usluge smještaja, smještaja u obiteljskom domu, boravka i organiziranog stanovanja),
6. evidenciju zaprimljenih zahtjeva za pružanje usluge (osim obiteljskih domova).
(2) Pružatelj usluga koji pruža uslugu savjetovanja i pomaganja dužan je voditi sljedeću evidenciju:
1. evidenciju zaprimljenih zahtjeva,
2. upisnik korisnika.
Članak 46.
Matična knjiga korisnika vodi se za sve korisnike usluga iz članka 45., stavka 1. ovoga Pravilnika i sadrži:
1. opće podatke o pružatelju usluge i matičnoj knjizi (naziv i sjedište pružatelja usluge, podružnice, redni broj matične knjige, podatak o matičnim brojevima i razdoblju koje knjiga obuhvaća, osobno ime i potpis odgovorne osobe u vrijeme početka vođenja knjige i u vrijeme završetka vođenja knjige),
2. redni broj u matičnoj knjizi,
3. osobno ime, ime oca/majke, osobni identifikacijskih broj (OIB),
4. datum i mjesto rođenja,
5. prebivalište/boravište,
6. državljanstvo,
7. bračni status,
8. rješenje o lišenju poslovne sposobnosti (klasa, urudžbeni broj i datum izdavanja rješenja),
9. rješenje o imenovanju skrbnika (klasa, urudžbeni broj i datum izdavanja rješenja),
10. vrsta, stupanj i težina oštećenja,
11. rješenje nadležnog centra za socijalnu skrb o priznatoj usluzi/uslugama (klasa, urudžbeni broj i datum izdavanja rješenja) ili ugovor,
12. datum početka pružanja usluge,
13. vrsta usluge (psihosocijalna podrška, rana intervencija, pomoć pri uključivanju u programe odgoja i redovitog obrazovanja (integracija), boravak, smještaj, organizirano stanovanje),
14. mjesto boravka