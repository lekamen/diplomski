broj 74/95, 57/96, 137/02, (26/03), 125/11, 112/12 i 157/13), i to odredbe članaka 1. – 46.;
5. Zakon o legalizaciji isprava u međunarodnom prometu (»Narodne novine«, broj 53/91);
6. Konvencija o ukidanju potrebe legalizacije stranih javnih isprava, Hag, 5. listopada 1961. (»Narodne novine«, Međunarodni ugovori, broj 4/94).
Članak 9.
Pravni izvori sadržani u članku 5. do članka 8. ovoga Pravilnika obuhvaćaju i sve izmjene i dopune, kao i nove propise iz naznačenih pravnih područja donesenih nakon stupanja na snagu ovoga Pravilnika.
III. POSTUPOVNE ODREDBE
1. Ispitno povjerenstvo
Članak 10.
Stručni ispit polaže se pred ispitnim povjerenstvom u Ministarstvu pravosuđa.
Članak 11.
(1) Ispitno povjerenstvo sastoji se od predsjednika i tri člana koje imenuje ministar nadležan za poslove pravosuđa.
(2) Za zakoniti rad ispitnog povjerenstva odgovoran je predsjednik povjerenstva.
(3) Predsjednik i članovi ispitnog povjerenstva su suci Visokog trgovačkog suda Republike Hrvatske i trgovačkih sudova.
Članak 12.
(1) Upravno stručne poslove ispitnog povjerenstva obavlja službenik Ministarstva pravosuđa (tajnik ispitnog povjerenstva), kojeg za to imenuje ministar nadležan za poslove pravosuđa.
(2) Tajnik ispitnog povjerenstva dužan je prije početka stručnog ispita utvrditi identitet kandidata koji je pristupio polaganju stručnog ispita, upoznati kandidata s njegovim pravima i obvezama pri polaganju stručnog ispita, uručiti kandidatu pisane materijale teksta pismene zadaće te voditi skrb o urednom tijeku stručnog ispita.
(3) Tajnik ispitnog povjerenstva prisustvuje usmenom dijelu stručnog ispita, a nakon završetka stručnog ispita obavlja stručnu obradu predmeta za svakog kandidata te obavlja tehničke poslove izrade i dostave potvrde i svjedodžbe za svaki pojedinačni predmet.
Članak 13.
Predsjednik, članovi i tajnik ispitnog povjerenstva nemaju pravo na nagradu za rad u ispitnom povjerenstvu.
2. Podnošenje prijave
Članak 14.
(1) Kandidat za polaganje stručnog ispita prijavu podnosi Ministarstvu pravosuđa putem predsjednika trgovačkog suda u kojem radi.
(2) Predsjednik trgovačkog suda ovjerava podatke unesene u prijavu i prijavu s ovjerenim prijepisima isprava kojima se dokazuje ispunjavanje uvjeta bez odgode dostavlja Ministarstvu pravosuđa.
Članak 15.
Ministarstvo pravosuđa dužno je osigurati polaganje stručnog ispita u roku od 90 dana od dana zaprimanja prijave.
Članak 16.
(1) Kad Ministarstvo pravosuđa zaprimi prijavu, utvrđuje ispunjava li kandidat uvjete za polaganje stručnog ispita i o tome donosi posebno rješenje.
(2) Obavijest o datumu polaganja stručnog ispita dostavlja se kandidatu na adresu koju je naznačio u prijavi za polaganje stručnog ispita najmanje 30 dana prije dana određenog za polaganje stručnog ispita.
(3) Smatra se da je kandidat uredno pozvan na polaganje stručnog ispita i u slučaju ako ne preuzme poziv dostavljen na adresu naznačenu u prijavi.
Članak 17.
(1) Kandidat može zatražiti odgodu stručnog ispita, ali je o tome dužan izvijestiti Ministarstvo pravosuđa najkasnije tri dana prije dana određenog za polaganje stručnog ispita.
(2) U slučaju iz stavka 1. ovoga članka smatrat će se da kandidat nije polagao stručni ispit.
(3) Ako kandidat odustane od započetog polaganja stručnog ispita, smatrat će se da nije položio stručni ispit.
(4) Ako kandidat iz zdravstvenih ili drugih opravdanih razloga odustane od započetog polaganja stručnog ispita, predsjednik ispitnog povjerenstva donosi odluku o njegovoj odgodi na rok ne duži od tri mjeseca od dana odgode.
(5) Ako kandidat iz stavka 4. ovoga članka ne pristupi odgođenom stručnom ispitu, smatrat će se da stručni ispit nije položio.
Članak 18.
(1) Troškove polaganja stručnog ispita za kandidata koji prvi put polaže stručni ispit snosi trgovački sud u kojem radi, a pod prvim polaganjem smatra se i ponavljanje stručnog ispita iz jednog predmeta.
(2) Kandidat iz stavka 1. ovoga članka koji stručni ispit ne položi prvi puta, sam snosi troškove ponovnog pristupa polaganju stručnog