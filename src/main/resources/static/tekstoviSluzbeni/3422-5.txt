 ('Narodne novine', broj 18/09 i 25/09, u nastavku teksta: Pravilnik) propisano je da zaposleni roditelj ili samozaposleni roditelj djeteta s težim smetnjama u razvoju ima pravo na dopust za njegu djeteta ili pravo na rad u skraćenom radnom vremenu pod uvjetom da radi s punim radnim vremenom, da drugi roditelj nije nezaposlen prema propisima o zapošljavanju, odnosno ako živi sam s djetetom u zajedničkom kućanstvu (npr. samohrani ili razvedeni roditelj).
U čl. 36. st. 1. Zakona o obrtu ('Narodne novine' broj 77/93, 90/96, 102/98, 64/01, 71/01, 68/07, 79/07, 40/10, dalje: Zakon o obrtu) propisano je da obrt prestaje odjavom ili po sili zakona. U st. 2. istog članka propisano je da prestanak obrta utvrđuje rješenjem ured državne uprave u županiji, odnosno ured Grada Zagreba i po pravomoćnosti rješenja briše obrt iz obrtnog registra.
U čl. 37. st. 1. Zakona o obrtu propisano je da se prestanak obrta odjavom utvrđuje danom navedenim u odjavi i da se obrt ne može odjaviti unatrag, osim uz iznimku propisanu u st. 2. istog članka prema kojoj se obrt može odjaviti unatrag ako je obrtnik ostvario pravo na invalidsku,mirovinu pa se prestanak obrta odjavom utvrđuje danom pravomoćnosti rješenja o ostvarivanju prava na invalidsku mirovinu.«
17.2. Upravni sud u Rijeci na sljedeći je način obrazložio svoju ocjenu da su prvostupanjsko rješenje HZZO/Rijeka i drugostupanjsko rješenje HZZO/Zagreb zakoniti:
»Tužiteljica tužbom ne spori da je rješenjem Ureda državne uprave u Primorsko-goranskoj županiji, Službe za gospodarstvo u Rijeci od 10. svibnja 2012. odjavljen obrt Mirjane Ušljebrke, u kojem je bila zaposlena za vrijeme korištenja prava na dopust radi njege djeteta, te da je kao dan prestanka obrta odjavom, naknadno donesenim rješenjem istog tijela od 23. svibnja 2012., utvrđen 4. studeni 2010., odnosno dan pravomoćnosti rješenja o ostvarivanju prava na invalidsku mirovnu obrtnice Mirjane Ušljebrka.
Budući da u slučaju odjave obrta radniku zaposlenom kod obrtnika radni odnos prestaje danom prestanka obrta, tj. po sili samog zakona, to je tužiteljici prestao radni odnos kod obrtnice Mirjane Ušljebrka danom odjave obrta 4. studenoga 2010. Stoga od dana 4. studenoga 2010. više nije bio ispunjen osnovni uvjet iz čl. 4. st. 1. Pravilnika za ostvarivanje prava na dopust za njegu djeteta, a to je da se radi o zaposlenom ili samozaposlenom roditelju djeteta s težim smetnjama u razvoju. Prestankom prava na dopust radi njege djeteta, prestalo je i pravo na novčanu naknadu za vrijeme korištenja tog prava.
U odnosu na navode tužiteljice da su tuženik i prvostupanjsko tijelo nezakonito prihvatili odjavu obrta s danom 4. studenoga 2010., navodi se da prestanak obrta utvrđuje nadležni ured državne uprave u županiji, a ne HZZO, pa tuženik i prvostupanjsko tijelo nisu ovlašteni utvrditi drugi datum prestanka obrta od onog utvrđenog u rješenju Ureda državne uprave u Primorsko-goranskoj županiji, Službe za gospodarstvo u Rijeci od 23. svibnja 2012. U odnosu na retroaktivno utvrđivanje prestanka prava na naknadu plaće navodi se da sukladno čl. 23. st. 1. Zakona o rodiljnim i roditeljskim potporama pravo na novčanu naknadu ima zaposleni ili samozaposleni roditelj za vrijeme dok koristi pravo na dopust za njegu djeteta, a kako je tužiteljici prestao status zaposlenog roditelja prestankom obrta dana 4. studenoga 2010., to je istoj od toga dana na temelju samog zakona prestalo pravo na dopust za njegu djeteta, a time i pravo na novčanu naknadu. Dakle, pravo na dopust za njegu djeteta i s tim u vezi pravo na novčanu naknadu vežu se za status zaposlenosti roditelja, pa prestankom tog statusa prestaju i ta prava, a HZZO rješenjem o prestanku prava samo utvrđuje da su nastupile okolnosti zbog kojih to pravio prestaje, te je rješenje dužan donijeti u roku od 15 dana od dana saznanja za te okolnosti (čl. 10. Pravilnika). Dodaje se i to da je u konkretnom slučaju obrt odjavljen unatrag iz razloga što je obrtnica Mirjana Ušljebrka ostvarila pravo na invalidsku mirovinu, u