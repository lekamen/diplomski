 društva za upravljanje. Odobrenje za rad može zatražiti i već osnovano dioničko društvo ili društvo s ograničenom odgovornošću, pri čemu zahtjev za izdavanje odobrenja za rad podnosi uprava društva.
(4) Odobrenje za rad iz stavka 1. ovoga članka sadržava odobrenje za pružanje onih djelatnosti iz članka 13. stavka 1. ovoga Zakona za koje je društvo za upravljanje podnijelo zahtjev, a za koje ispunjava uvjete propisane ovim Zakonom i propisima donesenima na temelju ovoga Zakona, odnosno drugim relevantnim propisima.
(5) Prije upisa osnivanja društva za upravljanje u sudski registar, kao i prije svakog sljedećeg upisa naknadno zatraženih djelatnosti, društvo za upravljanje mora dobiti odobrenje za rad, odnosno proširenje odobrenja za rad.
(6) Sadržaj zahtjeva za izdavanje odobrenja za rad društvu za upravljanje, potrebnu dokumentaciju koja se prilaže zahtjevu, kao i sadržaj te dokumentacije Agencija propisuje pravilnikom.
Proširenje odobrenja za rad
Članak 24.
(1) Nakon što dobije odobrenje za rad iz članka 23. ovoga Zakona društvo za upravljanje može zatražiti proširenje odobrenja za rad za obavljanje djelatnosti iz članka 13. stavka 1. ovoga Zakona na koju se ranije izdano odobrenje ne odnosi.
(2) Zahtjev za proširenje odobrenja za rad podnosi uprava društva za upravljanje.
(3) Na proširenje odobrenja za rad na odgovarajući se način primjenjuju odredbe članka 23. stavaka 2., 4. i 5. te članka 25. stavaka 2. i 3. ovoga Zakona.
(4) Sadržaj zahtjeva za proširenje odobrenja za rad, potrebnu dokumentaciju koja se prilaže zahtjevu, kao i sadržaj te dokumentacije Agencija će propisati pravilnikom.
Odlučivanje o zahtjevu za izdavanje odobrenja za rad
Članak 25.
(1) Agencija će društvu za upravljanje izdati odobrenje za rad ako su ispunjeni uvjeti koji se odnose na:
1. oblik, dionice odnosno poslovne udjele i temeljni kapital društva
2. imatelje kvalificiranih udjela
3. usku povezanost iz članka 27. ovoga Zakona
4. članove uprave i nadzornog odbora društva za upravljanje i
5. organizacijske zahtjeve.
(2) O zahtjevu za izdavanje odobrenja za rad Agencija će odlučiti u roku od 60 dana od dana zaprimanja urednog zahtjeva. Smatrat će se da je zahtjev uredan ako, u skladu s odredbama pravilnika iz članka 23. stavka 6. ovoga Zakona, sadržava sve propisane podatke i ako mu je priložena dokumentacija s propisanim sadržajem.
(3) Ako podnositelj zahtjeva za izdavanje odobrenja za rad u roku koji odredi Agencija ne ukloni nedostatke zahtjeva u skladu sa zaprimljenim zaključkom Agencije, smatrat će se da je odustao od zahtjeva.
(4) Prilikom izdavanja odobrenja za rad iz stavka 1. ovoga članka Agencija može istodobno odlučiti o izdavanju odobrenja iz članka 39. stavka 1. ovoga Zakona.
Imatelji kvalificiranih udjela
Članak 26.
(1) Prilikom podnošenja zahtjeva za izdavanje odobrenja za rad iz članka 23. stavka 1. ovoga Zakona podnositelj zahtjeva dužan je Agenciji dostaviti podatke o identitetu izravnih ili neizravnih imatelja kvalificiranih udjela u društvu za upravljanje, kao i visinu tih udjela te dodatnu dokumentaciju propisanu pravilnikom iz članka 82. stavka 4. ovoga Zakona.
(2) Agencija će u okviru postupka izdavanja odobrenja za rad iz članka 23. stavka 1. ovoga Zakona ocijeniti prikladnost i financijsku stabilnost imatelja kvalificiranih udjela temeljem kriterija iz članka 82. stavka 1. ovoga Zakona.
Uska povezanost
Članak 27.
(1) U slučaju uske povezanosti između društva za upravljanje i drugih fizičkih ili pravnih osoba, Agencija će izdati odobrenje za rad društvu za upravljanje samo ako odnos uske povezanosti ne onemogućava, odnosno ne otežava obavljanje nadzora nad društvom za upravljanje.
(2) Agencija će odbiti izdavanje odobrenja za rad ako propisi treće države, koji se odnose na jednu ili više fizičkih ili pravnih osoba s kojima je društvo za upravljanje usko povezano, odnosno primjena i izvršavanje tih propisa, onemogućavaju ili otežavaju obavljanje nadzora nad društvom za upravljanje.
Članak 28.
(1) Društvo za upravljanje dužno je