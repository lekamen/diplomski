 obavljaju putem izravnog pristupa sustavu eVisitor, na način određen protokolom iz članka 6. stavka 1. ovoga Pravilnika.
(3) Iznimno od stavka 2. ovoga članka, osobe iz stavka 1. točke 3., 4. i 5. ovoga članka, prijavu, odnosno odjavu turista mogu izvršiti neposredno u mjesno nadležnoj turističkoj zajednici, a turistička zajednica je u tu svrhu dužna osigurati najmanje jedan terminal eVisitor sustava i stručnu pomoć obveznicima prijave odnosno odjave turista.
IV. SADRŽAJ OBRASCA PRIJAVE I ODJAVE TURISTA
Članak 5.
(1) Obrazac prijave i odjave turista turističkoj zajednici sadržava porezni broj – OIB pravne ili fizičke osobe iz članka 2. stavka 2. i 3. ovoga Pravilnika koja pruža uslugu smještaja, naziv turističke zajednice te sljedeće podatke o turistima:
– Prezime i ime
– Mjesto, država i datum rođenja
– Državljanstvo
– Vrsta i broj isprave o identitetu
– Prebivalište (boravište) i adresa
– Datum i vrijeme dolaska, odnosno odlaska iz objekta
– Spol
– Napomena
– Broj prijave
(2) Temelj za oslobođenje od plaćanja boravišne pristojbe, odnosno za umanjenje plaćanja boravišne pristojbe upisuje se u odjeljak Napomena.
(3) Odjava turista obavlja se na temelju broja prijave iz stavka 1. podstavka 9. ovoga članka, unosom u sustav podataka o datumu odlaska turista.
(4) Podaci u prijavi i odjavi turista upisuju se na temelju podataka iz osobne iskaznice, odnosno putne ili neke druge isprave o identitetu.
(5) Osim podataka iz stavka 1. i 2. ovog članka, u sustav eVisitor mogu se upisivati i drugi podaci koje je turistička zajednica odnosno pravna ili fizička osoba iz članka 2. stavka 2. i 3. ovog Pravilnika dužna voditi prema drugim propisima.
Članak 6.
(1) Prijava i odjava turista koji se upisuju u sustav eVisitor autentificira se temeljem sigurnog pristupa sustavu eVisitor kroz autentifikacijski protokol koji sadrži cjelokupni proces i uvjete za sigurno i ispravno obavljanje elektroničke prijave i odjave turista.
(2) Protokol iz stavka 1. ovoga članka te upute za prijavu, odnosno odjavu turista putem sustava eVisitor internim aktom utvrđuje Glavni ured Hrvatske turističke zajednice.
(3) U slučaju iz članka 4. stavka 3. ovoga Pravilnika, turistička zajednica na zahtjev obveznika prijave i odjave turista izdaje potvrdu da je prijava, odnosno odjava izvršena na zahtjev obveznika i sadržava sve podatke iz prijave, odnosno odjave.
(4) Ispravno zaprimljenom prijavom i odjavom se smatra ona prijava i odjava koja je u potpunosti zaprimljena (provedena) prema protokolu iz stavka 1. ovoga članka.
(5) Hrvatska turistička zajednica pohranjuje zaprimljene podatke na dislociranoj lokaciji sukladno standardima arhiviranja digitalnog sadržaja koje određuje tijelo nadležno za arhivsko gradivo. Obveza čuvanja podataka iz popisa turista te prijave i odjave turista je 10 godina. Statističke analize i podaci čuvaju se i pohranjuju trajno.
V. PRIJELAZNE I ZAVRŠNE ODREDBE
Članak 7.
(1) Putem sustava eVisitor, na temelju unesenih podataka o prijavi i odjavi turista vrši se obračun boravišne pristojbe i na odgovarajući način prati njezina naplata.
(2) Podatke iz Popisa turista kao i druge podatke iz sustava eVisitor koriste nadležna inspekcijska i druga državna tijela za obavljanje poslova iz svog djelokruga.
(3) Tijelima iz stavka 2. ovog članka omogućit će se izravan pristup sustavu eVisitor uz uvjet primjene protokola iz članka 6. stavka 1. ovoga Pravilnika u skladu s propisima koji reguliraju zaštitu osobnih podataka.
Članak 8.
Turistička zajednica je na području svoga djelovanja dužna izvijestiti osobe iz članka 4. stavka 1. ovoga Pravilnika o načinima prijave i odjave turista, osigurati svim obveznicima prijave i odjave turista edukaciju i stručnu pomoć vezanu uz korištenje sustava eVisitor te im izdati korisničke upute.
Članak 9.
(1) Iznimno od članka 3. ovoga Pravilnika, upisivanje podataka u Popis turista za pravnu ili fizičku osobu koja pruža uslugu noćenja na plovnom objektu nautičkog turizma (charter, crusing) obavlja se putem elektroničke razmjene