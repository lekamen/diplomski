 pod uvjetima utvrđenim propisima o specijalističkom usavršavanju koji donosi ministar zdravlja.
(2) Kandidati za specijalističko usavršavanje iz stavka 1. ovoga članka su doktori medicine, doktori stomatologije, magistri farmacije i inženjeri medicinske biokemije (u daljnjem tekstu: specijalizanti).
Članak 64.
Na temelju raspisanog javnog natječaja Ministarstva zdravlja za specijalističko usavršavanje Uprava za ljudske resurse raspisuje interni oglas.
Članak 65.
(1) Na specijalističko usavršavanje može se uputiti kandidata koji ispunjava uvjete iz javnog natječaja i internog oglasa.
(2) Uvjeti za upućivanje na specijalističko usavršavanje iz internog oglasa su:
– završen diplomski sveučilišni studij
– važeće odobrenje Hrvatske liječničke komore za samostalan rad
– završena odgovarajuća razina slijedno-rastuće časničke izobrazbe u skladu s odredbama Zakona
– najmanje dvije godine radnog iskustva u struci.
(3) Postupak odabira kandidata provodi se na temelju sljedećih kriterija:
– raspored na ustrojbeno mjesto višeg čina
– službena ocjena u posljednje tri godine; ne manja od »ističe se«
– znanje najmanje jednog stranog jezika; 85% i više
(4) Kriteriji iz stavka 3. ovoga članka navedeni su na način da prethodni kriterij isključuje sljedeći, odnosno ako više kandidata za specijalističko usavršavanje zadovoljava prvi kriterij, prednost ima kandidat koji zadovoljava sljedeći kriterij.
(5) Za odabir kandidata za specijalističko usavršavanje na temelju kriterija iz stavka 3. ovoga članka nadležno je povjerenstvo za odabir djelatnih vojnih osoba za upućivanje na specijalizaciju na temelju internog oglasa.
Članak 66.
(1) Ministarstvo obrane prijavljuje odabrane kandidate za specijalizaciju ministru zdravlja. Nakon odobrenja specijalizacije Ministarstvo obrane sa specijalizantom zaključuje ugovor.
(2) Specijalizant za vrijeme specijalizacije ostvaruje pravo na naknadu plaće na temelju dužnosti s koje je upućen na specijalizaciju.
(3) Ministarstvo obrane snosi troškove polaganja specijalističkog ispita, troškove za rad glavnog mentora te troškove školarine poslijediplomskog studija kada je on propisan kao sastavni dio plana i programa specijalističkog usavršavanja.
(4) Obveza specijalizanta je tijekom studija izvršavati ugovorne obveze, a nakon završetka studija ostati u djelatnoj vojnoj službi u dvostrukom vremenu trajanja specijalizacije računajući od dana njezina završetka.
Članak 67.
(1) U slučaju prekida specijalističkog usavršavanja zbog krivnje specijalizanta i neispunjavanja ugovorom preuzetih obveza specijalizant je obvezan nadoknaditi Ministarstvu obrane štetu u protuvrijednosti neto naknada plaća isplaćenih za vrijeme specijalizacije i troškove specijalizacije uvećano za iznos pripadajuće zakonske zatezne kamate.
(2) U slučaju neispunjenja obveze ostanka u službi iz članka 66. stavka 4. ovoga Pravilnika, specijalizant je obvezan nadoknaditi Ministarstvu obrane štetu u protuvrijednosti neto naknada plaća isplaćenih za vrijeme specijalizacije i troškove specijalizacije uvećano za iznos pripadajuće zakonske zatezne kamate razmjerno neispunjenom dijelu obveze.
(3) Objektivni razlozi za raskid ugovora o specijalizaciji (bolest ili ozljeda nastala tijekom specijalizacije, prestanak službe zbog umirovljenja) zbog kojih specijalizant nije u mogućnosti završiti specijalizaciju isključuju obveze iz stavaka 1. i 2. ovoga članka.
5.2. Školovanje uz rad na diplomskom i poslijediplomskom studiju
Članak 68.
(1) Djelatnim vojnim osobama sa završenim preddiplomskim sveučilišnim i preddiplomskim stručnim studijem može se omogućiti školovanje na posebnim studijskim programima za potrebe Oružanih snaga.
(2) Djelatnim vojnim osobama sa završenim preddiplomskim sveučilišnim i preddiplomskim stručnim studijem koje ne ispunjavaju uvjete za upis na diplomski studij može se omogućiti dodatna izobrazba (stjecanje dodatne razlike ECTS bodova) za upis na diplomski studij na razlikovnim studijskim programima.
Članak 69.
(1) Na temelju godišnjih planova