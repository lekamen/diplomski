124 13.11.2015 Pravilnik o načinu, uvjetima i postupku određivanja, označavanja i vođenja evidencije imena i oznaka pomorskih objekata
MINISTARSTVO POMORSTVA, PROMETA I INFRASTRUKTURE
2359
Na temelju članka 1021., stavka 1., alineja 15., a u svezi s člankom 183. stavkom 4. Pomorskog zakonika (»Narodne novine« br. 181/04., 76/07., 146/08., 61/11., 56/13. i 26/15.) ministar pomorstva, prometa i infrastrukture donosi
PRAVILNIK
O NAČINU, UVJETIMA I POSTUPKU ODREĐIVANJA, OZNAČAVANJA I VOĐENJA EVIDENCIJE IMENA I OZNAKA POMORSKIH OBJEKATA
I. TEMELJNE ODREDBE
Članak 1.
Ovim Pravilnikom propisuje se način, uvjeti i postupak određivanja imena, oznake i način označavanja pomorskih objekata i vođenja evidencije o imenima i oznakama pomorskih objekata, osim brodica.
Članak 2.
Ovim se Pravilnikom utvrđuju provedba Provedbene uredbe Komisije (EU) br. 404/2011 od 8. travnja 2011. o detaljnim pravilima za provedbu Uredbe Vijeća (EZ) br. 1224/2009 o uspostavi sustava kontrole Zajednice za osiguranje sukladnosti s pravilima zajedničke ribarstvene politike (SL L 112, 30. 4. 2011.) (u daljnjem tekstu: Uredba (EZ) br. 404/2011), u dijelu koji propisuje oznake i način označavanja ribarskih brodova.
II. NAČIN, UVJETI I POSTUPAK ODREĐIVANJA IMENA, ODNOSNO OZNAKE POMORSKOM OBJEKTU
Članak 3.
(1) Rješenje o određivanju imena brodu ili jahti, na temelju zahtjeva donosi lučka kapetanija nadležna za upis pomorskog objekta u odgovarajući hrvatski upisnik, osim u slučaju iz članka 6. stavka 3. ovog Pravilnika.
(2) Rješenje o određivanju imena, iz stavka 1. ovog članka, prestaje važiti istekom vremenskog roka od tri godine, računajući od dana njegovog donošenja, ukoliko se pomorski objekt ne upiše u odgovarajući hrvatski upisnik.
(3) Podnositelj zahtjeva za određivanje imena mora biti vlasnik pomorskog objekta (u daljnjem tekstu: podnositelj zahtjeva).
(4) Zahtjev za određivanje imena obvezno mora sadržavati: ime i prezime i prebivalište, odnosno naziv/tvrtka i sjedište podnositelja zahtjeva; osobni identifikacijski broj (OIB) podnositelja zahtjeva, tri prijedloga imena broda ili jahte; osnovne tehničke karakteristike broda (duljina i bruto tonaža), identifikacijski broj trupa jahte (CIN), namjenu pomorskog objekta, prethodno ime i/ili oznaku.
(5) Uz zahtjev iz stavka 4. ovog članka podnositelj zahtjeva prilaže presliku dokaza o vlasništvu pomorskog objekta te presliku potvrde o tehničkim podacima i tehničkoj prihvatljivosti pomorskog objekta za upis u hrvatski upisnik.
Članak 4.
Pomorskom objektu se ne može odrediti ime koje je neprikladno iz moralnih, vjerskih i povijesnih razloga ili je suprotno interesima Republike Hrvatske.
Članak 5.
(1) Ako lučka kapetanija procijeni da niti jedno predloženo ime broda ili jahte nije prikladno sukladno odredbama članka 4. ovog Pravilnika ili ako utvrdi da predloženo ime za brod ili jahtu ima već drugi brod ili jahta, o istom će izvijestiti podnositelja zahtjeva te zatražiti prijedlog nova tri imena.
(2) Vremenski rok za dostavu prijedlog nova tri imena broda ili jahte ne može biti dulji od 15 dana, od dana dostave obavijesti iz stavka 1. ovog članka.
(3) Ako podnositelj zahtjeva u roku iz stavka 2. ovog članka ne predloži nova tri imena broda i jahte smatrat će se da je od zahtjeva odustao.
Članak 6.
(1) U slučaju da u hrvatskom upisniku pomorskih objekata postoje dva pomorska objekta s istim imenom, odnosno oznakom, prednost zadržavanja imena, odnosno oznake ima pomorski objekt čije je ime odnosno oznaka vremenski ranije upisana u odgovarajući upisnik pomorskih objekata.
(2) Lučka kapetanije će u slučaju iz stavka 1. ovoga članka pisanim putem izvijestiti vlasnika pomorskog objekta čije ime je kasnije upisano da u roku od 30 dana dostavi prijedlog novog imena pomorskog objekta.
(3) Ukoliko vlasnik pomorskog objekta ne postupi sukladno stavku 2. ovoga članka lučka kapetanija će po službenoj dužnosti rješenjem odrediti novo ime pomorskom objektu, te će vlasniku pomorskog objekta izdati odgovarajuće isprave koje su