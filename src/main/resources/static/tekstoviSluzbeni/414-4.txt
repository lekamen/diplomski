 pripreme programa aktivnosti Predsjednika Republike u navedenim područjima te obavlja i druge poslove po nalogu predstojnika Ureda i nadležnog savjetnika.
4. PROTOKOL PREDSJEDNICE REPUBLIKE
Članak 18.
Protokol Predsjednice Republike obavlja stručne, organizacijske i tehničke poslove protokola i ceremonijala za potrebe Predsjednice Republike i dužnosnika u Uredu; obavlja poslove pripreme i provedbe programa službenih i radnih posjeta Predsjednice Republike drugim državama; priprema i provodi programe boravka stranih šefova država i drugih visokorangiranih stranih dužnosnika u Republici Hrvatskoj; priprema kalendar posjeta i putovanja; skrbi o poklonima Predsjednice Republike; sudjeluje u postupcima izrade vjerodajnica, patentnih pisama i egzekvatura; obavlja poslove ceremonijala posebnih svečanih i drugih prigoda od značaja za Republiku Hrvatsku (priprema državnih posjeta, domaćih i međunarodnih skupova), obavlja stručne poslove vezane uz predaju vjerodajnica Predsjednici Republike te obavlja druge odgovarajuće protokolarne poslove po nalogu Predsjednice Republike i predstojnika Ureda.
5. SLUŽBA ZA ODNOSE S JAVNOŠĆU
Članak 19.
Služba za odnose s javnošću obavlja poslove obavještavanja domaće i strane javnosti o programima aktivnosti Predsjednice Republike, izrađuje priopćenja za javnost, priprema odgovore na novinarske upite, prati i analizira izvješćivanje domaćeg i stranog tiska o radu Predsjednice Republike, priprema i organizira redovite i izvanredne tiskovne konferencije, obavlja medijsku pripremu inozemnih putovanja Predsjednice Republike (akreditiranje, informiranje i smještaj novinara), koordinira istupe dužnosnika Ureda u medijima, surađuje s dopisništvima i novinskim agencijama, obavlja poslove uređivanja, izdavanja i online distribucije svih materijala koji informiraju javnost o radu i aktivnostima Predsjednice Republike, redovito izvješćuje Predsjednicu Republike i dužnosnike Ureda o informacijama u medijima važnim za izvršavanje ustavnih i zakonskih ovlasti Predsjednice Republike, te obavlja druge poslove po nalogu Predsjednice Republike, predstojnika Ureda i glasnogovornika Ureda.
6. TAJNIŠTVO UREDA
Članak 20.
Tajništvo Ureda obavlja stručne, analitičke, tehničke, upravno-pravne i administrativne poslove koji se odnose na izvršavanje ustavnih i zakonskih ovlasti i odgovornosti Predsjednice Republike i Ureda; obavlja poslove usklađivanja rada unutarnjih ustrojstvenih jedinica Ureda; poslove koji se odnose na financijsko-planske potrebe Ureda; obavlja stručne, upravne i administrativne poslove u svezi s reguliranjem prava i obveza iz radnih odnosa dužnosnika, službenika i namještenika Ureda; obavlja poslove koji se odnose na planiranje i zapošljavanje novih zaposlenika; brine o upravljanju ljudskim potencijalima i njihovom razvoju; obavlja poslove investicijskog i tekućeg održavanja objekata i uredskih prostora kojima upravlja Ured te obavlja druge poslove po nalogu Predsjednice Republike i predstojnika Ureda. U okviru Tajništva ustrojavaju se sljedeće ustrojstvene jedinice:
– Služba za pravne i kadrovske poslove;
– Služba za materijalno-financijske poslove;
– Služba za informatičke tehnologije;
– Služba za odnose s građanima;
– Služba za tehničke i pomoćne poslove.
Služba za pravne i kadrovske poslove
Članak 21.
Služba za pravne i kadrovske poslove obavlja upravno-pravne, stručne i administrativne poslove te pruža administrativno-tehničku potporu radu svih ustrojstvenih jedinica Ureda u obavljanju i koordinaciji uredskih poslova; obavlja poslove priprema odluka koje donosi Predsjednica Republike; poslove izrade nacrta općih akata Ureda; obavlja poslove koji se odnose na planiranje zapošljavanja i zapošljavanje dužnosnika, državnih službenika i namještenika u Uredu; obavlja stručne poslove koji se odnose na upravnopravne i administrativne poslove u području službeničkih odnosa; brine o upravljanju ljudskim potencijalima i njihovom razvoju; brine o primjeni etičkog kodeksa za zaposlenike; obavlja poslove koji se