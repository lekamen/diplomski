 vlastite potrebe za prijevoz tereta; vodi evidenciju prijevoznika, te pravnih i fizičkih osoba koje obavljaju prijevoz za vlastite potrebe; dostavlja Europskoj komisiji podatke o licencijama i izvodima licencija Zajednice izdanih domaćim prijevoznicima i podatke o oduzetim licencijama i izvodima licencija Zajednice; izrađuje očevidnik o izdanim dozvolama prijevoznicima; obrađuje godišnje zahtjeve prijevoznika za izdavanje kritičnih dozvola; prati i analizira stanje u cestovnom prijevozu tereta; izrađuje stručne analize i izvješća. Obavlja i druge poslove koji su zakonom ili drugim propisima stavljeni u nadležnost Ministarstva, a odnose se na cestovni prijevoz tereta.
5.2. Sektor željezničkog prometa i žičara
Članak 90.
Sektor željezničkog prometa i žičara obavlja upravnopravne i druge stručne poslove koji se odnose na željeznički i kombinirani prijevoz i žičare. Sektor priprema nacrte prijedloga propisa, sudjeluje u izradi i prati propise Europske unije, osigurava usklađivanje zakonodavstva Republike Hrvatske s pravnom stečevinom Europske unije, poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga, provodi upravni nadzor nad primjenom propisa, priprema prijedloge ugovora iz područja rada, daje odobrenje za ukidanje vlakova za prijevoz putnika koji su od općeg gospodarskog interesa za vrijeme važenja voznog reda, sudjeluje u izradi prijedloga međudržavnih sporazuma i ugovora koji se odnose na željeznički i kombinirani promet, sudjeluje u radu međunarodnih tijela i njihovih radnih skupina, sudjeluje u predlaganju politike razvoja, sudjeluje u izradi prijedloga državnog proračuna i drugih financijskih i razvojno planskih dokumenata, obavlja redovite poslove planiranja, praćenja i nadzora realizacije financijskih sredstava osiguranih državnim proračunom, izrađuje izvješća i analize o financijskom poslovanju u domeni javnog financiranja, procjenjuje opravdanost zahtjeva za naknadu za prijevozne usluge od općeg gospodarskog interesa za Republiku Hrvatsku, daje pojašnjenja i mišljenja o pravnim pitanjima iz područja žičara, izdaje godišnja odobrenja za rad žičara, te obavlja i druge poslove koji proizlaze iz prirode posla, odnosno naloga nadležne osobe, a odnose se na željeznički i kombinirani promet i žičare.
Za obavljanje poslova Sektora željezničkog prometa i žičara, ustrojavaju se sljedeće službe:
5.2.1. Služba željezničkog i kombiniranog prijevoza i žičara
5.2.2. Služba pravnih i gospodarskih poslova.
5.2.1. Služba željezničkog i kombiniranog prijevoza i žičara
Članak 91.
Služba željezničkog i kombiniranog prijevoza i žičara obavlja stručno-tehničke poslove koji se odnose na željeznički i kombinirani prijevoz, a u svezi izrade nacrta prijedloga zakona i podzakonskih akata, sudjeluje u pripremi prijedloga provedbenih propisa, neposredne primjene zakona, EU legislative i međunarodnih propisa, pripreme informacija i drugih stručnih materijala, te izrade stručnih podloga i prijedloga za unaprjeđenje željezničkog i kombiniranog prijevoza, daje pojašnjenja i mišljenja u svezi propisa iz područja željezničkog i kombiniranoga prijevoza, sudjeluje u pripremi podloga za ocjenjivanje rentabilnosti pruga i utvrđivanju naknade troškova željezničkog prijevoza na prugama na kojima se od prihoda ne mogu pokriti ukupni troškovi prijevoza, sudjeluje u pripremanju podloga za utvrđivanje prijevoza po povlaštenoj cijeni, provodi upravne i druge stručne poslove iz područja žičara, priprema nacrte propisa, prati primjenu propisa, prati EU legislativu i provodi prenošenje iste u domaće zakonodavstvo, daje pojašnjenja i mišljenja o pravnim pitanjima iz područja žičara, izdaje godišnja odobrenja za rad žičara, sudjeluje u izradi i prati propise Europske unije u području željezničkog prometa, osigurava usklađivanje zakonodavstva Republike Hrvatske s pravnom stečevinom Europske unije, prati njihovu primjenu, sudjeluje u radu tijela EU i njihovih radnih grupa. Služba obavlja i druge poslove u