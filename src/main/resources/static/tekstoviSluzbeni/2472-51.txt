 trošarine radi daljnje prodaje
5. potrošene količine za svoju konačnu potrošnju
6. potrošene količine oslobođene plaćanja trošarine i
7. zalihe krutih goriva.
(2) Uz vrijednost izraženu u GJ bruto toplinske vrijednosti isporučitelj je dužan navesti koeficijent – bruto toplinsku vrijednost krutih goriva izraženu u GJ/1000kg po svakoj pojedinoj pošiljci.
(3) Evidencije iz stavka 1. ovoga članka vode se prema fizičkim ili pravnim osobama.
(4) Evidencije iz stavka 1. ovoga članka vode se za poslovnu i neposlovnu uporabu.
Mjesečno izvješće o obračunatoj trošarini, te utvrđivanje gubitaka i manjkova
Članak 142.
(1) Trošarinski obveznici iz članka 98. stavka 2. Zakona obvezni su do zadnjeg dana u tekućem mjesecu po proteku obračunskog razdoblja dostaviti carinskom uredu nadležnom prema svome sjedištu, odnosno prebivalištu mjesečni obračun trošarine na kruta goriva na Obrascu MI-KG koji je tiskan u Prilogu 56 ovoga Pravilnika i njegov je sastavni dio.
(2) Osoba iz stavka 1. ovoga članka u obvezi je kao sastavni dio Obrasca MI-KG dostaviti i specifikaciju količina krutih goriva puštenih u potrošnju u Republici Hrvatskoj, i to prema vrsti, trgovačkom nazivu, tarifnim oznakama Kombinirane nomenklature carinske tarife i bruto toplinskoj vrijednosti.
(3) Kod utvrđivanja gubitaka ili manjkova krutih goriva na odgovarajući način se primjenjuju odredbe članka 11. ovoga Pravilnika.
XXII. POSTUPANJE S ODUZETOM ROBOM
Temeljne odredbe
Članak 143.
(1) Trošarinski i drugi proizvodi, uređaji i druga oprema za proizvodnju, preradu, prijevoz, prodaju, oglašavanje i skladištenje trošarinskih i drugih proizvoda oduzeti prema članku 49. i 91.c Zakona, oduzeti predmeti i sredstva prema članku 50.a Zakona, motorna vozila, plovni objekti, plovila ili drugi strojevi ili motori oduzeti prema članku 90. Zakona te ostala oduzeta roba prema drugim odredbama Zakona može se:
1. izložiti javnoj prodaji
2. izložiti internetskoj prodaji (aukciji), osim duhanskih prerađevina
3. prodati neposrednom pogodbom
4. besplatno dodijeliti, osim duhanskih prerađevina
5. uništiti.
(2) Oduzetu robu iz stavka 1. ovoga članka prodaje nadležni područni carinski ured najkasnije u roku od 30 dana od dana izvršnosti rješenja o oduzimanju robe.
(3) Oduzeta roba najprije se izlaže javnoj prodaji ili prodaji putem internetske prodaje (aukcije).
(4) Iznimno od stavka 3. ovoga članka, oduzeta roba se može odmah prodati neposrednom pogodbom tijelima državne vlasti, jedinicama lokalne i područne (regionalne) samouprave, pravnim osobama koje imaju javne ovlasti i neprofitnim organizacijama, ustanovama znanstvenog, kulturnog, zdravstvenog, obrazovnog, vjerskog ili socijalnog karaktera te humanitarnim organizacijama. Lako pokvarljivu robu i robu kojoj je propisom ograničen rok uporabe područni carinski ured može odmah prodati neposrednom pogodbom i drugim osobama koje mogu biti ponuditelji, odnosno kupci.
(5) Oduzetu robu koju se sukladno ovome Pravilniku ne uspije prodati na javnoj prodaji ili putem internetske prodaje (aukcije) moguće je:
1. prodati neposrednom pogodbom svim osobama koje mogu biti ponuditelji, odnosno kupci ili
2. besplatno dodijeliti tijelima državne vlasti, jedinicama lokalne i područne (regionalne) samouprave, pravnim osobama koje imaju javne ovlasti i neprofitnim organizacijama, ustanovama znanstvenog, kulturnog, zdravstvenog, obrazovnog, vjerskog ili socijalnog karaktera te humanitarnim organizacijama.
(6) Područni carinski ured može do dana objave javne prodaje, internetske prodaje (aukcije) ili provedbe prodaje neposrednom pogodbom vlasniku ili osobi koja je nezakonito postupala omogućiti otkup oduzete robe uz uvjet plaćanja duga s osnove trošarine i svih troškova nastalih provedbom odnosnog postupka (troškovi prikupljanja, čuvanja, prodaje i slično).
(7) Neovisno o odredbi stavka 6. ovoga članka, područni carinski ured može na zahtjev vlasnika robe ili počinitelja prekršaja u opravdanim slučajevima vlasniku robe ili počinitelju prekršaja dozvoliti otkup uz plaćanje