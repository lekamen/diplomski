 članicama zapisnici dostavljaju svjedok navodi kako isti ne traži niti ne očekuje da članice dostave primjedbe na sadržaj zapisnika. Navodi da predsjednik udruženja primjedbi gotovo nema, a verifikacija zapisnika je čista formalnost. Koliko mu je poznato poslovnicima o radu udruženja pri HGK nije predviđena procedura stavljanja primjedbi na dostavljene zapisnike.
Svjedok nadalje navodi kako su sjednici Udruženja od 25. listopada 2012. osim članica prisustvovali i gosti, savjetnik ministra turizma i pomoćnik ministra pomorstva, prometa i infrastrukture. Također su bili i predstavnici medija koji nisu sjedili zajedno sa sudionicima sjednice. Svjedok navodi kako se ne sjeća jesu li predstavnici medija bili cijelo vrijeme trajanja sjednice niti jesu li nešto bilježili, ali se sjeća da su fotografirali. Svjedok navodi kako je sjednici prisustvovalo oko 20 sudionika, sjednica se odvijala u velikoj prostoriji površine 100-150 kvadrata. Za razgovor se nisu koristili mikrofonom. Svjedok D i P.Š. nisu mogli čuti spornu izjavu svjedoka B jer su prisustvovali sjednici samo za vrijeme trajanja prve točke, a za medije ne zna.
Svjedok B u bitnome je naveo kako je poslovna tajnica Udruženja vodila zapisnike sa sjednica Udruženja. Nakon što bi izradila zapisnik svjedoku ih je slala e-mailom nakon čega bi se isti suglasio, nakon toga bi se navedeni zapisnici na slijedećoj sjednici Udruženja verificirali. Zapisnici su se verficirali na način da bi svi sudionici na slijedećoj sjednici pročitali zapisnik i složili se s njim, to je bila uvijek prva točka dnevnog reda. Siguran je da je to bila praksa za vrijeme dok je on bio predsjednik Udruženja, a što se može potvrditi iz zapisnika. Svjedok ne zna postoji li u poslovniku o radu Udruženja obaveza verifikacije zapisnika, ali zna da je to bio običaj.
Svjedok navodi kako se na sjednici Udruženja održanoj 25. listopada 2012. govorilo o koncesijama i o učincima sezone. Svjedok navodi da je on dao izjavu o cijenama vezova u 2013. godini. Navedenu izjavu je dao nakon sjednice, kad su sudionici već počeli ustajati, te je svjedok »u hodu« to rekao. Svjedok ističe kako je on to rekao za ACI, a kako za druge ne zna, odnosno misli da je rekao da ako su drugi pametni da neće dizati cijene. Navedenu izjavu je rekao osobi koja je danas svjedočila prije njega, ali se ne sjeća imena (op. a. prije svjedoka B je svjedočio svjedok A), ta osoba mu je rekla da kao predstavnik HGK ide na sajmove izvan RH te ga zanima što će reći ako ga budu pitali za cijene usluga u marinama koje još nisu objavljene, jer su neke marine već objavile svoje cijene. Svjedok je na upit te osobe naveo da on može reći samo za sebe tj. za ACI, a da za druge ne zna i to pod pretpostavkom da on ostane predsjednik uprave ACI-ja. Navodi kako je to isto ponovio i predstavnicima medija nakon predmetne sjednice te da je to službeni stav ACI-ja. Svjedok napominje kako navedeno nije bilo predviđeno dnevnim redom sjednice Udruženja od 25. listopada 2012. niti pod točkom razno. Pojašnjava da se pod točkom razno raspravlja o temama koji predlažu sudionici, a koji nisu predviđeni dnevnim redom, što na kraju opet uđe u zapisnik. Navodi da ne zna jesu li ostali sudionici sjednice čuli tu njegovu izjavu, a koliko se sjeća, nitko nije komentirao po tom pitanju. Zapisnik s navedene sjednice je izradila osoba koja je svjedočila prije njega, a kojoj se ne može sjetiti imena. Ta osoba je svjedoku dostavila zapisnik nakon određenog vremena u okviru mjesec dana od održavanja sjednice Udruženja, ali se svjedok ne može sjetiti kada je to točno bilo. S obzirom da je u studenom 2012. raspisan natječaj za radno mjesto predsjednik uprave ACI-ja to su za svjedoka bila turbulentna vremena te svjedok zapisnik nije ni pročitao. Navodi kako je pretpostavio da je sve u redu ali da će se to vidjeti na slijedećoj sjednici Udruženja kad se zapisnik bude verificirao.
Svjedok nadalje navodi kako su svjedok D i P. Š. kao predstavnici ministarstava, na početku sjednice Udruženja od 25.