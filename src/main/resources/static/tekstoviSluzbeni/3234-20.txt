 dizala s bitnim zdravstvenim i sigurnosnim zahtjevima utvrđenima u Prilogu I. ili s uvjetima valjanosti potvrde o EU ispitivanju tipa.
Prijavljeno tijelo mora preispitati promjenu i obavijestiti ugraditelja o tomu ostaje li potvrda o EU ispitivanju tipa valjana ili su potrebni dodatni pregledi, provjere ili ispitivanja. Prema potrebi prijavljeno tijelo izdaje dodatak izvornoj potvrdi o EU ispitivanju tipa ili traži podnošenje novog zahtjeva za EU ispitivanje tipa.
9. Svako prijavljeno tijelo mora obavještavati ministarstvo nadležno za gospodarstvo o potvrdama o EU ispitivanju tipa i svim dodacima koje je ono izdalo ili povuklo te povremeno ili na zahtjev ministarstvu nadležnom za gospodarstvo na raspolaganje mora dostavljati popis odbijenih, suspendiranih ili na drugi način ograničenih potvrda i svih njihovih dodataka.
Svako prijavljeno tijelo mora obavještavati druga prijavljena tijela u potvrdama o EU ispitivanju tipa i/ili svim njihovim dodacima koje je ono odbilo, povuklo, suspendiralo ili na neki drugi način ograničilo te ih na zahtjev obavješćuje o izdanim potvrdama i/ili njihovim dodacima.
10. Komisija, države članice i druga prijavljena tijela mogu na zahtjev dobiti primjerak potvrda o EU ispitivanju tipa i/ili njihovih dodataka. Komisija i države članice mogu na zahtjev dobiti primjerak tehničke dokumentacije i izvješća o pregledima, provjerama i ispitivanjima koje je obavilo prijavljeno tijelo.
11. Ugraditelj uz tehničku dokumentaciju mora čuvati primjerak potvrde o EU ispitivanju tipa, uključujući njezine priloge i dodatke, na raspolaganju nacionalnim tijelima 10 godina nakon što je dizalo stavljeno na tržište.
12. Ovlašteni zastupnik
Ovlašteni zastupnik ugraditelja može podnijeti zahtjev iz točke 2. i ispuniti obveze iz točaka 8. i 11. ako su navedene u ovlaštenju.
PRILOG V.
ZAVRŠNA PROVJERA ZA DIZALA
1. Završna provjera dio je postupka ocjenjivanja sukladnosti pri kojemu prijavljeno tijelo utvrđuje i potvrđuje da dizalo s potvrdom o EU ispitivanju tipa ili koje je projektirano i proizvedeno u skladu s odobrenim sustavom kvalitete zadovoljava bitne zdravstvene i sigurnosne zahtjeve utvrđene u Prilogu I.
2. Obveze ugraditelja
Ugraditelj mora poduzeti sve potrebne mjere kako bi osigurao da je dizalo koje se ugrađuje u skladu s primjenjivim bitnim zdravstvenim i sigurnosnim zahtjevima utvrđenima u Prilogu I. i s jednim od sljedećeg:
2.1. odobrenim tipom opisanim u potvrdi o EU ispitivanju tipa;
2.2. dizalom koje je projektirano i proizvedeno u skladu sa sustavom kvalitete na temelju Priloga XI. ovoga Pravilnika i s potvrdom o EU ispitivanju dizajna ako projektiranje nije potpuno usuglašeno s usklađenim normama.
3. Završna provjera
Prijavljeno tijelo koje odabere ugraditelj mora obaviti završnu provjeru dizala koje se stavlja na tržište kako bi provjerilo usklađenost dizala s primjenjivim bitnim zdravstvenim i sigurnosnim zahtjevima utvrđenima u Prilogu I. ovoga Pravilnika.
3.1. Ugraditelj mora podnijeti zahtjev za završnu provjeru jednom prijavljenom tijelu po svojem izboru i prijavljenom tijelu pruža sljedeće dokumente:
– nacrt cijelog dizala;
– nacrte i dijagrame potrebni za završnu provjeru, posebno sheme upravljačkih krugova; primjerak uputa iz Priloga I. točke 6.2. ovoga Pravilnika;
– pisanu izjavu kojom izjavljuje da isti zahtjev nije podnesen niti jednom drugom prijavljenom tijelu.
Prijavljeno tijelo ne smije zahtijevati detaljne nacrte ili opširne podatke koji nisu potrebni za provjeru sukladnosti dizala.
Primjereni pregledi i ispitivanja predviđeni relevantnim usklađenim normama ili istovjetna ispitivanja obavljaju se radi provjere usklađenosti dizala s primjenjivim zdravstvenim i sigurnosnim uvjetima utvrđenima u Prilogu I. ovoga Pravilnika.
3.2. Pregledi uključuju barem jedno od sljedećeg:
– pregled dokumenata navedenih u točki 3.1. radi provjere usklađenosti dizala s odobrenim tipom opisanim u potvrdi o EU ispitivanju tipa prema Prilogu IV. dijelu B ovoga Pravilnika;
– pregled dokumenata iz točke 3.1.