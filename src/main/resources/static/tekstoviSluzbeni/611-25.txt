 rješenjem imenuje predsjednika, članove i tajnika stručnog povjerenstva iz redova znanstvenih i stručnih djelatnika za područje tehnologije proizvodnje i biljnog zdravstva.
(5) Povjerenstvo donosi poslovnik o svom radu.
(6) Tehnološke upute donosi ministar, a objavljuju se na službenim mrežnim stranicama Ministarstva.
Upisnik proizvođača u integriranoj proizvodnji
Članak 84.
(1) Integriranom proizvodnjom mogu se baviti pravne i fizičke osobe upisane u Upisnik proizvođača.
(2) Upisnik proizvođača iz stavka 1. ovoga članka vodi Agencija za plaćanja.
(3) Uvjete koje moraju ispunjavati proizvođači za upis u Upisnik proizvođača iz stavka 1. ovoga članka, sadržaj, oblik i način vođenja Upisnika proizvođača propisat će ministar pravilnikom.
(4) Agencija za plaćanja donosi rješenje o upisu u Upisnik proizvođača iz stavka 2. ovoga članka na temelju zahtjeva proizvođača ako subjekt ispunjava uvjete iz stavka 3. ovoga članka.
(5) Agencija za plaćanja rješenjem će brisati proizvođača upisanog u Upisnik proizvođača iz stavka 1. ovoga članka na njegov zahtjev, odnosno na zahtjev nadzornog tijela iz članka 85. stavka 1. ovoga Zakona ili temeljem obavijesti nadležne inspekcije za provođenje službene kontrole kada utvrdi da je prestao ispunjavati uvjete iz stavka 3. ovoga članka za upis u Upisnik proizvođača iz stavka 1. ovoga članka.
(6) Protiv rješenja iz stavaka 4. i 5. ovoga članka može se izjaviti žalba Ministarstvu u roku od 15 dana od dana primitka rješenja.
Stručni nadzor u integriranoj proizvodnji
Članak 85.
(1) Integrirana proizvodnja podliježe stručnom nadzoru koji provodi Savjetodavna služba (u daljnjem tekstu: Nadzorno tijelo).
(2) Stručni nadzor podrazumijeva kontrolu, na terenu najmanje jednom godišnje kod svih proizvođača u vrijeme vegetacije, o udovoljavanju zahtjevima propisanim ovim Zakonom i Tehnološkim uputama.
(3) Nadzorno tijelo izdaje potvrdu proizvođaču koji je upisan u Upisnik proizvođača iz članka 84. stavka 2. ovoga Zakona.
(4) Uvjete, način provedbe i druga pitanja vezana uz stručni nadzor integrirane proizvodnje propisat će ministar pravilnikom.
GLAVA XI. SUSTAVI KVALITETE POLJOPRIVREDNIH I PREHRAMBENIH PROIZVODA I PRIZNAVANJE PRIRODNIH MINERALNIH I PRIRODNIH IZVORSKIH VODA
Poglavlje A. Sustavi kvalitete poljoprivrednih i prehrambenih proizvoda
Opće odredbe
Članak 86.
(1) Sustavi kvalitete, uz oznake: zaštićenu oznaku izvornosti (u daljnjem tekstu: ZOI), zaštićenu oznaku zemljopisnog podrijetla (u daljnjem tekstu: ZOZP) i zajamčeno tradicionalni specijalitet (u daljnjem tekstu: ZTS) poljoprivrednih i prehrambenih proizvoda, obuhvaćaju i neobvezne izraze kvalitete uspostavljene Uredbom (EU) br. 1151/2012 i ovim Zakonom.
(2) Oznake i neobvezni izrazi kvalitete mogu se koristiti za poljoprivredne i prehrambene proizvode koji su u skladu s Uredbom (EU) br. 1151/2012 i ovim Zakonom.
(3) Nacionalna pravila o neobveznim izrazima kvalitete koja nisu obuhvaćena Uredbom (EU) br. 1151/2012 propisat će ministar pravilnikom pod uvjetom da su ta pravila sukladna propisima Europske unije.
(4) Dobrovoljne sustave kvalitete koji nisu obuhvaćeni Uredbom (EU) br. 1151/2012 propisat će ministar pravilnikom pod uvjetom da su ta pravila sukladna propisima EU.
(5) Pravila korištenja oznaka i neobveznih izraza kvalitete iz stavka 2. ovoga članka propisat će ministar pravilnikom.
Nadležno tijelo i zadaće nadležnog tijela
Članak 87.
(1) Nadležno tijelo za provedbu Uredbe (EU) br. 1151/2012, ovoga Zakona i propisa donesenih na temelju njega je Ministarstvo.
(2) Za provedbu stručnih i znanstvenih poslova delegiranih od strane Europske komisije te provedbu savjetovanja Ministarstva ministar može ovlastiti javne službe i druge pravne osobe.
(3) Ministar je ovlašten donijeti pravilnike, naredbe i naputke za provedbu odredbi ove glave.
(4) Ministarstvo za potrebe provedbe Uredbe (EU) br. 1151/2012 obavlja sljedeće poslove:
– provodi nacionalni postupak zaštite naziva ZOI, ZOZP, ZTS poljoprivrednih i prehrambenih proizvoda
– dostavlja Europskoj 