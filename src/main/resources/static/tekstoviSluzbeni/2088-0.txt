107 07.10.2015 Pravilnik o izmjenama i dopunama Pravilnika o obavljanju gospodarskog ribolova na moru mrežama stajaćicama, klopkastim, udičarskim i probodnim ribolovnim alatima te posebnim načinima ribolova
MINISTARSTVO POLJOPRIVREDE
2089
Na temelju članka 9. stavka 1. točke 1. i 2., članka 19. stavka 1. Zakona o morskom ribarstvu (»Narodne novine« br. 81/13, 14/14 i 152/14) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O OBAVLJANJU GOSPODARSKOG RIBOLOVA NA MORU MREŽAMA STAJAĆICAMA, KLOPKASTIM, UDIČARSKIM I PROBODNIM RIBOLOVNIM ALATIMA TE POSEBNIM NAČINIMA RIBOLOVA
Članak 1.
U Pravilniku o obavljanju gospodarskog ribolova na moru mrežama stajaćicama, klopkastim, udičarskim i probodnim ribolovnim alatima te posebnim načinima ribolova (»Narodne novine« br. 84/2015 i 94/2015) u članku 7. stavku 3. riječi »Galijula, Palagruža,« brišu se, a iza stavka 3. dodaje se stavak 4. koji glasi:
»(4) U dijelovima ribolovne zone C unutar pojasa od 2 Nm od otoka Palagruže i Galijule zabranjen je ribolov pridnenim mrežama stajaćicama.«.
Članak 2.
(1) U članku 13. dodaje se stavak 3. koji glasi:
»(3) U dijelovima ribolovne zone C unutar pojasa od 2 Nm od otoka Palagruže i Galijule dozvoljeno je polaganje do najviše 100 vrša za lov krupnih rakova po ribarskom plovilu.«
(2) Dosadašnji stavci 3. i 4. postaju stavci 4. i 5.
Članak 3.
Ovaj Pravilnik stupa na snagu prvog dana nakon dana objave u »Narodnim novinama«.
Klasa: 011-02/15-01/34
Urbroj: 525-13/1282-15-5
Zagreb, 29. rujna 2015.
Ministar Tihomir Jakovina, v. r.
