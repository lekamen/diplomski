 obavijestiti tajnika Sudišta.
Određivanje privremenih mjera prije osnivanja arbitražnog suda
Članak 50.
(1) Ako budu ispunjene pretpostavke za određivanje privremenih mjera prije osnivanja arbitražnog suda, te mjere može kao arbitar pojedinac odrediti predsjednik Sudišta ili arbitar s liste arbitara Sudišta kojeg on imenuje, u skladu s odredbama Pravilnika. Predsjednik Sudišta i imenovani arbitar imaju do osnivanja arbitražnog suda sva ovlaštenja koja u arbitražnom postupku ima arbitražni sud u vezi s određivanjem, provedbom i održanjem na snazi privremenih mjera.
(2) U iznimno hitnim slučajevima predsjednik Sudišta ili arbitar koga on imenuje mogu odrediti u povodu prijedloga stranke privremenu mjeru u skladu s odredom stavka 1. ovoga članka i prije podnošenja tužbe sudu. U tom će se slučaju u odluci o određivanju privremene mjere odrediti rok za podnošenje tužbe. Ako tužba ne bude podnesena u tom roku, privremena mjera će se staviti izvan snage.
(3) Nakon što bude osnovan, arbitražni sud može postupiti u povodu privremenih mjera koje su određene prema odredbi stavka 1. ovoga članka kao da ih je sam odredio.
Troškovi određivanja privremenih mjera
Članak 51.
(1) Stranka koja predloži određivanje privremenih mjera dužna je na zahtjev tajnika Sudišta uplatiti administrativnu pristojbu za njihovo određivanje te predujam za pokriće troškova njihova određivanja i provedbe koje će poduzeti tajništvo, predsjednik Sudišta, imenovani arbitar ili arbitražni sud, uz odgovarajuću primjenu odredaba o troškovima u postupku pred Sudištem.
(2) Prije uplate administrativne pristojbe i određenog predujma za pokriće troškova određivanja i provedbe privremenih mjera neće se poduzimati radnje u povodu prijedloga za određivanje privremenih mjera.
9. Pravorijek
Donošenje i dostava pravorijeka
Članak 52.
(1) Arbitražni sud je dužan podnijeti tajništvu Sudišta nacrt pravorijeka radi ispitivanja i odobrenja (članak 55.) u roku od šezdeset dana od zaključenja ročišta za glavnu raspravu, odnosno od ispunjenja drugih uvjeta za njegovo donošenje, vodeći računa o rokovima za dovršenje arbitražnog postupka iz članka 35. ovih pravila. U povodu obrazloženog zahtjeva arbitražnog suda, predsjednik Sudišta može rok za podnošenje nacrta pravorijeka produžiti za još trideset dana.
(2) Konačni pravorijek dostavit će se strankama kad tajnik Sudišta utvrdi da su podmirile Sudištu sve troškove arbitražnog postupka.
(3) Potvrdu o pravomoćnosti i ovršnosti pravorijeka izdaje tajnik Sudišta.
Isključenje pravnog lijeka arbitražnom sudu višeg stupnja
Članak 53.
Protiv pravorijeka nije dopušten pravni lijek arbitražnom sudu višeg stupnja.
10. Ovlaštenja Sudišta
Ovlaštenja tajnika Sudišta
Članak 54.
(1) Tajnik Sudišta može prisustvovati raspravnim ročištima.
(2) Tajnik Sudišta dužan je sudjelovati na raspravnim ročištima ako arbitar pojedinac ili barem jedan član arbitražnog vijeća nije diplomirani pravnik.
(3) Tajnik Sudišta ovlašten je arbitrima skrenuti pozornost, poštujući pravo odlučivanja arbitražnog suda o biti spora, na pravna pitanja koja su od značenja za odlučivanje, a naročito na pitanja koja se odnose na sadržaj i formu procesnih radnja koje se poduzimaju.
Ispitivanje i odobrenje pravorijeka i zaključka
Članak 55.
(1) Prije potpisivanja pravorijeka i zaključka koji se ne odnosi na upravljanje postupkom arbitražni sud dužan je podnijeti Sudištu njihov nacrt.
(2) Sudište može odrediti preinaku forme podnesenog nacrta. Sudište je ovlašteno, poštujući pravo odlučivanja arbitražnog suda o biti spora, skrenuti arbitražnom sudu pozornost na pitanja koja se odnose na bit spora.
(3) Ispitivanje nacrta pravorijeka i zaključka u ime Sudišta obavlja predsjednik ili član predsjedništva Sudišta kome predsjedništvo Sudišta povjeri taj zadatak.
(4) Ako arbitražni sud ne prihvatiti upozorenja o potrebi preinake forme podnesenog nacrta, o opravdanosti tih upozorenja odlučuje predsjedništvo Sudišta.
(5) Pravorijek arbitražnog suda ne može se dostaviti strankama prije nego što ga u