 održivog vijeka korištenja ovisi o predmetnoj građevini.
Vrijednost vanjskih uređaja i opreme
Članak 65.
(1) Vrijednost vanjskih uređaja i opreme utvrđuje se u pravilu na temelju komercijalnih ponuda dobavljača.
(2) Vrijednosni udjel uređaja i opreme uzima se u obzir samo ako nije već uzet u obzir kod utvrđivanja normalnih troškova gradnje.
Povećanja vrijednosti nekretnine
Ulaganja trećih osoba koja podižu vrijednost nekretnine
Članak 66.
(1) Ulaganja trećih osoba koja podižu vrijednost nekretnine odvojeno se prikazuju u procjembenom elaboratu, ako nisu otplaćena ili poravnata putem ugovorenog nižeg zakupa ili slične naknade, pri čemu se u pravilu navode:
1. troškovi investicijskog održavanja prema godini izgradnje razdvojeno s podacima o vrsti građevinskih zahvata,
2. zahtjevi investicijskog održavanja,
3. vrijednost investicijskog održavanja.
(2) Ako nije suprotno odredbama ugovora, te ako su u dovoljnoj mjeri dostupni podaci, vrijednost investicijskog održavanja je razlika između vrijednosti nekretnine uzimajući u obzir investiciju i vrijednosti iste nekretnine bez uzimanja u obzir investicije na isti dan vrednovanja. Izračun investicijske vrijednosti se jednako odnosi prilikom utvrđivanje tržišne vrijednosti nekretnina poredbenom, prihodovnom i troškovnom metodom.
IX. PROCJEMBENI ELABORAT
Elementi procjembenog elaborata
Članak 67.
(1) Elementi procjembenog elaborata su: zadatak, svrha, osnovica, metoda i postupak, podatci, zaključak i uporaba dokumenta.
(2) Zadatak iz stavka 1. ovoga članka izdaje naručitelj procjembenog elaborata, a obuhvaća prostornu identifikaciju nekretnine, dan vrednovanja i dan kakvoće.
(3) Svrha iz stavka 1. ovoga članka odnosi se na vrstu pravnoga posla zbog kojega se izrađuje procjembeni elaborat.
(4) Osnovica iz stavka 1. ovoga članka odnosi se na osnovicu za vrednovanje.
(5) Metoda i postupak iz stavka 1. ovoga članka odnose se na metode i postupke koji su propisani ovim pravilnikom.
(6) Podatci iz stavka 1. ovoga članka odnose se na podatke koji su korišteni prigodom procjene vrijednosti nekretnine.
(7) Zaključak iz stavka 1. ovoga članka odnosi se na konačni sud o procijenjenoj vrijednosti nekretnine.
(8) Uporaba dokumenta iz stavka 1. ovoga članka odnosi se na vrstu isprave koja će se sastaviti na temelju izrađenog procjembenog elaborata.
Oblik i sadržaj procjembenog elaborata
Članak 68.
(1) Oblik i sadržaj procjembenog elaborata obuhvaća:
1. naslovnicu s općim podatcima o procjenjivanoj nekretnini, svrsi i procjenitelju,
2. imenovanje,
3. popis primijenjenih propisa te korištene stručne i znanstvene literature,
4. zadatak s danom vrednovanja, danom kakvoće, opisom procjenjivane nekretnine, potankom prostornom identifikacijom prema položaju u širem okruženju na temelju katastarskog plana ili drugog kartografskog prikaza, adrese i drugih prostornih podataka te osnovici za vrednovanje,
5. rezultate očevida s priloženim karakterističnim fotografijama, stvarnim stanjem procjenjivane nekretnine, obilježjima okolnih nekretnina i drugim odlučnim činjenicama,
6. utvrđivanje kakvoće procjenjivane nekretnine pomoću taksativnog nabrajanja obilježja nekretnine koja utječu na vrijednost,
7. prikaz i analiza općih vrijednosnih odnosa na tržištu nekretnina,
8. prikaz i analiza pribavljenih podataka uz navođenje izvora,
9. obrazloženje za odabir metode,
10. međuvremensko izjednačenje, interkvalitativno izjednačenje odnosno druge analize sukladno općim vrijednosnim odnosima na tržištu nekretnina, kakvoći nekretnine i odabranoj metodi i postupku,
11. statističku obradu i izračun s isključivanjem neuobičajenih okolnosti,
12. zaključak s napomenom u vezi obračuna važećih poreza koji se primjenjuju prilikom prometa nekretnina, mjestom izrade, datumom izrade, potpisom i pečatom procjenitelja,
13. priloge koji bi nepotrebno opterećivali procjembeni elaborat ali su od značaja za jasno i transparentno prezentiranje procjembenog elaborata s potrebnom tehničkom i pravnom dokumentacijom (projekti, lokacijske