 23.5% na 19.7%, što bi ostalo znatno iznad regulatornog minimuma (iako bi pojedine institucije mogle biti pogođene u različitoj mjeri).
3.5.3 U pogledu dugoročnih učinaka na financijsku stabilnost, ESB ostaje pri mišljenju da, kada se uvode mjere u odnosu na namirenje i konverziju kredita u stranoj valuti, uvijek se mora voditi računa o pravičnoj raspodjeli tereta između svih zainteresiranih strana, čime se izbjegava i moralni rizik u budućnost[11].
Ovo mišljenje će se objaviti na mrežnoj stranici ESB-a.
Sastavljeno u Frankfurtu na Majni, 18. rujna 2015.
[potpis]
Predsjednik ESB-a
Mario DRAGHI
_________________________________
31. Europska komisija u svom je izvješću »European Economic Forecast. Autumn 2015« (Institutional Paper 011, November 2015, ISSN 2443-8014 – online), u drugom dijelu pod nazivom »Prospects by individual economy«, pod točkom 11. »Croatia« (str. 88. i 89.), utvrdila sljedeće:
»Nedavna odluka o konverziji hipotekarnih kredita u eure vjerojatno će imati manji pozitivan utjecaj na potrošnju, budući da se domaćinstva još uvijek suočavaju s pritiscima za smanjenje svojih dugova. Gubici banaka rezultirat će imputiranim negativnim kretanjem reinvestiranog dohotka, gurajući trenutačni suficit tekućeg računa iznad 4% BDP-a u 2015., dok se negativni utjecaj očekuje u odnosu na javne financije.
(...)
Trend tih projekcija rasta ostat će nizak budući da se mjere fiskalne konsolidacije za 2016. i 2017. još moraju specificirati, a gubici banaka zbog konverzije švicarskih franaka mogu poremetiti sposobnost bankovnog sustava da financira oporavak.
(...)
Na temelju trenutačno dostupnih informacija, očekuje se da će konverzija kredita u švicarskim francima u 2015. početi negativno utjecati na prihode od poreza na dobit banaka, iako će se njezin glavni udar (oko 0.2 % BDP-a) zabilježiti vjerojatno tek 2016. Očekuje se pad proračunskog deficita na 4.7% BDP-a 2016., odnosno na 4.1% 2017.«
(»The recent decision to convert CHF mortgage loans into euros is likely to have a minor positive impact on consumption, as households still face pressures to reduce their debt levels. Banks’ losses are set to result in an imputed negative flow of reinvested earnings, pushing the current account surplus to above 4% of GDP in 2015, while a negative impact is expected on public finances.
(...)
Risks to these growth projections are skewed to the downside, as fiscal consolidation measures for 2016 and 2017 still need to be specified and banks’ losses due to the CHF conversion could hamper the capacity of the banking system to finance the recovery.
(...)
Based on currently available information, the conversion of CHF loans is expected to start negatively affecting revenues from corporate income taxation of banks in 2015, although its main impact (around 0.2% of GDP) is likely to be recorded in 2016. The general government deficit is projected to decrease to 4.7% of GDP in 2016 and 4.1% of GDP in 2017.«)
a) Zaključak Ustavnog suda
32. Za razliku od pitanja koja naglašavaju ESB i Europska komisija, zadaća Ustavnog suda nije procjenjivati, ispitivati ili kontrolirati svrsishodnost vladinih ekonomskih, proračunskih, fiskalnih, socijalnih i drugih politika, kao ni procjenjivati, ispitivati ili kontrolirati svrsishodnost monetarne politike Hrvatske narodne banke, sve dok se one provode na način suglasan s ustavnim zahtjevima, uz poštovanje temeljnih ustavnih vrednota i zaštićenih ustavnih dobara. U tom smislu, kao što je prethodno rečeno, osporena zakonska rješenja moraju imati ustavnu osnovu i legitimni cilj, moraju biti razmjerna, moraju biti sukladna legitimnim očekivanjima te moraju proći test razlike u postupanju (tzv. test diskriminacije). Tim se meritornim pitanjima Ustavni sud ne bavi u ovom ustavnosudskom postupku, u kojem odlučuje isključivo o osnovanosti izricanja privremenih mjera.
33. Dosljedno tome, za donošenje odluke o osnovanosti izricanja privremenih mjera važniji su aspekti osporenih zakona koji se tiču raspodjele tereta (koji bi,