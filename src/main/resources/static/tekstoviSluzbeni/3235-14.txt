 proizvodnju janjadi i jaradi.
(2) Prihvatljiva grla su odrasle ženske ovce i koze koja su na zadnji dan roka za zakašnjele zahtjeve iz članka 8. stavka 1. ovoga Pravilnika starije od 12 mjeseci ili imaju barem jedno evidentirano janjenje/jarenje u JRDŽ-u.
(3) Razdoblje obveznog držanja je 100 uzastopnih dana koje započinje prvoga dana nakon roka za zakašnjele zahtjeve iz članka 8. stavka 1. ovoga Pravilnika.
(4) Iznos potpore izračunava se na osnovu dana koje je prihvatljivo grlo provelo na poljoprivrednom gospodarstvu korisnika u razdoblju obveznog držanja iz stavka 3. ovoga članka.
(5) Na gospodarstvu tijekom godine za koju se podnosi jedinstveni zahtjev treba biti evidentirano prosječno najmanje 0,6 janjenja odnosno jarenja po jednom prihvatljivom grlu.
(6) U slučaju razlike između broja prijavljenih grla u zahtjevu i utvrđenih grla temeljem primjene kriterija iz stavka 4. ovoga članka ne primjenjuju se administrativne kazne iz članka 31. Delegirane uredbe Komisije (EU) br. 640/2014.
Proizvodno vezana potpora za povrće
Članak 40.
(1) Proizvodno vezanu potporu za povrće može ostvariti korisnik programa izravnih plaćanja za prihvatljive površine na kojima se proizvodi povrće u nasadu kao glavna kultura.
(2) Proizvodno vezana potpora za povrće dodjeljuje se za najmanje 1 prihvatljiv hektar pod povrćem.
(3) Proizvodno vezanu potporu za povrće korisnik iz stavka 1. ovoga članka može ostvariti za prvih 10 prihvatljivih hektara pod povrćem.
(4) Prihvatljive vrste povrća za proizvodno vezanu potporu za povrće navedene su u Prilogu 1. Tablici 1. ovoga Pravilnika.
(5) Površine na kojima je povrće podusjev u drugoj kulturi, odnosno nije glavni usjev u nasadu, nisu prihvatljive za proizvodno vezanu potporu.
(6) Proizvodno vezanu potporu za povrće neće ostvariti korisnici za koje se utvrdi da su na umjetan način stvorili uvjete za ostvarivanje potpore.
(7) Samo jedno od više poljoprivrednih gospodarstava koja imaju istog nositelja, odnosno odgovornu osobu može ostvariti proizvodno vezanu potporu za povrće.
Proizvodno vezana potpora za voće
Članak 41.
(1) Proizvodno vezanu potporu za voće može ostvariti korisnik programa izravnih plaćanja za prihvatljive površine na kojima se proizvodi voće u nasadu kao glavna kultura.
(2) Proizvodno vezana potpora za voće dodjeljuje se za najmanje 2 prihvatljiva hektara voćnjaka.
(3) Proizvodno vezanu potporu za voće korisnik iz stavka 1. ovoga članka može ostvariti za prvih 10 prihvatljivih hektara voćnjaka.
(4) Prihvatljive voćne kulture za proizvodno vezanu potporu za voće navedene su u Tablici 1. iz Priloga 1. ovoga Pravilnika.
(5) Proizvodno vezanu potporu neće ostvariti korisnici za koje se utvrdi da su na umjetan način stvorili uvjete za ostvarivanje plaćanja.
(6) Površine ekstenzivnih voćnjaka iz članka 81. ovoga Pravilnika nisu prihvatljive za proizvodno vezanu potporu za voće.
(7) Samo jedno od više poljoprivrednih gospodarstava koja imaju istog nositelja, odnosno odgovornu osobu može ostvariti proizvodno vezanu potporu za voće.
Proizvodno vezana potpora za šećernu repu
Članak 42.
(1) Proizvodno vezanu potporu za šećernu repu može ostvariti korisnik programa izravnih plaćanja za prihvatljive površine na kojima se proizvodi šećerna repa.
(2) Proizvodno vezana potpora za šećernu repu dodjeljuje se za najmanje 1 hektar prihvatljive površine pod šećernom repom.
Proizvodno vezana potpora za krmne proteinske usjeve
Članak 43.
(1) Proizvodno vezanu potporu za krmne proteinske usjeve može ostvariti korisnik programa izravnih plaćanja za prihvatljive površine na kojima se proizvode krmni proteinski usjevi.
(2) Proizvodno vezana potpora za krmne proteinske usjeve dodjeljuje se za najmanje jedan hektar prihvatljive površine pod krmnim proteinskim kulturama.
(3) Prihvatljive kulture krmnih proteinskih usjeva jesu: soja za stočnu hranu, stočni grašak (Pisum sativum), grahorice (Vicia sp.), djeteline (Trifolium sp.), lucerne (Medicago sp.) stočni bob (Vicia faba), smiljkita (Lotus corniculatus), lupine