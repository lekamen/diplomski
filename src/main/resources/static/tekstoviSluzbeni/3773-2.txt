 električne opreme s ovim Pravilnikom na hrvatskom jeziku
(12) Na zahtjev nadležnog inspekcijskog tijela proizvođači moraju s njim surađivati u svakoj radnji poduzetoj kako bi se uklonili rizici koje predstavljaju električna oprema koju su stavili na tržište.
Članak 7.
Ovlašteni zastupnici
(1) Proizvođač može na temelju pisanog ovlaštenja imenovati ovlaštenog zastupnika.
(2) Obveze iz članka 6. stavka 1. i obveza sastavljanja tehničke dokumentacije iz članka 6. stavka 2. nisu dio zadaća ovlaštenog zastupnika.
(3) Ovlašteni zastupnik provodi zadatke utvrđene u ovlaštenju koje mu je dao proizvođač kojim mu se omogućuje obavljanje najmanje sljedećeg:
1. čuvanje EU izjave o sukladnosti i tehničke dokumentacije kako bi je mogao dati na raspolaganje nadležnom inspekcijskom tijelu još 10 godina nakon što je električna oprema stavljena na tržište;
2. dostavljanje svih podataka i dokumenata neophodnih za dokazivanje sukladnosti električne opreme nadležnom inspekcijskom tijelu na njegov opravdani zahtjev;
3. suradnja s nadležnim inspekcijskim tijelom, na njihov zahtjev, u svakoj poduzetoj radnji kako bi se uklonili rizici koje predstavlja električna oprema obuhvaćena ovlaštenjem ovlaštenog zastupnika.
Članak 8.
Obveze uvoznika
(1) Uvoznici moraju staviti na tržište samo sukladnu električnu opremu.
(2) Prije stavljanja električne opreme na tržište uvoznici moraju osigurati da je proizvođač proveo odgovarajući postupak ocjenjivanja sukladnosti, sastavio tehničku dokumentaciju, da električna oprema nosi oznaku CE i da su uz nju priloženi traženi dokumenti te da je proizvođač ispunio zahtjeve iz članka 6. stavaka 7. i 8. ovoga Pravilnika.
(3) Kad uvoznik smatra ili ima razloga vjerovati da električna oprema nije u skladu sa sigurnosnim zahtjevima iz članka 3. i Dodatka I. ovoga Pravilnika, ne smije staviti električnu opremu na tržište sve dok se ne provede njezino usklađivanje. Nadalje, ako električna oprema predstavlja rizik, uvoznik o tome mora obavijestiti proizvođača i nadležno inspekcijsko tijelo.
(4) Uvoznici moraju na električnoj opremi ili, kad to nije moguće, na njezinoj ambalaži ili u dokumentu koji prati električnu opremu, navesti svoje ime, registrirano trgovačko ime ili registrirani trgovački znak i poštansku adresu na kojoj su dostupni. Kontaktni podaci moraju biti na hrvatskom jeziku.
(5) Uvoznici moraju osigurati da su uz električnu opremu priložene upute i podaci o sigurnosti na hrvatskom jeziku.
(6) Uvoznici moraju osigurati, dok je električna oprema pod njihovom odgovornošću, da njezini uvjeti skladištenja ili prijevoza ne ugrožavaju njezinu sukladnost sa sigurnosnim ciljevima navedenim u članku 3. i utvrđenim u Dodatku I. ovoga Pravilnika.
(7) Kad to smatraju prikladnim s obzirom na rizike koje predstavlja električna oprema, a kako bi zaštitili zdravlje i sigurnost potrošača, uvoznici ispituju uzorke električne opreme koja je stavljena na raspolaganje na tržištu, istražuju i, ako je to potrebno, vode knjigu pritužbi i registar nesukladne električne opreme i njezinog povrata te o svakom takvom praćenju moraju obavijestiti distributere.
(8) Uvoznici koji smatraju ili imaju razloga vjerovati da električna oprema koju su stavili na tržište nije sukladna s ovim Pravilnikom, moraju bez odgode poduzeti potrebne popravne radnje kako bi električnu opremu uskladili ili po potrebi povukli s tržišta ili izvršili povrat. Nadalje, ako električna oprema predstavlja rizik, uvoznici o tome bez odgode moraju obavijestiti nadležna nacionalna tijela država članica u kojima su električnu opremu stavili na raspolaganje na tržištu navodeći podatke, posebno o nesukladnosti i o svim poduzetim popravnim radnjama.
(9) Uvoznici tijekom razdoblja od 10 godina nakon što je električna oprema bila stavljena na tržište, moraju imati primjerak EU izjave o sukladnosti na raspolaganju za nadležno inspekcijsko tijelo te osigurati da je tehnička dokumentacija dostupna tom tijelu na njegov zahtjev.
(10) Na opravdan zahtjev nadležnog inspekcijskog tijela