107 07.10.2015 Pravilnik o načinu označivanja i pečaćenja mjerila i pretpakovina
DRŽAVNI ZAVOD ZA MJERITELJSTVO
2093
Na temelju članka 59. stavka 3. i članka 60. Zakona o mjeriteljstvu (»Narodne novine«, broj 74/14), ravnatelj Državnog zavoda za mjeriteljstvo donosi
PRAVILNIK
O NAČINU OZNAČIVANJA I PEČAĆENJA MJERILA I PRETPAKOVINA
Članak 1.
(1) Ovim Pravilnikom propisuje se način označivanja i pečaćenja neispravnih zakonitih mjerila odnosno pretpakovina kada se rješenje mjeriteljskog inspektora (u daljnjem tekstu: »inspektor«) koje je postalo izvršno, izvršava pečaćenjem.
(2) Izvršnim rješenjem iz stavka 1. ovog članka smatra se i usmeno rješenje u zapisniku o obavljenom inspekcijskom nadzoru.
Članak 2.
(1) Kada se izvršenje provodi pečaćenjem, inspektor nakon što utvrdi sve odlučne činjenice, može označiti mjerilo odnosno pretpakovine ili pečaćenjem onemogućiti daljnju uporabu mjerila odnosno onemogućiti daljnje stavljanje na tržište i/ili na raspolaganje na tržištu pretpakovina.
(2) Ako nije moguće pečatiti pojedina mjerila ili pretpakovine, mogu se, ako je to neophodno pečatiti prostorije ili objekti u kojima se nalaze mjerila ili pretpakovine.
Članak 3.
Kada se izvršenje provodi pečaćenjem prostorija ili objekata u kojima se nalaze mjerila ili pretpakovine, stranci se nalaže da isprazni te prostorije ili objekte od svih roba i predmeta koje bi se mogle pokvariti, kao i da poduzme i osigura sigurnosne i druge mjere u prostorijama i objektima te na sredstvima rada radi sprječavanja nastanka štete (isključiti struju, plin, vodu, osigura protupožarne mjere i sl.).
Članak 4.
Pečaćenje se obavlja na najpogodniji način tako da nije moguća uporaba mjerila odnosno stavljanje na tržište i/ili na raspolaganje na tržištu pretpakovina, a da se prethodno ne povrijedi službeni pečat ili znak koji je inspektor stavio radi izvršenja rješenja.
Članak 5.
(1) Za označivanje mjerila odnosno pretpakovina upotrebljava se:
– oznaka za mjerilo u obliku naljepnice,
– oznaka za pretpakovine u obliku naljepnice.
(2) Za pečaćenje se upotrebljava:
– žig za utiskivanje za kliješta,
– samoljepljiva vrpca za pečaćenje mjerila odnosno pretpakovina.
(3) Izgled oznaka za mjerila i pretpakovine u obliku naljepnice, žiga za utiskivanje za kliješta te samoljepljive vrpce za pečaćenje mjerila i pretpakovina tiskani su uz ovaj Pravilnik i njegov su sastavni dio (Prilog).
Članak 6.
Oznaka za mjerila u obliku naljepnice izrađena je od trajnoga samoljepljivog papira žute boje. Ima oblik kvadrata s osnovicom 60 mm. Rub oznake je crvene boje, a središnji dio oznake je žute boje. Na oznaci se nalazi:
– na gornjemu dijelu grb Republike Hrvatske i tekst »RH, DZM«
– u središnjemu dijelu tekst: »Na temelju članka 59. stavka 1. točke 2. Zakona o mjeriteljstvu (NN 74/14)«
– u donjemu dijelu tekst: »ZABRANJENA JE UPORABA MJERILA«.
Članak 7.
Oznaka za pretpakovine u obliku naljepnice izrađena je od trajnoga samoljepljivog papira crvene boje. Pravokutnog je oblika dimenzija 105 mm x 52 mm i sadrži:
– na gornjemu dijelu grb Republike Hrvatske i tekst »REPUBLIKA HRVATSKA, DRŽAVNI ZAVOD ZA MJERITELJSTVO, MJERITELJSKA INSPEKCIJA«
– u središnjemu dijelu tekst: »Na temelju članka 59. stavka 1. točke 2. Zakona o mjeriteljstvu (NN 74/14)«
– u donjemu dijelu tekst: »ZABRANJENO JE STAVLJANJE PRETPAKOVINA NA TRŽIŠTE I/ILI NA RASPOLAGANJE NA TRŽIŠTU«.
Članak 8.
Žig za utiskivanje za kliješta ima kružni oblik promjera 7 mm u kojemu se nalaze slova »HR«, a ispod njih »DZM«.
Na drugoj strani ovog žiga nalaze se slova »MI«, a ispod njih brojčana oznaka inspektora koji izvršava pečaćenje.
Članak 9.
Samoljepljiva vrpca za pečaćenje mjerila je bijele boje, širina vrpce je 35 mm i sadrži:
– na gornjemu dijelu grb Republike Hrvatske i tekst »REPUBLIKA HRVATSKA, DRŽAVNI ZAVOD ZA MJERITELJSTVO, MJERITELJSKA INSPEKCIJA«
– u središnjemu dijelu tekst: »Na temelju članka 59. stavka 1. točke 2. Zakona o mjeriteljstvu (NN 74/14)«
– u donjemu dijelu tekst: » ZABRANJENA JE UPORABA MJERILA «.
Članak 10.