 preporuke koje su navedene u dokumentima iz stavka 1. ovoga članka.
(3) Ukoliko organizacija koja je nadležna za utvrđivanje ILP, ima potrebu odstupiti od standarda iz stavka 1. ovoga članka, mora izraditi procjenu utjecaja na sigurnost te o tome mora pribaviti pozitivno mišljenje Agencije.
(4) Ukoliko dođe do odobrenog odstupanja od standarda iz stavka 3. ovoga članka, Organizacija ILP mora osigurati da se takvo odstupanje publicira u Zborniku zrakoplovnih informacija unutar dijela GEN 1.7 koje navodi odstupanja od ICAO standarda.
(5) Odstupanje iz stavka 4. ovoga članka, mora također biti navedeno unutar Priručnika za rad organizacije ILP.
DIO DRUGI UVJETI ZA UTVRĐIVANJE I PROVEDBU POSTUPAKA INSTRUMENTALNOG PRILAŽENJA
POGLAVLJE I OPĆI UVJETI
Kategorije zrakoplova s obzirom na brzinu prilaženja
Članak 8.
(1) Kategorije zrakoplova utvrđuju se na temelju umnoška brzine prevlačenja u sletnoj konfiguraciji pri najvećoj dopuštenoj sletnoj masi i broja 1.3, a u svrhu normizacije manevarskih sposobnosti zrakoplova u odnosu na posebne postupke instrumentalnog prilaženja.
(2) Kategorije zrakoplova su:
1. kategorija A brzine manje od 91 kt IAS
2. kategorija B brzine 91 kt ili više, ali manje od 121 kt IAS
3. kategorija C brzine 121 kt ili više, ali manje od 141 kt IAS
4. kategorija D brzine 141 kt ili više, ali manje od 166 kt IAS
5. kategorija E brzine 166 kt ili više, ali manje od 211 kt IAS i
6. kategorija H, koja se primjenjuje na helikoptere.
(3) Iznimno od stavka 1. ovoga članka, metoda izračuna kategorije zrakoplova s brzinom prevlačenja ne primjenjuje se na kategoriju H.
Brzine za proračun postupaka oblikovanja i utvrđivanja ILP
Članak 9.
U svrhu proračuna zahtjeva za potrebnim zračnim prostorom i nadvisivanjem prepreka, za pojedine postupke upotrebljavaju se sljedeća područja brzina za svaku kategoriju zrakoplova iz članka 7. ovoga Pravilnika.
Tablica 1. Brzine (kt) za proračune postupaka
Kategorija zrakoplova Vat Područje brzina za početno prilaženje Područje brzina za završno prilaženje Maksimalne brzine za vizualno manevriranje (kruženje) Maksimalne brzine za neuspjelo prilaženje Međufaza Završna faza A < 91 90/150 (110*) 70/100 100 100 110 B 91/120 120/180 (140*) 85/130 135 130 150 C 121/140 160/240 115/160 180 160 240 D 141/165 185/250 130/185 205 185 265 E 166/210 185/250 155/230 240 230 275 H - 70/120 (100**, 110***) 60/90 - 90 90
Vat – brzina iznad praga dobivena na temelju umnoška brzine prevlačenja u sletnoj konfiguraciji pri najvećoj dopuštenoj sletnoj masi i broja 1.3
* – maksimalna brzina za povratne postupke (reversal) i produljene postupke (racetrack).
** – maksimalna brzina za povratne postupke (reversal) i produljene postupke (racetrack) do i uključujući 6 000 stopa.
*** – maksimalna brzina za povratne postupke (reversal) i produljene postupke (racetrack) iznad 6 000 stopa.
POGLAVLJE II INSTRUMENTALNO PRILAŽENJE
Segmenti postupka instrumentalnog prilaženja
Članak 10.
(1) Postupak instrumentalnog prilaženja može se sastojati od pet odvojenih segmenata u skladu s Dodatkom 2. slika 1. ovoga Pravilnika. Segmenti u postupku instrumentalnog prilaženja su:
1. dolazni segment,
2. početni segment,
3. međusegment,
4. završni segment i
5. segment neuspjelog prilaženja.
(2) Segmenti prilaženja iz stavka 1. ovoga članka, započinju i završavaju na određenim preletištima.
(3) Iznimno od odredbe stavka 2. ovoga članka, u određenim okolnostima pojedini segmenti mogu započeti na utvrđenim točkama, ako preletišta nisu utvrđena (npr. završni segment preciznog prilaženja može započeti u točki u kojoj se sijeku određena visina međusegmenta instrumentalnog prilaženja i nominalna putanja poniranja (točka završnog prilaženja – FAP).
(4) Kad god je moguće, izravno prilaženje će se odrediti na način da se nalazi u smjeru središnje linije uzletno-sletne staze (straight-in approach). U slučajevima nepreciznih prilaženja, izravno prilaženje se smatra prihvatljivim, ako kut između putanje završnog prilaženja i produžene središnje linije