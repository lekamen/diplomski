 postupka, sklapanje i tumačenje ugovora i okvirnih sporazuma te izrađuje okvirne sporazume, ugovore o javnoj nabavi i upute; očituje se na podnesene pravne lijekove; objavljuje sklopljene okvirne sporazume i ugovore; prati izvršavanje ugovora i okvirnih sporazuma; uspostavlja i vodi bazu podataka o sklopljenim ugovorima i okvirnim sporazumima priprema plan upravljanja okvirnim sporazumom, plan suradnje s referentnom grupom korisnika i ponuditeljima te pruža podršku korisnicima; sudjeluje u izradi javno-nabavne strategije, kontinuirano analizira rezultate središnje javne nabave; priprema prijedlog odluke o nabavnim kategorijama koje se nabavljaju putem središnje javne nabave; prati praksu Državne komisije za kontrolu postupaka javne nabave, praksu upravnih sudova i Visokog upravnog suda Republike Hrvatske i Europskog suda, priprema izvješća za Vladu Republike Hrvatske te obavlja i druge poslove u okviru svoga djelokruga.
Za obavljanje poslova iz djelokruga Sektora za pravne poslove i upravljanje ugovorima i okvirnim sporazumima, ustrojavaju se sljedeće ustrojstvene jedinice:
4.1. Služba za pravne poslove
4.2. Služba za upravljanje ugovorima i okvirnim sporazumima.
4.1. Služba za pravne poslove
Članak 10.
Služba za pravne poslove izrađuje opći dio dokumentacije za nadmetanje i ostalu potrebnu dokumentaciju, sudjeluje u izradi javno-nabavne strategije u okviru svoga djelokruga odnosno daje prijedlog adekvatne vrste postupka javne nabave i vrste okvirnog sporazuma za određenu nabavnu kategoriju; obavlja poslove vezane uz provedbu postupka, sklapanje i tumačenje ugovora i okvirnih sporazuma te izrađuje okvirne sporazume, ugovore o javnoj nabavi i upute; očituje se na podnesene pravne lijekove; objavljuje sklopljene okvirne sporazume i ugovore te obavlja i druge poslove u okviru svoga djelokruga.
4.2. Služba za upravljanje ugovorima i okvirnim sporazumima
Članak 11.
Služba za upravljanje ugovorima i okvirnim sporazumima prati izvršavanje ugovora i okvirnih sporazuma; uspostavlja i vodi bazu podataka o sklopljenim ugovorima i okvirnim sporazumima; priprema plan upravljanja okvirnim sporazumom, plan suradnje s referentnom grupom korisnika i ponuditeljima te pruža podršku korisnicima; sudjeluje u izradi javno-nabavne strategije, kontinuirano analizira rezultate središnje javne nabave; priprema prijedlog odluke o nabavnim kategorijama koje se nabavljaju putem središnje javne nabave; prati praksu Državne komisije za kontrolu postupaka javne nabave, praksu upravnih sudova i Visokog upravnog suda Republike Hrvatske i Europskog suda, priprema izvješća za Vladu Republike Hrvatske te obavlja i druge poslove u okviru svoga djelokruga.
III. KORISNICI SREDIŠNJE JAVNE NABAVE
Članak 12.
Obveznici središnje javne nabave su Ured predsjednika Republike Hrvatske, Hrvatski sabor, Vlada Republike Hrvatske, uredi i stručne službe Vlade Republike Hrvatske, središnja tijela državne uprave.
Ključni korisnici su grupe obveznika središnje javne nabave koji su zbog svog javno-nabavnog obujma i/ili predmeta nabave od značaja na strateškoj i/ili operativnoj razini.
Vlada Republike Hrvatske može ovlastiti Državni ured za provođenje pojedinog postupka javne nabave za javne naručitelje koji nisu obuhvaćeni stavkom 1. ovoga članka.
U smislu ove Uredbe, korisnici središnje javne nabave su javni naručitelji iz stavaka 1., 2. i 3. ovoga članka.
Državni ured za korisnike nabavlja robe, radove i usluge po nabavnim kategorijama koje određuje Vlada Republike Hrvatske odlukom o nabavnim kategorijama, na prijedlog Državnog ureda.
Vlada Republike Hrvatske može ovlastiti Državni ured za provođenje pojedinog postupka javne nabave roba, radova i usluga koje nisu obuhvaćene odlukom iz stavka 5. ovoga članka kada je na temelju prethodno provedene analize utvrđena opravdanost za provođenje središnje javne nabave.
Članak 13.
U smislu ove Uredbe »nabavna kategorija« je skup međusobno povezanih roba i/ili usluga, namijenjenih ispunjavanju istih ili sličnih potreba više korisnika, na 