 elektroničkim zaslonom, podaci na elektroničkom zaslonu prikazuju se tako da privlače pozornost potrošača na jednak način kao podaci na plakatu ili zaslonu.
(6) Grafički prikaz plakata ili zaslona propisan je Dodatkom II. ovoga Pravilnika.
V. INFORMIRANJE POTROŠAČA I PROMIDŽBA
Članak 11.
(1) Dobavljač je dužan osigurati da sva promotivna literatura sadrži podatke o potrošnji goriva i emisiji CO2 modela novih osobnih vozila na koje se odnosi.
(2) Podaci iz stavka 1. ovoga članka moraju biti čitljivi i isto tako uočljivi kao i glavni podaci koji se navode u promotivnoj literaturi te jasni i razumljivi.
(3) Podaci o potrošnji goriva navode se za sve različite modele novih osobnih vozila obuhvaćene promotivnom literaturom. Ako se navodi više od jednog modela, tada se podaci o potrošnji goriva daju za sve navedene modele ili se određuje raspon od najlošije do najpovoljnije potrošnje goriva.
(4) Ukoliko promotivna literatura upućuje samo na marku, a ne i na pojedini model novog osobnog vozila, tada nije potrebno davati informaciju o potrošnji goriva.
(5) Dobavljač je dužan osigurati da se i u drugim promotivnim tiskovinama, a koje nisu promotivna literatura iz stavka 1. ovoga članka, objavljuju podaci o potrošnji goriva i emisiji CO2 novog osobnog vozila na koji se odnosi.
Članak 12.
(1) Dobavljač je dužan Ministarstvu zaštite okoliša i prirode svake godine do 1. srpnja dostaviti izvješće o učinkovitosti informiranja potrošača o ekonomičnosti potrošnje goriva, u vezi s prodajom novih osobnih vozila.
(2) U izvješću o učinkovitosti informiranja potrošača, navedenom u prethodnom stavku, mora biti vidljiv broj novih osobnih vozila, prodanih ili iznajmljenih, u vezi s njihovom potrošnjom goriva i emisijom CO2.
Članak 13.
Dodaci I. i II. čine sastavni dio ovoga Pravilnika.
VI. ZAVRŠNA ODREDBA
Članak 14.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 351-01/14-09/255
Urbroj: 516-14-11
Zagreb, 14. siječnja 2015.
Ministar Mihael Zmajlović, v. r.
DODATAK 1.
GRAFIČKI PRIKAZ OZNAKE EKONOMIČNOSTI POTROŠNJE GORIVA I EMISIJE CO2
Proizvođač: Marka: Tip, varijanta i izvedba: Motorno gorivo: Potrošnja goriva: XX, X l/100 km ili XX, X m3/100 km Gradska vožnja: Vožnja izvan grada: Kombinirana vožnja: Emisija CO2: XXX g/km Vodič o ekonomičnosti potrošnje goriva i emisiji CO2 koji sadržava podatke za sve modele novih osobnih vozila dostupan je bez naknade na svim prodajnim mjestima. Pored učinkovitosti goriva vozila, način vožnje i drugi čimbenici netehničke prirode utječu na potrošnju goriva i emisiju CO2osobnog vozila. CO2 je glavni staklenički plin odgovoran za globalno zatopljenje.
DODATAK II.
GRAFIČKI PRIKAZ PLAKATA ILI ZASLONA IZLOŽENOG NA PRODAJNOM MJESTU
Vrsta motornog goriva Razred Model Službena potrošnja goriva (l/100 km ili m3/100 km) Službena specifična emisija CO2 (g/km) Benzinsko 1         2         ...       Dizelsko 1         2         ...       Biodizel 1         2         ...       Ukapljeni naftni plin (LPG) 1         2         ...       Komprimirani prirodni plin (CNG) 1         2         ...       Hibridni sustavi 1         2       ... ...      
