 pješačkim i biciklističkim stazama i cestovnim priključkom na Sljemensku cestu, te asfaltnom šumskom cestom do TV tornja, na koju su priključeni kraći servisni prilazi (pristupi) ostalim građevinama.
Opće stanje u području obuhvata: Dio vršne zone uređen je, posebno okoliš Tomislavovog doma, Supekove livade i dio pristupa Vidikovcu i TV tornju. Veći dijelovi šumskog kompleksa u rubnom dijelu zone nepristupačni su zbog strmine terena. Ukupna ocjena je neusklađenost uređenja u stilovima, detaljima i stupnju uređenosti.
Stanje građevina:
– gornja stanica žičare Zagrebačkog električnog tramvaja je zapuštena građevina izvan funkcije kroz dulje vremensko razdoblje, s neuređenim okolišem. Na čestici se nalazi više infrastrukturnih građevina od kojih su neke u funkciji (trafostanica), a nekima treba utvrditi funkciju (šahtovi, spremnici, okna),
– građevina TV tornja je u dobrom stanju, uređenog okoliša,
– objekt Interventne baze Sljeme – prihvatnog centra za unesrećene u sklopu s objektom Mladosti: drvene građevine novijeg datuma u dobrom stanju,
– Tomislavov dom predstavlja značajni smještajni sadržaj više kategorije (hotel***) s ugostiteljskom ponudom, bazenom i rekreativnim sadržajima, otvorenim terasama i parkiralištem te s rješenjem otpadnih voda s biodiskom,
– grupa objekata Zlatni medvjed, ski i snowboard klubova obuhvaća više zgrada različite namjene (ugostiteljsko-turistički, klupski), neujednačene kvalitete, nastalih u različitim razdobljima i nadograđivanjem,
– Vidikovac je veći ugostiteljski sadržaj s atraktivnom terasom s pogledom,
– pojedinačni manji kiosci i štandovi različitog su oblikovanja i stanja.
Stanje prometne infrastrukture:
– ceste su neujednačene razine završne obrade i stanja završnog sloja i širine,
– staze i pristupi su dijelom zadržani u prirodnom stanju, dijelom obrađen završni sloj (makadam, asfalt, kocka ili profil), neujednačene obrade.
Stanje ostale infrastrukture:
– vodnogospodarski sustav je neujednačen po grupama objekata,
– električna mreža djelomično kablirana, sa samostalnim i ugrađenim trafostanicama,
– elektroničke komunikacije izvedene su u sklopu TV tornja i pojedinih objekata.
Ciljevi i programska polazišta Plana
VI.
Opći ciljevi određeni planom šireg područja – Prostornim planom Parka prirode Medvednica:
– očuvanje prirodne cjelovitosti, krajobraznih značajki i pojedinačnih sastavnica prirodne i kulturne baštine, a posebno očuvanje vrsta i stanišnih tipova značajnih za očuvanje ekološke mreže Natura 2000,
– unaprjeđivanje primarne ekološke, znanstveno-edukativne i izletničko-rekreacijske funkcije Parka,
– vođenje računa o osjetljivosti i dozvoljivom opterećenju prostora, krajnjim kapacitetima funkcija i okupljanja ljudi, te ograničavanje stambene i druge izgradnje,
– poboljšavanje dostupnosti pješačkim putovima i javnim prijevozom,
– povećavanje kvalitete usluga koje prate izletništvo, planinarstvo i edukaciju kao primarne funkcije u sferi posjećivanja,
– sustavno praćenje pojava i procesa i provođenja istraživanja, te na temelju toga unaprjeđivanje spoznaja i informacija o vrijednostima prostora, te unaprjeđivanje sustava prezentacije i posjećivanja.
Posebni ciljevi u odnosu na regionalni položaj, odnos Parka prema Gradu Zagrebu i drugim naseljima, te specifičnosti prirodnih obilježja Parka definirani planom šireg područja – Prostornim planom Parka prirode Medvednica:
– uspostavljanje visokog stupnja kontrole korištenja prostora i aktivnosti unutar Parka s mjerama sanacije ugroženih prostora,
– rasterećivanje vršne zone od prometa osobnih automobila i poboljšavanje javnog prijevoza,
– prvenstveno zadržavanje funkcije izletništva i planinarenja,
– u funkciji sustava posjećivanja prioritetno saniranje i rekonstruiranje postojećih građevina, a iznimno i u najmanjoj mjeri koja je nužna radi unapređenja toga sustava, gradnja novih građevina na za to izričito određenim lokacijama,
– poboljšavanje opremljenosti komunalnom infrastrukturom, osobito odvodnje i unaprjeđenje sustava gospodarenja