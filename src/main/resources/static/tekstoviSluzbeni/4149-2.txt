 osnove doprinosa u godišnjem obračunskom razdoblju za koje traži isplatu potpore
b) izjavu korisnika potpore kojom obrazlaže promjenu uvjeta poslovanja za svaku poreznu obvezu i obvezu s osnove doprinosa za koju je odobreno sufinanciranje razlike sukladno Sporazumu
c) izračun iznosa promjene uvjeta poslovanja za svaku poreznu obvezu i obvezu s osnove doprinosa za koju je odobreno sufinanciranje razlike sukladno Sporazumu
d) godišnje izvješće o izvršenju projekta ulaganja i korištenju potpora te očuvanju odobrenog ulaganja i novih radnih mjesta povezanih s ulaganjem sukladno članku 17. stavku 4. Zakona i članku 16. Uredbe
e) instrument osiguranja naplate tražbina utvrđen Sporazumom za slučaj kršenja odredbi Zakona i Sporazuma
f) pisanu izjavu kojom odgovorna osoba jamči pod moralnom, materijalnom i kaznenom odgovornošću za točnost dostavljenih podataka.
Članak 5.
Sporazum iz članka 14. stavka 1. Uredbe sadrži odredbe o vrsti, razdoblju korištenja i visini odobrene potpore, kojima se utvrđuje vrsta odobrene potpore iz članka 15. stavka 5. Zakona, i to u slučaju odobrenja potpore za ulaganja iz članka 15. stavka 5. točke b) Zakona, utvrđuje se:
1. za koje se poreze i doprinose i u kojem dijelu odobrava sufinanciranje
2. razdoblje korištenja potpore
3. ukupan iznos odobrene potpore poštujući maksimalni intenzitet potpore iz članka 6. stavka 1. točke 13. Zakona
4. visinu mogućnosti iskorištenja potpore prema godinama
5. da je korisnik potpore dužan ukupan iznos obračunanih poreznih obveza i obveza s osnove doprinosa pravodobno plaćati i
6. da se potpora isplaćuje korisniku potpore istekom godišnjeg obračunskog razdoblja, uz uvjet da korisnik potpore Ministarstvu gospodarstva prethodno dostavi:
a) porezno knjigovodstvene kartice za koje evidenciju vodi Ministarstvo financija – Porezna uprava, a koje pokazuju stanje na datum zadnjeg dana u mjesecu koji predhodi potpisivanju Sporazuma, ovjerene od strane Ministarstva financija – Porezne uprave iz kojih je razvidno da je korisnik potpore pravodobno platio ukupan iznos obračunatih poreznih obveza i obveza s osnove doprinosa u godišnjem obračunskom razdoblju za koje traži isplatu potpore
b) godišnje izvješće o izvršenju projekta ulaganja i korištenju potpora te očuvanju odobrenog ulaganja i novih radnih mjesta povezanih s ulaganjem sukladno članku 17. stavku 4. Zakona i članku 16. Uredbe
c) instrument osiguranja naplate tražbina utvrđen Sporazumom za slučaj kršenja odredbi Zakona i Sporazuma
d) pisanu izjavu kojom odgovorna osoba jamči pod moralnom, materijalnom i kaznenom odgovornošću za točnost dostavljenih podataka.
Članak 6.
Sporazum iz članka 14. stavka 1. Uredbe sadrži odredbe o vrsti, razdoblju korištenja i visini odobrene potpore, kojima se utvrđuje vrsta odobrene potpore iz članka 15. stavka 5. Zakona, i to u slučaju odobrenja poticaja pola – pola iz članka 15. stavka 5. točke c) Zakona, utvrđuje se:
1. da li se korisniku potpore odobrava sufinanciranje obveze plaćanja poreza na dohodak od nesamostalnog rada i/ili poreza na dobit i plaćanja predujma poreza na dobit
2. u kojem iznosu se odobrava sufinanciranje izraženo u postotku u skladu sa člankom 15. stavkom 5. točkom c)
3. ukupan iznos odobrene potpore poštujući maksimalni intenzitet potpore iz članka 6. stavka 1. točke 13. Zakona
4. visinu mogućnosti iskorištenja potpore prema godinama
5. da se konačni iznos sufinanciranja plaćanja obveze poreza na dobit utvrđuje temeljem godišnje prijave poreza na dobit
6. da je korisnik potpore prije izdavanja vrijednosnih kupona dužan dostaviti Ministarstvu gospodarstva instrument osiguranja naplate tražbina utvrđen Sporazumom za slučaj kršenja odredbi Zakona i Sporazuma
7. obračunsko razdoblje za koje se korisniku potpore izdaju vrijednosni kuponi i
8. da Ministarstvo gospodarstva korisniku potpore za odobreni iznos potpore, u obračunskom razdoblju, izdaje vrijednosni kupon, koji predstavlja javnu ispravu kojom se dokazuje da je korisnik potpore podmirio u vrijednosnom kuponu utvrđene