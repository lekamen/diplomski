116 26.10.2015 Pravilnik o obavljanju gospodarskog ribolova na moru okružujućim mrežama plivaricom palamidarom, plivaricom ciplaricom, plivaricom lokardarom, plivaricom igličarom i plivaricom oližnicom
MINISTARSTVO POLJOPRIVREDE
2205
Na temelju članka 9. stavka 1. točke 1. i 2. i članka 14. stavka 9. Zakona o morskom ribarstvu (»Narodne novine«, broj 81/2013, 14/2014 i 152/2014) ministar poljoprivrede donosi
PRAVILNIK
O OBAVLJANJU GOSPODARSKOG RIBOLOVA NA MORU OKRUŽUJUĆIM MREŽAMA PLIVARICOM PALAMIDAROM, PLIVARICOM CIPLARICOM, PLIVARICOM LOKARDAROM, PLIVARICOM IGLIČAROM I PLIVARICOM OLIŽNICOM
Opće odredbe
Članak 1.
Ovim Pravilnikom propisuju se:
– konstrukcijsko-tehničke osobine, način upotrebe i namjena okružujućih mreža plivarice palamidare, plivarice ciplarice, plivarice lokardare, plivarice igličare i plivarice oližnice (u daljnjem tekstu: male plivarice),
– prostorna i vremenska ograničenja ribolova malim plivaricama,
– uvjeti i način upisa plivarice lokardare u povlasticu za gospodarski ribolov.
Pojmovnik
Članak 2.
Pojedini pojmovi u smislu ovog Pravilnika imaju sljedeće značenje:
– »plutnja« – obrubljujuće uže na gornjem dijelu mreže plivarice na kojemu su nanizani plovci,
– »olovnja« – obrubljujuće uže na donjem dijelu mreže plivarice na kojemu su nanizani opterečivači,
– »saka plivarice« – vrećni dio mrežnog tega plivarice u kojem se pri kraju ribolovne operacije sakuplja ulov prije vađenja na plovilo,
– »umjetna rasvjeta« – rasvjeta na glavnom i pomoćnim plovilima koja se koriste u ribolovu plivaricom s ciljem privlačenja ribe na određeno područje i njihovog koncentriranja u plovu.
Opće odredbe o načinu i prostornim zabranama upotrebe malih plivarica
Članak 3.
(1) Male plivarice su okružujuće mreže koje se u osnovi sastoje od plutnje, olovnje i mrežnog tega. Plutnja omogućava da gornji dio mreže pluta na površini mora dok olovnja omogućava postavljanje mreže u vodeni stupac po visini. Mrežni teg se u osnovi sastoji od krilnog, središnjeg i vrećnog dijela mreže (saka plivarice). Upotrebljavaju se na način da se objekt ulova zaokruži mrežom, a nakon toga se dno mreže zatvara posebnim užetom – stezačem na dnu mreže koji prolazi kroz niz prstena uzduž olovnje omogućavajući skupljanje i zatvaranje mreže.
(2) Zabranjeno je korištenje malih plivarica unutar akvatorija od 300 metara od obale.
(3) Iznimno od stavka (2) ovog članka, dozvoljeno je korištenje malih plivarica unutar akvatorija od 300 metara od obale ukoliko je dubina mora veća od 50 metara.
(4) Zabranjeno je korištenje ronioca kod ribolova malim plivaricama osim u slučajevima otpuštanja zakačenog ribolovnog alata ili podizanja izgubljenog alata o čemu je potrebno prethodno obavijestiti ribarsku inspekciju.
(5) Kod korištenja malih plivarica zabranjena je upotreba umjetne rasvjete ukoliko ovim Pravilnikom nije drugačije propisano.
(6) Kod ribolova malim plivaricama dozvoljeno je uz glavno plovilo koristiti i pomoćna plovila kako slijedi:
– tri (3) pomoćna plovila u ribolovu plivaricom palamidarom;
– dva (2) pomoćna plovila u ribolovu plivaricom ciplaricom lokardarom, igličarom i oližnicom.
Opće odredbe o konstrukcijsko-tehničkim osobinama malih plivarica
Članak 4.
Ukoliko ovim Pravilnikom nije drugačije propisano, uvjeti u pogledu konstrukcijsko-tehničkih osobina malih plivarica su sljedeći:
1. Minimalna dozvoljena veličina oka mrežnog tega je 14 milimetara.
2. Maksimalna dozvoljena duljina mreže koja se mjeri duljinom plutnje je 800 metara.
3 Maksimalna dozvoljena visina mreže je 120 metara.
4. Zabranjena je upotreba mreža plivarica na dubinama manjim od 70 % ukupne visine mreže.
POSEBNE ODREDBE O KONSTRUKCIJSKO-TEHNIČKIM OSOBINAMA, NAMJENI, NAČINU UPOTREBE I PROSTORNO-VREMENSKIM ZABRANAMA UPOTREBE POJEDINIH MALIH PLIVARICA
Plivarica palamidara
Članak 5.
(1) Plivarica palamidara namijenjena je za ulov palamide (Sarda sarda), rumbaca (Auxis rochei), luca (Euthunnus alletteratus) i gofa (Seriola dumerilli).
(2) Minimalna veličina oka mrežnog tega plivarice