je izdana svjedodžba o dopunskoj osposobljenosti može obavljati ove poslove određene dopunske osposobljenosti:
1) Član posade koji je stekao dopunsku osposobljenost za rukovanje radio-telefonskim uređajem može samostalno rukovati brodskim radio-telefonskim uređajem
2) Član posade koji je stekao dopunsku osposobljenost za upravljanje plovilom uz pomoć radara može upravljati plovilom uz pomoć radara,
3) Član posade koji je stekao dopunsku osposobljenost za rukovanje plutajućim postrojenjem može samostalno upravljati radom plutajućeg postrojenja,
4) Član posade koji je stekao dopunsku osposobljenost za rukovanje plovnom dizalicom može samostalno rukovati plovnom dizalicom u skladu s njezinom namjenom,
5) Član posade koji je stekao dopunsku osposobljenost za upravljanje putničkim plovilom može zapovijedati putničkim plovilom za prijevoz više od 12 putnika.
(5) Za zapovijedanje putničkim plovilom, Zapovjednik – A, B i C, mora steći dopunsku osposobljenost za upravljanje putničkim plovilom.
(6) Dopunsku osposobljenost za upravljanje putničkim plovilom na međunarodnom plovnom putu može steći samo član posade sa zvanjem Zapovjednik – A i Zapovjednik – B.
PLOVIDBENA SLUŽBA
Članak 27.
(1) Plovidbena služba je vrijeme provedeno na plovilu, osim na čamcima i plutajućim objektima, u plovidbi, pri čemu se 180 dana plovidbe smatra kao jedna godina plovidbene službe. U okviru 365 uzastopnih dana može se uzeti u obzir samo 180 dana plovidbe.
(2) Plovidbena služba u pomorskoj plovidbi u trajanju od 250 dana smatra se kao jedna godina plovidbene službe.
(3) Trajanje plovidbene službe utvrđuje se na temelju podataka iz brodarske/pomorske knjižice, a ukoliko je potrebno i na temelju izvadaka iz brodskog dnevnika ili popisa posade pojedinih plovila na kojima je član posade/pomorac bio ukrcan.
Članak 28.
(1) U plovidbenu službu priznaje se i služba ostvarena na plovilima strane zastave.
(2) Plovidbena služba iz stavka 1. ovoga članka priznaje se na temelju podataka iz brodarske/pomorske knjižice.
PRIZNAVANJE SVJEDODŽBI
Članak 29.
(1) Svjedodžbe o stručnoj osposobljenosti izdane sukladno odredbama Okvirnog sporazuma o slivu rijeke Save, Odluka Međunarodne komisije za sliv rijeke Save i prema propisima Rajnske komisije, Dunavske komisije i zemalja članica Europske unije smatraju se kao da su izdane u Republici Hrvatskoj.
(2) Svjedodžbe o stručnoj osposobljenosti izdane od nadležnih tijela stranih država, osim Svjedodžbi iz stavka 1. ovoga članka, priznaju se u Republici Hrvatskoj, uz uvjet uzajamnosti i jednakovrijednosti.
(3) Da bi se isprave izdane prema propisima Rajnske komisije, Dunavske komisije i zemalja članica Europske unije priznale za plovidbu rijekom Savom, Kupom, Unom i Dravom uzvodno od rkm 21. imatelj isprave, pri nadležnoj lučkoj kapetaniji, mora položiti dio ispita o detaljnom poznavanju plovnog puta za koji traži priznavanje isprave, a da bi se isprave izdane prema propisima Savske komisije priznale za plovidbu rijekom Dravom uzvodno od rkm 21. imatelj isprave, pri nadležnoj lučkoj kapetaniji, mora položiti dio ispita o detaljnom poznavanju plovnog puta za koji traži priznavanje isprave.
(4) Isprave kojima se dokazuju stečena pomorska zvanja u službi stroja, a izdane su u Republici Hrvatskoj, priznat će se kao jednakovrijedne u unutarnjoj plovidbi.
(5) Isprave kojima se dokazuju stečene pomorske osposobljenosti iz područja temeljne sigurnosti, radioslužbe, radarskih i ARPA uređaja kao i za prijevoz putnika, priznat će se kao jednakovrijedne u unutarnjoj plovidbi.
(6) Postupak priznavanja svjedodžbi vodi Ministarstvo osim postupka priznavanja isprava iz stavka 5. ovoga članka, koji vodi Lučka kapetanija.
STRUČNI ISPITI
Izobrazba članova posade
Članak 30.
(1) Izobrazbu članova posade, radi stjecanja pojedinih svjedodžbi o stručnoj i dopunskoj osposobljenosti, obavljaju osobe ovlaštene rješenjem o povjeravanju izobrazbe koju donosi ministar.
(2) Zahtjev za povjeravanje izobrazbe mora sadržavati najmanje:
1) popis predavača sa sljedećim 