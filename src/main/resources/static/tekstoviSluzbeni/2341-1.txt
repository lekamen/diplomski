
(1) Nadležno tijelo dužno je odlučiti o zahtjevu za izdavanje EPC kartice koje mu kroz IMI sustav pošalju nadležna tijela drugih država članica na nepristran i objektivan način te u rokovima iz članka 12. ovoga Pravilnika.
(2) Nadležno tijelo odbit će zahtjev za izdavanje EPC kartice ako nositelj stručne kvalifikacije ne ispunjava uvjete za priznavanje inozemne stručne kvalifikacije.
(3) Protiv odluke iz stavka 2. ovoga članka kojom je odbijen zahtjev za izdavanje EPC kartice, odnosno u slučaju propuštanja roka za donošenje odluke iz članka 12. ovoga Pravilnika, ne može se izjaviti žalba, ali se može pokrenuti upravni spor pred nadležnim upravnim sudom.
(4) Na odluku o izdavanju EPC kartice plaća se pristojba sukladno propisima kojima se uređuju upravne pristojbe.
1. EPC KARTICA ZA PRIVREMENO I POVREMENO PRUŽANJE USLUGA BEZ PRETHODNE PROVJERE STRUČNIH KVALIFIKACIJA
Članak 8.
(1) U slučaju kada nositelj stručne kvalifikacije namjerava privremeno i povremeno pružati usluge u drugoj državi članici (u daljnjem tekstu: država domaćin) u profesiji u kojoj se ne zahtijeva prethodna provjera stručnih kvalifikacija u toj državi članici, nadležno tijelo dužno je u roku od 20 dana od predaje urednog zahtjeva odlučiti o zahtjevu za izdavanje EPC kartice.
(2) Rok od 20 dana iz stavka 1. ovoga članka počinje teći istekom roka od 7 dana iz članka 6. stavka 4. ovoga Pravilnika, a u slučaju da se zahtijeva dopuna dokumentacije, rok od 20 dana počinje teći danom dostave dopunjene dokumentacije.
(3) Nakon izdavanja EPC kartice, nadležno tijelo ju bez odlaganja prosljeđuje nadležnom tijelu države domaćina i o tome obavještava podnositelja zahtjeva.
(4) Protiv odluke iz stavka 1. ovoga članka ili u slučaju da odluka ne bude donesena u roku iz stavka 1. ovoga članka, ne može se izjaviti žalba, ali se može pokrenuti upravni spor pred nadležnim upravnim sudom.
Članak 9.
(1) U slučaju kada nadležno tijelo putem IMI sustava zaprimi EPC karticu izdanu u drugoj državi članici, ono ne smije u svrhu privremenog i povremenog pružanja usluga na području Republike Hrvatske od inozemnog nositelja stručne kvalifikacije idućih 18 mjeseci zahtijevati bilo kakvu dodatnu izjavu u skladu s člankom 7. Zakona.
(2) Izdana EPC kartica iz stavka 1. ovoga članka vrijedi na cijelom području Republike Hrvatske sve dok nositelj EPC kartice zadržava pravo na pružanje usluga na temelju dokumenata i podataka sadržanih u IMI dosjeu.
Članak 10.
(1) Izdana EPC kartica vrijedi 18 mjeseci od dana izdavanja.
(2) Nositelj EPC kartice koji želi i dalje pružati usluge nakon isteka razdoblja od 18 mjeseci iz stavka 1. ovoga članka, dužan je o tome obavijestiti nadležno tijelo koje će mu produžiti valjanost EPC kartice za sljedećih 18 mjeseci.
(3) Nositelj EPC kartice koji želi pružati usluge u državama članicama koje nisu bile navedene u zahtjevu za izdavanje EPC kartice, može podnijeti zahtjev za proširenje valjanosti EPC kartice.
(4) Nositelj EPC kartice dužan je obavijestiti nadležno tijelo o svakoj promjeni podataka sadržanih u IMI dosjeu, a koji utječu na njegovo pravo pružanja usluga na temelju izdane EPC kartice, pri čemu nadležno tijelo ažurira EPC karticu i dostavlja ju nadležnom tijelu države domaćina.
2. EPC KARTICA ZA POSLOVNI NASTAN TE PRIVREMENO I POVREMENO PRUŽANJE USLUGA S PRETHODNOM PROVJEROM KVALIFIKACIJA
a. Priprema zahtjeva/IMI dosjea
Članak 11.
(1) U slučaju kada se nositelj stručne kvalifikacije namjerava poslovno nastaniti ili privremeno i povremeno pružati usluge u profesiji u kojoj se zahtijeva prethodna provjera stručnih kvalifikacija u državi domaćinu, nadležno tijelo će u roku od 30 dana od dana zaprimanja urednog zahtjeva provjeriti vjerodostojnost i valjanost dokumenata u IMI dosjeu.
(2) Rok iz stavka 1. ovoga članka počinje teći istekom roka od 7 dana iz članka 6. stavka 4. ovoga Pravilnika, a u slučaju da se zahtijeva dopuna dokumentacije, rok počinje teći danom dostave dopunjene dokumentacije.
(3) Nakon provjere vjerodostojnosti i valjanosti dokumenata, 