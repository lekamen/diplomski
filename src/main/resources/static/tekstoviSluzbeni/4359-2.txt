 distribuirana putem telekomunikacijskih sredstava, a sadrži informacije o kojima zrakoplovno osoblje nužno mora biti pravovremeno obaviješteno
– PAR (Precision Approach Radar) – radarski sustav za precizno prilaženje na slijetanje
– RVSM (Reduced Vertical Separation Minimum) – smanjeni minimum vertikalnog
razdvajanja od i uključujući FL 290 do i uključujući FL 410
– SSR (Secondary Surveillance Radar) – sekundarni radar
– VFR (Visual Flight Rules) – pravila za vizualno letenje
– VMC (Visual Meteorological Conditions) – vizualni meteorološki uvjeti
– ZMiN – zračno motrenje i navođenje.
Vojni zbornik zrakoplovnih informacija
Članak 4.
(1) Vojni zbornik zrakoplovnih informacija (MilAIP – Military Aeronautical Information Publication) je zbirka propisa, informacija i podataka bitnih za sigurnost vojnog zračnog prometa.
(2) Informacije i podatke bitne za sigurnost vojnog zračnog prometa Ministarstvo obrane dostavlja pružatelju usluga u zračnom prometu koji ih objavljuje na način uobičajen u zračnom prometu.
Vojna letačka dokumentacija letača i postrojbi Oružanih snaga Republike Hrvatske
Članak 5.
(1) Vojni letači vode sljedeću osobnu letačku dokumentaciju:
– knjižicu letenja
– knjižicu evidencije naleta
– radnu bilježnicu.
(2) U letačkim postrojbama Oružanih snaga Republike Hrvatske (u daljnjem tekstu: Oružane snage) koristi se sljedeća opća letačka dokumentacija:
– knjiga pripreme i raščlambe letenja
– plan vojnog letenja
– knjiga voditelja letenja
– knjiga pomoćnika voditelja letenja
– individualni plan letačke obuke
– godišnji plan teorijske i praktične provjere pilota
– evidencija kategorije spremnosti letačkog sastava
– evidencija ugrožavanja sigurnosti letenja
– podaci o obavljenim letovima
– evidencija zdravstvene sposobnosti.
(3) U postrojbama Hrvatskog ratnog zrakoplovstva i protuzračne obrane (u daljnjem tekstu: HRZ i PZO), ovisno o njihovoj misiji, po potrebi se koristi i sljedeća opća letačka dokumentacija:
– dnevnik GRB-a
– knjiga prevoženja.
(4) U postrojbama HRZ-a i PZO-a koje provode izobrazbu učenika letača i polaznika Specijalizacije za nastavnika letenja, uz opću letačku dokumentaciju iz stavka 1. ovoga članka, obvezno se vodi i posebna letačka dokumentacija:
– knjiga metodičkih savjetovanja
– knjiga praćenja obuke letača
– plan i sadržaj nastavnog sata za letačku obuku
– plan i sadržaj nastavnog sata za primijenjenu teoriju.
Pričuva goriva
Članak 6.
Prilikom planiranja letenja primjenjuju se uvjeti o minimalnim količinama pričuve goriva utvrđene Priručnikom za uporabu određenog tipa vojnog zrakoplova i/ili Uputom za provedbu namjenskih zadaća određenog tipa vojnog zrakoplova.
Mjerne jedinice
Članak 7.
(1) U vojnom letenju primjenjuju se sljedeće mjerne jedinice za:
– navigaciju: nautička milja (NM) i desetice i/ili kilometri (km) i desetice
– kraće udaljenosti (do 4 000 m), posebno za mjerenje udaljenosti na aerodromima: metar (m)
– apsolutnu visinu (altitude) i relativnu visinu (height): stopa (ft) ili metri (m)
– nadmorsku visinu (elevation): stopa (ft) ili metri (m)
– horizontalnu brzinu, uključujući brzinu vjetra: kilometara na sat (km/h), metara u sekundi (m/s), čvor (kt), Mach (M)
– vertikalnu brzinu: metara u sekundi (m/s), stopa u minuti (ft/min)
– smjer vjetra kod uzlijetanja i slijetanja: stupanj (°) prema magnetskom sjeveru
– smjer vjetra: stupanj (°) prema geografskom sjeveru
– vidljivost u letu, pri tlu i uzduž uzletno-sletne staze: kilometar ili metar (km ili m)
– tlak zraka za postavljanje barometarskog visinomjera: hektopascal (hPa), milimetara žive (mmHg), inča žive (inHg)
– temperaturu: stupanj Celsiusa (°C)
– masu ili težinu: tone (t), kilogrami (kg) ili libre (lbs)
– vrijeme: sat, minuta, sekunda
– volumen: litre (l) i američki galoni (US gal).
(2) U vojnom zračnom prometu vrijeme se mjeri i određuje primjenom jedinstvenog koordiniranog vremena (Universal Time Co-ordinated – UTC) ili lokalnog vremena (Local Time Co-ordinated – LTC
II. HRVATSKI ZRAČNI PROSTOR
Pojmovi zračnog prostora
Članak 8.