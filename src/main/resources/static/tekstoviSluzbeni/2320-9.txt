 identične su onima za rashode i izdatke.
5.2. ELEMENTI ZA IZRAČUN PROMJENA U BROJU ZAPOSLENIH
U ovom dijelu daje se detaljan prikaz promjene broja zaposlenih kao rezultata provedbe predloženog propisa/akta planiranja i to za broj:
• rukovodećih službenika
• službenika
• namještenika i
• djelatnih vojnih osoba
sistematiziran uredbom/aktom o unutarnjem ustrojstvu, ali i za broj stvarno popunjenih radnih mjesta za navedene kategorije službenika i namještenika.
Očekivano povećanje/smanjenje se u svim stupcima iskazuje brojčano s tim da se za očekivano smanjenje upisuje predznak »-« minus.
U prvi stupac se upisuje postojeći broj sistematiziranih i stvarno zaposlenih službenika i namještenika u tekućoj godini (t) i to za svaku kategoriju. U drugi stupac se upisuje očekivano povećanje/smanjenje broja sistematiziranih i stvarno zaposlenih službenika i namještenika kao rezultat provedbe predloženog propisa/akta planiranja u tekućoj godini (t). Treći stupac predstavlja zbroj postojećeg broja sistematiziranih i stvarno zaposlenih službenika i namještenika te očekivanog povećanja/smanjenja u tekućoj godini (t), a popunjava se automatski unosom podataka u prvi i drugi stupac.
U četvrti stupac se upisuje očekivano povećanje/smanjenje broja sistematiziranih i stvarno zaposlenih službenika i namještenika kao rezultat provedbe predloženog propisa/akta planiranja u sljedećoj godini (t+1) u odnosu na postojeći broj u tekućoj godini (stupac 1). Peti stupac predstavlja zbroj postojećeg broja sistematiziranih i stvarno zaposlenih službenika i namještenika u tekućoj godini (stupac 1) i očekivanog povećanja/smanjenja broja sistematiziranih i stvarno zaposlenih službenika i namještenika kao rezultat provedbe predloženog propisa/akta planiranja u sljedećoj godini (t+1), a popunjava se automatski unosom podataka u prvi i četvrti stupac.
U šesti stupac se upisuje očekivano povećanje/smanjenje broja sistematiziranih i stvarno zaposlenih službenika i namještenika kao rezultat provedbe predloženog propisa/akta planiranja u godini (t+2) u odnosu na postojeći broj u tekućoj godini (stupac 1). Sedmi stupac predstavlja zbroj postojećeg broja sistematiziranih i stvarno zaposlenih službenika i namještenika u tekućoj godini (stupac 1) i očekivanog povećanja/smanjenja broja sistematiziranih i stvarno zaposlenih službenika i namještenika kao rezultat provedbe predloženog propisa/akta planiranja u godini (t+2), a popunjava se automatski unosom podataka u prvi i šesti stupac.
5.3. OBRAZLOŽENJE ELEMENATA ZA IZRAČUN
Ako je potrebno, navodi se obrazloženje prethodno korištenih elementa.
6. POTENCIJALNE OBVEZE ZA DRŽAVNI PRORAČUN
Ispunjava se ukoliko zbog provedbe predloženog propisa/akta planiranja postoji mogućnost nastanka obveze za državni proračun. Potencijalne obveze podijeljene su na Jamstva i Ostalo (akreditivi, kreditne linije, dugovanja na osnovi odštetnih zahtjeva i neriješenih sporova po sklopljenim ugovorima).
7. FISKALNI UČINAK NA DRUGE PRORAČUNE
Ako provedba predloženog propisa/akta planiranja ima financijske posljedice na financijske planove izvanproračunskih korisnika i/ili na proračun županije i/ili općine/grada predlagatelj ih je dužan procijeniti i opisati. Izvanproračunski korisnici državnog proračuna su Hrvatske ceste, Hrvatske vode, Hrvatski zavod za zdravstveno osiguranje, Centar za restrukturiranje i prodaju, Državna agencija za osiguranje štednih uloga i sanaciju banaka te Fond za zaštitu okoliša i energetsku učinkovitost, a izvanproračunski korisnici jedinica lokalne i područne (regionalne) samouprave su županijske uprave za ceste. Procjena se daje u obliku tekućeg plana rashoda i izdataka u prvom retku te plana prihoda i primitaka u drugom retku dok se u stupcima povećanje/smanjenje u tekućoj godini (t), godini (t+1) i godini (t+2) upisuje procjena očekivanog povećanja/smanjenja kao rezultata provedbe predloženog propisa/akta planiranja u odnosu na plan u tekućoj godini.
Očekivano povećanje/smanjenje se u svim stupcima iskazuje brojčano s tim 