 hranom koji obavlja bilo koju fazu pripreme, proizvodnje, prerade, pakiranja, skladištenja, prijevoza i distribucije hrane poslije primarne proizvodnje mora udovoljavati strukturalnim, higijenskim i drugim zahtjevima za objekte propisanim Uredbom (EZ) br. 852/2004 te drugim zahtjevima propisanim ovim Pravilnikom, koje obuhvaćaju preduvjetni programi.
(2) Preduvjetni programi iz stavka 1. ovoga članka uključuju najmanje sljedeće zahtjeve:
1. ispunjavanje infrastrukturnih zahtjeva za objekte i zahtjeva za opremu;
2. udovoljavanje propisanim zahtjevima za sirovine i materijale koji dolaze u kontakt s hranom;
3. udovoljavanje mikrobiološkim kriterijima za hranu;
4. sigurno rukovanje s hranom u području odgovornosti subjekta u poslovanju s hranom (uključujući pripremu, proizvodnju, preradu, pakiranje, skladištenje, prijevoz i distribuciju);
5. zbrinjavanje otpada;
6. zbrinjavanje nusproizvoda životinjskog podrijetla koji nisu za prehranu ljudi;
7. kontrolu štetnika;
8. postupke pranja, čišćenja i dezinfekcije;
9. kontrolu vode;
10. održavanje i kontrolu hladnog lanca;
11. zdravlje djelatnika;
12. osobnu higijenu djelatnika;
13. edukaciju djelatnika;
14. postupke sljedivosti hrane iz Uredbe (EZ) br. 178/2002;
15. postupke povlačenja i opoziva hrane s tržišta te postupak obavještavanja nadležnih tijela iz Uredbe (EZ) br. 178/2002.
IV. USPOSTAVA SUSTAVA I POSTUPAKA TEMELJENIH NA NAČELIMA HACCP SUSTAVA USPOSTAVOM PREDUVJETNIH PROGRAMA
Uspostava sustava i postupaka uspostavom preduvjetnih programa
Članak 9.
Subjekt u poslovanju s hranom koji posluje u objektima iz članka 10. ovoga Pravilnika može provedbom preduvjetnih programa iz članka 8. ovoga Pravilnika postići kontrolu opasnosti u poslovanju s hranom te u tom slučaju nije potrebno provesti analizu opasnosti iz članka 17. ovoga Pravilnika.
Objekti u kojima subjekti u poslovanju s hranom uspostavljaju sustav i postupke temeljene na načelima HACCP sustava primjenom preduvjetnih programa
Članak 10.
Objekti u kojima subjekti u poslovanju s hranom uspostavljaju sustav i postupke temeljene na načelima HACCP sustava primjenom preduvjetnih programa iz članka 8. ovoga Pravilnika su:
1. ugostiteljski objekti u kojima se pripremaju i poslužuju pića i topli napitci (barovi bez pripreme hrane);
2. skladišta i trgovine zapakirane i nezapakirane hrane koja nije lako kvarljiva i ne zahtijeva posebne temperaturne uvjete čuvanja;
3. objekti prodaje izvan prostorija zapakirane hrane koja nije lako kvarljiva i ne zahtijeva posebne temperaturne uvjete čuvanja (prodajna vozila, kiosci, automati, štandovi, klupe i sl.);
4. skladišta i objekti prodaje izvan prostorija zapakirane hrane koja zahtijeva posebne temperaturne uvjete čuvanja (prodajna vozila, kiosci, automati, rashladne škrinje i sl.);
5. objekti prodaje izvan prostorija nezapakirane hrane koja zahtijeva ili ne zahtijeva posebne temperaturne uvjete čuvanja (prodajna vozila, kiosci, automati, rashladne škrinje i sl.), osim onih iz točaka 15. i 16. ovoga članka;
6. objekti koji se primarno koriste kao privatni stambeni prostori, a u kojima se priprema svježi sir i vrhnje radi stavljanja na tržište;
7. objekti u kojima se obavlja djelatnost uskladištenja hrane životinjskog podrijetla koji ne podliježu odobravanju u skladu s Uredbom (EZ) br. 853/2004;
8. sabirališta mlijeka od dva ili više proizvođača u sustavu otkupa od jednog objekta odobrenog za preradu mlijeka;
9. objekti u kojima se obavlja djelatnost punjenja i pakiranja pčelinjih proizvoda osim primarne proizvodnje i osim dodataka prehrani;
10. sabirališta divljači;
11. objekti za klanje peradi i lagomorfa na gospodarstvu podrijetla;
12. objekti u kojima se isključivo peku smrznuti pekarski proizvodi (smrznuta lisnata tijesta i sl.);
13. objekti u kojima se isključivo pripremaju, peku i poslužuju prhka, lijevana ili dizana tijesta (vafli, palačinke, fritule i sl.);
14. tržnice na veliko i malo koje obavljaju prodaju hrane izvan prostorija;
15. mesnice, ribarnice i prodajna vozila iz kojih se 