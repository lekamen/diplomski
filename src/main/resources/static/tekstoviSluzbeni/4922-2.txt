 su u vlastitu proizvodnju i u kategoriju zabavnog programa, a predstavljaju kategoriju audio komercijalne komunikacije. Samim time došlo je do pogrešnog izračuna udjela vlastite proizvodnje.
Zaključno, pregledom ponude ponuditelja Radio Centar – Studio Poreč d.o.o. utvrđeno je kako ponuda u dijelu programske osnove sadrži nedostatke. Sve programske cjeline uvrštene su u vlastitu proizvodnju, bez izdvajanja postojećih emisija unutar programskih cjelina i bez izdvajanja oglasnog sadržaja. Također je utvrđeno kako su emisije dvostruko uvrštene izračun vlastite prozvodnje, tj. uvrštene su u izračun vlastite proizvodnje zasebno i u programskim cjelinama. Rezultat toga je i nerealno visok udio vlastite proizvodnje.
Slijedom svega naprijed navedenog, utvrđeno je kako ponude ponuditelja, Novosti d.o.o. Vinkovci, Radio Vrbovec d.o.o. Vrbovec, Obiteljski radio Ivanić d.o.o. Ivanić Grad, Radio Makarska Rivijera d.o.o. Makarska, Megamix d.o.o. Split, Radio Star TV d.o.o. Umag te Radio Centar – Studio Poreč d.o.o. Poreč nisu udovoljile formalnim uvjetima sukladno Obavijesti o namjeri davanja koncesija za obavljanje djelatnosti pružanja medijskih usluga radija br. 01/16 od 8. rujna 2016. te pripadajućoj natječajnoj dokumentaciji te je Vijeće za elektroničke medije odlučilo kao u izreci ove odluke te na temelju odredbe članka 24. Pravilnika o sadržaju i postupku obavijesti o namjeri davanja koncesija za obavljanje djelatnosti pružanja medijskih usluga televizije i radija donijelo odluku o poništenju odluke o objavi Obavijesti o namjeri davanja koncesija za obavljanje djelatnosti pružanja medijskih usluga radija br. 01/16 u dijelu kako je navedeno u izreci ove odluke.
UPUTA O PRAVNOM LIJEKU
Protiv ove odluke nije dopuštena žalba ali se može pokrenuti upravni spor pred nadležnim Upravnim sudom u roku od 30 dana od dana primitka odluke. Tužba se predaje ili šalje neposredno Upravnom sudu, a može se podnijeti i na zapisnik kod redovnog suda nadležnog za obavljanje pravne pomoći.
Klasa: UP/I-612-12/16-02/0001
Urbroj: 567-06/04-16-04
Zagreb, 14. studenoga 2016.
Agencija za elektroničke medije Vijeće za elektroničke medije Mirjana Rakić, v. r.
