 Općim uvjetima poslovanja zainteresirane osobe i Uvjetima korištenja, a što tužitelj nije činio, iz kojeg razloga je prvo privremeno isključen na način da mu je prvotno 20. ožujka 2013. deaktivirana tarifa Smart s Zimskom opcijom i aktivirana mu je Osnovna tarifa, a potom je na tužiteljevo inzistiranje aktivirana mu ponovno 4. travnja 2013. Smart tarifa s Zimskom opcijom te unatoč upozorenjima da se isti suzdrži od gore opisanog korisničkog ponašanja, isti se oglušio na navedeno, slijedom čega je pravilno zainteresirana osoba postupila kada je tužitelju prvotno privremeno isključila SMS karticu isključila SIM karticu sukladno članku 14. Općih uvjeta poslovanja zainteresirane osobe, a potom nakon višekratnih upozorenja tužitelju isključila SIM karticu i raskinula ugovorni odnos s njim sukladno članku 15. stavku 1. točki g. i i. Općih uvjeta poslovanja.
Uzimajući u obzir sve prethodno navedeno, kao i činjenicu da je ovdje zainteresirana osoba SMS-om 20. ožujka 2013. obavijestila tužitelja o njegovom korisničkom ponašanju te mu deaktivirala Smart tarifu s Zimskom opcijom i aktivirala mu Osnovnu tarifu, kao i da se tužitelj oglušio na upozorenje zainteresirane osobe vezano za svoje korisničko ponašanje, na način da je nastavio pozivati brojeve koje primatelju poziva omogućavaju dobivanje bonus iznosa na temelju dolaznog prometa čime je tužitelj zloupotrijebio Tele2 SIM karticu, to je pravilno zainteresirana osoba postupila kada je 3. svibnja 2013. uputila SMS tužitelju i obavijestila ga o tome da će njegova kartica biti isključena sukladno odredbama članka 15. stavka 15.1. točke g. i i. Općih uvjeta poslovanja Tele2 ukoliko se ne suzdrži od istog ponašanja, što je u konačnici zainteresirana osoba i učinila te isključila SIM karticu tužitelju kao krajnjem korisniku usluga i raskinula ugovor odnos s istim.
Imajući u vidu navedeno, sukladno članku 57. stavku 1. ZUS-a odlučeno je kao u točki I. izreke ove presude.
Međutim, osnovano tužitelj u tužbi navodi da tuženik niti jednom riječju u obrazloženju osporavane Odluke se nije osvrnuo na tužiteljev zahtjev za povratom neisplaćenog iznosa od 99,00 kuna, iako je o navedenom zahtjevu tužitelja za povratom novca, tuženik u izreci osporavanog upravnog akta odlučio, čime je počinjena bitna povreda odredaba upravnog postupka iz odredbe članka 98. stavka 5. ZUP-a, jer navedena osporavana Odluka tuženika u tom dijelu ne sadrži obrazloženje u kojem bi bili navedeni razlozi kojim se je tuženik rukovodio kada je odbio zahtjev tužitelja za povratom gore navedenog iznosa od 99,00 kuna, te kao takva ne sadrži razloge o odlučnim činjenicama, pa se ista u tom dijelu ne može ispitati.
Stoga će tuženik u ponovnom postupku odlučiti o zahtjevu tužitelja za povratom neisplaćenog mu novca i u obrazloženju nove Odluke detaljno obrazložiti razloge kojim se je rukovodio prilikom donošenja svoje Odluke, pozivajući se na mjerodavne zakonske propise, a prilikom odlučivanja o navedenom prigovoru tužitelja, uzet će u obzir i navode tužitelja izrečene na ročištu održanom kod ovog Suda 18. rujna 2014. kojom prilikom je tužitelj naveo da je on pravo na povrat iznosa stekao po Zakonu o elektroničkom novcu, a ne temeljem bona, te da navedeni Zakon omogućuje isplatu tužitelju novca bez predočavanja bona, slijedom čega nije potrebno utvrđivati je li tužitelj zainteresiranoj osobi dostavio bon ili ne, imajući u vidu da je i sama zainteresirana osoba u Odluci Drugostupanjskog povjerenstva od 13. lipnja 2013. na listu 3 navela da je tužitelj u mogućnosti zatražiti porvat e-novca podnošenjem zahtjeva za povrat e-novca s prepaid računa na najbližem ovlaštenom Tele2 prodajnom mjestu uz ispunjen zahtjev, osobnu iskaznicu, SIM karticu i kopiju kartice tekućeg ili žiro računa na koju tužitelj želi povrat novca, što je tužitelj u konačnici i učinio podnošenjem takvog zahtjeva zainteresiranoj osobi za povratom e-novca, a bez predočenja bona, te kao rezultat isplaćen mu je iznos od svega 36,00 kuna, zbog čega tužitelj i smatra da je 