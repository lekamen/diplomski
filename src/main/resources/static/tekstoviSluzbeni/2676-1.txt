 državne uprave, druga državna tijela, tijela jedinica lokalne i područne (regionalne) samouprave, pravne osobe s javnim ovlastima i druge osobe na koje su prenesene javne ovlasti, pravne osobe čiji je osnivač Republika Hrvatska ili jedinica lokalne ili područne (regionalne) samouprave, a nisu trgovačka društva, pravne osobe i druge osobe koje obavljaju javnu službu te pravne osobe koje se u cijelosti financiraju iz državnog proračuna ili iz proračuna jedinica lokalne i područne (regionalne) samouprave.
(5) Kod primjene odredbe članka 15. točke 9. Zakona o Agenciji, Agencija može, ako to smatra potrebnim, provjeriti osnovanost oslobođenja od plaćanja naknade i administrativne pristojbe iz stavka 4. ovog članka, dodatnim utvrđivanjem postojanja pravnog interesa na strani podnositelja zahtjeva, te sukladno tome, na odgovarajući način, postupiti prema podnositelju zahtjeva.
NAČIN PLAĆANJA
Članak 3.
(1) Administrativne pristojbe uplaćuju se u korist državnog proračuna Republike Hrvatske.
(2) Naknade su prihod Agencije i uplaćuju se u korist računa Agencije.
(3) Naknade i administrativne pristojbe uplaćuju se jednokratno.
(4) Naknade i administrativne pristojbe moraju biti u cijelosti uplaćene u trenutku podnošenja zahtjeva.
(5) Iznimno od odredbe stavka 4. ovog članka, kada za vođenje upravnog postupka nije potreban zahtjev stranke, naknade i administrativne pristojbe moraju biti u cijelosti uplaćene u roku od pet dana od poduzimanja radnje ili dostave rješenja, odnosno u roku od 60 dana ukoliko subjekt nadzora Agenciji plaća naknadu sukladno članku 4. stavku 10. ovog Pravilnika.
(6) Uplaćene naknade i administrativne pristojbe ne vraćaju se stranci, neovisno o poduzetim radnjama Agencije ili stranke, odnosno neovisno o konačnom ishodu postupka koji se vodi pred Agencijom, osim kada je to propisano ovim Pravilnikom.
(7) Iznimno od odredbe stavka 6. ovog članka, uplaćena naknada i administrativna pristojba propisana člankom 11. stavkom 1. točkom 1. ovog Pravilnika, u slučaju neprovođenja obrazovnog programa iz članka 11. stavka 1. točke 1. ovog Pravilnika vratit će se uplatitelju.
(8) Iznimno od odredbe stavka 6. ovog članka, Agencija će vratiti uplaćenu naknadu propisanu člankom 11. stavkom 1. točkom 1. ovog Pravilnika, u slučaju pisane obavijesti kandidata o odustajanju od pohađanja obrazovnog programa najkasnije pet dana prije održavanja obrazovnog programa iz članka 11. stavka 1. točke 1. ovog Pravilnika. Administrativna pristojba propisana navedenim člankom neće se vraćati.
(9) Iznimno od odredbe stavka 6. ovog članka, Agencija će vratiti uplaćene naknade propisane člankom 4. stavkom 3. točkama 11. i 12., člankom 6. stavkom 1. točkom 7., člankom 6. stavkom 4. točkom 7. te člankom 8. stavkom 1. točkom 7. ovog Pravilnika, u slučaju pisane obavijesti kandidata o odustajanju od pristupanja ispitu najkasnije dva radna dana prije održavanja ispita iz članka 4. stavka 3. točke 11. i 12., članka 6. stavka 1. točke 7., članka 6. stavka 4. točke 7. te članka 8. stavka 1. točke 7. ovog Pravilnika. Administrativne pristojbe propisane navedenim člancima neće se vraćati.
(10) U slučaju da kandidat nije u mogućnosti pristupiti provjeri stručnih znanja za dobivanje ovlaštenja za obavljanje poslova zastupanja u osiguranju odnosno posredovanja u osiguranju i reosiguranju, potrebno je da o tome pisano obavijesti Agenciju najkasnije dva radna dana prije održavanja provjere stručnih znanja te će se u tom slučaju iznos uplaćene naknade propisane člankom 7. točkama 30. i 31. ovog Pravilnika vratiti uplatitelju. Administrativne pristojbe propisane člankom 7. točkama 30. i 31. ovog Pravilnika neće se vraćati.
(11) Uplatitelju se može vratiti cijeli uplaćeni iznos naknade i administrativne pristojbe na zahtjev stranke dostavljen Agenciji ako stranka odustane od zahtjeva i ako nisu poduzete u većem obujmu radnje od strane Agencije ili je postupak pokrenut omaškom, osim u slučajevima iz stavka 8., 9. i 10. ovog članka.
VRSTE I VISINA NAKNADA I