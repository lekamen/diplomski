 Podnositelja/Korisnika o svim bitnim činjenicama u postupku rješavanja prigovora.
(5) Odluke Povjerenstva su konačne, dostavljaju se Agenciji za plaćanja koja ih dostavlja preporučeno s povratnicom Podnositelju/Korisniku, a u slučajevima prihvaćanja prigovora Agencija za plaćanja će nastaviti postupke obrade prijave sukladno odluci Povjerenstva.
IX. OBVEZE I PRAVA KORISNIKA TIJEKOM PROVEDBE PROJEKTA
Članak 21.
(1) Odlukom o odobrenju projekta utvrđuju se sljedeće obveze Korisnika:
(a) u svakom trenutku osigurati nesmetani pristup i kontrolu na terenu koja se odnosi na odobrenu potporu te obveza davanja na uvid sve dokumentacije vezane za sufinancirane aktivnosti djelatnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF),
(b) dostavljati kvartalna izvješća o planiranim aktivnostima Agenciji za plaćanja prije kraja trećeg mjeseca od datuma izdavanja Odluke o odobrenju projekta. Kvartalno izvješće o planiranim aktivnostima Korisnik je dužan dostavljati i u sljedećim kvartalnim razdobljima prije isteka trećeg mjeseca, pri čemu se za datum početka roka uzima datum zadnjeg kvartalnog izvješća. Obveza Korisnika je da pošalje potpuno izvješće,
(c) osigurati da svi podaci i informacije dostavljeni Agenciji za plaćanja budu točni,
(d) dostaviti Agenciji za plaćanja ili osigurati dostupnost za sve potrebne podatke vezane uz odobrena ulaganja koje Agencija za plaćanja zatraži,
(e) prijaviti Agenciji za plaćanja prije ili neposredno nakon njihovoga nastanka sve promjene o statusu kao i sve promjene koje se odnose na kriterije prihvatljivosti,
(f) izvijestiti Agenciju za plaćanja u pisanom obliku o bilo kojoj situaciji mogućeg sukoba interesa od dana zaprimanja Odluke o odobrenju projekta i tijekom sljedećih pet (5) godina od datuma konačne isplate od strane Agencije za plaćanja,
(g) osigurati izvođenje projekta u skladu s opisom navedenim u planu aktivnosti priloženom uz prijavu,
(h) osigurati prihvatljivost troškova i udovoljavanje propisanim kriterijima tijekom trajanja provedbe projekta
(i) obilježiti promotivni materijal sukladno Naputku u Prilogu ovoga Pravilnika,
(j) čuvati dokumentaciju koja se odnosi na vrijeme od zaprimanja Odluke o odobrenju projekta i tijekom pet (5) godina od datuma konačne isplate Agencije za plaćanja.
(2) Korisnik je tijekom provedbe odobrenog projekta kao dio dokazne dokumentacije o završetku aktivnosti dužan prikupiti fotografije i/ili videozapise obavljenih promotivnih aktivnosti po pojedinom trošku ulaganja u odnose s javnošću, promociju i marketing, uključujući organizaciju informativnih putovanja u Hrvatsku, promocija imidža Hrvatske, promotivne prodaje, ulaganja u izradu i distribuciju promotivnih materijala te ulaganja u sudjelovanje na sajmovima i drugim događanjima.
(3) Korisnik ne smije odobrene aktivnosti iz projekta financirati sredstvima iz potpore ruralnom razvoju, drugih nacionalnih programa odnosno EU programa.
(4) Korisnik ima pravo podnijeti zahtjev za isplatu predujma, zahtjev za isplatu po završenoj aktivnosti za svaku godinu projekta ili završni zahtjev za isplatu za koje je uslijedio završetak aktivnosti sukladno članku 3. ovoga Pravilnika te zatražiti izmjene Odluke sukladno članku 22. ovoga Pravilnika.
(5) U slučaju da Korisnik ne poštuje obveze propisane ovim Pravilnikom, Natječajem ili Odlukom o odobrenju projekta, Agencija za plaćanja će sukladno odredbama ovoga Pravilnika poništiti Odluku o odobrenju projekta.
(6) Agencija za plaćanja ima pravo umanjiti odobrenu potporu ukoliko se utvrdi da provedene aktivnosti ili troškovi za odobreni projekt ne ispunjavaju uvjete prihvatljivosti.
Članak 22.
(1) Korisnik može nakon donošenja Odluke o odobrenju projekta izmijeniti Plan aktivnosti, odnosno napraviti izmjenu iznosa po pojedinim planiranim aktivnostima unutar iznosa odobrenog Odlukom o