njegov položaj unutar cestovnog pravca.
Za tipove linkova 0 i 1, prvi link koji počinje u ishodištu cestovnog pravca ima redni broj 1. Slijedeći link ima redni broj 2, te svaki slijedeći dobiva broj »prethodni+1« sve do zadnjeg linka u smjeru cestovnog pravca. Za linkove u smjeru cestovnog pravca predviđeni su redni brojevi od 1 do 500.
Redni brojevi linkova tipa 2 rastu u smjeru obrnutom od smjera glavnog cestovnog pravca, tj. u smjeru rasta njihove stacionaže. Za linkove tipa 2 predviđeni su redni brojevi od 501 na više. Zbog nekontinuiranog pojavljivanja u glavnom cestovnom pravcu, svako novo grananje, tj. odvajanje od glavnog pravca počinje sa skokom od 50 (551, 601, 651…).
Linkovi koji se ne nalaze u glavnom cestovnom pravcu (tipovi linkova 3 – 9), nemaju redni broj, već se preko nadređenog linka koji je u glavnom pravcu može saznati pozicija unutar cestovnog pravca.
Kod određivanja nadređenog linka nekom linku koji nije u glavnom cestovnom pravcu gleda se po prioritetu:
a) Pripadnost linka određenom cestovnom pravcu.
b) Čvor iz kojeg se granaju ili čvor u koji se spajaju link i nadređeni mu link, gledano u smjeru cestovnog pravca,
c) U slučajevima kada dolazi do pojave višestrukog grananja (nizanja) podređenih linkova, svima njima za nadređeni link uzima se onaj link u glavnom pravcu od kojeg je započelo ili u kojem završava grananje, gledano u smjeru cestovnog pravca.
8. Dionice
8.1 Definicija dionice
Dionica je osnovni nositelj sustava označavanja za korisnika. U poslovno-financijskom smislu ona predstavlja mjesto troška preko kojeg je moguće pratiti stanje poslovno financijskih parametara.
Definirana je kao skup linkova i jednoznačno je određena identifikacijskom oznakom cestovnog pravca i rednim brojem dionice unutar cestovnog pravca kojem pripada. Dionica je sastavljena od jednog ili više linkova, a početna i završna točka dionice su određene stacionažom početnog i stacionažom završnog linka na dionici.
Uvođenjem dionica, svim korisnicima cestovne infrastrukture, bilo da se radi o korištenju ili održavanju cesta, želi se olakšati snalaženje te točnije referenciranje na cestovnoj mreži.
Link kao osnovni element adresnog sustava je neophodan za zapisivanje podataka u bazu, ali za potrebe prikupljanja cestovnih podataka ili u cilju lakšeg referenciranja na cestovnoj mreži korisniku je prihvatljiviji pojam dionice koja se kao takva i označava na terenu odgovarajućim prometnim znakom obavijesti.
8.2 Identifikacijska oznaka dionice
Identifikacijske oznake dionica u smjeru cestovnog pravca sastoje se od tri znamenke, počinju od broja »1« na više, s naznačenim vodećim nulama. Ujedno predstavljaju i redni broj dionice u cestovnom pravcu.
Identifikacijske oznake dionica u smjeru obrnutom od smjera cestovnog pravca sastoje se od tri znamenke. Prva znamenka prikazuje broj dionice u smjeru obrnutom od smjera cestovnog pravca, a druga i treća znamenka prikazuju broj dionice u smjeru cestovnog pravca na koju se ova dionica »kontra smjera« odnosi.
8.3 Mjerila za uspostavu dionica javnih cesta
Obzirom da su kod javnih cesta, gledano građevinski, kolnici na pojedinim mjestima razdvojeni, dionice se uspostavljaju, kako u smjeru cestovnog pravca (osnovne dionice), tako i u smjeru obrnutom od smjera cestovnog pravca (suprotne dionice).
Svrha takvog načina uspostavljanja dionica je jednoznačno i postojano određivanje elemenata adresnog sustava i njihove pripadnosti, te jednostavnijeg i točnijeg mjerenja i prikupljanja podataka po dionicama na samom terenu.
Javna cesta može imati jednu ili više dionica koje su međusobno razgraničene križanjem s drugom javnom cestom veće ili iste kategorije.
Iznimno, dionica javne ceste može se uspostaviti do križanja sa javnom cestom niže kategorije kako bi se izbjegle predugačke dionice.
Iznimno, početak prve ili kraj zadnje dionice može biti određen državnom granicom, obalnom crtom ili javnom cestom niže kategorije.
Dionica u smjeru cestovnog pravca (osnovna dionica) ne smije biti kraća od 100 m, izuzev