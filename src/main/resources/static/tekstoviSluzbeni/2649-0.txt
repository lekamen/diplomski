141 31.12.2015 Presuda Upravnog suda u Zagrebu broj: UsI-4003/13-8 od 22. listopada 2015.
UPRAVNI SUD U ZAGREBU
2650
PRESUDA
Upravni sud u Zagrebu, po sutkinji toga suda Meri Dominis Herman te Hadjesti Beštak, zapisničarki, u upravnom sporu tužitelja OT – OPTIMA TELEKOM d.d., Zagreb, Bani 75/a, kojeg zastupa Irena Bošnjaković Vidaković, službena osoba, protiv tuženika Hrvatske regulatorne agencije za mrežne djelatnosti (ranije: Hrvatske agencije za poštu i elektroničke komunikacije), Zagreb, Roberta Frangeša Mihanovića 9, kojeg zastupa Marina Ljubić Karanović, službena osoba, uz sudjelovanje zainteresirane osobe Mladena Pupića iz Križevaca, Ul. Krunoslava Heruca 46, radi reklamacije računa, 22. listopada 2015.
presudio je
I. Poništava se rješenje tuženika Hrvatske agencije za poštu i elektroničke komunikacije, klasa: UP/I-344-08/11-01/1098, urbroj: 376-05/GK-12-05 (DB) od 4. rujna 2012.
II. Odbija se prigovor pretplatnika Mladena Pupića iz Križevaca, Ul. Krunoslava Heruca 46, na račun za mjesec svibanj 2011. godine, izdan od Optima Telekom d.d., Zagreb, Bani 75a.
Obrazloženje
Osporavanom odlukom tuženika Hrvatske agencije za poštu i elektroničke komunikacije, klasa: UP/I-344-08/11-01/1098, urbroj: 376-05/GK-12-05 (DB) od 4. rujna 2012., pod točkom 1. odluke usvojen je prigovor pretplatnika Mladena Pupića iz Križevaca, Ul. Krunoslava Heruca 46 na račun za mjesec svibanj 2011. godine izdan od tužitelja, a pod točkom 2. naloženo je tužitelju da u roku od 15 dana od dana primitka ove odluke umanji račun za mjesec svibanj 2011. u iznosu od 250,00 kuna (+ PDV), a ako je račun već plaćen da pretplatniku vrati više zaračunati iznos.
Tužitelj osporava zakonitost pobijanog akta i ističe da je tuženik odluku donio pozivajući se na odredbe trenutno važećih Općih uvjeta poslovanja tužitelja objavljenih 7. ožujka 2012., a ne onih važećih u vrijeme nastanka sporno događaja i izdavanja računa za mjesec svibanj 2011. godine, radi naknade za izlazak tehničara na teren. Napominje kako je dostavom dokaza nedvojbeno dokazao odgovornost pretplatnika za nastanak kvara, jer je člankom 9. stavkom 1. istih Općih uvjeta određeno da oprema na lokaciji pretplatnika, uključujući kućnu instalaciju, mora biti ispravna, sigurna i atestirana, dok je stavkom 2. citiranog članka određeno kako on ne odgovora za smanjenu kvalitetu usluge ukoliko je ista uzrokovana korištenjem neadekvatne opreme kod pretplatnika. Poziva se na odredbu članka 19. stavak 5. trenutno važećih Općih uvjeta prema kojima je određeno da on kao tužitelj ne snosi odgovornost za nezadovoljavajuću kvalitetu usluge ako pretplatnik, nakon prihvaćanja općih uvjeta ne osigura odgovarajuće uvjete za smještaj terminalne opreme, odnosno odgovarajuću kućnu instalaciju. Smatra da ne može snositi odgovornost za ispravnost kućne instalacije pretplatnika i kvarove na istoj, te da je člankom 8. stavkom 1. istih Općih uvjeta određeno da je za aktivaciju usluge pretplatnik dužan osigurati ispravnu kućnu instalaciju i vlastitu terminalnu opremu, pa da ukoliko pretplatnikova kućna instalacija i terminalna oprema nije ispravna, pridržava pravo odbiti priključenje terminalne opreme, odnosno raskinuti ugovor. Isto tako napominje kako je člankom 9. stavkom 3. Pravilnika o načinu i uvjetima obavljanja djelatnosti elektroničkih komunikacijskih mreža i usluga propisano je da je pravna ili fizička osoba obvezna osigurati ispravnu pretplatničku instalaciju. Napominje kako tuženik nije razmotrio preslike prijava kvara sa obavljenom tehničkom kontrolom od 27. travnja 2011. i 15. svibnja 2011., kao niti presliku radnog naloga po kojem je naplaćena sporna naknada za izlazak tehničara, iz koje je razvidno da je kod pretplatnika »zamijenjena instalacija i spojen uvod sa ranžirnom žicom do modema, dok je po prijavi kvara od 15. svibnja 2011. utvrđeno kako pretplatnik nije popravio svoju kućnu instalaciju i kako je ponovno uzrok poteškoća u korištenju usluge „greška na korisničkoj instalaciji«. Ističe kako je iz radnog naloga