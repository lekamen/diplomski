 odlučne za zakonito rješavanje ove stvari.
Naime, osnovano tužitelji u tužbi navode kako je sukladno članku 51. ZEK-a ovlast tuženika između ostaloga, rješavati zahtjeve za rješavanje spora između korisnika javnih komunikacijskih usluga i operatera vezano za povredu odredaba pretplatničkih ugovora. Međutim, radi se o povredama odredaba pretplatničkih ugovora u granicama koje je tuženik ovlašten ispitivati, a sve sukladno odredbama ZEK-a i Pravilnika o osnovnim telekomunikacijskim uslugama (»Narodne novine« broj 123/05, u nastavku teksta Pravilnik). To u konkretnom slučaju znači da bi tuženik bio ovlašten ovdje zainteresiranoj osobi naložiti ispunjene odgovarajućih obveza, odnosno u konkretnom slučaju naložiti ovdje zainteresiranoj osobi pružanje univerzalne usluge i to isključivo HALO usluge, poštujući svoje obveze osiguranja univerzalne usluge sukladno gore navedenom Pravilniku, jer usluga tužiteljima nije aktivirana, a koja činjenica u ovom upravnom sporu niti nije sporna, ali tuženik to osnovano nije učinio jer je u postupku koji je prethodio ovom upravnom sporu utvrđeno da su sami tužitelji pružanje navedene univerzalne usluge odbili jer ne žele aktivaciju iste putem FGSM uređaja, a kako je to razvidno iz dopisa tužitelja upućenih zainteresiranoj osobi i tuženiku uz zahtjev za rješavanje spora između korisnika i operatera od 26. prosinca 2011., koji prileži spisu predmeta upravnog postupka dostavljenog ovome Sudu uz odgovor na tužbu.
Naime, i sami tužitelji u tužbi navode da »nisu tražili FGSM uređaj niti im je ikada bilo ponuđeno zaključenje ugovora sa FGSM uređajem, a niti da je takav uređaj potreban za realizaciju univerzalne usluge u konkretnom slučaju«, dok i na navedene okolnosti predlažu izvođenje dokaznih prijedloga. U svezi s tim valja tužiteljima istaknuti da FGSM predstavlja jedan od tehničkih načina realizacije univerzalne usluge te tužitelji ne mogu tražiti realizaciju usluge putem FGSM uređaja ili neku drugu tehničku izvedbu radi realizacije univerzalne usluge, već isključivo mogu samo uputiti zainteresiranoj osobi zahtjev tražeći realizaciju univerzalne usluge, a u konkretnom slučaju tužitelji su to i učinili podnošenjem zahtjeva zainteresiranoj osobi 23. srpnja 2008. za uključenje HALO usluge na adresi Garica b.b., Vrbnik i za uključenje ADSL usluge na adresi Garica b.b., Vrbnik, pa obzirom da se termin FGSM odnosi na tehnički način realizacije usluge, tužitelji ne sklapaju pretplatnički ugovor u odnosu na FGSM, već pretplatnički ugovor za uslugu, dok korisnici te usluge, u konkretnom slučaju ovdje tužitelji, nisu ovlašteni odabrati tehnologiju putem koje će se usluga osiguravati, a niti je tuženik u konkretnom slučaju ovlašten operateru naložiti tehničku izvedbu usluge, odnosno način na koji će realizirati univerzalnu uslugu (HALO uslugu) već samo realizaciju usluge. Navedeno proizlazi iz članka 19. stavka 2. Pravilnika prema kojem se pristup osnovnim uslugama na fiksnoj lokaciji ostvaruje putem nepokretne ili pokretne telekomunikacijske mreže, a navedeni je Pravilnik bio na snazi u vrijeme podnošenja zahtjeva tužitelja upućenim zainteresiranoj osobi radi realizacije HALO i ADSL usluge te navedeno pravilo, kao i ostala pravila vezana uz ovlasti tuženika u pogledu osiguranja univerzalne usluge, na snazi su i u trenutno važećem ZEK-u i podzakonskim aktima, obzirom da se istima ne uređuje način tehničkog osiguranja usluge. Stoga, imajući u vidu da tužitelji odbijaju realizaciju univerzalne usluge (HALO usluge) jer ne žele da se ista realizira putem FGSM uređaja, a da je zainteresirana osoba bila voljna ispoštovati svoje obveze osiguranja univerzalne usluge tužiteljima i to putem FGSM uređaja, a koji tehnički način izvedbe realizacije univerzalne usluge tužitelji odbijaju prihvatiti, to je pravilno tuženik postupio kada je u točki II izreke osporavane Odluke odbio zahtjev tužitelja za rješavanje spora između tužitelja kao korisnika i ovdje zainteresirane osobe kao operatera, u dijelu vezanom za prigovor na