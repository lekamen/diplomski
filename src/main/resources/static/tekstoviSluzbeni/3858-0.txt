47 20.05.2016 Odluka o izmjeni i dopuni Odluke o smještaju zastupnika Hrvatskoga sabora u Zagrebu u vrijeme zasjedanja Sabora, radnih tijela i klubova zastupnika
ODBOR ZA IZBOR, IMENOVANJA I UPRAVNE POSLOVE HRVATSKOGA SABORA
1207
Na temelju članka 105., stavka 1., podstavka 5. i 9., Poslovnika Hrvatskoga sabora (»Narodne novine«, br. 81/13. – u daljnjem tekstu: Poslovnik), prethodnog mišljenja Predsjedništva Hrvatskoga sabora klasa: 121-01/16-01/01, urbroj: 6531-16-02 od 7. travnja 2016. Odbor za izbor, imenovanja i upravne poslove Hrvatskoga sabora, je na 6. sjednici održanoj 13. svibnja 2016. donio
ODLUKU
O IZMJENI I DOPUNI ODLUKE O SMJEŠTAJU ZASTUPNIKA HRVATSKOGA SABORA U ZAGREBU U VRIJEME ZASJEDANJA SABORA, RADNIH TIJELA I KLUBOVA ZASTUPNIKA
I.
U Odluci o smještaju zastupnika Hrvatskoga sabora u vrijeme zasjedanja Sabora, radnih tijela i klubova zastupnika (»Narodne novine«, br. 144/02. – pročišćeni tekst, 158/03., 38/05. i 44/05. – pročišćeni tekst, u daljnjem tekstu: Odluka) u točki II. u stavku 3. riječi »točke 1. članka 13. Zakona o obvezama i pravima državnih dužnosnika (»Narodne novine«, br. 101/98.)«, zamjenjuju se riječima »članka 13., stavka 1., točke 1. Zakona o obvezama i pravima državnih dužnosnika (»Narodne novine«, br. 101/98., 135/98., 105/99., 25/00., 73/00., 30/01., 59/01., 114/01., 153/02., 16/04., 30/04., 121/05., 151/05., 141/06., 17/07., 107/07., 60/08., 38/09., 150/11., 22/13. i 3/15.).«
II.
U točki II. Odluke iza stavka 5. dodaje se novi stavak 6. koji glasi:
»Naknada za odvojeni život neće se isplaćivati zastupnicima u vremenu od 15. srpnja do 15. rujna i od 15. prosinca do 15. siječnja tekuće godine, te u razdoblju od raspuštanja do konstituiranja novog saziva Hrvatskoga sabora.«
III.
Ova Odluka stupa na snagu danom donošenja.
Klasa: 121-01/16-01/01
Urbroj: 6521-18-16-03
Zagreb, 13. svibnja 2016.
Predsjednik Odbora za izbor, imenovanja i upravne poslove Hrvatskoga sabora Franjo Lucić, v. r.
