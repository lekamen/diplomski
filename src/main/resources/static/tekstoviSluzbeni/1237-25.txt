 u Rijeci.
Za obavljanje poslova Nacionalne središnjice za nadzor i upravljanje pomorskim prometom (VTS Hrvatska), ustrojavaju se sljedeći odjeli:
4.2.2.1. VTS centar Split
4.2.2.2. VTS centar Dubrovnik.
Članak 61.
Odjeli iz članka 60. stavka 2. ove Uredbe (VTS centar Split, sa sjedištem u Splitu i VTS centar Dubrovnik, sa sjedištem u Dubrovniku) obavljaju poslove operativnog nadzora i upravljanja pomorskim prometom, plovidbom i peljarenjem u području unutarnjih morskih voda, teritorijalnog mora i zaštićenog ekološko-ribolovnog pojasa Republike Hrvatske, te nadzora provedbe pravila plovidbe propisanih međunarodnim ugovorima, Pomorskim zakonikom i propisima donesenim na temelju Pomorskog zakonika i drugih propisa. Prikupljaju podatke o pomorskim objektima i pomorskom prometu, identificiraju i utvrđuju poziciju, namjeru i odredište pomorskog objekta, prate i nadziru plovidbu, prate pomorsko-prometne okolnosti (meteorološke i hidrološke, stanje objekata sigurnosti plovidbe, prometna zagušenja i drugo), analiziraju i taktički planiraju plovidbene i prometne situacije, pružaju podatke pomorskim objektima, te prema potrebi i mogućnostima daju plovidbene savjete i pružaju podršku u plovidbi pomorskim objektima. Obavljaju poslove nadzora i upravljanja kroz međudjelovanje s pojedinim lučkim kapetanijama. Obavljaju inspekcijske poslove u skladu s ovlaštenjima utvrđenim Pomorskim zakonikom i podzakonskim aktima. Pružaju korisnicima– pomorskim objektima VTS – plovidbene usluge u skladu s posebnim propisima i Poslovnikom VTS službe. Operativno surađuju s pojedinim tijelima koja upravljaju lukama, Plovputom, Hrvatskim hidrografskim institutom, Obalnom stražom Republike Hrvatske, policijom i drugim tijelima operativnog nadzora na moru u nadležnosti Republike Hrvatske sukladno nadležnostima utvrđenim posebnim propisima. Sudjeluju u izradi i ažuriranju postupaka, procedura i radnih uputa, te obavljaju stručno osposobljavanje djelatnika. Prate primjenu međunarodnih i domaćih propisa koji se odnose na nadzor i upravljanje pomorskim prometom, pripremaju analize i stručna izvješća o radu i predlažu mjere za njihovo unaprjeđenje, te obavljaju i druge poslove u okviru svoga djelokruga.
4.2.3. Nacionalna središnjica za usklađivanje traganja i spašavanja na moru (MRCC Rijeka)
Članak 62.
Nacionalna središnjica za usklađivanje traganja i spašavanja na moru (MRCC Rijeka) obavlja poslove organizacije i usklađivanja poslova traganja i spašavanja sukladno Nacionalnom planu traganja i spašavanja ljudskih života na moru, provodi propisane postupke određivanja mjesta zakloništa, obavlja poslove Pomorske službe za podršku (Maritime Assistance Service – MAS) sukladno Rezoluciji IMO-a A.950(23), obavlja poslove i zadatke u skladu s Planom intervencija kod iznenadnih onečišćenja mora, obavlja poslove praćenja i identifikacije brodova na velikoj udaljenosti (LRIT), obavlja poslove i zadatke u skladu s drugim propisima, prati primjenu međunarodnih i domaćih propisa koji se odnose na navedena područja nadležnosti, priprema analize i stručna izvješća o radu Nacionalne središnjice i lučkih kapetanija u dijelu poslova traganja i spašavanja, te predlaže mjere za njihovo unaprjeđenje, obavlja i druge poslove utvrđene posebnim propisima, odgovorna je za dostupnost usluga traganja i spašavanja na moru, tehničko i postupovno funkcioniranje službe. Nacionalna središnjica sudjeluje u radu međunarodnih organizacija, tijela i agencija Europske unije iz područja nadležnosti, sudjeluje u izradi zakonskih i podzakonskih propisa iz područja nadležnosti, priprema stručne podloge za tehničko-tehnološko, provedbeno i drugo unaprjeđenje službe. Nacionalna središnjica obavlja stručno osposobljavanje djelatnika, obavlja i druge poslove u okviru svoga djelokruga.
Nacionalna središnjica za usklađivanje traganja i spašavanja na moru (MRCC Rijeka) ustrojava se sa sjedištem u Rijeci.
4.3. Sektor upravnih i stručno-tehničkih poslova
Članak 63.
Sektor upravnih i stručno-tehničkih poslova