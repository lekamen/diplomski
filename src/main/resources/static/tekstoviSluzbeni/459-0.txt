22 25.02.2015 Rješenje Ministarstva zdravlja, klasa: UP/I-510-01/13-01/25, urbroj: 534-04-1-2/7-15-15 od 19. veljače 2015. godine
MINISTARSTVO ZDRAVLJA
460
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te temeljem odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Odjelu za pulmologiju Klinike za pedijatriju Kliničkog bolničkog centra Rijeka, verificira se i dodjeljuje naziv »Referentni centar Ministarstva zdravlja za pedijatrijsku pulmologiju« na vrijeme od pet godina.
2. Odjel za pulmologiju Klinike za pedijatriju Kliničkog bolničkog centra Rijeka, dužan je do isteka pet godina od donošenja rješenja o dodjeli odnosno obnovi naziva podnijeti zahtjev za obnovu naziva »Referentni centar Ministarstva zdravlja za pedijatrijsku pulmologiju«.
3. »Referentni centar Ministarstva zdravlja za pedijatrijsku pulmologiju« Klinike za pedijatriju Kliničkog bolničkog centra Rijeka, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/13-01/25 Urbroj: 534-04-1-2/7-15-15 Zagreb, 19. veljače 2015.
Ministar prim. Siniša Varga, dr. med. dent., v. r.
