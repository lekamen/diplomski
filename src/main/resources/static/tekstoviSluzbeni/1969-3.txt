 pružatelju usluge za korisnika humanitarne akcije, osim odgovarajućeg financijskog dokumenta za obavljenu uslugu, pribaviti dokaz o pruženoj usluzi.
IV. UVJETI PRIKUPLJANJA I PRUŽANJA HUMANITARNE POMOĆI
Članak 14.
(1) Neprofitna pravna osoba iz članka 9. stavka 2. ovoga Zakona dužna je prije početka stalnog prikupljanja i pružanja humanitarne pomoći od nadležnog ureda pribaviti rješenje kojim se odobrava stalno prikupljanje i pružanje humanitarne pomoći.
(2) Rješenje iz stavka 1. ovoga članka donijet će nadležni ured na zahtjev pravne osobe iz članka 9. stavka 2. podstavaka 1. i 3. ovoga Zakona ako su ispunjeni sljedeći uvjeti:
– pravna osoba ima program rada za razdoblje od iduće tri godine od dana podnošenja zahtjeva iz kojeg je vidljivo da su planirane aktivnosti u skladu sa svrhom iz članka 2. stavka 1. ovoga Zakona
– pravna osoba ima osigurane izvršitelje, prostor i opremu potrebne za provedbu programa rada iz podstavka 1. ovoga stavka
– pravna osoba ispunila je obvezu plaćanja dospjelih poreznih obveza i obveza za mirovinsko i zdravstveno osiguranje
– ni pravna osoba ni odgovorna osoba u pravnoj osobi nisu pravomoćno osuđene za neko od sljedećih kaznenih djela: krađa (članak 228.), teška krađa (članak 229.), razbojništvo (članak 230.), razbojnička krađa (članak 231.), utaja (članak 232.), pronevjera (članak 233.), prijevara (članak 236.), zlouporaba povjerenja (članak 240.), prijevara u gospodarskom poslovanju (članak 247.), primanje mita u gospodarskom poslovanju (članak 252.), davanje mita u gospodarskom poslovanju (članak 253.), utaja poreza ili carine (članak 256.), subvencijska prijevara (članak 258.), pranje novca (članak 265.), krivotvorenje novca (članak 274.), krivotvorenje isprave (članak 278.), krivotvorenje službene ili poslovne isprave (članak 279.), zlouporaba položaja i ovlasti (članak 291.), primanje mita (članak 293.), davanje mita (članak 294.), zločinačko udruženje (članak 328.) i počinjenje kaznenog djela u sastavu zločinačkog udruženja (članak 329.) iz Kaznenog zakona (»Narodne novine«, br. 125/11., 144/12., 56/15. i 61/15.)
– ni pravna osoba ni odgovorna osoba u pravnoj osobi nisu pravomoćno osuđene za neko od sljedećih kaznenih djela: krađa (članak 216.), teška krađa (članak 217.), razbojništvo (članak 218.), razbojnička krađa (članak 219.), prijevara (članak 224.), zlouporaba povjerenja (članak 227.), krivotvorenje novca (članak 274.), pranje novca (članak 279.), utaja poreza i drugih davanja (članak 286.), prijevara u gospodarskom poslovanju (članak 293.), primanje mita u gospodarskom poslovanju (članak 294.a), davanje mita u gospodarskom poslovanju (članak 294.b), krivotvorenje isprave (članak 311.), krivotvorenje službene isprave (članak 312.), udruživanje za počinjenje kaznenih djela (članak 333.), zlouporaba položaja i ovlasti (članak 337.), zlouporaba obavljanja dužnosti državne vlasti (članak 338.), protuzakonito posredovanje (članak 343.), pronevjera (članak 345.), primanje mita (članak 347.) i davanje mita (članak 348.) iz Kaznenog zakona (»Narodne novine«, br. 110/97., 27/98., 50/00., 129/00., 51/01., 111/03., 190/03., 105/04., 84/05., 71/06., 110/07., 152/08., 57/11., 77/11. i 143/12.), osim ako je nastupila rehabilitacija u skladu s posebnim zakonom
– ni pravna osoba ni odgovorna osoba u pravnoj osobi nisu pravomoćno osuđene za prekršaje iz članka 59. stavka 1. podstavka 1., članka 62. i članka 63. ovoga Zakona, osim ako je nastupila rehabilitacija u skladu s posebnim zakonom
– ni protiv pravne osobe ni protiv odgovorne osobe u pravnoj osobi ne vodi se kazneni postupak za kaznena djela iz podstavaka 4. i 5. ovoga stavka.
(3) Nadležni ured donijet će rješenje kojim se odobrava stalno prikupljanje i pružanje humanitarne pomoći na zahtjev pravne osobe iz članka 9. stavka 2. podstavka 2. ovoga Zakona kojoj je prikupljanje i pružanje humanitarne pomoći registrirana djelatnost ako su ispunjeni uvjeti iz stavka 2. ovoga članka, a ujedno je ispunjen jedan od sljedećih uvjeta:
– podnositelj