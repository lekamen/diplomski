 Odluka o povratu sredstava u slučaju iz stavka 1. točke b) ovoga članka izdaje se:
a) u slučaju nepravilnosti utvrđene nakon konačne isplate ukoliko je odlukom o utvrđenoj nepravilnosti određen povrat sredstava uzimajući u obzir težinu utvrđene nepravilnosti ili u slučaju ne poduzimanja korektivnih mjera određenih radi ispravljanja utvrđene nepravilnosti u zadanom roku. Odlukom o povratu sredstava Upravljačko tijelo će zahtijevati od korisnika povrat utvrđenog nepravilnog iznosa;
b) u slučaju kada utvrđena nepravilnost ujedno predstavlja sumnju na prijevaru. Odlukom o povratu sredstava Upravljačko tijelo će zahtijevati od korisnika povrat ukupno isplaćenih sredstava potpore, te će o istome izvijestiti Državno odvjetništvo Republike Hrvatske.
(4) Odluka o povratu sredstava iz stavka 1. ovoga članka je konačna.
(5) Na temelju Odluke o povratu sredstava korisnik je dužan u roku od 30 dana od dana zaprimanja Odluke izvršiti povrat sredstava na način određen Odlukom.
(6) Ukoliko korisnik nije postupio sukladno Odluci o povratu sredstava, na iznos koji podliježe povratu se nakon isteka roka iz stavka 5. ovoga članka obračunava zakonska zatezna kamata.
(7) U slučaju nepoštivanja roka za povrat sredstava Upravljačko tijelo će zatražiti zaštitu svojih prava putem nadležnog suda.
Članak 24.
(1) U slučaju da je korisniku izdana Odluka o povratu sredstva, korisnik može iznos duga vratiti u obrocima, ako o tome obavijesti Upravljačko tijelo u roku od petnaest dana od dana zaprimanja Odluke o povratu sredstva.
(2) U slučaju iz stavka 1. ovoga članka, Upravljačko tijelo i korisnik će sklopiti izvansudsku nagodbu.
(3) Korisnik može vratiti iznos duga u najviše četiri rate u roku od jedne godine.
(4) U slučaju da korisnik ne vrati najmanje dvije rate na temelju izvansudske nagodbe, Upravljačko tijelo će zatražiti zaštitu svojih prava sudskim putem.
VIII. PRIGOVORI
Članak 25.
(1) Svi akti koji proizlaze iz ovoga Pravilnika nisu upravni akti.
(2) Korisnik može podnijeti prigovor Povjerenstvu za rješavanje po prigovorima (u daljnjem tekstu: Povjerenstvo), koje imenuje ministar poljoprivrede, na Odluke koje proizlaze iz ovog Pravilnika, i to iz:
– članka 14. stavka 2. točke a) Odluka o dodjeli sredstava,
– članka 14. stavka 2. točke b) i članka 15. stavkom 2. točke b) Odluka o odbijanju,
– članka 15. stavka 2. točke a) Odluka o privremenoj raspodjeli sredstava,
– članka 20. stavka 1. točke b) Odluka o odbijanju Zahtjeva za isplatu.
(3) Korisnik može prigovore iz stavka 2. ovoga članka podnijeti u roku od petnaest dana od dana zaprimanja akata iz stavka 2. ovoga članka.
(4) Prigovori iz stavka 2. ovoga članka podnose se preporučenom pošiljkom s povratnicom, na adresu Ministarstva poljoprivrede, Uprave ribarstva, uz naznaku: »Povjerenstvo za odlučivanje o prigovorima u okviru mjere I.10. »Trajni prestanak ribolovnih aktivnosti«.
(5) Povjerenstvo odlučuje po prigovorima iz stavka 2. ovoga članka u roku od petnaest dana od zaprimanja prigovora, o čemu se obavještava korisnik.
(6) Ostali akti proizašli iz ovoga Pravilnika su konačni i korisnik nema pravo prigovora.
(7) Odluke Povjerenstva po prigovorima su konačne.
IX. ZAVRŠNE ODREDBE
Članak 26.
Ovaj Pravilnik stupa na snagu dan nakon objave u »Narodnim novinama«.
Klasa: 324-01/15-01/3203
Urbroj: 525-13/1081-15-1
Zagreb, 17. prosinca 2015.
Ministar Tihomir Jakovina, v. r.
PRILOG I.
AKCIJSKI PLAN
Sukladno Izvješću o ravnoteži između ribolovnog kapaciteta i ribolovnih mogućnosti ribarske flote Republike Hrvatske za 2014. godinu, predviđen je trajni prestanak ribolovnih aktivnosti kako slijedi:
Segment flote Duljina plovila (m) Ciljano smanjenje GT kW DTS <12 337,17 3.933,34 DTS ≥12<18 658,95 5.581,57 DTS ≥18<24 225,45 970,89 DTS ≥24<40 122,35 350,52 PS <12 52,90 760,86 PS ≥12<18 141,38 1.124,36
DTS segment obuhvaća sljedeće ribolovne alate:
– pridnena povlačna mreža – koća
– obalna povlačna mreža – koćica
– potegača girarica – zimska trata
– potegača migavica
PS segment obuhvaća sljedeće ribolovne