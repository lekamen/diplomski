26 09.03.2015 Pravilnik o izmjenama i dopunama Pravilnika o uvjetima za stjecanje i provjeru stručnih znanja potrebnih za dobivanje odobrenja za rad brokera i investicijskog savjetnika
HRVATSKA AGENCIJA ZA NADZOR FINANCIJSKIH USLUGA
567
Na temelju odredbi članka 15. stavka 1. točke 1. Zakona o Hrvatskoj agenciji za nadzor financijskih usluga (»Narodne novine« br. 140/05 i 12/12), te članka 24. stavaka 4. i 5. Zakona o tržištu kapitala (»Narodne novine« br. 88/08, 146/08, 74/09, 54/13, 159/13 i 18/15), Hrvatska agencija za nadzor financijskih usluga na sjednici Upravnog vijeća održanoj 27. veljače 2015. donosi
PRAVILNIK
O IZMJENAMA I DOPUNAMA PRAVILNIKA O UVJETIMA ZA STJECANJE I PROVJERU STRUČNIH ZNANJA POTREBNIH ZA DOBIVANJE ODOBRENJA ZA RAD BROKERA I INVESTICIJSKOG SAVJETNIKA
Članak 1.
U Pravilniku o uvjetima za stjecanje i provjeru stručnih znanja potrebnih za dobivanje odobrenja za rad brokera i investicijskog savjetnika (»Narodne novine« 80/2010), članak 3. stavak 1. mijenja se i glasi:
»Obrazovnom programu može pristupiti osoba koja je podnijela zahtjev za pohađanjem Obrazovnog programa na Obrascu broj 2 koji je sastavni dio ovog Pravilnika i koja je podmirila naknadu i administrativnu pristojbu za pohađanje Obrazovnog programa«.
Članak 2.
Članak 3. stavak 3. mijenja se i glasi:
»(3) Agencija na svojoj internetskoj stranici objavljuje popis predavača, raspored i sadržaj predavanja, mjesto i vrijeme održavanja predavanja. Agencija na svojoj internetskoj stranici objavljuje popis kandidata koji su dostavili uredno popunjenu prijavu za pohađanje obrazovnog programa sa propisanim dokumentacijom za pohađanje obrazovnog programa i to objavom šifre kandidata navedene u prijavi za pohađanje obrazovnog programa.«
Članak 3.
Članak 5. stavak 1. mijenja se i glasi:
»(1) Ispitu može pristupiti osoba koja je podnijela zahtjev za pristupanje ispitu na Obrascu broj 1 koji je sastavni dio ovog Pravilnika, podmirila naknadu i administrativnu pristojbu za pristupanje ispitu te priložila dokaze o:
1. državljanstvu (hrvatski državljani dokazuju domovnicom ili preslikom domovnice ovjerene od javnog bilježnika ili izdane u obliku elektroničkog zapisa putem sustava e-Građani odnosno preslikom osobne iskaznice ovjerene od javnog bilježnika, a strani državljani preslikom putovnice ovjerene u skladu sa zakonom koji propisuje legalizaciju isprava u međunarodnom prometu i međunarodnim propisima (Apostille – Haška konvencija o ukidanju potrebe legalizacije stranih javnih isprava od 5. listopada 1961. godine) odnosno u skladu s propisima Europske unije koji uređuju izuzeće od legalizacije javnih isprava izdanih od strane država članica odnosno koji uređuju pojednostavljivanje postupka prihvaćanja isprava izdanih od strane država članica te dokaz o promjeni prezimena, kad je primjenjivo
2. završetku najmanje preddiplomskog sveučilišnog studija kojim se stječe akademski naziv »sveučilišni prvostupnik« ili stručnog studija čijim završetkom se stječe stručni naziv »stručni prvostupnik« (dokazuje se ovjerenim preslikom diplome, a u slučaju inozemne isprave ovjerenim dokumentom o priznavanju inozemne visokoškolske kvalifikacije u svrhu zapošljavanja ili nastavka obrazovanja izdanu od strane nadležnog tijela u Republici Hrvatskoj).
Odredbe iz stavka 1. točke 2. ovoga članka primjenjuju se i na osobe koje su studij završile prema propisima koji su bili na snazi prije stupanja na snagu Zakona o znanstvenoj djelatnosti i visokom obrazovanju (»Narodne novine« broj 123/03, 198/03, 105/04, 174/04, 2/07 Odluka USRH, 46/07, 45/09 i 63/11) i imaju pravo koristiti odgovarajući akademski ili stručni naziv ili akademski stupanj utvrđen Zakonom o akademskim i stručnim nazivima i akademskom stupnju (»Narodne novine« broj 107/07 i 118/2012), u skladu s člankom 120. stavkom 2. Zakona o znanstvenoj djelatnosti i visokom obrazovanju.
Dostavljenu dokumentaciju Agencija ne vraća.«
Članak 4.
Članak 5. stavak 3. mijenja se i glasi:
»(3) Agencija nakon pravovremenih zaprimljenih