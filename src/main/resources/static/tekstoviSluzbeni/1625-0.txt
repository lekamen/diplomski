83 28.07.2015 Presuda Visokog upravnog suda Republike Hrvatske broj: UsII-54/14-7 od 10. lipnja 2015.
VISOKI UPRAVNI SUD REPUBLIKE HRVATSKE
1626
PRESUDA
Visoki upravni sud Republike Hrvatske u vijeću sastavljenom od sudaca toga suda Blanše Turić, predsjednice vijeća, Borisa Markovića i Sanje Štefan, članova vijeća, te više sudske savjetnice Jadranke Jelić, zapisničarke, u upravnom sporu u upravnom sporu tužitelja VIPnet d.o.o., Vrti put 1, kojeg zastupa Nikola Klisović, rukovoditelj odjela za pravne poslove i tužitelja Hrvatski Telekom d.d., Roberta Frangeša Mihanovića 9, Zagreb, kojeg zastupa Maja Mandić, po generalnoj punomoći Su-992/2009, protiv tuženika Hrvatske agencije za poštu i elektroničke komunikacije, sada Hrvatske regulatorne agencije za mrežne djelatnosti, Zagreb, Roberta Frangeša Mihanovića 9, Zagreb, kojeg zastupa dr. sc. Dražen Lučić, predsjednik Vijeća, radi rješavanja spora između operatora, u sjednici vijeća održanoj 10. lipnja 2015.
presudio je
I. Odbija se tužbeni zahtjev tužitelja VIPnet d.o.o. za poništenje točke I. rješenja Hrvatske regulatorne agencije za mrežne djelatnosti, klasa: UP/I-344-08/14-03/01, urbroj: 376-05-14-9 od 25. travnja 2014.
II. Odbija se tužbeni zahtjev tužitelja Hrvatski Telekom d.d. za poništenje točke II. i II. rješenja Hrvatske regulatorne agencije za mrežne djelatnosti, klasa: UP/I-344-08/14-03/01, urbroj: 376-05-14-9 od 25. travnja 2014.
III. Ova presuda objavit će se u »Narodnim novinama«.
Obrazloženje
Osporenom rješenjem točkom I. odbija se zahtjev tužitelja VIPnet d.o.o za isplatom naknada za zakašnjenje u realizaciji te naknada za zakašnjenje u otklanjanju kvarova/smetnji za uslugu širokopojasnog pristupa internetu i uslugu najma korisničke linije za srpanj, kolovoz i rujan.
Točkom II. utvrđuje se da VIPnet d.o.o. ima pravo na naknadu:
a) za zakašnjenje u otklanjanju kvarova/smetnji za uslugu veleprodajnog širokopojasnog pristupa u skladu s naknadama iz članka 8.2.3. Standardne ponude Hrvatskog Telekoma d.d. za uslugu veleprodajnog širokopojasnog pristupa koja je bila u primjeni od 1. listopada 2013. i to razdoblje i korisnike iz specifikacije Hrvatskog Telekoma d.d. od 19. veljače 2014. za koje je Hrvatski Telekom d.d. utvrdio da smetnja/kvar nije u njegovoj domeni odgovornosti,
b) za zakašnjenje u otklanjanju kvarova/smetnji za uslugu veleprodajnog širokopojasnog pristupa u skladu s naknadama iz članka 8. 2.3. Standardne ponude Hrvatskog Telekoma d.d. za uslugu veleprodajnog širokopojasnog pristupa koja je bila u primjeni od 1. listopada 2013. i to za razdoblje i korisnike iz specifikacije Hrvatskog Telekoma d.d. od 19. veljače 2014. za koje je Hrvatski Telekom d.d. utvrdio da je rješavanje smetnje u roku, onemogućeno iz objektivnih razloga izvan njegove kontrole (dozvole trećih strana).
Točkom III. izreke rješenja nalaže se Hrvatskom Telekomu d.d. da u roku od 8 dana od dana primitka rješenja izvrši obračun naknade sukladno točki II. ovog rješenja i obračunati iznos isplati VIPnetu d.o.o. u navedenom roku.
Tužba tužitelja VIPnet d.o.o. Zagreb zaprimljena je kod ovog Suda, pod poslovnim brojem: UsII-54/14, a tužba tužitelja Hrvatski Telekom d.d. Zagreb, pod poslovnim brojem: UsII-57/14. S obzirom da tužitelji osporavaju isti akt Sud je predmete spojio radi donošenja zajedničke odluke, pod poslovnim brojem: UsII-54/14.
Tužitelj VIPnet d.o.o., Zagreb podnosi tužbu zbog pogrešno i nepotpuno utvrđenog činjeničnog stanja, pogrešne primjene materijalnog prava i povreda pravila postupka. U bitnome navodi da ne spori da je bio upoznat s izmjenama sadržanim u Odluci tuženika i Regulatornom dokumentu u okviru analize tržišta širokopojasnog pristupa u odnosu na rokove za podnošenje zahtjeva za plaćanjem naknada za kašnjenje u realizaciji veleprodajnih usluga, ali ističe kako se Odluka odnosi isključivo na Hrvatski Telekom te da tužitelj, kao ni drugi operatori nisu adresati Odluke Vijeća Hrvatske agencije za poštu i elektroničke komunikacije (klasa: UP/I-344-01/12-03/04, urbroj: