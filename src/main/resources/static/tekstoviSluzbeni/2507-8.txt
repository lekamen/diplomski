 periodu od 17.01.2014. g. pa do 15. travnja 2015. ...
(...)
... da bi sud mogao donijeti odluku s kojim od roditelja će djeca nastaviti živjeti, o alimentaciji i o susretima i druženjima drugog roditelja, potrebno je bilo da je majka tijekom parnice tj. u postupku P-259/13 postavila takav tužbeni zahtjev. Budući da majka, kao protivna strana to nije učinila, sud je odlučivao bez postavljenog tužbenog zahtjeva, ... sud je odlučio temeljem ‘zahtjeva’ o kojem se I. podnositelj tijekom postupka nije imao prilike očitovati.
(...)
Budući da je u konkretnom slučaju sud svoju odluku utemeljio upravo na spomenutim (ne) prijedlozima/zahtjevima, o kojima podnositelji nisu imali mogućnosti očitovati se, da je postupak u cijelosti vođen samovoljno, bez poštivanja načela procesne ravnopravnosti stranaka, pri čemu je sud dopunski odlučivao bez preotvaranja glavne rasprave, slijedi da je podnositeljima povrijeđeno pravo na pošteno suđenje...
Podnositelji nadalje ističu da su sudovi u konkretnom slučaju postupili arbitrarno tako što su primijenili nepostojeći pravni institut prilikom uređivanja odnosa roditelja i djece ...
(...) Iako je institut povjeravanja na čuvanje i odgoj, predviđen Obiteljskim zakonom, isti se primjenjuje kada se dijete povjerava trećoj osobi, domu za djecu, skrbniku udomiteljskoj obitelji ili ustanovi socijalne skrbi. (...)
... Sudovi također u provedenom postupku nisu uzeli u obzir dokazne prijedloge, dokaze, niti bitne činjenice koje iz tih dokaza proizlaze, rezultat čega je nepoštena, nerazložna i nerazumna odluka:
Naime, iako je nesporno da II i III predlagatelji od 17. siječnja 2014. godine pa sve do danas žive s ocem, prvostupanjski i drugostupanjski sud propuštaju utvrditi ovu bitnu činjenicu i dobrobit djece prosuditi sukladno navedenoj činjenici.
Daljnja arbitrarnost u postupanju sudova očituje se u tome što je podnositelj spriječen u provođenju dokaza, čije bi izvođenje bilo ključno za donošenje odluke koja bi išla u prilog usvajanju tužbenog zahtjeva koji je postavio podnositelj. Naime, tijekom postupka već je bila donesena odluka o provođenju vještačenja za koje je podnositelj platio i predujam ... međutim nakon promjene raspravnog suca u postupku, na ročištu održanom 20. travnja 2014. godine, sutkinja I. P., ovaj je dokazni prijedlog odbila, smatrajući isti suvišnim i nepotrebnim. (...)«
Podnositelji navode da su sudovi prilikom odlučivanja propustili uzeti u obzir pojedina Izvješća stručnog tima CDZŽD (od 2. prosinca 2013. i od 18. prosinca 2013. te očitovanja Centra za socijalnu skrb od 30. siječnja 2014. i 17. veljače 2014., kao i izmjenu mišljenja od 17. ožujka 2014.).
Također ističu da je prvopodnositelj u žalbi na dopunsku presudu dostavio rješenje o provođenju istrage ODO Zadar (na temelju njegove kaznene prijave protiv C. B.), »a koja nova činjenica nije uvažena od strane drugostupanjskog suda«.
Nadalje, navode:
»Osobito značajan propust suda u provedenom postupku predstavlja činjenica da sud prije donošenja odluke kojom je regulirao način izvršavanja roditeljske skrbi uopće nije zatražio mišljenje i prijedlog CZSS S. (tj. kada ga je i dobio, potpuno ga izostavlja i ne obrazlaže zašto sudi drugačije) ...
(...)
Sve navedeno, rezultiralo je time da ključna činjenica u ovom postupku, a to je da su II. i III. podnositelji bili podvrgnuti nasilničkom ponašanju i zanemarivanju od strane majke, nije utvrđena, a sve okolnosti koje upućuju na postojanje te činjenice nisu obrazložene u dovoljnoj mjeri da bi se moglo reći da su poštovani standardi iz članka 29. Ustava ...«
Ukazujući na pristranost sutkinje I. P., podnositelji navode:
»... da je sutkinja I. P. istovremeno obavljala sudačku dužnost u dva predmeta i to u parničnom predmetu P-259/13 te u postupku ovrhe koji je vođen pod poslovnim brojem Ovr-37/2014.
(...)
(...) čak i neovisno o tome je li podnositelj podnio zahtjev za izuzeće ili ne, sutkinja I. P. je i po službenoj dužnosti imala obvezu prekinuti svaki rad na jednom od ovih predmeta, što nije