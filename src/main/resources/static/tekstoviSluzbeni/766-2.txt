 distribuciju promotivnih materijala koji su namijenjeni za tržišta trećih zemalja (brošure, promotivni letci, posteri, DVD-i, spotovi, itd.), prijevoda tekstova, troškovi slanja promotivnih materijala poštom.
4. Sudjelovanje na međunarodnim sajmovima i drugim međunarodnim događanjima na tržištima trećih zemalja
Potpora se daje korisnicima za sudjelovanje na promotivnim događanjima na tržištima trećih zemalja kao što su sajmovi, godišnje degustacije, degustacije za novinare, stručnjake iz sektora vina i potrošače.
Prihvatljivi troškovi su oni koji uključuju troškove putovanja, troškove smještaja i dnevnice, naknade za troškove sudjelovanja na promotivnim događanjima, troškove zapošljavanja osoblja, troškove najma prezentacijskog prostora, troškovi nabave potrebne opreme (čaše i druga oprema povezana sa održavanjem određenog događanja, uključujući oglašavanje), troškovi prijevoza vina i druge opreme, troškovi kupnje pića i hrane. Prihvatljive su i direktno naplative aktivnosti nastale od strane inozemnih predstavništva Hrvatske gospodarske komore ili drugih predstavništva koji djeluju na inozemnim tržištima.
Potpora se daje za troškove nastale prilikom izrade istraživačkih studija o novim tržištima trećih zemalja u cilju proširenja tržišta te izrade studija o procjeni rezultata promotivne mjere.
(2) Lista dozvoljenih troškova tiskana je u prilogu ovoga Pravilnika i njegov je sastavni dio.
V. NEPRIHVATLJIVE AKTIVNOSTI I TROŠKOVI
Članak 9.
(1) Neprihvatljivim aktivnostima i troškovima smatraju se:
– sredstva izdvojena za buduće gubitke ili dugovanja,
– troškovi javnog prijevoza ili troškovi korištenja taksi službe koji su pokriveni dnevnicom,
– bankovni troškovi, bankovne kamate i premije osiguranja,
– troškovi gubitka na tečaju valute,
– u slučaju novog zahtjeva istoga Korisnika ili u slučaju obnovljenog projekta troškovi koji su već bili uvršteni u prvi projekt,
– troškovi koji nisu dio projekta,
– izrada i razvoj zaštitnog znaka,
– troškovi vezani za plaćanje poreznih davanja,
– ostali troškovi koji nisu navedeni u članku 8. ovoga Pravilnika,
– PDV (kod Podnositelja/Korisnika koji su u sustavu PDV-a),
– ostali fiskalni i parafiskalni nameti trećih zemalja.
(2) Neprihvatljivim troškovima smatraju se i svi oni troškovi koji nisu navedeni u stavku 1. ovoga članka kao i oni koji se ne navode u Listi dozvoljenih troškova iz članka 8. stavka 2. ovoga Pravilnika.
VI. NATJEČAJ
Članak 10.
(1) Agencija za plaćanja raspisuje Natječaj za provedbu mjere Promidžba jednom ili više puta tijekom financijske godine u ovisnosti o raspoloživosti sredstava za istu financijsku godinu.
(2) Natječaj iz stavka 1. ovoga članka objavljuje se u »Narodnim novinama« i na službenim internetskim stranicama Ministarstva poljoprivrede (www.mps.hr) (u daljnjem tekstu: internetskim stranicama Ministarstva) i Agencije za plaćanja (www.apprrr.hr) (u daljnjem tekstu: internetskim stranicama Agencije za plaćanja).
(3) Natječajem iz stavka 1. ovoga članka određuju se rokovi i uvjeti za podnošenje Prijava za dodjelu sredstava iz Nacionalnog programa za mjeru Promidžba te obrasci za njegovu provedbu.
(4) Obrasci iz prethodnog stavka i upute za njihovo popunjavanje objavljuju se na internetskim stranicama Agencije za plaćanja.
VII. POSTUPANJE S PRIJAVOM
Članak 11.
(1) Nakon objave Natječaja iz članka 10. ovoga Pravilnika, Podnositelj podnosi Prijavu zajedno s propisanom dokumentacijom isključivo preporučenom poštom s povratnicom na adresu objavljenu u Natječaju.
(2) Podnositelj je dužan dokazati da u vrijeme podnošenja prijave ima podmirene/regulirane obveze prema Državnom proračunu i proračunu jedinice lokalne samouprave.
(3) Radi provjere ispunjavanja uvjeta prihvatljivosti Podnositelja Agencija za plaćanja će temeljem podataka iz prijave provjeriti i utvrditi podatke primjenjive za rangiranje uvidom u Upisnik poljoprivrednih gospodarstava i uvidom u podatke u Vinogradarskom registru.
Članak 12.
(1) Prijave pristigle po objavljenom Natječaju iz članka 10. ovoga