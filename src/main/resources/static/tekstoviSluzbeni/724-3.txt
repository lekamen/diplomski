 sustava eSpis
Članak 14.
(1) Službenik sudske pisarnice dužan je prilikom osnivanja spisa u sustav eSpis ažurno i na pravilan način unositi točne i potpune podatke te odgovorno postupati sa spisom.
(2) Službenik sudske pisarnice dužan je prilikom rada na spisu u sustavu eSpis postupati u skladu s dostavnom i drugom naredbom koja je unesena u sustav eSpis.
5.6. Dužnosti službenika pisarnice sudske uprave kao korisnika sustava eSpis
Članak 15.
(1) Službenik pisarnice sudske uprave dužan je prilikom osnivanja spisa u sustav eSpis ažurno i na pravilan način unositi točne i potpune podatke te odgovorno postupati sa spisom.
(2) Službenik pisarnice sudske uprave dužan je prilikom rada na spisu u sustavu eSpis postupati u skladu s dostavnom i drugom naredbom koja je unesena u sustav eSpis.
5.7. Dužnosti i ovlasti ključnog korisnika
Članak 16.
(1) Ključni korisnik je sudac ili sudski službenik određenog suda koji je godišnjim rasporedom poslova raspoređen za obavljanje poslova ključnog korisnika na tom sudu.
(2) Dužnosti i ovlasti ključnog korisnika:
1. sudjeluje u analizi poslovnih procesa te razvoju internih edukacijskih sadržaja,
2. prikuplja detaljna znanja o funkcionalnostima i mogućnostima eSpisa,
3. pomaže u razjašnjenju utjecaja eSpisa na promjene postupanja i surađuje s projektnim timom u nadziranju utjecaja,
4. redovito educira korisnike vezano za korištenje novih funkcionalnosti u sustavu eSpis,
5. pohađa edukacije za edukatore,
6. aktivno sudjeluje u edukaciji krajnjih korisnika,
7. predstavlja prvu razinu eSpis podrške u svojoj okolini te kontaktira korisničku službu u slučaju potrebe.
5.8. Dužnosti službenika sudskog arhiva kao korisnika sustava eSpis
Članak 17.
Službenik sudskog arhiva dužan je pravovremeno i ažurno arhivirati spise u sustavu eSpis, pratiti rokove čuvanja tih spisa te evidentirati svaku radnju koja je u arhiviranom spisu poduzeta nakon arhiviranja.
5.9. Dužnosti druge osobe ovlaštene od predsjednika suda za rad u sustavu eSpis
Članak 18.
Druga osoba koju godišnjim rasporedom poslova određuje predsjednik suda dužna je i odgovorna u sustavu eSpis postupati na način propisan za obavljanje poslova na koji je raspoređena, koristeći pri tomu isključivo svoje dodijeljeno korisničko ime i lozinku.
6. Službena osoba ovlaštena za uvid u podatke sustava eSpis određenog suda
Članak 19.
(1) Službena osoba ovlaštena za uvid u podatke sustava eSpis određenog suda je zaposlenik tog ili drugog suda, koji nije ovlašten za unos i promjene podataka o predmetima, ali ima ovlaštenje za uvid u podatke na temelju ovlaštenja predsjednika suda te dodijeljene uloge i ovlaštenja u sustavu eSpis.
(2) Osoba iz stavka 1. ovog članka ovlaštena je za uvid u podatke sustava eSpis bez mogućnosti promjene podataka.
7. Službena osoba ovlaštena za uvid u podatke sustava eSpis
Članak 20.
(1) Službena osoba ovlaštena za uvid u podatke sustava eSpis je ovlašteni službenik ministarstva nadležnog za poslove pravosuđa koji u okviru djelokruga svojih poslova ima obvezu obavljati nadzor i pratiti rad sudova koji rade u sustavu eSpis.
(2) Osoba iz stavka 1. ovog članka ovlaštena je za uvid u podatke sustava eSpis bez mogućnosti promjene podataka.
8. Vanjski korisnik sustava eSpis
Članak 21.
(1) Vanjski korisnik sustava eSpis je osoba koja ima pravo na ograničen uvid u podatke sustava eSpis u spisu u kojem učini vjerojatnim postojanje opravdanog interesa. Vanjski korisnik može biti javni bilježnik, odvjetnik, Financijska agencija te ostale osobe propisane posebnim zakonom.
(2) Osoba iz stavka 1. ovog članka ovlaštena je za uvid u podatke sustava eSpis bez mogućnosti promjene podataka.
III. NADLEŽNOST MINISTARSTVA NADLEŽNOG ZA POSLOVE PRAVOSUĐA ZA SUSTAV eSpis
Članak 22.
(1) Ministarstvo nadležno za poslove pravosuđa ovlašteno je provoditi nadzor nad primjenom i korištenjem sustava eSpis na sudovima.
(2) Ministarstvo nadležno za poslove pravosuđa osigurava potrebne tehničke preduvjete za:
1. provedbu mjera osiguranja, pohranjivanja i zaštite podataka 