 neispunjenja obveza iz stavka 1. ovoga članka smatra se da je kupac odustao od kupnje te ustrojstvena jedinica odmah provodi daljnje radnje za neposrednu prodaju robe drugom kupcu ili drugo odgovarajuće postupanje sukladno članku 8. ovoga Pravilnika.
Provedba žurne besplatne dodjele robe
Članak 42.
Na postupak žurne besplatne dodjele robe primjenjuje se članak 38. ovoga Pravilnika, s time da se u provedbi članka 38. točke 1. ovoga Pravilnika prilaže odluka iz članka 46. stavka 2. Zakona.
GLAVA V. UNIŠTENJE ROBE
Razlozi za uništenje robe
Članak 43.
Oduzeta i ustupljena roba uništit će se ako se postupci prodaje i besplatne dodjele ne mogu provesti ili postupci prodaje i besplatne dodjele nisu uspjeli ili bi trošak postupaka prodaje i besplatne dodjele bio nerazmjeran vrijednosti robe.
Povjerenstvo za uništenje robe
Članak 44.
(1) Za provedbu uništenja robe pročelnik područnog carinskog ureda imenuje Povjerenstvo za uništenje robe, primjenom pravila koja su sadržana u članku 9. stavcima 2. i 3. ovoga Pravilnika.
(2) Iznimno od stavka 1. ovoga članka, kada to zahtijevaju posebne okolnosti uništenja određene robe (duhan, duhanski proizvodi i sl.), ravnatelj Carinske uprave imenuje Povjerenstvo za uništenje robe iz redova službenika Carinske uprave, kojem na odgovarajući način određuje način rada i komunikacije s područnim carinskim uredom.
Provedba uništenja robe
Članak 45.
(1) Uništenje robe provodi se predajom robe osobi koja je registrirana za obavljanje djelatnosti skupljanja, uporabe i/ili zbrinjavanja otpada odnosno za djelatnost gospodarenja posebnim kategorijama otpada sukladno odredbama zakona kojim se uređuje gospodarenje otpadom i drugim posebnim propisima.
(2) Osoba iz stavka 1. ovoga članka radnju uništenja robe provodi uz prisutnost Povjerenstva za uništenje robe koje o istom sastavlja zapisnik.
DIO IV. PRIJELAZNE I ZAVRŠNE ODREDBE
Dovršenje započetih postupaka
Članak 46.
(1) Postupci započeti prije stupanja na snagu ovoga Pravilnika dovršit će se prema odredbama ovoga Pravilnika.
(2) Povjerenstva imenovana u postupcima iz stavka 1. ovoga članka sukladno odredbama propisa koji je važio do dana stupanja na snagu ovoga Pravilnika, za provedbu postupaka iz stavka 1. ovoga članka smatraju se povjerenstvima osnovanim sukladno odredbama ovoga Pravilnika.
Prestanak važenja propisa
Članak 47.
Danom stupanja na snagu ovoga Pravilnika prestaje važiti Pravilnik o postupanju s oduzetom i ustupljenom robom (»Narodne novine«, broj 78/13).
Stupanje na snagu
Članak 48.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/16-01/99
Urbroj: 513-02-1210/2-16-3
Zagreb, 20. listopada 2016.
Ministar financija dr. sc. Zdravko Marić, v. r.
