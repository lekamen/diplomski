 izričito proizlazi iz odluke tuženika na stranici 69., posljednji odlomak i stranici 70., prvi odjeljak, u kojoj se navodi da se »obveza transparentnosti u potpunosti nadopunjuje s prethodno određenom obvezom nediskriminacije te je nužna iz razloga što je usluga bitstream pristupa tehnički zahtjevna usluga. Stoga je provođenje obveze nediskriminacije moguće samo u slučaju transparentnog prikaza svih informacija i uvjeta potrebnih za široko pojasni pristup mreži HT-a«.
Obvezom nediskriminacije tužitelju se određuje pružati usluge drugim operatorima uz jednake uvjete kao što su oni koje tužitelj primjenjuje za svoje vlastite potrebe ili potrebe svojih povezanih društava. Budući jedino univerzalni pristup uvjetima koje tužitelj primjenjuje prema drugim operatorima može osigurati poštivanje i kontrolu obveze nediskriminacije kroz obvezu transparentnosti iz članka 58. ZEK-a osigurava se da tužitelj te uvjete učini dostupnim na način da ih uključi u standardnu ponudu i javno objavi.
Obvezom transparentnosti se operatoru sa značajnom tržišnom snagom sukladno članku 58. ZEK-a nalaže da sve uvjete i podatke vezano za pružanje usluga drugim operatorima objavi kako bi se izbjeglo da operator sa značajnom tržišnom snagu prema različitim operatorima primjenjuje različite uvjete ili cijene.
Tuženik odlukom nije propisao tužitelju samo obvezu da javno objavi standardnu ponudu kako bi uvjeti pružanja usluga tužitelja bili transparentni i nediskriminirajući, već je pozivajući se na članak 58. ZEK-a tužitelju propisao i konkretne financijske uvjete koje je tužitelj obvezan ugraditi u standardnu ponudu. Tužitelj u svojem financijskom poslovanju ne primjenjuje uvjete koje je odlukom propisao tuženik, tako da svrha propisivanja predmetnih financijskih uvjeta ne može biti provedba obveze nediskriminacije.
Nadalje, tuženik je odlukom (strana 73. Analize) propisao da je tužitelj dužan u standardnoj ponudi predvidjeti između ostalog to da je rok dospijeća plaćanja računa 60 dana od zaprimanja računa, da će tužitelj primijeniti postupak naplate potraživanja iz dostavljenih instrumenata osiguranja plaćanja tek ukoliko operator ne podmiri svoja dospjela i nesporna dugovanja u roku od 30 dana od dana dospijeća, da prilikom aktivacije instrumenata osiguranja plaćanja HT odnosno tužitelj može naplatiti samo dospjela i neosporena dugovanja za koja je protekao rok od 30 dana od dana dospijeća, dakle ne i ona za koja je nastupilo samo dospijeće, a isto tako prilikom namirenja HT je obvezan najprije zatvoriti obveze s najstarijim dospijećem.
Prema mišljenju tužitelja propisivanje roka dospijeća plaćanja računa je ograničavanje prava vjerovnika u primjeni postupka prisilne naplate potraživanja iz instrumenata osiguranja plaćanja i određivanje redoslijeda uračunavanja ispunjenja što nisu obveze koje tuženik ovlašten odrediti temeljem članka 58. ZEK-a. Ovaj članak daje ovlast naložiti tužitelju da učini javno dostupnim određene podatke i propisivanje financijskih uvjeta pod kojima će tužitelj pružati svoju uslugu što se zasigurno ne može podvesti pod pojam »učiniti javno dostupnim određene podatke«.
Propisivanje instrumenata osiguranja plaćanja, rokova plaćanja novčanih obveza, postupka i rokova naplate potraživanja su mjere koje ulaze u područje obvezno pravnih odnosa između operatora sa značajnom tržišnom snagom kao prodavatelja usluga i operatora korisnika kao kupaca istih. Na taj način tuženik utvrđuje sadržaj financijskih uvjeta pod kojima je operator sa značajnom tržišnom snagom ovlašten pružati usluge, odnosno regulira njegovo financijsko poslovanje, iako to nije dio njegovih ovlasti, niti može biti sadržaj obveze transparentnosti iz članka 58. Ovakvim postupanjem tuženika postupljeno je protivno članku 58. ZEK-a a u svezi s člankom 5. stavkom 1. i člankom 12. ZEK-a izlazeći sadržajem odluke izvan djelokruga i nadležnosti koje su mu kao javnopravnom tijelu dane ZEK-om. Time je prema mišljenju tužitelja postupljeno protivno Zakonu o obveznim odnosima