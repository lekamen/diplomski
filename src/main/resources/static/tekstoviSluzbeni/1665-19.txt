 mjeri na dva ili više obračunskih mjernih mjesta na mreži operatora prijenosnog sustava ili na mreži operatora distribucijskog sustava u okviru jedne građevinske lokacije jednog vlasnika ili u okviru jedne tehnološke cjeline za potrebe elektrovuče, obračunska vršna radna snaga se određuje kao najveći zbroj vršnih radnih snaga iz članka 41. ovih Općih uvjeta izmjerenih u istom obračunskom mjernom intervalu.
(2) Ako se krajnji kupac u okviru jedne građevinske lokacije jednog vlasnika istovremeno opskrbljuje električnom energijom preko obračunskih mjernih mjesta na mreži operatora prijenosnog sustava i na mreži operatora distribucijskog sustava, obračunska vršna radna snaga se određuje kako slijedi:
– za mrežu operatora prijenosnog sustava, kao najveći zbroj vršnih radnih snaga iz članka 41. ovih Općih uvjeta izmjerenih u istom obračunskom mjernom intervalu na obračunskim mjernim mjestima na mreži operatora prijenosnog sustava i na mreži operatora distribucijskog sustava,
– za mrežu operatora distribucijskog sustava, kao najveći zbroj vršnih radnih snaga iz članka 41. ovih Općih uvjeta u istom obračunskom mjernom intervalu samo na obračunskim mjernim mjestima na mreži operatora distribucijskog sustava.
(3) Za potrebe obračuna vršne radne snage iz stavka 2. podstavka 1. ovoga članka, operator distribucijskog sustava dužan je operatoru prijenosnog sustava osigurati potrebne obračunske mjerne podatke.
XII. POSTUPANJE S MJERNIM PODACIMA S OBRAČUNSKIH MJERNIH MJESTA TE TOČAKA RAZDVAJANJA IZMEĐU SUSJEDNIH SUSTAVA
Članak 75.
(1) Operator prijenosnog sustava dužan je operatoru distribucijskog sustava omogućiti pristup mjernim podacima s obračunskih mjernih mjesta na sučelju prijenosne i distribucijske mreže.
(2) Operator distribucijskog sustava dužan je operatoru prijenosnog sustava omogućiti pristup mjernim podacima s obračunskih mjernih mjesta proizvođača priključenih na distribucijsku srednjonaponsku mrežu.
(3) Operator prijenosnog sustava i operator distribucijskog sustava dužni su sklopiti ugovor o međusobnim odnosima kojim se uređuje pristup mjernim podacima iz stavaka 1. i 2. ovoga članka, u skladu s mrežnim pravilima operatora sustava.
XIII. ODRŽAVANJE MJERNIH UREĐAJA
Članak 76.
(1) Svako obračunsko mjerno mjesto opremljeno je mjernom opremom koju čine brojila i ostala mjerna oprema određena elektroenergetskom suglasnošću.
(2) Mjerna oprema na obračunskom mjernom mjestu korisnika mreže u vlasništvu je operatora sustava.
(3) Operator sustava dužan je održavati mjernu opremu te osigurati umjeravanje i ovjeravanje brojila.
Članak 77.
(1) Kod zamjene brojila i/ili mjerne opreme operator sustava izdaje korisniku mreže potvrdu o izvršenim radovima, pripadajućim plombama, završnom očitanju stanja starog brojila i početnom očitanju stanja novog brojila, u roku od 30 dana od dana zamjene brojila i/ili mjerne opreme.
(2) U slučaju da je tijekom kontrole obračunskog mjernog mjesta i/ili glavnih osigurača zamijenjena plomba operator sustava dužan je korisniku mreže izdati potvrdu o zamjeni plombe u roku od 30 dana od dana zamjene plombe.
(3) Operator sustava dužan je u roku od tri radna dana od dana zamjene brojila i/ili mjerne opreme korisniku mjernih podataka elektroničkim putem dostaviti podatke o stanju brojila.
Članak 78.
(1) Operator sustava dužan je na zahtjev korisnika mreže ili na zahtjev opskrbljivača, uz odobrenje korisnika mreže, ugraditi brojilo s mogućnošću daljinskog očitanja odnosno brojilo s većim brojem funkcija.
(2) Trošak nabave i ugradnje brojila iz stavka 1. ovoga članka snosi podnositelj zahtjeva za ugradnju.
(3) Podnositelj zahtjeva iz stavka 1. ovoga članka dužan je operatoru sustava plaćati nestandardnu uslugu korištenja brojila s većim brojem funkcija, u skladu s pravilima i cjenikom nestandardnih usluga operatora sustava.
Članak 79.
Uređaji za upravljanje tarifama podešeni su na srednjoeuropsko zimsko vrijeme i ne podešavaju se kod prijelaza između zimskog i ljetnog računanja vremena.
Članak 80.
(1) Korisnik