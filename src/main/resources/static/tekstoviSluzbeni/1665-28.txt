 krajnji kupac iz kategorije kućanstvo ili iz kategorije poduzetništvo bez mjerenja snage, u svojoj dokumentaciji nemaju elektroenergetsku suglasnost ili podatak o odobrenoj priključnoj snazi obračunskog mjernog mjesta, priključna snaga obračunskog mjernog mjesta iznosi:
– 7,36 kW kod jednofaznog priključka (što odgovara struji 32 A pomnoženoj s nazivnim naponom 230 V),
– 17,25 kW kod trofaznog priključka (što odgovara trostrukoj vrijednosti struje 25 A pomnoženoj s nazivnim naponom 230 V).
(2) Operator distribucijskog sustava dužan je krajnjem kupcu iz stavka 1. ovoga članka uskladiti priključak prema uvjetima iz ugovora o korištenju mreže odnosno mrežnim pravilima distribucijskog sustava u roku od 10 godina od dana stupanja na snagu ovih Općih uvjeta.
(3) Postojeća obračunska mjerna mjesta preko kojih su priključene instalacije za napajanje cestovne signalizacije, svrstana u kategoriju poduzetništvo, tarifni model Žuti, operator distribucijskog sustava dužan je svrstati u kategoriju poduzetništvo, tarifni model Plavi, do 31. prosinca 2015. godine.
Članak 119.
(1) Operator distribucijskog sustava dužan je u roku od pet godina od dana stupanja na snagu ovih Općih uvjeta o svom trošku, u skladu s mrežnim pravilima distribucijskog sustava, opremiti sva obračunska mjerna mjesta krajnjih kupaca s priključnom snagom većom od 20 kW brojilima s daljinskim očitanjem koja omogućuju mjerenje snage i jalove energije.
(2) Operator distribucijskog sustava dužan je u roku od 10 godina od dana stupanja na snagu ovih Općih uvjeta o svom trošku, u skladu s mrežnim pravilima distribucijskog sustava, opremiti obračunska mjerna mjesta krajnjih kupaca iz kategorije poduzetništvo s priključnom snagom do uključivo 20 kW brojilima s daljinskim očitanjem koja omogućuju mjerenje jalove energije.
(3) Operator distribucijskog sustava dužan je u roku od 15 godina od dana stupanja na snagu ovih Općih uvjeta o svom trošku, u skladu s mrežnim pravilima distribucijskog sustava, opremiti obračunska mjerna mjesta krajnjih kupaca iz kategorije kućanstvo brojilima s daljinskim očitanjem.
(4) Operator distribucijskog sustava dužan je u roku od godine dana od dana stupanja na snagu ovih Općih uvjeta donijeti provedbeni plan zamjene najmanje 95% postojećih brojila brojilima s daljinskim očitanjem s rokovima zamjene iz stavaka 2. i 3. ovoga članka.
(5) Nakon ugradnje brojila iz stavka 1. ovoga članka krajnji kupac raspoređuje se u tarifni model Crveni.
Članak 120.
(1) Ugovori o opskrbi i korištenju mreže sklopljeni nakon 1. travnja 2006. godine ostaju na snazi u dijelu korištenja mreže i u slučaju ako dođe do prestanka važenja toga ugovora u dijelu opskrbe električnom energijom.
(2) U slučaju iz stavka 1. ovoga članka krajnji kupac je dužan plaćati naknadu za korištenje mreže.
Članak 121.
(1) Korisnik mreže koji do dana stupanja na snagu ovih Općih uvjeta nije s operatorom sustava sklopio ugovor o korištenju mreže ima sva prava i obveze vezane uz korištenje mreže koja proizlaze iz ovih Općih uvjeta te zakona kojima se uređuje energetski sektor, regulacija energetskih djelatnosti i tržište električne energije, kao i propisima donesenim na temelju tih zakona.
(2) Krajnji kupac koji do dana stupanja na snagu ovih Općih uvjeta nije sklopio ugovor o opskrbi krajnjeg kupca i/ili ugovor o korištenju mreže ima pravo na opskrbu električnom energijom koja se obavlja kao javna usluga u skladu s ovim Općim uvjetima i metodologijom za određivanje iznosa tarifnih stavki za opskrbu električnom energijom u okviru univerzalne usluge odnosno metodologijom za određivanje iznosa tarifnih stavki za zajamčenu opskrbu električnom energijom.
Članak 122.
Opskrbljivač je dužan u roku od šest mjeseci od dana stupanja na snagu ovih Općih uvjeta uskladiti uvjete opskrbljivača za opskrbu električnom energijom s ovim Općim uvjetima.
Članak 123.
(1) Operator sustava dužan je u roku od tri mjeseca od dana stupanja na snagu ovih Općih uvjeta propisati uvjete za korisnike mjernih podataka na sučelju