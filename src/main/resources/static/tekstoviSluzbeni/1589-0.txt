83 28.07.2015 Odluka o utvrđivanju interesa Republike Hrvatske za izgradnju Centra za dobrobit životinja u k.o. Breza
VLADA REPUBLIKE HRVATSKE
1590
Na temelju članka 9. stavka 4. Zakona o izvlaštenju (»Narodne novine«, broj 9/94, 35/94, 112/2000, 114/2001, 79/2006, 45/2011 i 34/2012), u vezi s člankom 62. stavkom 1. Zakona o izvlaštenju i određivanju naknade (»Narodne novine«, broj 74/2014), Vlada Republike Hrvatske je na sjednici održanoj 23. srpnja 2015. godine donijela
ODLUKU
O UTVRĐIVANJU INTERESA REPUBLIKE HRVATSKE ZA IZGRADNJU CENTRA ZA DOBROBIT ŽIVOTINJA U k.o. BREZA
I.
Izgradnja Centra za dobrobit životinja na nekretninama u k.o. Breza, i to:
– k.č.br. 987/1, površine 1777 m², u vlasništvu Republike Hrvatske,
– k.č.br. 987/3, površine 27 m² i k.č.br. 987/6, površine 176 m², sve u vlasništvu Republike Hrvatske,
– k.č.br. 990/1, površine 276 m² i k.č.br. 991, površine 2731 m², obje u vlasništvu Miljenka Hosta, Matulji, Braće Milih 2,
– k.č.br. 992, površine 97 m², k.č.br. 993, površine 408 m² i k.č.br. 994, površine 845 m² sve u vlasništvu Sanje Juretić, Viškovo, Marinići 42,
– k.č.br. 996, površine 2600 m², u vlasništvu Vladimira Hosta, Viškovo, Marčelji 39,
– k.č.br. 1036/3, površine 8035 m², u vlasništvu Republike Hrvatske,
– k.č.br. 1036/7, površine 7483 m², k.č.br. 1036/8, površine 2103 m², k.č.br. 1036/9, površine 637 m², k.č.br. 1036/10, površine 9379 m², sve u vlasništvu Republike Hrvatske,
sukladno parcelacijskom elaboratu br. 268/14, za potrebe provođenja promjena u katastru zemljišta izrađenog u svrhu provedbe lokacijske dozvole, izrađenog u rujnu 2014. godine, od strane Nekretnine d.o.o. Rijeka, ovjerovljenog od strane Upravnog odjela za prostorno uređenje, graditeljstvo i zaštitu okoliša Primorsko–goranske županije, klase: 350-07/14-01/61, urbroja: 2170/1-03-01/12-14-2, od 20. listopada 2014. godine, te ovjerovljenog da je izrađen u skladu s katastarsko-geodetskim propisima,
u interesu je Republike Hrvatske.
II.
Interes Republike Hrvatske iz točke I. ove Odluke utvrđuje se na temelju pravomoćnih lokacijskih dozvola:
– klase: UP/I-350-05/10-03/182, urbroja: 2170/1-03-01/8-11-18, od 6. svibnja 2011. godine, izdane od strane Primorsko-goranske županije, Upravnog odjela za graditeljstvo i zaštitu okoliša,
– klase: UP/I-350-05/10-03/181, urbroja: 2170/1-03-01/8-11-18, od 9. svibnja 2011. godine, izdane od strane Primorsko-goranske županije, Upravnog odjela za graditeljstvo i zaštitu okoliša,
– klase: UP/I-350-05/10-03/179, urbroja: 2170/1-03-01/8-11-18, od 9. svibnja 2011. godine, izdane od strane Primorsko-goranske županije, Upravnog odjela za graditeljstvo i zaštitu okoliša,
– klase: UP/I-350-05/10-03/178, urbroja: 2170/1-03-01/8-11-19, od 9. svibnja 2011. godine, izdane od strane Primorsko-goranske županije, Upravnog odjela za graditeljstvo i zaštitu okoliša,
– klase: UP/I-350-05/10-03/180, urbroja: 2170/1-03-01/8-11-18, od 9. svibnja 2011. godine, izdane od strane Primorsko-goranske županije, Upravnog odjela za graditeljstvo i zaštitu okoliša,
i mišljenja Skupštine Primorsko-goranske županije, klase: 021-04/13-01/8, urbroja: 2170/1-01-01/5-13-20, od 28. studenog 2013. godine, te parcelacijskog elaborata izrađenog u rujnu 2014. godine, od strane Nekretnine d.o.o., Rijeka, ovjerovljenog da je izrađen u skladu s katastarsko-geodetskim propisima i prostorno-planskom dokumentacijom.
III.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/248
Urbroj: 50301-09/09-15-5
Zagreb, 23. srpnja 2015.
Predsjednik Zoran Milanović, v. r.
