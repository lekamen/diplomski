i dostaviti odabrane projekte Agenciji za plaćanja zajedno s propisanom dokumentacijom sukladno članku 34. ovoga Pravilnika.
(6) Agencija za plaćanja će do 01. ožujka 2019. godine obavijestiti Upravljačko tijelo o iznosu sredstava za koja je zaprimila povrat ili umanjila iznos dodijeljene javne potpore sukladno stavku 5. ovoga članka.
Kriteriji odabira
Članak 15.
(1) Kriteriji odabira koji se primjenjuju na sve podnijete zahtjeve za potporu određeni su u Prilogu I. ovoga Pravilnika.
(2) Kriterije odabira iz stavka 1. ovoga članka prethodno odobrava Odbor za praćenje Programa ruralnog razvoja Republike Hrvatske za razdoblje 2014. – 2020.
(3) Da bi aktivnost bila prihvatljiva za dodjelu javne potpore, korisnik mora ostvariti minimalan broj bodova sukladno Prilogu I. ovoga Pravilnika.
Podnošenje zahtjeva za potporu
Članak 16.
(1) Zahtjev za potporu se podnosi temeljem Natječaja za provedbu Podmjere 19.2. »Provedba operacija unutar CLLD strategije«, tipa operacije 19.2.1. (u daljnjem tekstu: Natječaj) kojeg raspisuje Agencija za plaćanja.
(2) Natječaj iz stavka 1. ovoga članka objavljuje se u »Narodnim novinama« i na službenim mrežnim stranicama Agencije za plaćanja (www.apprrr.hr) i Ministarstva (www.mps.hr).
(3) Natječajem se dodjeljuju sredstva za provedbu Podmjera 19.2., 19.3. i 19.4. za cjelokupno trajanje Programa.
(4) Natječajem iz stavka 1. ovoga članka određuju se rokovi i uvjeti za podnošenje Zahtjeva za potporu iz Programa, Podmjera 19.2., tip operacije 19.2.1. Prilikom podnošenja Zahtjeva za potporu LAG učitava u AGRONET dokumentaciju propisanu Natječajem. Dokumentacija koju je obvezno dostaviti i u izvorniku propisuje se Natječajem.
(5) Zahtjev za potporu LAG podnosi u elektronskom obliku putem AGRONET-a. Način podnošenja Zahtjeva za potporu pojašnjen je u »Vodiču za korisnike«.
(6) Putem AGRONET-a, LAG elektronski popunjava Zahtjev za potporu/promjenu/ odustajanje i preuzima sljedeće dokumente:
1. Odluku o privremenom odabiru LAG-a
2. Odluku o odabiru LAG-a
3. Odluku o odbijanju
4. Odluku o odobrenju promjene ili Odluku o izmjeni Odluke o odabiru LAG-a
5. Odluku o odbijanju promjene
6. Potvrdu o odustajanju.
(7) Ugovor o dodjeli sredstava odabranom LAG-u, Izmjenu Ugovora o dodjeli sredstava odabranom LAG-u (u daljnjem tekstu: Aneks Ugovora), Odluku o stavljanju izvan snage Odluke o odabiru LAG-a, Odluku o povratu sredstava i Izjavu o raskidu Ugovora, Agencija za plaćanje dostavlja preporučenom poštom s povratnicom.
(8) LAG mora biti upisan u Evidenciji korisnika kako bi mu Agencija za plaćanja dodijelila korisničko ime i zaporku kojima se prijavljuje u AGRONET.
(9) Vodič za upis u Evidenciju korisnika i upute za korištenje AGRONET-a će biti dostupne na službenim mrežnim stranicama Agencije za plaćanja (www.apprrr.hr).
(10) Po završetku elektronskog popunjavanja Zahtjeva za potporu u AGRONET-u, LAG je dužan u roku propisanom Natječajem dostaviti, preporučenom pošiljkom s povratnicom ili neposredno, ovjerenu i potpisanu Potvrdu o podnošenju Zahtjeva za potporu zajedno s propisanom dokumentacijom u izvorniku u papirnatom obliku.
(11) Potvrda iz stavka 10. ovoga članka i propisana dokumentacija u izvorniku dostavlja se na adresu koja će biti propisana Natječajem.
(12) Vrijeme podnošenja Zahtjeva za potporu podrazumijeva vrijeme slanja dokumentacije navedene u stavku 11. ovoga članka u slučaju slanja preporučenom pošiljkom s povratnicom ili vrijeme zaprimanja u Agenciju za plaćanja ukoliko se dostavlja neposredno.
Administrativna kontrola Zahtjeva za potporu
Članak 17.
(1) Zahtjevi za potporu pristigli po objavljenom Natječaju iz članka 16. ovoga Pravilnika obrađuju se po redoslijedu zaprimanja.
(2) Prilikom administrativne kontrole Zahtjeva za potporu utvrđuje se pravovremenost, potpunost, udovoljavanje propisanim uvjetima i kriterijima, broj bodova sukladno kriterijima odabira te iznos javne potpore.
(3) Ako je Zahtjev za potporu nepravovremen Agencija za plaćanja će donijeti Odluku o odbijanju.
(4) Ukoliko LAG uz