 voditelja građenja ili imenik ovlaštenih voditelja radova Komore. Nadležna komora izvršit će upis ovlaštenog voditelja građenja i voditelja radova po ustrojavanju odgovarajućeg imenika ovlaštenih voditelja građenja i imenika ovlaštenih voditelja radova.
(2) Osobe koje su po propisima koji su bili na snazi do dana stupanja na snagu ovoga Zakona ispunjavale uvjete za stručne poslove prostornog uređenja nastavljaju sa radom i stječu pravo upisa u Komoru ako u roku od devet mjeseci od dana stupanja na snagu ovoga Zakona podnesu zahtjev za upis u imenik ovlaštenih arhitekata urbanista. Nadležna komora izvršit će upis ovlaštenog arhitekta urbanista po ustrojavanju odgovarajućeg imenika ovlaštenih arhitekata urbanista.
Članak 65.
Postupci za upis u imenike i upisnike komora te stegovni i prekršajni postupci započeti po odredbama Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.) do stupanja na snagu ovoga Zakona dovršit će se po odredbama toga Zakona i općih akata donesenih na temelju toga Zakona.
Članak 66.
(1) Komore su dužne ustrojiti imenike ovlaštenih arhitekata urbanista, ovlaštenih voditelja građenja i imenike ovlaštenih voditelja radova u roku od dvanaest mjeseci od dana stupanja na snagu ovoga Zakona.
(2) Komore su dužne ustrojiti posebnu evidenciju voditelja projekata u roku od dvanaest mjeseci od dana stupanja na snagu ovoga Zakona.
(3) Komore su dužne ustrojiti posebnu evidenciju voditelja radova sa završenom srednjom školom po programu za tehničara odgovarajuće struke (razina 4.2 Hrvatskog kvalifikacijskog okvira), najmanje 10 godina radnog iskustva u struci i položenim stručnim ispitom, a koji obavljaju poslove voditelja radova, i to u roku od dvanaest mjeseci od dana stupanja na snagu ovoga Zakona.
(4) Osobe koje su na dan stupanja na snagu ovoga Zakona na temelju Zakona o arhitektonskim i inženjerskim poslovima i djelatnostima u prostornom uređenju i gradnji (»Narodne novine«, br. 152/08., 124/09., 49/11. i 25/13.) ispunjavale uvjete za voditelja radova, a imaju završenu srednju školu po programu za tehničara odgovarajuće struke (razina 4.2 Hrvatskog kvalifikacijskog okvira) i imaju najmanje 10 godina radnog iskustva u struci, nastavljaju s radom na tim poslovima i dužne su upisati se u evidenciju iz stavka 3. ovoga članka.
Članak 67.
Osobama koje su po propisima koji su bili na snazi do dana stupanja na snagu ovoga Zakona bile upisane u Imenik vježbenika kandidata za upis u Komoru, ostvareni vježbenički staž do dana stupanja na snagu ovoga Zakona priznaje se kao rad na odgovarajućim poslovima u struci.
Članak 68.
Komore su dužne u roku od šest mjeseci od dana stupanja na snagu ovoga Zakona utvrditi listu izmiritelja Centra za mirenje te imenovati suce Stegovnog i Višeg stegovnog suda, donijeti opće akte te provesti druge radnje za početak rada Centra za mirenje i stegovnih tijela Komore u skladu s odredbama ovoga Zakona.
Članak 69.
Komore su dužne uskladiti organizaciju, statut i druge opće akte s odredbama ovoga Zakona u roku od devet mjeseci od dana stupanja na snagu ovoga Zakona.
Članak 70.
Sve evidencije koje se ustrojavaju na temelju ovoga Zakona moraju biti u računalnom obliku i u formatu koji je dostupan e-dozvoli.
Članak 71.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/15-01/66
Zagreb, 3. srpnja 2015.
HRVATSKI SABOR
Predsjednik Hrvatskoga sabora Josip Leko, v. r.
