 Službe, te druge pravne poslove vezane za ljudske potencijale. Obavlja poslove vezane za pisarnicu i pismohranu, te druge poslove u okviru svoga djelokruga.
Za obavljanje poslova Službe za ljudske potencijale, ustrojavaju se sljedeći odjeli:
2.1.1.1. Odjel za planiranje i upravljanje ljudskim potencijalima i opće poslove
2.1.1.2. Odjel za razvoj ljudskih potencijala
2.1.1.3. Odjel za pravne poslove.
2.1.1.1. Odjel za planiranje i upravljanje ljudskim potencijalima i opće poslove
Članak 7.
Odjel za planiranje i upravljanje ljudskim potencijalima i opće poslove obavlja poslove vezane za pripremu prijedloga plana prijma u državnu službu, provodi postupak prijma u državnu službu u suradnji sa središnjim tijelom državne uprave nadležnim za službeničke odnose, izrađuje rješenja vezano za raspoređivanje, premještaj i prestanak državne službe službenika, odnosno radnog odnosa namještenika, te rješenja o drugim pravima i obvezama službenika i namještenika Ministarstva, vodi osobni očevidnik državnih službenika i namještenika Ministarstva, unosi i ažurira podatke u Registru zaposlenih u javnom sektoru, daje mišljenja o pitanjima koja se odnose na državnu službu, te koordinira obavljanje poslova vezanih za ljudske potencijale za cjelokupno Ministarstvo. Izrađuje nacrt prijedloga propisa o unutarnjem ustrojstvu i unutarnjem redu Ministarstva, izrađuje provedbene propise vezane za uporabu klasifikacijskih oznaka, zaštitu i čuvanje arhivske i registraturne građe, izlučivanje arhivske građe, vodi popis arhivskog gradiva, vodi evidencije i brine o pečatima i žigovima s grbom Republike Hrvatske i natpisnim pločama Ministarstva. Obavlja administrativne poslove vezane za primitak i dostavu pošte, raspoređivanje akata, stručne i tehničke poslove koji se odnose na pisarnicu, te poslove arhiviranja i čuvanja arhivske i registraturne građe koja nastaje radom Ministarstva.
Za obavljanje poslova vezanih za primitak i otpremu pošte, te čuvanje arhivske i registraturne građe ustrojava se posebna jedinica:
2.1.1.1.1. Pododsjek pisarnice.
2.1.1.1.1. Pododsjek pisarnice
Članak 8.
Pododsjek pisarnice obavlja poslove primanja i pregleda pismena i drugih dokumenata, njihovog razvrstavanja i raspoređivanja, upisivanja u odgovarajuće evidencije (očevidnike), dostave u rad, otpreme, te druge administrativne poslove vezane za primanje i otpremu pošte.
U sastavu Pododsjeka pisarnice ustrojava se:
2.1.1.1.1.1. Odjeljak pismohrane.
2.1.1.1.1.1. Odjeljak pismohrane
Članak 9.
Odjeljak pismohrane obavlja poslove arhiviranja i čuvanja registraturne građe koja nastaje radom Ministarstva, ulaže predmete po arhivskim znakovima, vodi arhivsku knjigu, unosi i ažurira podatke u sustavu ARHiNET-a, dostavlja propisane izvještaje Hrvatskom državnom arhivu, vodi očevidnik zaprimljenih predmeta, te obavlja druge stručne i tehničke poslove koji se odnose na pismohranu.
2.1.1.2. Odjel za razvoj ljudskih potencijala
Članak 10.
Odjel za razvoj ljudskih potencijala obavlja poslove vezane za provedbu i uspješnost procesa stručnog usavršavanja službenika Ministarstva, praćenje rada, napredovanja i nagrađivanja službenika i namještenika Ministarstva, vodi propisane očevidnike, sudjeluje u izradi i praćenju provedbe strategija, programa i planova izobrazbe za Ministarstvo, priprema i prati realizaciju ugovora o osposobljavanju i stručnom usavršavanju, obavlja koordinaciju edukacije po područnim jedinicama Ministarstva sukladno katalogu programa izobrazbe središnjeg tijela državne uprave nadležnog za službeničke odnose, prati rad vježbenika, sudjeluje u postupku izbora mentora vježbenicima i praćenju vježbeničke prakse.
2.1.1.3. Odjel za pravne poslove
Članak 11.
Odjel za pravne poslove obavlja poslove povodom žalbi o kojima rješava Odbor za državnu službu, daje očitovanja, te obavlja druge poslove u vezi s postupkom koji je prethodio žalbi službenika. Poduzima radnje u postupcima pred upravnim sudovima i Visokim upravnim sudom Republike Hrvatske iz djelokruga Glavnog tajništva, te