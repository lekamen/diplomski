 sveučilištima i javnim znanstvenim institutima. Odjel obavlja poslove vezano uz izdavanje odobrenja za istraživanja, ispitivanja, fotografiranja i/ili mjerenja mora, morskog dna i morskog podzemlja. Odjel obavlja i druge poslove iz svoga djelokruga.«.
Članak 17.
Naslov iznad članka 28. i članak 28. mijenjaju se i glase:
»3.1.2.2. Odjel za tehnologijski razvoj i inovacije
Članak 28.
Odjel za tehnologijski razvoj i inovacije obavlja upravne i stručne poslove vezane uz izradu strateških i operativnih dokumenata i mjera vezanih uz znanstvenu infrastrukturu, transfer tehnologija i inovacije; provedbu postojećih mjera u sustavu tehnologije i inovacija te suradnju s drugim nadležnim tijelima državne uprave na izradi strategija i mjera za unapređenje sustava tehnologije i inovacija; izradu priloga, praćenje strategija i mjera za razvoj velikih europskih istraživačkih infrastruktura te sudjeluje u izradi odgovarajućih mjera na nacionalnoj razini. Odjel prati rad i doprinosi umrežavanju ureda za transfer tehnologije, znanstveno-tehnologijskih parkova i drugih tijela u sustavu tehnologije. Odjel izrađuje i prati provedbu programa i projekata za povećanje transfera tehnologije s visokih učilišta i javnih znanstvenih instituta u gospodarstvo. Odjel obavlja i druge poslove iz svoga djelokruga.«.
Članak 18.
U članku 30. stavku 1. riječi: »Instrumenta pretpristupne pomoći – IPA, za III. komponentu Regionalni razvoj – Regionalna konkurentnost, kao i za buduće programe koji će se financirati iz proračuna Europske unije, odnosno Strukturnih fondova i Kohezijskog fonda« zamjenjuju se riječima: »Europskih strukturnih i investicijskih fondova Europske unije«.
Stavak 2. mijenja se i glasi:
»U Službi se ustrojavaju:
3.2.1.1. Odjel za provedbu projekata Europske unije
3.2.1.2. Odjel za praćenje i financiranje projekata Europske unije
3.2.1.3. Odjel za ugovaranje
3.2.1.4. Odjel za programiranje.«.
Članak 19.
Naslov iznad članka 31. i članak 31. mijenjaju se i glase:
»3.2.1.1. Odjel za provedbu projekata Europske unije
Članak 31.
Odjel za provedbu projekata Europske unije obavlja stručne poslove vezane uz provedbu prioriteta i mjera iz operativnih programa u skladu s propisima i zakonima Republike Hrvatske te u skladu s propisima i procedurama Europske unije; redovito prikuplja informacije o provedbi projekata te surađuje s korisnicima u svrhu pravodobne i učinkovite provedbe prioriteta i mjera i predlaže korektivne mjere; surađuje s domaćim i stranim konzultantima, koordinira suradnju konzultanata i korisnika te redovito prikuplja informacije o njihovu radu; sudjeluje u definiranju procedura i dokumenata potrebnih za uspješnu provedbu operativnih programa te surađuje s Posredničkim tijelom razine 2 u provedbi projekata. Odjel surađuje s Odjelom za programiranje kod pripreme informacija, planiranja i provođenja aktivnosti u svrhu podizanja svjesnosti i informiranja potencijalnih korisnika o mogućnostima korištenja fondova Europske unije. Odjel sudjeluje u pripremi i izradi priručnika o postupanju iz svoga djelokruga. Odjel obavlja i druge poslove iz svoga djelokruga.«.
Članak 20.
Naslov iznad članka 32. i članak 32. mijenjaju se i glase:
»3.2.1.2. Odjel za praćenje i financiranje projekata Europske unije
Članak 32.
Odjel za praćenje i financiranje projekata Europske unije obavlja poslove praćenja i analize realizacije provedbe prioriteta/mjera operativnih programa, te nadzire krajnje korisnike u svrhu praćenja zakonitosti korištenja dodijeljenih sredstava. Odjel sudjeluje u definiranju pokazatelja za praćenje provedbe (indikatora) na razini prioriteta/mjere; prati provedbu i predlaže korektivne mjere. Odjel je odgovoran za upisivanje podataka u Izvještajni sustav (MIS) i za pripremu sektorskih, godišnjih i završnih izvješća o provedbi projekata, te sudjeluje u pripremi izvješća za nadzorne odbore. Odjel analizira izvršenje i učinkovitost prioriteta/mjere, sudjeluje u aktivnostima vezanim uz nadzor i praćenje programa Europske unije. Odjel obavlja