 teče od dana sklapanja ugovora.
(2) Obrazac zahtjeva za zasnivanje pretplatničkog ugovora mora sadržavati sve informacije sukladno članku 8. stavku 4. ovog Pravilnika, kao i posebno istaknutu obavijest o pravu na raskid ugovora koji teče od dana sklapanja ugovora.
(3) U slučaju potpisivanja elektronskog obrasca zahtjeva za zasnivanje pretplatničkog odnosa, primjenjuju se odredbe članka 9. ovog Pravilnika, koje se odnose na sadržaj potvrde o sklopljenom ugovoru uz mogućnost dostave potvrde, kao i obrasca zahtjeva u elektroničkom formatu na adresu elektroničke pošte koju je korisnik naveo u elektronskom obrascu zahtjeva.
(4) Ukoliko se korisniku nakon sklapanja ugovora dostavlja uređaj, operator je obvezan isti dostaviti isključivo na kućnu adresu korisnika koji je ugovorio uslugu, odnosno adresu sjedišta za korisnika koji je pravna osoba. Operator javne komunikacijske usluge u nepokretnoj elektroničkoj komunikacijskoj mreži može uređaj potreban za pružanje usluge poslati na adresu različitu od kućne adrese korisnika, odnosno adrese sjedišta za korisnika koji je pravna osoba.
Članak 6.
(1) U članku 20. stavku 3. u prvoj rečenici iza riječi »mu« dodaju se riječi i zarez: »uz pisanu obavijest o raskidu,«.
(2) U članku 20. stavku 3. iza zadnje rečenice dodaje se rečenica: »Korisnik nije dužan platiti dospjeli račun koji se odnosi na period nakon isteka roka u kojem je operator obvezan omogućiti raskid ugovora.«
(3) U članku 20. dodaje se novi stavak 4. koji glasi: »(4) Operatori javnih komunikacijskih usluga su u svojim općim uvjetima poslovanja obvezni detaljno navesti načine na koje korisnici mogu zatražiti raskid pretplatničkog ugovora, što uključuje i mogućnost raskida elektroničkim putem te navesti je li za raskid potrebna određena dokumentacija, odnosno podatci za identifikaciju korisnika te o kojoj se dokumentaciji i podatcima radi.«
Članak 7.
(1) U članku 29. stavku 2. iza zadnje rečenice dodaje se rečenica: »Ukoliko operator ne prihvaća elektroničku poštu kao mogućnost ulaganja prigovora, obvezan je korisnika u odgovoru na upit/prigovor upućen elektroničkom poštom odmah uputiti u potrebu ulaganja pisanog prigovora.«
(2) U članku 29. stavku 4. iza riječi »uputiti pisani odgovor na prigovor.« dodaje se rečenica: »Korisniku koji podnese prigovor u poslovnici operatora, potrebno je izdati potvrdu s datumom primitka prigovora ili presliku prigovora s datum primitka prigovora, pečatom i potpisom djelatnika koji je prigovor zaprimio.«
(3) U članku 29. stavku 12. iza prve rečenice dodaju se rečenice koje glase: »Navedeno umanjenje naknade ili obeštećenje operator je obvezan ponuditi korisniku s datumom izdavanja računa te je korisnik obvezan u roku od sedam (7) dana obavijestiti operatora o odabiru. Operator je obvezan provesti odabir korisnika u sljedećem mjesečnom obračunskom razdoblju.«
(4) U članku 29. iza stavka 12. dodaje se novi stavak 13. koji glasi: »(13) Operatori su obvezni otkloniti kvar na pretplatničkoj opremi koja se nalazi u najmu korisnika, odnosno koja je ustupljena korisniku na korištenje u roku od pet (5) dana od dana prijave kvara, a u roku od najviše tri (3) dana od prijave, korisnika obavijestiti o vremenu i načinu otklona kvara. Ukoliko operator ne otkloni kvar u navedenom roku, korisnik ima pravo na raskid ugovora bez plaćanja naknade zbog prijevremenog raskida ugovora, osim ukoliko je kašnjenje u otklonu kvara uzrokovano krivnjom korisnika ili višom silom.«
(5) U članku 29. dosadašnji stavci 13. – 15. postaju stavci 14. – 16.
Članak 8.
(1) U članku 36. stavku 4. iza zadnje rečenice se dodaje rečenica: »Krajnji korisnik može zatražiti povrat ili naknadu neiskorištenog novčanog iznosa za javne komunikacijske usluge najkasnije 30 dana od dana kada je broj prenesen u drugu mrežu.«
(2) U članku 36. stavku 5. iza zadnje rečenice se dodaje rečenica: »Krajnji korisnik može zatražiti povrat ili naknadu neiskorištenog novčanog iznosa za javne komunikacijske usluge najkasnije 60 dana od dana kupnje bona.«
Članak 9.