77 15.07.2015 Pravilnik o načinu vođenja i sadržaju upisnika i evidencije o prometu pokretnim kulturnim dobrima i drugim kulturnim predmetima koji imaju umjetničko, povijesno, arheološko i drugo značenje
MINISTARSTVO KULTURE
1476
Na temelju članka 101.a stavka 5. Zakona o zaštiti i očuvanju kulturnih dobara (»Narodne novine«, broj 69/99, 151/03, 157/03, 87/09, 88/10, 61/11, 25/12, 136/12, 157/13 i 152/14), ministar kulture donosi
PRAVILNIK
O NAČINU VOĐENJA I SADRŽAJU UPISNIKA I EVIDENCIJE O PROMETU POKRETNIM KULTURNIM DOBRIMA I DRUGIM KULTURNIM PREDMETIMA KOJI IMAJU UMJETNIČKO, POVIJESNO, ARHEOLOŠKO I DRUGO ZNAČENJE
I. OPĆE ODREDBE
Sadržaj propisa
Članak 1.
Ovim Pravilnikom propisuje se način vođenja i sadržaj Upisnika fizičkih i pravnih osoba koje obavljaju djelatnost prometa pokretnim kulturnim dobrima i drugim kulturnim predmetima koji imaju umjetničko, povijesno, arheološko i drugo značenje te način vođenja i sadržaj evidencije nabave i prodaje te drugih pravnih poslova vezanih uz navedena kulturna dobra i kulturne predmete.
Obveza upisa u Upisnik
Članak 2.
Fizičke i pravne osobe koje obavljaju djelatnost prometa pokretnim kulturnim dobrima i drugim kulturnim predmetima koji imaju umjetničko, povijesno, arheološko i drugo značenje dužne su podnijeti zahtjev za upis u Upisnik iz članka 1. ovoga Pravilnika te voditi evidenciju nabave i prodaje te drugih pravnih poslova vezanih uz navedena kulturna dobra i kulturne predmete sukladno odredbama ovoga Pravilnika.
II. UPISNIK OSOBA KOJE OBAVLJAJU DJELATNOST PROMETA POKRETNIM KULTURNIM DOBRIMA I DRUGIM KULTURNIM PREDMETIMA
Vođenje Upisnika
Članak 3.
Ministarstvo kulture vodi Upisnik fizičkih i pravnih osoba koje obavljaju djelatnost prometa pokretnim kulturnim dobrima i drugim kulturnim predmetima koji imaju umjetničko, povijesno, arheološko i drugo značenje (u daljnjem tekstu: »Upisnik«). Upisnik se vodi u elektroničkom i pisanom obliku.
Ministarstvo kulture na svojim mrežnim stranicama objavljuje popis fizičkih i pravnih osoba upisanih u Upisnik.
Sadržaj Upisnika
Članak 4.
Upisnik se vodi u posebnoj, uvezenoj knjizi s numeriranim stranicama (Upisnim listovima).
Upisnik se vodi upisivanjem podataka u Upisni list. Svaki Upisni list u Upisniku ima svoj broj. Broj Upisnog lista je redni broj upisa fizičke i pravne osobe iz članka 2. ovoga Pravilnika, a sastoji se od oznake PKD i rednog broja upisa odvojenog crticom.
Upisni list za fizičke osobe i Upisni list za pravne osobe sadrži broj Upisnog lista i podbrojeve upisa promjena, broj i datum rješenja o upisu u sudski ili drugi odgovarajući registar, podatke o svim kasnijim upisima promjena u Upisnom listu, datum upisa, potpis osobe koja je izvršila upis, službeni pečat te odgovarajuće podatke za fizičke odnosno pravne osobe iz stavka 5. i 6. ovoga članka.
Prilikom upisa promjene ispunjava se novi Upisni list s promijenjenim podacima, kao i s podacima koji nisu izmijenjeni. Na novi Upisni list upisuje se redni broj prvog upisa, s podbrojem odvojenim kosom crtom koji označava broj upisanih promjena.
Za fizičke osobe u Upisnik se unosi: ime i prezime obrtnika, naziv obrta, sjedište obrta, osoba ovlaštena za zastupanje, tvrtka trgovca pojedinca i njegovo sjedište, njihov osobni identifikacijski broj, prebivalište, matični broj subjekta.
Za pravne osobe u Upisnik se unosi: tvrtka, skraćena tvrtka i prijevod tvrtke, odnosno naziv, skraćeni naziv i prijevod naziva pravne osobe, pravni oblik i sjedište pravne osobe, matični broj subjekta, osobni identifikacijski broj, podružnica pravne osobe ako postoji, predmet poslovanja odnosno djelatnost pravne osobe i podružnice te osoba ovlaštena za zastupanje.
Fizičke i pravne osobe dužne su o svakoj promjeni podataka u Upisniku pisano obavijestiti Ministarstvo kulture u roku od 15 dana od dana nastanka promjene.
Zahtjev za upis u Upisnik
Članak 5.
Zahtjev za upis u Upisnik fizičke i pravne osobe podnose Ministarstvu kulture u roku 15 dana od dana registracije djelatnosti obavljanja prometa pokretnim 