 navedena u ovom Pravilniku moraju imati prvu ovjeru.
(2) Mjerila iz stavka 1. ovoga članka ponovno se ovjeravaju u slučaju popravka ili na zahtjev korisnika.
Članak 5.
Kada funkciju određenog mjerila navedenog u članku 2. ovoga Pravilnika ostvaruje mjerni sustav koji se sastoji od više mjerila za mjerenje različitih fizikalnih veličina ili pretvorbu različitih fizikalnih veličina, ili pretvorbu omjera (mjerila temperature, mjerila tlaka, mjerila gustoće, mjerila viskoznosti i sl.), tada će se razdoblje određeno za ponovno ovjeravanje navedenog mjerila primijeniti na sve elemente toga mjernog sustava osim mjerila koja podliježu samo prvom ovjeravanju.
Članak 6.
(1) Ovjerno razdoblje za redovno ovjeravanje mjerila kojima je ovjerno razdoblje kraće od 1 godine ili 1 godina počinje teći od prvoga dana kvartala koji slijedi iza kvartala u kojem je ovjeravanje obavljeno.
(2) Ovjerno razdoblje za redovno ovjeravanje mjerila kojima je ovjerno razdoblje dulje od 1 godine počinje teći od prvoga dana kalendarske godine koja slijedi iza godine u kojoj je ovjeravanje obavljeno.
(3) Vlasnici mjerila obvezni su najkasnije 30 dana prije isteka ovjernog razdoblja podnijeti zahtjev za redovno ovjeravanje mjerila.
(4) Za obračunska komunalna mjerila temeljem kojih se utvrđuje cijena toplinske energije, električne energije, vode ili plina obveza iz stavka 3. ovoga članka odnosi se na pravnu ili fizičku osobu koja prodaje toplinsku energiju, električnu energiju, vodu ili plin.
Umjerna razdoblja za etalone
Članak 7.
Za umjeravanje etalona koji se upotrebljavaju za ovjeravanje zakonitih mjerila primjenjuju se sljedeća razdoblja ponovnog umjeravanja:
1. etaloni za ovjeravanje mjerila duljine i kuta 3 godine 2. etaloni za ovjeravanje automatskih mjerila razine tekućina u nepokretnim spremnicima 3 godine 3. etaloni za ovjeravanje cilindričnih vodoravnih i okomitih spremnika 3 godine 4. etaloni za ovjeravanje vodomjera 3 godine 5. etaloni za ovjeravanje mjerila toplinske energije 3 godine 6. etaloni za ovjeravanje mjerila protoka tekućina različitih od vode obujma do 999 l 1 godina 7. etaloni za ovjeravanje uređaja za pokazivanje obujma 3 godine 8. etaloni za ovjeravanje plinomjera 3 godine 9. etaloni za ovjeravanje mjerila kojima se ispravlja obujam proteklog plina (korektori) 3 godine 10. etaloni za ovjeravanje mjerila mase 1 godina 11. etaloni za ovjeravanje mjerila temperature 3 godine 12. etaloni za ovjeravanje mjerila tlaka 3 godine 13. etaloni za ovjeravanje mjerila električne energije 3 godine 14. etaloni za ovjeravanje mjernih transformatora 3 godine 15. etaloni za ovjeravanje mjerila za ispitivanje električnih instalacija 3 godine 16. etaloni za ovjeravanje etilometara 3 godine 17. etaloni za ovjeravanje taksimetara 1 godina 18. etaloni za ovjeravanje mjerila brzine u cestovnom prometu 1 godina 19. etaloni za ovjeravanje uređaja s valjcima za mjerenje kočne sile po obodu kotača 3 godine 20. etaloni za ovjeravanje analizatora plinova 1 godina 21. etalonske obujamske posude za ovjeravanje mjerila protoka tekućina obujma 1 000 l i više 3 godine 22. etaloni u obliku cijevne petlje za ovjeravanje mjerila protoka tekućina različitih od vode 3 godine 23. etaloni za ovjeravanje temperaturnih kompenzatora za mjerila protoka tekućina različitih od vode. 3 godine
Članak 8.
Etaloni koji se upotrebljavaju za ovjeravanje zakonitih mjerila, a nisu navedeni u ovom Pravilniku, moraju biti umjereni prije stavljanja u uporabu te nakon popravka ili na zahtjev korisnika.
Članak 9.
Etaloni izrađeni od stakla, porculana ili keramike ne podliježu ponovnom umjeravanju.
Članak 10.
Kad funkciju određenog etalona navedenog u članku 7. ovoga Pravilnika ostvaruje mjerni sustav koji se sastoji od više mjerila za mjerenje različitih fizikalnih veličina ili pretvorbu različitih fizikalnih veličina, ili pretvorbu omjera (mjerila temperature, mjerila tlaka, mjerila gustoće, mjerila viskoznosti i sl.), tada će se razdoblje određeno za ponovno umjeravanje navedenog etalona