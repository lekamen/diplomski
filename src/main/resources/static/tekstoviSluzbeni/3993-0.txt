50 01.06.2016 Presuda Visokog upravnog suda Republike Hrvatske broj: UsII-37/13-9 od 3. svibnja 2016.
VISOKI UPRAVNI SUD REPUBLIKE HRVATSKE
1342
PRESUDA
Visoki upravni sud Republike Hrvatske u vijeću sastavljenom od sudaca toga suda mr. sc. Ivice Kujundžića, predsjednika vijeća, Eveline Čolović Tomić i Lidije Vukičević, članova vijeća, te Branke Stipandžije, zapisničarke, u upravnom sporu tužitelja Hrvatskog Telekoma d.d. iz Zagreba, Roberta Frangeša Mihanovića 9, kojeg zastupa opunomoćenica Maja Mandić, direktorica Odjela za korporativne regulatorne poslove, protiv rješenja tuženika Hrvatske agencije za poštu i elektroničke komunikacije (sada: Hrvatska regulatorna agencija za mrežne djelatnosti), Zagreb, Roberta Frangeša Mihanovića 9, klasa: UP/I-344-07/13-01/39, urbroj: 376-04/DM-1305 od 22. travnja 2013., radi nadzora nad poštivanjem regulatornih obveza, u sjednici vijeća održanoj 3. svibnja 2016.
presudio je
I. Tužbeni zahtjev se odbija.
II. Ova presuda objavit će se u »Narodnim novinama«.
Obrazloženje
Pobijanim rješenjem pod točkom 1. utvrđuje se da je trgovačko društvo Hrvatski Telekom d.d. prekršilo regulatornu obvezu transparentnosti na tržištu veleprodajnog i širokopojasnog pristupa internetu jer je od operatera korisnika usluge veleprodajnog širokopojasnog pristupa internetu traži plaćanje naknade za pristupne vodove za koje je odgovoran operator korisnik, pod točkom 2. trgovačkom društvu iz točke 1. zabranjuje se naplaćivanje ili traženje plaćanja naknada ili ugovaranje naknada za pristupne vodove za koje je odgovoran operator korisnik neovisno o tome radi li se o »radnim« ili »rezervnim« vodovima, pod točkom 3. trgovačkom društvu iz točke 1. zabranjuje se isključivanje realiziranih pristupnih kapaciteta bilo kojeg operatera korisnika usluge veleprodajnog širokopojasnog pristupa zbog neplaćanja naknade za pristupne vodove za koje je odgovoran operator korisnik, neovisno o tome radi li se o »radnim« ili »rezervnim« vodovima i pod točkom 4. ukida se privremeno rješenje doneseno u ovom predmetu od 27. ožujka 2013.
Tužitelj pobija zakonitost osporenog rješenja zbog toga što u pobijanom aktu nije pravilno primijenjen Zakon, zbog nepostupanja prema pravilima postupka, i zbog nepotpuno i nepravilno utvrđenog činjeničnog stanja.
Tužitelj u tužbi navodi da je tuženik dana 17. srpnja 2009. godine donio odluku klasa: 344-01/09-01/1079, urbroj: 376-11-09-01 zajedno sa pripadajućim dokumentom Analiza tržišta veleprodajnog širokopojasnog pristupa (odluka o analizi BSA tržišta), kojom je tužitelja odredio operaterom sa značajnijom tržišnom snagom na tržištu veleprodajnog širokopojasnog pristupa. Navedenom odlukom o analizi BSA tržišta tuženik je tužitelju odredio obvezu na veleprodajnoj razini pružiti drugim operatorima uslugu širokopojasnog pristupa, te mu je s tim u vezi odredio sljedeće regulatorne obveze: obveze nediskriminacije, obvezu transparentnosti, obvezu nadzora cijena i vođenje troškovnog računovodstva te obvezu računovodstvenog razdvajanja. Predmetnom odlukom tužitelju je naloženo da u okviru regulatorne obveze pristupa i korištenju posebnih dijelova mreže mora osigurati da operater korisnik može pristupiti svakoj pristupnoj točci preko vlastitih pristupnih vodova za koje je odgovoran operator korisnik. Također je predmetnom odlukom tužitelju u okviru regulatorne obveze transparentnosti naložio objavu standardne ponude veleprodajnog širokopojasnog pristupa za sve usluge obuhvaćene definicijom tržišta i poglavlja 4.3. tog dokumenta, na temelju kojeg drugi operatori neće biti obvezni plaćati dodatne troškove koji nisu nužni za pružanje usluge. Sukladno navedenim obvezama tužitelj je dana 1. listopada 2009. godine objavio standardnu ponudu Hrvatskog Telekoma za uslugu veleprodajnog širokopojasnog pristupa u kojoj je između ostalog objavio i cijene pristupnih kapaciteta za pristupne vodove za koje je odgovoran operator korisnik. Po nalogu tuženika tužitelj je objavio izmijenjenu standardnu ponudu koja nije sadržavala