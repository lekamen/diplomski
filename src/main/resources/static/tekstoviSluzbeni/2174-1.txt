 odnosno dulje od 6 mjeseci za operaciju katarakte te dulje od 12 mjeseci na operaciju aloartroplastike velikih zglobova, od datuma naručivanja.
(3) Ravnatelj, odnosno sanacijski upravitelj obvezan je ministarstvu nadležnom za zdravlje dostaviti presliku odobrenja, odnosno uskrate odobrenja u roku od 15 dana od dana izdavanja odobrenja, odnosno uskrate odobrenja.
(4) O izdanim odobrenjima odnosno uskraćenim odobrenjima poslodavac je obvezan voditi evidenciju.
Članak 5.
(1) Odobrenje iz članka 1. ovoga Pravilnika daje se na godinu dana.
(2) U slučaju kada poslodavac ili zdravstvena inspekcija utvrde da je zdravstveni radnik obavljao poslove za svoj račun iz zdravstvene djelatnosti poslodavca bez odobrenja iz članka 1. ovoga Pravilnika, zdravstvenom radniku poslodavac ne smije dati odobrenje iz članka 1. ovoga Pravilnika u razdoblju od dvije godine od dana kada je to utvrdio poslodavac ili zdravstvena inspekcija.
(3) U slučaju iz stavka 2. ovog članka rad bez odobrenja poslodavca smatra se povredom obveza iz radnog odnosa.
Članak 6.
Postupci davanja odobrenja zdravstvenom radniku za sklapanje poslova za svoj račun iz zdravstvene djelatnosti poslodavca započeti po odredbama Pravilnika o mjerilima za davanje odobrenja zdravstvenom radniku za sklapanje poslova iz djelatnosti poslodavca (»Narodne novine«, broj 04/2014), dovršit će se sukladno odredbama ovoga Pravilnika.
Koeficijent djelatnosti i prosječno godišnje izvršenje iz članka 2. stavka 1. ovoga Pravilnika za 2014. godinu objavit će se na mrežnim stranicama Ministarstva zdravlja na dan stupanja na snagu ovoga Pravilnika.
Članak 7.
Danom stupanja na snagu ovoga Pravilnika prestaje važiti Pravilnik o mjerilima za davanje odobrenja zdravstvenom radniku za sklapanje poslova iz djelatnosti poslodavca (»Narodne novine«, broj 04/2014).
Članak 8.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-04/34
Urbroj: 534-02-1-2/2-15-03
Zagreb, 29. rujna 2015.
Ministar prim. Siniša Varga, dr. med. dent., v. r.
