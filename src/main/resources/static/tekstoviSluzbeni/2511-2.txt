 nalazi u prilogu ovoga Pravilnika i njegov je sastavni dio (Prilog 3) te ispunjenu tiskanicu u najkraćem roku dostaviti nadležnoj ustrojstvenoj jedinici Glavnog stožera.
(3) Zapovjednik ili čelnik ustrojstvene jedinice u kojoj je ustrojena vojna ordinacija, može uz prethodnu suglasnost nadležne ustrojstvene jedinice Glavnog stožera odrediti drugačiji početak i završetak rada vojne ordinacije, uključivo i mogućnost rada u vremenu kraćem od radnog vremena propisanog člankom 8. stavkom 1. ovoga Pravilnika na način da jedan zdravstveni tim radi na dvije ili više lokacija uz uvjet da ukupno radno vrijeme zdravstvenog tima nije dulje od osam (8) sati dnevno.
(4) U slučaju promjene podataka iskazanih u tiskanici RVO, zapovjednik ili čelnik ustrojstvene jedinice u kojoj je ustrojena vojna ordinacija obvezan je u najkraćem roku dostaviti ažuriranu tiskanicu nadležnoj ustrojstvenoj jedinici Glavnog stožera.
Članak 10.
(1) Utvrđeni raspored radnog vremena pojedine ordinacije upisuje se u tiskanicu Obavijest o radu vojne ordinacije (tiskanica ORVO) koja se nalazi u prilogu ovoga Pravilnika i njegov je sastavni dio (Prilog 4). Ispunjena tiskanica mora se istaknuti na vidljivom mjestu na ulazu u ordinaciju.
(2) Nositelj i član zdravstvenog tima u ordinaciji kao i njihove zamjene dužni su poštivati utvrđeni raspored radnog vremena.
(3) Iznimno, kada zdravstveno stanje pacijenta koji se javlja u vojnu ordinaciju zahtijeva hitnu medicinsku intervenciju, a rad vojne ordinacije je uređen na način propisan člankom 9. stavkom 3. ovoga Pravilnika, može se kontaktirati nositelj tima na broj naveden u Obavijesti o radu vojne ordinacije koji će dati upute za daljnje postupanje.
Zdravstvena potpora u terenskim uvjetima
Članak 11.
Zdravstvena potpora u terenskim uvjetima organizira se i provodi tijekom obučnih i drugih aktivnosti u terenskim uvjetima kao što su vježbe, taborovanja i slično te u slučajevima kada Oružane snage pružaju pomoć u skladu s odredbama Zakona o obrani.
Članak 12.
(1) Za potrebe planiranja, organizacije i provedbe zdravstvene potpore u terenskim uvjetima, određuju se obveze nositelja planiranja i provedbe zadaća i aktivnosti Oružanih snaga u terenskim uvjetima kao korisnika zdravstvene potpore (u daljnjem tekstu: Korisnik) te ustrojstvenih jedinica Oružanih snaga nadležnih za poslove zdravstvene potpore kao davatelja zdravstvene potpore (u daljnjem tekstu: Davatelj).
(2) Aktivnosti Korisnika i Davatelja zdravstvene potpore uređuju se u skladu s propisima o materijalnom zbrinjavanju u Ministarstvu obrane i Oružanim snagama.
Članak 13.
(1) Korisnik je ustrojstvena jedinica Oružanih snaga koja za svoje planirane aktivnosti traži zdravstvenu potporu ili koja je ovlaštena zatražiti zdravstvenu potporu za planirane aktivnosti drugih ustrojstvenih jedinica Ministarstva obrane i Oružanih snaga.
(2) Korisnik je:
– Dom Glavnog stožera – za ustrojstvene jedinice Ministarstva obrane i Glavnog stožera Oružanih snaga,
– ustrojstvene jedinice grana Oružanih snaga, Hrvatskog vojnog učilišta i Zapovjedništva za potporu,
– pristožerne postrojbe Glavnog stožera Oružanih snaga.
Članak 14.
(1) Davatelj je ustrojstvena jedinica u sastavu grana Oružanih snaga, Zapovjedništva za potporu i pristožernih postrojbi Glavnog stožera Oružanih snaga nadležna za poslove zdravstvene potpore koja planira, organizira i dodjeljuje zdravstvene timove za provedbu zdravstvene potpore u skladu s nalozima granskih nositelja koordinacije i nadzora zdravstvene potpore te stručnom procjenom i razmještajem svojih ustrojstvenih elemenata zdravstvene potpore na svom području odgovornosti, a prema odredbama ovoga Pravilnika.
(2) Sastav zdravstvenog tima za provedbu zdravstvene potpore iz stavka 1. ovoga članka kao i sadržaj opreme zdravstvenog tima i sanitetskog motornog vozila (u daljnjem tekstu: sanitetsko m/v) opisani su u prilogu ovoga Pravilnika i čine njegov sastavni dio (Prilozi 5 i 6).
(3) Davatelj je obvezan dostaviti nadređenom zapovjedništvu izvješća o provedbi