 Grada Zagreba,
6. predstavnik Hrvatske komore inženjera građevinarstva,
7. predstavnik Hrvatske komore arhitekata.
VI.
(1) Povjerenstvom predsjedava predstojnik Ureda, koji saziva sjednice i koordinira rad Povjerenstva te predsjednici Republike Hrvatske podnosi periodična izvješća o radu Povjerenstva.
(2) Sjednice Povjerenstva u pravilu se održavaju u sjedištu Ureda.
(3) Sjednicama Povjerenstva, pored članova iz točke V. ove odluke, mogu prisustvovati i druge osobe na temelju pisanog poziva predstojnika Ureda, a njihovo je sudjelovanje ovlašten predložiti svaki član Povjerenstva.
(4) Povjerenstvo može donijeti pravila o svom radu.
VII.
(1) Stručne i administrativne poslove za Povjerenstvo obavlja Ured.
(2) Podaci o sastavu i radu Povjerenstva i svi drugi podaci i dokumenti relevantni za određivanje sjedišta Ureda, te stručni nalaz Povjerenstva i Odluka o sjedištu Ureda objavljuju se na adresi: www.predsjednica.hr.
3. PRIJELAZNE I ZAVRŠNE ODREDBE
VIII.
Vanjske članove Povjerenstva odredit će čelnici tijela iz točke V. stavka 3. ove odluke u roku od 30 dana od dana njezina stupanja na snagu.
IX.
(1) U roku od osam dana od dana donošenja Odluke o sjedištu Ureda, predsjednica Republike Hrvatske podnijet će Državnom uredu za upravljanje državnom imovinom:
– zahtjev za davanje na korištenje nekretnine na temelju članka 59. stavka 1. Zakona o upravljanju i raspolaganju imovinom u vlasništvu Republike Hrvatske (»Narodne novine«, broj 94/13), ako Odlukom o sjedištu Ureda bude određen novo sjedište Ureda,
– zahtjev za izdvajanje dijela ili dijelova nekretnine u Zagrebu na adresi Pantovčak broj 241 za druge javne svrhe odnosno posebne ili druge namjene, ako Odlukom o sjedištu Ureda bude određen da sjedište Ureda ostaje na adresi Pantovčak broj 241, ali u smanjenom opsegu.
(2) Nakon preseljenja Ureda u novo sjedište u skladu sa stavkom 1. alinejom 1. ove točke, odnosno nakon donošenja odluke o sjedištu Ureda iz stavka 1. alineje 2. ove točke odluke da sjedište Ureda ostaje na adresi Pantovčak broj 241 u stanju kakvo je zatečeno na dan donošenja ove odluke, Odluka o Uredu predsjednice Republike Hrvatske (»Narodne novine«, broj 20/15) dopunit će se odredbom o sjedištu Ureda.
X.
Do dopune Odluke o Uredu predsjednice Republike Hrvatske (»Narodne novine«, broj 20/15) u smislu točke IX. stavka 2. ove odluke, sjedište Ureda je u Zagrebu, Pantovčak broj 241.
XI.
Ova odluka stupa na snagu danom donošenja i objavit će se u »Narodnim novinama«.
Klasa: 020-03/15-03/05 Urbroj: 71-05-01/3-15-1 Zagreb, 19. ožujka 2015.
Predsjednica Republike Hrvatske Kolinda Grabar-Kitarović, v. r.
