 sadržaj edukacije odgovara potrebama rada na siguran način i rukovanja samo onim pirotehničkim sredstvima iz prodajnog asortimana ZAKUPNIKA i da stečena znanja ne moraju nužno odgovarati osobinama pirotehničkih sredstava drugih proizvođača, te da ZAKUPNIK ni na koji način ne odgovara za rukovanje pirotehničkim sredstvima drugih proizvođača.«
1.2.b) Članak 4. stavak 8. mijenja se i glasi:
»8. ZAKUPODAVAC se obvezuje uputiti radnike raspoređene na prodaju PROIZVODA na edukaciju u organizaciji ZAKUPNIKA za obavljanje poslova prodaje pirotehničkih sredstava na siguran način prije početka njihova rada na prodaji pirotehničkih sredstava, te je dužan radnike raspoređene na te poslove upozoriti da su edukacijom provedenom u organizaciji ZAKUPNIKA osposobljeni za rad na siguran način i za rukovanje samo onih proizvoda koji se nalaze u asortimanu ZAKUPNIKA, te da im je zabranjeno tijekom obavljanja poslova prodaje pirotehničkih sredstava iz asortimana ZAKUPNIKA nanositi štetu ZAKUPNIKU ocrnjivanjem, omalovažavanjem ili neprimjerenim ili neukusnim izlaganjem robe i robne marke ZAKUPNIKA, kao i da im je zabranjeno samostalno umanjivati uplate dnevnog utrška na ime naknade ili zadržavati novac od prodaje ili kasniti s uplatama dnevnog utrška na račun ZAKUPNIKA.«
1.3. U Ugovorima o zakupu poslovnog prostora sklopljenima 2011., 2012. i 2014. godine, članak 10. briše se.
1.4. U Ugovorima o zakupu poslovnog prostora sklopljenima 2013. godine, članak 9. briše se.
1.5. U Ugovorima o poslovnoj suradnji u vrijeme trajanja zakupa poslovnog prostora sklopljenima 2011., 2012., 2013. i 2014. godine:
1.5.a) Članak 2. stavak 3. dopunjuje se novom rečenicom koja glasi:
»NARUČITELJ će tijekom edukacije upozoriti te radnike da sadržaj edukacije odgovara potrebama rada na siguran način i rukovanja samo onim pirotehničkim sredstvima iz prodajnog asortimana NARUČITELJA i da stečena znanja ne moraju nužno odgovarati osobinama pirotehničkih sredstava drugih proizvođača, te da NARUČITELJ ni na koji način ne odgovara za rukovanje pirotehničkim sredstvima drugih proizvođača.«
1.5.b) Članak 4. stavak 9. mijenja se i glasi:
»9. IZVRŠITELJ se obvezuje uputiti radnike raspoređene na prodaju pirotehničkih sredstava na edukaciju u organizaciji NARUČITELJA za obavljanje poslova prodaje pirotehničkih sredstava na siguran način prije početka njihova rada na prodaji pirotehničkih sredstava, te je dužan radnike raspoređene na te poslove upozoriti da su edukacijom provedenom u organizaciji NARUČITELJA osposobljeni za rad na siguran način i za rukovanje samo onih proizvoda koji se nalaze u asortimanu NARUČITELJA, te da im je zabranjeno tijekom obavljanja poslova prodaje pirotehničkih sredstava iz asortimana NARUČITELJA nanositi štetu NARUČITELJU ocrnjivanjem, omalovažavanjem ili neprimjerenim ili neukusnim izlaganjem robe i robne marke NARUČITELJA, kao i da im je zabranjeno samostalno umanjivati uplate dnevnog utrška na ime naknade ili zadržavati novac od prodaje ili kasniti s uplatama dnevnog utrška na račun NARUČITELJA.«
1.5.c) Članak 7. mijenja se i glasi:
»Raskid ugovora
Ako IZVRŠITELJ otkaže ili raskine ovaj ugovor prije razdoblja na koje je sklopljen i zbog toga prestane poslovna suradnja između IZVRŠITELJA i NARUČITELJA, temeljena na ovom Ugovoru, IZVRŠITELJ je dužan u roku od 30 dana vratiti NARUČITELJU vrijednost njegovih ulaganja izvršenih radi marketinške podrške i podrške prodaji pirotehničkih sredstava, vrijednost konzultantskih usluga i edukacije radnika IZVRŠITELJA i naknaditi mu troškove pribavljanja upravnih dozvola za obavljanje djelatnosti prodaje pirotehničkih sredstava, koja ulaganja imaju sveukupnu vrijednost od 39.600,00 kuna, što je jednako protuvrijednosti od 5.225,00 EUR, uvećano za pripadajući porez na dodanu vrijednost, a osim toga, IZVRŠITELJ je dužan u roku od 30 dana vratiti NARUČITELJU novčanu vrijednost izvršenih ulaganja u opremanje poslovnog prostora radi obavljanja djelatnosti prodaje pirotehničkih sredstava i s time povezanog pribavljanja 