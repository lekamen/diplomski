šumskim zemljištima gospodarske jedinice.
Članak 70.
Odredbe članka 58. do 68. ovoga Pravilnika odgovarajuće se primjenjuju na izradu i provedbu programa gospodarenja.
VI. PROGRAM GOSPODARENJA ŠUMAMA ŠUMOPOSJEDNIKA
Članak 71.
(1) Program gospodarenja šumama šumoposjednika izrađuje se za šume koje su u vlasništvu i/ili posjedu drugih pravnih i fizičkih osoba, a nisu u vlasništvu i/ili posjedu Republike Hrvatske.
(2) Programom gospodarenja šumama šumoposjednika utvrđuje se stanje šuma te radovi u neposrednom gospodarenju šumama i šumskim zemljištima gospodarske jedinice.
Članak 72.
(1) Odredbe članka 58. do 68. ovoga Pravilnika primjenjuju se na izradu programa gospodarenja šumama šumoposjednika.
(2) Iznimno od odredbe stavka 1. ovoga članka, radovi se propisuju i razdužuju po uređajnim razredima, a evidentiraju po odsjecima i odjelima.
(3) Program gospodarenja šumoposjednika sadrži raspodjelu šuma šumoposjednika prema veličini posjeda iskazanu u obrascu PŠ – 1, koji je tiskan u Prilogu 7 ovoga Pravilnika.
VII. PROGRAM ZA GOSPODARENJE ŠUMAMA POSEBNE NAMJENE
Članak 73.
(1) Programi posebne namjene izrađuju se za šume za znanstvena istraživanja i nastavu, šume za potrebe obrane Republike Hrvatske, šume za izgradnju golf igrališta i kampa, šumske sjemenske objekte u kategoriji »selekcioniran«, »kvalificiran« i »testiran«, šume unutar područja zaštićenih temeljem propisa o zaštiti prirode posebno za šume u vlasništvu Republike Hrvatske i šume koje su u vlasništvu i/ili posjedu drugih pravnih i fizičkih osoba.
(2) Programi posebne namjene za šume unutar područja zaštićenih temeljem propisa o zaštiti prirode u kategoriji strogog rezervata, nacionalnog parka, posebnog rezervata šumske vegetacije i park šume izrađuju se pod nazivom Programi zaštite šuma.
(3) Odredbe ovoga Pravilnika odgovarajuće se primjenjuju na izradu i provedbu programa posebne namjene, izuzev za programe gospodarenja šumskim sjemenskim objektima u kategoriji »kvalificiran« i »testiran«.
Članak 74.
(1) Za šume i šumska zemljišta u području nacionalnog parka i strogog rezervata, te šumskih sjemenskih objekata u kategoriji »kvalificiran« i testiran« formiraju se zasebne gospodarske jedinice i izrađuju programi posebne namjene.
(2) Programi posebne namjene za šume posebne namjene koje se nalaze u sastavu gospodarskih jedinica sastavni su dio šumskogospodarskog plana za tu gospodarsku jedinicu.
(3) Svi podaci za odsjeke šuma s posebnom namjenom koje se nalaze u sastavu gospodarskih jedinica gospodarskih šuma iskazuju se u šumskogospodarskom planu za gospodarsku jedinicu u čijem sastavu se nalaze.
Program gospodarenja šumama za znanstvena istraživanja i nastavu
Članak 75.
(1) Programi posebne namjene za znanstvena istraživanja i nastavu izrađuje se u svrhu znanstveno istraživačkog rada, primjene i testiranja novih metoda rada, praćenja i proučavanja stanja šumskih ekoloških sustava na znanstvenim osnovama, te izvođenje nastavnih aktivnosti radi edukacije šumarskih stručnjaka.
(2) Na izradu i provedbu programa posebne namjene za šume za znanstvena istraživanja i nastavu koje čine zasebne gospodarske jedinice odgovarajuće se primjenjuju odredbe članka 58. do 68. ovoga Pravilnika.
(3) Program posebne namjene za šume za znanstvena istraživanja i nastavu koje su sastavni dio gospodarske jedinice gospodarskih šuma sadržava:
1. opće podatke (proglašenje, popis odsjeka, površinu, drvnu zalihu, prirast);
2. smjernice gospodarenja (određuje znanstvena ustanova na čiji zahtjev je šuma proglašena šumom posebne namjene).
Program gospodarenja šumama za potrebe obrane Republike Hrvatske
Članak 76.
(1) Za šume i šumska zemljišta za potrebe obrane Republike Hrvatske izrađuje se program gospodarenja šumama posebne namjene u svrhu praćenja stanja i gospodarenju šuma na vojnim vježbalištima i drugim vojnim objektima s naglaskom na posebne smjernice gospodarenja s obzirom na potrebe obrane RH.
(2) Na izradu i provedbu programa posebne namjene za šume za potrebe obrane RH koje čine zasebne