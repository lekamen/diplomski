 svakako otklonjena Stručnim mišljenjem tuženika u kojem se jasno ističe stav: da se primjena djelomičnog rješenja odnosi samo i isključivo na HT te u tom smjeru treba biti i nužna izmjena postojećih interkoncesijskih ugovora (ugovora o međupovezivanju) na koji način je dao jasnu uputu da se ugovori o međupovezivanju trebaju mijenjati samo u odnosu na cijene HT-a.
Nastavno u tužbi tužitelj iscrpno obrazlaže razloge zbog kojih također smatra da je u cijelosti postupio na zakonit način te je pravodobno i izmijenio standardnu ponudu. Stoga da za donošenje osporenog rješenja nije bilo zakonske osnove niti se tuženik u istom pozvao na bilo koju odredbu materijalnog propisa koja bi bila mjerodavna za rješenje predmetne stvari.
Radi izloženog s obzirom da je smatra tužitelj zahtjev bio u cijelosti osnovan predlaže Sudu da tužbeni zahtjev usvoji i predlaže Visokom upravnom sudu Republike Hrvatske da na temelju članka 58. Zakona o upravnim sporovima donese presudu kojom će poništiti rješenje tuženika od 15. veljače 2012. godine.
Tuženik u odgovoru na tužbu tužbene navode smatra neosnovanim te dodaje da je osporeno rješenje u cijelosti doneseno u skladu s pravnim shvaćanjem izraženim u presudi Upravnog suda Republike Hrvatske, broj: Us-13551/2009 od 30. studenoga 2011. Također smatra da tim rješenjem nisu povrijeđene ni pojedine odredbe Zakona o elektroničkim komunikacijama na koje tužitelj upire u tužbi, jer isto nije suprotno načelima i ciljevima propisanim u tom Zakonu, među ostalim ni propisanom načelu promicanja tržišnog natjecanja i sprječavanja narušavanja ili ograničavanja tržišnog natjecanja.
Iako potvrđuje točnim da je ovlašten poticati tržišno natjecanje i sprječavati zlouporabe, tvrdi da je iz tih razloga i odbijen zahtjev tužitelja kao neosnovan jer se isti odnosi na razdoblje u kojem je postupanje zainteresiranog HT-a bilo zakonito. Time da nisu postojale pravne pretpostavke za usvajanje zahtjeva, a konačno time ni osporenim rješenjem nije povrijeđen zakon na štetu tužitelja. Uz to dodaje da je to rješenje doneseno u skladu s odredbom članka 98. Zakona o općem upravnom postupku jer sadrži sve razloge i bitne elemente odnosno obrazloženi su razlozi na kojima se temelji odluka.
Također ističe da prethodno donošenju osporenog rješenja nisu povrijeđena pravila postupka te konačno zaključuje da je na temelju cjelokupnog obrazloženja danog u osporenom rješenju jasno i nedvojbeno istaknuto da je postupanje zainteresiranog HT-a bilo na zakonu utemeljeno, a što je ocijenio i Upravni sud u rečenoj presudi i izvršenju koje je i doneseno osporeno rješenje.
Predlaže Sudu da tužbu tužitelja u cijelosti odbije kao neosnovanu.
Zainteresirana osoba u predmetnom upravnom sporu Hrvatski Telekom d.d. u odgovoru na tužbu u cijelosti se protivi navodima iz tužbe te nastavno u odgovoru na tužbu iscrpno ističe razloge zbog kojih te navode smatra neosnovanima. Posebno ističe da u razdoblju od 1. ožujka 2009. do 31. prosinca 2009. tužitelj nije bio određen operatorom sa značajnom tržišnom snagom, pa tuženik nije imao zakonsku ovlast odrediti mu regulatorne obveze, a time ni regulatornu obvezu određivanja cijena terminacije poziva u mrežu tužitelja, niti je imao zakonsku ovlast odrediti navedenu cijenu na što se upravo odnosi zahtjev tužitelja. Stoga da je odbijanjem zahtjeva tuženik postupio zakonito jer bi u protivnom povrijedio odredbe mjerodavnog propisa, s obzirom na to da je tužitelju, kao i ostalim operatorima koji su Odlukom o analizi tržišta određeni operatorima sa značajnom tržišnom snagom, određena primjena načela asimetrije pri određivanju cijena terminacije poziva u njihovu mrežu s početkom od 1. siječnja 2010. S tim u vezi da tuženik nije mogao niti je bio ovlašten regulirati ugovorni odnos tužitelja i zainteresiranog za ranije razdoblje od 1. ožujka 2009. do 31. prosinca 2009. godine.
Zainteresirani također ističe da nema osnove za pozivanje tužitelja na ranije rješenje tuženika od 28. listopada 2009. koje je rečenom presudom Upravnog