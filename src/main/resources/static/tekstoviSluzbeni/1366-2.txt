 šifrarnika, dodjeljivanje i ukidanje korisničkih imena, lozinki, osiguravanje uvjeta za nesmetani rad sustava kao i za tumačenje uputa o načinu rada u sustavu JCMS.
(2) Administrator središnjeg sustava JCMS ovlašten je unositi u sustav JCMS sve podatke o sudovima, korisnicima i promjenama koje je potrebno unijeti u sustav.
(3) Administrator središnjeg sustava JCMS dužan je sudjelovati pri izradi uputa o korištenju novih funkcionalnosti, pravovremeno obavještavati korisnike o promjenama u sustavu te objavljivati informacije potrebne za rad u sustavu JCMS na internom korisničkom portalu » jcms.pravosudje.hr«.
Ovlašteni stručnjak
Članak 6.
(1) Ovlašteni stručnjak je osoba zadužena za razvoj i održavanje sustava JCMS, koju odredi i ovlasti ministar nadležan za poslove pravosuđa.
(2) Ovlašteni stručnjak, u okviru dodijeljenih ovlasti, brine o razvoju i održavanju sustava JCMS (strojna oprema, programska oprema, baza podataka, komunikacija, edukacija i drugo), a njegovo ovlaštenje određuje djelokrug rada, obveze i odgovornosti.
(3) Ovlašteni stručnjak dužan je održavati sustav JCMS, analizirati te predlagati modele poslovnih procesa, implementirati ih i izrađivati tehničku dokumentaciju vezanu za razvoj.
Administrator sustava JCMS u sudu
Članak 7.
(1) Administrator sustava JCMS u sudu je osoba određena godišnjim rasporedom poslova, uloga i ovlaštenja za pristup sustavu na sudu te unos podataka iz godišnjeg rasporeda poslova suda u administratorsku aplikaciju sustava JCMS.
(2) Administrator sustava JCMS u sudu dužan je:
1. obavijestiti administratora sustava JCMS o svim promjenama za svakoga suca i sudskog službenika vezano uz korisničko ime i lozinku i svojstvo (ulogu) za korištenje aplikacije sustava JCMS i učilice JCMS sustava,
2. unijeti u sustav godišnji raspored poslova za sljedeću godinu, te svaku izmjenu godišnjeg rasporeda poslova odmah po njegovom primitku, a najkasnije u roku jednog radnog dana,
3. pridružiti naselja predmeta zoni rješavanja predmeta,
4. obavijestiti predsjednika suda o potrebi poduzimanja mjera vezanih uz gašenje referade ili preraspodjelu spisa u referadi,
5. ažurno postupati po nalogu predsjednika suda posebno prilikom razrješenja ovlasti određene osobe za rad u sustavu JCMS,
6. ažurno unijeti u sustav JCMS postotak oslobođenja i osnovu oslobođenja iz godišnjeg rasporeda poslova te svaku opravdanu odsutnost suca,
7. obavljati i ostale poslove u sustavu JCMS po nalogu predsjednika suda te sukladno uputama ustrojstvene jedinice ministarstva nadležnog za poslove pravosuđa u čiji djelokrug rada ulaze poslovi vezani uz sustav JCMS.
Korisnik sustava JCMS
Članak 8.
(1) Korisnik sustava JCMS je osoba ovlaštena za unos podataka i upravljanje predmetima u okviru dodijeljenog svojstva (uloge) i ovlaštenja.
(2) Korisniku sustava JCMS moraju biti osigurani uvjeti za neometan rad u sustavu JCMS.
(3) U okviru svojih nadležnosti i radnji koje obavljaju pomoću sustava JCMS, korisnici sustava JCMS su:
1. predsjednik suda i sudski službenik u uredu predsjednika,
2. sudac i sudski savjetnik (rješavatelj) i sudski službenik u referadi,
3. službenik sudske pisarnice,
4. ključni korisnik,
5. službenik sudskog arhiva,
6. druga osoba koju godišnjim rasporedom poslova određuje predsjednik suda.
Zajedničke dužnosti svih korisnika sustava JCMS
Članak 9.
Korisnik sustava JCMS dužan je:
1. prilikom unosa podataka u sustav JCMS koristiti isključivo korisničko ime i lozinku koji su mu dodijeljeni te čuvati njihovu tajnost,
2. ažurno, točno i potpuno unositi podatke u sustav JCMS,
3. pravovremeno obavijestiti nadležnu osobu u sudu o svakoj odsutnosti koja ima utjecaja na rad u sustavu JCMS.
Dužnosti predsjednika suda kao korisnika sustava JCMS
Članak 10.
(1) Predsjednik suda skrbi za osiguranje nužnih kadrovskih, tehničkih i organizacijskih uvjeta za funkcioniranje sustava JCMS, za točan i ažuran unos podataka u sustav JCMS u sudu te za urednu provedbu mjera sigurnosti i zaštite podataka, vezano uz korištenje sustava JCMS u sudu.
(2) 