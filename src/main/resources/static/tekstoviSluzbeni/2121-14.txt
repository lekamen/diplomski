 članka, obavlja se sukladno pravilniku o načinu obavljanja poslova razminiranja i kontrole kvalitete vojnih lokacija i/ili građevina koji donosi ministar nadležan za obranu. Jedan primjerak Potvrde Ministarstvo obrane dužno je dostaviti HCR-u.
(5) Nakon obavljenih poslova razminiranja perspektivnih vojnih lokacija i/ili građevina iz stavka 2. ovoga članka, HCR izdaje Potvrdu o isključenju vojnih lokacija i/ili građevina iz MSP-a te ju dostavlja Ministarstvu obrane i Ministarstvu.
8. UNIŠTAVANJE PRONAĐENOG MES-a, NUS-a I NJIHOVIH DIJELOVA
Članak 61.
Poslove uništavanja MES-a, NUS-a i njihovih dijelova mogu obavljati HCR i ovlaštene pravne osobe i/ili obrtnici ako imaju odobrenje Ministarstva za obavljanje tih poslova izdano sukladno propisima kojima se uređuje područje eksplozivnih tvari.
Članak 62.
(1) Uništavanje pronađenog MES-a, NUS-a i njihovih dijelova može se obavljati na radilištu na kojem su ta sredstva pronađena, na drugom radilištu isti dan kada su dovezena te na drugim radilištima na kojima se obavljaju poslovi miniranja u gospodarstvu, uz poštivanje mjera sigurnosti radi zaštite života, zdravlja, imovine i okoliša.
(2) Pronađeni MES, NUS i njihovi dijelovi, ako se neće uništavati isti dan kada su pronađeni, mogu se onesposobljeni prevesti u skladište eksplozivnih tvari ili se mogu prenijeti na mjesto za privremeno odlaganje, za koje su HCR, ovlaštena pravna osoba i/ili obrtnik te voditelj radilišta dužni, prilikom obavljanja svojih poslova, organizirati neprekidno čuvanje do trenutka njihova uništavanja.
(3) Pod skladište eksplozivnih tvari iz stavka 2. ovoga članka podrazumijeva se i prijenosni spremnik (kontejner) koji se može postaviti unutar radilišta uz prethodno odobrenje Ministarstva sukladno propisima kojima se uređuje područje eksplozivnih tvari ili izvan granica radilišta sukladno propisima o gradnji.
(4) Prijevoz MES-a, NUS-a i njihovih dijelova na drugo radilište ili skladište eksplozivnih tvari može se obavljati samo ako su sredstva onesposobljena, sukladno posebnom propisu kojim se uređuje prijevoz eksplozivnih tvari.
Članak 63.
(1) Uništavanje, prijevoz u skladište eksplozivnih tvari ili prijenos MES-a, NUS-a i njihovih dijelova na mjesto za privremeno odlaganje mora se obaviti u roku od 24 sata od trenutka pronalaska za što je odgovoran voditelj radilišta.
(2) Iznimno od stavka 1. ovoga članka, pronađena sredstva koja se nisu onesposobila, mogu ostati na mjestu pronalaska uz obvezu vidljiva obilježavanja do trenutka uništavanja.
(3) Obilježavanje mora biti provedeno uz poštivanje sigurnosnih udaljenosti oko mjesta pronalaska kako bi se poslovi razminiranja mogli nastaviti bez opasnosti za život, zdravlje, imovinu i okoliš, za što je odgovoran voditelj pirotehničke skupine.
(4) Uništavanje sredstava iz stavka 2. ovoga članka mora se provesti najkasnije u roku od 96 sati od trenutka pronalaska, za što je odgovoran voditelj radilišta.
Članak 64.
(1) Ako se obavlja primopredaja MES-a, NUS-a i njihovih dijelova za uništavanje, istu obavljaju voditelj radilišta HCR-a, ovlaštene pravne osobe i/ili obrtnik, koji obavlja poslove tehničkog izvida i/ili razminiranja i odgovorna osoba koja će provesti uništavanje, o čemu se sastavlja zapisnik u kojem se trebaju navesti vrste i količine predanog MES-a, NUS-a i njihovih dijelova.
(2) Zapisnik iz stavka 1. ovoga članka sastavni je dio dokumentacije radilišta i dokumentacije o uništavanju.
(3) Prilikom uništavanja MES-a, NUS-a i njihovih dijelova odgovorna osoba za uništavanje dužna je izraditi Plan uništavanja koji mora sadržavati podatke o vrsti i količini sredstava koja se uništavaju, vrsti i količini eksplozivnih tvari koje se koriste za potrebe uništavanja te mjestu uništavanja.
(4) Pravna osoba koja obavlja poslove uništavanja mora voditi Upisnik o uništavanju sukladno propisima kojima se uređuje područje eksplozivnih tvari. U Upisnik se, uz ostale podatke, moraju unositi i vrste i količine MES-a, NUS-a i njihovih dijelova koji se uništavaju te vrste i