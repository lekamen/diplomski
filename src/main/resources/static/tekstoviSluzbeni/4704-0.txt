96 21.10.2016 Zakon o izmjeni Zakona o financiranju političkih aktivnosti i izborne promidžbe
HRVATSKI SABOR
2053
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENI ZAKONA O FINANCIRANJU POLITIČKIH AKTIVNOSTI I IZBORNE PROMIDŽBE
Proglašavam Zakon o izmjeni Zakona o financiranju političkih aktivnosti i izborne promidžbe, koji je Hrvatski sabor donio na sjednici 17. listopada 2016.
Klasa: 011-01/16-01/39
Urbroj: 71-06-01/1-16-2
Zagreb, 19. listopada 2016.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENI ZAKONA O FINANCIRANJU POLITIČKIH AKTIVNOSTI I IZBORNE PROMIDŽBE
Članak 1.
U Zakonu o financiranju političkih aktivnosti i izborne promidžbe (»Narodne novine«, br. 24/11., 61/11., 27/13. i 2/14.) u članku 3. stavak 1. mijenja se i glasi:
»Sredstva za redovito godišnje financiranje političkih stranaka i nezavisnih zastupnika osiguravaju se u državnom proračunu Republike Hrvatske, u iznosu od 0,075% ostvarenih poreznih prihoda iz prethodno objavljenoga godišnjeg izvještaja o izvršenju proračuna.«.
Članak 2.
Ovaj Zakon stupa na snagu osmoga dana od dana objave u »Narodnim novinama«.
Klasa: 013-03/16-01/03
Zagreb, 17. listopada 2016.
HRVATSKI SABOR
Predsjednik Hrvatskoga sabora Božo Petrov, v. r.
