 zakonodavstva, a imajući u vidu da sam upravni postupak za povrat oduzete imovine do dana donošenja ove odluke traje nepodnošljivo dugo (18 godina, 10 mjeseci i 11 dana), Ustavni sud je na temelju članka 31. stavaka 4. i 5. Ustavnog zakona odredio kao u točki III. izreke.
65.1. Pri određivanju roka Ministarstvu pravosuđa za donošenje rješenja o žalbi Ustavni sud vodio se duljinom općeg roka iz članka 121. Zakona o općem upravnom postupku (»Narodne novine« broj 47/09.), koji glasi:
»Rok za donošenje drugostupanjskog rješenja
Članak 121.
Drugostupanjsko tijelo rješenje o žalbi mora donijeti i dostaviti stranci putem prvostupanjskog tijela što je prije moguće, a najkasnije u roku od 60 dana od dana predaje uredne žalbe, ako zakonom nije propisan kraći rok.«
66. Na temelju članka 63. stavka 3. Ustavnog zakona, podnositeljici ustavne tužbe određena je primjerena naknada zbog povrede prava zajamčenog člankom 29. stavkom 1. Ustava u iznosu od 25.000,00 kuna (točka IV. izreke).
Pri određivanju visine naknade zbog povrede ustavnog prava na donošenje odluke u razumnom roku Ustavni sud uzima u obzir okolnosti svakog pojedinog predmeta uz istodobno uvažavanje ukupnih gospodarskih i socijalnih prilika u Republici Hrvatskoj. U konkretnom je slučaju Ustavni sud uzeo u obzir i činjenicu da su podnositeljici ustavne tužbe povrijeđena dva prava na pravično suđenje (pravo na razumnu duljinu sudskog postupka i pravo na pristup sudu).
Naknada će biti isplaćena iz državnog proračuna u roku od tri (3) mjeseca od dana podnošenja zahtjeva podnositeljice Ministarstvu pravosuđa za njezinu isplatu (točka V. izreke).
67. Odluka o objavi (točka VI. izreke) temelji se na članku 29. Ustavnog zakona.
Broj: U-IIIA-5072/2011
Zagreb, 4. svibnja 2016.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
