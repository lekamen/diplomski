u kojem je propisana materijalna norma, obavezuje vjerovnika, u ovom slučaju Privrednu banku Zagreb d.d., da samostalno i to do najkasnije 1. siječnja 2014. na temelju navedenih kriterija jasno definira parametre korekcije promjenjive kamatne stope. Donošenjem Općih uvjeta poslovanja koji su stupili na snagu s datumom 24.12.2013. godine, vjerovnik je ispunio tu obvezu i nije mogao počiniti prekršaj iz članka 26. st. 1. podst. 28. Zakona o potrošačkom kreditiranju.
Sukladno već ranije navedenom i usvojenom načelu prekršajnog prava, prekršajni propisi, u slučaju bilo kakvih nejasnoća ili proturječnosti moraju biti tumačeni jedino u korist okrivljenika, a nikako ne na njegovu štetu, a budući da ponašanje definiraju materijalni članci s kojima kazneni moraju biti sukladni, što ovdje očito nije slučaj, jasno je da se ova nejasnoća mora tumačiti isključivo i jedino u korist vjerovnika.
Osim toga, čak i da je s 01.01.2014. godine, dakle, stupanjem na snagu zakona počela obveza vjerovnika i to na 'ugovaranje' iako tako ne propisuje čl. 11.a. st. 5., takva bi činidba, odnosno udovoljenje vjerovnika toj i takvoj obvezi bilo tehnički nemoguće. Ukoliko se, naime, prihvati obrazloženje i osnovna pobuda Ministarstva financija kao predlagatelja Zakona na uređenje odnosa između banaka i potrošača u svezi ugovora o kreditu vezanih uz valutu CHF, nejasno je kako je to Ministarstvo zamislilo da se stupanjem na snagu spornoga Zakona riješi pitanje broja od 100.000 kredita, koliko ih je prema podacima banaka zaključeno u RH, u kojima je potrebno, ako je suditi po spornoj prekršajnoj odredbi, 'ugovoriti' s potrošačima parametre. Tu se radi o postavljanju nemogućih zahtjeva.
V. S druge strane, čak i da su ove dvije odredbe međusobno sukladne i da materijalni članak čl. 11.a st 5. Zakona o potrošačkom kreditiranju propisuje obvezu vjerovnika da Ugovori citirane parametre, sporna prekršajna odredba bila bi neprovediva. Naime, ugovaranje ne ovisi samo o vjerovniku već i o dužniku, te ugovor može biti sklopljen samo njihovom slobodnom voljom kad se sporazume o bitnim elementima ugovora.
Potpuno je protivno Prekršajnom zakonu propisivanje sankcije za ponašanje koje ovisi i o drugim sudionicima u poslovnom odnosu, budući da okrivljenik može biti proglašen krivim samo za radnju ili propuštanje dužne radnje koja ovisi o njegovoj volji, te ju je moguće izvršiti samostalno, što na primjeru sporne odredbe nije slučaj jer se nešto može ugovoriti samo uz suglasnost i volju druge strane – dužnika.
U praksi bi se čak moglo dogoditi da dužnik 'namjerno' ne želi sklopiti aneks ugovoru samo da bi vjerovnika 'otjerao' u prekršaj, pa bi proizlazilo da vjerovnici odgovaraju i za postupanje potrošača što je protivno Prekršajnom zakonu i Ustavu RH. Dakle, s obzirom na samu prirodu ugovora i na činjenicu da je isti sklopljen kada su se ugovorne strane slobodnom voljom sporazumjele o bitnim elementima ugovora, nije moguće propisati kaznu za vjerovnike zato što nisu sklopili dodatak ugovoru, kada on niti ne bi mogao biti sklopljen bez suglasnosti potrošača!«
8.2. Predlagateljica upućuje i na moguće nastupanje štete za vjerovnike, koja se očituje ne samo u novčanoj kazni koja je propisana osporenom prekršajnom odredbom za vjerovnike, »već i u mnogo većoj reputacijskoj šteti gdje se temeljem takvih zakonskih rješenja i prekršajnih postupaka Banka percipira u javnosti kao kršitelj zakona, dok u stvarnosti to ne može biti dalje od istine budući da je Banka u svome poslovanju svakodnevno podvrgnuta strogoj kontroli i nadzoru poslovanja od strane HNB i posluje isključivo i dosljedno sukladno svim pozitivnim propisima koji uređuju njeno poslovanje. S druge strane, takvo 'nepovjerenje' potrošača u banke dovodi i do nestabilnosti čitavog bankarskog sustava, a posljedično dovodi i do nestabilnosti i zastoja cijelog gospodarstva ...«.
V. OČITOVANJE MINISTARSTVA FINANCIJA
9. U očitovanju Ministarstva financija na prigovore podnositelja se navodi:
»Zbog činjenice da su određena područja 