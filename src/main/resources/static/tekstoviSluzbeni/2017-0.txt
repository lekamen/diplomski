103 28.09.2015 Pravilnik o izmjenama i dopunama Pravilnika o stavljanju na tržište sjemenskog krumpira
MINISTARSTVO POLJOPRIVREDE
2018
Na temelju članka 2. stavka 3., članka 9. stavka 3., članka 12. stavka 6., članka 13. stavka 4., članka 14. stavka 5., članka 15. stavka 4., članka 16. stavka 5., članka 17. stavka 3., članka 18. stavka 4., članka 19. stavka 6., članka 20. stavka 11., članka 21. stavka 2. i 5., članka 22. stavka 3., članka 23. stavka 2. i 9., članka 24. stavka 3., članka 25. stavka 3., članka 27. stavka 3., članka 28. stavka 4. i 5., članka 29. stavka 9., članka 31. stavka 3. i članka 73. stavka 2. Zakona o sjemenu, sadnom materijalu i priznavanju sorti poljoprivrednog bilja (»Narodne novine« br. 140/05, 35/08, 55/11 i 14/14) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O STAVLJANJU NA TRŽIŠTE SJEMENSKOG KRUMPIRA
Članak 1.
U Pravilniku o stavljanju na tržište sjemenskog krumpira (»Narodne novine« broj 129/07) iza članka 1. dodaje se članak 1.a, koji glasi:
»Članak 1.a
Ovim se Pravilnikom u pravni poredak Republike Hrvatske prenose sljedeće direktive Europske unije:
– Direktiva Komisije 93/17/EEZ od 30. ožujka 1993. o utvrđivanju klasa osnovnog sjemenskog krumpira na razini Zajednice te uvjeta i oznaka koji se primjenjuju na te klase (SL L 106, 30. 4. 1993.);
– Direktiva Vijeća 2002/56/EZ od 13. lipnja 2002. o stavljanju na tržište sjemenskog krumpira (SL L 193, 20. 7. 2002.);
– Direktiva Vijeća 2003/61/EZ od 18. lipnja 2003. o izmjeni direktiva 66/401/EEZ o stavljanju na tržište sjemena krmnog bilja, 66/402/EEZ o stavljanju na tržište sjemena žitarica, 68/193/EEZ o stavljanju na tržište materijala za vegetativno umnažanje vinove loze, 92/33/EEZ o stavljanju na tržište reprodukcijskog sadnog materijala povrća, osim sjemena, 92/34/EEZ o stavljanju na tržište voćnog reprodukcijskog sadnog materijala, 98/56/EZ o stavljanju na tržište reprodukcijskog materijala ukrasnog bilja, 2002/54/EZ o stavljanju na tržište sjemena repe, 2002/55/EZ o stavljanju na tržište sjemena povrća, 2002/56/EZ o stavljanju na tržište sjemenskog krumpira i 2002/57/EZ o stavljanju na tržište sjemena uljarica i predivog bilja, s obzirom na usporedna ispitivanja i pokuse Zajednice (SL L 165, 3. 7. 2003.);
– Provedbena direktiva Komisije 2013/63/EU оd 17. prosinca 2013. o izmjeni priloga I. i II. Direktivi Vijeća 2002/56/EZ s obzirom na najmanje uvjete koje moraju ispunjavati sjemenski krumpir i partije sjemenskog krumpira (Tekst značajan za EGP) (SL L 341, 18. 12. 2013.);
– Provedbena direktiva Komisije 2014/20/EU оd 6. veljače 2014. o utvrđivanju klasa Unije za osnovni i certificirani sjemenski krumpir te uvjeta i oznaka koji se na te klase primjenjuju (Tekst značajan za EGP) (SL L 38, 7. 2. 2014.);
– Provedbena direktiva Komisije 2014/21/EU оd 6. veljače 2014. utvrđivanju najmanjih uvjeta i klasa Unije za predosnovni sjemenski krumpir (Tekst značajan za EGP) (SL L 38, 7. 2. 2014.).«.
Članak 2.
Iza članka 2. dodaje se članak 2.a, koji glasi:
»Članak 2.a
U smislu ovog Pravilnika pojedini izrazi imaju sljedeće značenje:
1. »matična biljka« je biljka od koje se uzima materijal za reprodukciju novih biljaka;
2. »mikropropagacija« je način brzog razmnožavanja biljnog materijala radi proizvodnje velikog broja biljaka korištenjem metode in vitro uzgoja diferenciranih vegetativnih pupova ili meristema uzetih s biljke.«.
Članak 3.
U članku 3. stavku 1. točki B. iza rečenice: »Svaka od navedenih kategorija može se umnažati najviše« podstavci a) i b) mijenjaju se i glase:
»a) osnovno sjeme u tri generacije, pri čemu prva generacija umnažanja nosi oznaku S, druga generacija umnažanja nosi oznaku SE, a treća generacija umnažanja nosi oznaku E;
b) certificirano sjeme u dvije generacije, pri čemu prva generacija umnažanja nosi oznaku A, a druga generacija umnažanja nosi oznaku B.«.
Članak 4.
Članak 4. mijenja se i glasi:
»1) Kategorije sjemenskog krumpira mogu se razvrstati u klase obzirom na udovoljavanje različitim uvjetima iz 