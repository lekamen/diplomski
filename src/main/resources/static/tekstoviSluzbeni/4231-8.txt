 roba, radova i usluga iz inozemstva, ponude i dokazi o vlasništvu (ako budu zatraženi) moraju biti na hrvatskom jeziku. Ako je korisnik prikupio ponude i dokaze o vlasništvu na jeziku koji nije hrvatski, korisnik mora priložiti i ovjereni prijevod sudskog tumača navedenih dokumenata.
(21) Tijekom administrativne kontrole Agencija za plaćanja može zatražiti dokaze o vlasničkoj i/ili upravljačkoj strukturi korisnika i poduzetnika koji su u partnerskom i/ili povezanom odnosu s korisnikom, kao i poslovne knjige koje je takav poduzetnik dužan voditi prema važećim zakonskim propisima o računovodstvu. Na zahtjev Agencije za plaćanja korisnik je dužan dostaviti traženi dokument.
(22) Korisnik je obvezan odredbe ovoga članka primijeniti i na zahtjeve za promjenu kojima se traži promjena ponuditelja, u suprotnom će zahtjev za promjenu ponuditelja biti odbijen.
(23) Agencija za plaćanja nije nadležna za odabir ponuda te eventualne sporove između korisnika i ponuditelja.
(24) Ukoliko je potrebno tražiti dodatna obrazloženja vezano uz dostavljenu dokumentaciju koju korisnik dostavlja temeljem ovoga članka, Agencija za plaćanja će korisniku dostaviti zahtjev za obrazloženje/ispravak.
(25) Ukoliko korisnik nije preuzeo zahtjev za obrazloženje/ispravak prilikom prve dostave, dostava preporučene pošiljke bit će ponovljena još jednom. Ukoliko korisnik ne preuzme zahtjev za obrazloženje/ispravak niti nakon ponovljene dostave, zahtjev se objavljuje na oglasnoj ploči u sjedištu Agencije za plaćanja te se dostava smatra obavljenom istekom osmoga dana od dana stavljanja zahtjeva na oglasnu ploču.
(26) Korisnik je dužan u roku od 10 dana od dana zaprimanja zahtjeva za obrazloženje/ispravak dostaviti traženo obrazloženje/ispravak.
(27) U svrhu ispunjenja obveza iz ovoga članka vezano za objavu poziva za prikupljanje ponuda, korisnici moraju biti upisani u Evidenciju korisnika kako bi Agencija za plaćanja korisniku dodijelila korisničko ime i zaporku kojima se prijavljuje u AGRONET sustav.
Članak 18.
(1) Postupak javne nabave za nabavu roba, radova ili usluga provodi se prema propisima koji uređuju postupak javne nabave.
(2) Agencija za plaćanja vrši administrativnu kontrolu provedbe postupka javne nabave.
(3) Administrativna kontrola provedbe postupka javne nabave provodi se u svim fazama projekta korisnika:
1. prije pokretanja postupka javne nabave
2. nakon dovršetka postupka javne nabave
3. tijekom odobrenja zahtjeva za isplatu.
(4) Nakon donošenja Odluke o prihvatljivosti zahtjeva za potporu i sklapanja ugovora o financiranju, a prije pokretanja postupka javne nabave, korisnik dostavlja Agenciji za plaćanja dokumentaciju za nadmetanje s prilozima te popratnom dokumentacijom.
(5) Ako je dostavljena dokumentacija iz stavka 4. ovoga članka nepotpuna/nejasna/netočna, Agencija za plaćanja će izdati Pismo preporuke koje za korisnika nije obvezujuće.
(6) Po dovršetku postupka javne nabave, a najkasnije u roku od 12 mjeseci od sklapanja ugovora o financiranju korisnik dostavlja Agenciji za plaćanja dokumentaciju iz provedenog postupka javne nabave.
(7) U slučaju da korisnik ne postupi sukladno stavku 6. ovoga članka, Agencija za plaćanja raskinuti će ugovor o financiranju.
(8) Korisnik je u obvezi dostaviti i dokumentaciju iz provedenog postupka javne nabave za opće troškove.
(9) Zajedno sa zahtjevom za isplatu korisnik dostavlja dokumentaciju vezano uz postupak javne nabave i izvršenje ugovora.
(10) Dokumentaciju koja se odnosi na postupak javne nabave/provedbu ugovora korisnik dostavlja u elektronskom obliku na CD-u/DVD-u.
(11) Popis dokumentacije iz stavaka 4., 6. i 9. ovoga članka te način predaje dokumentacije na elektronskom mediju propisuje se natječajem.
(12) Ukoliko je potrebno tražiti dodatna obrazloženja, ispravak ili dopunu vezano uz dostavljenu dokumentaciju navedenu u stavku 6. i 9. ovoga članka Agencija za plaćanja će korisniku dostaviti zahtjev za dopunu/obrazloženje/ispravak.
(13) Ukoliko korisnik nije preuzeo zahtjev za