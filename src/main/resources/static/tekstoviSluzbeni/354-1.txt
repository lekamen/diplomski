 proračunsko računovodstvo.
(6) Agencija svoju djelatnost ne obavlja radi stjecanja dobiti.
(7) Visina pristojbi za obavljanje poslova iz nadležnosti Agencije iz članka 9. stavka 3. i stavka 4. ovoga Zakona propisuje se posebnim propisom kojim se uređuju upravne pristojbe.
(8) Pristojbe iz stavka 7. ovoga članka uplaćene izravno na propisani račun za spise i radnje Agencije prihod su državnog proračuna.
(9) Statutom Agencije određuju se ograničenja glede stjecanja, opterećivanja i otuđivanja nekretnina i druge imovine Agencije, kao i vrijednost pravnih poslova za koje je potrebna suglasnost Vlade.
(10) Agencija odgovara za obveze cijelom svojom imovinom, a Republika Hrvatska solidarno i neograničeno odgovara za obveze Agencije.«.
Članak 7.
Članak 17. mijenja se i glasi:
»(1) Agencija do 30. rujna svake godine podnosi Vladi godišnje izvješće o svom radu u prethodnoj godini, uključujući i financijsko izvješće.
(2) Agencija svake godine javno objavljuje godišnje izvješće o svojim aktivnostima iz prethodne godine te ga najkasnije do 30. rujna podnosi Europskoj agenciji za željeznice. Izvješće sadržava podatke o:
– razvoju sigurnosti željezničkog sustava, uključujući podatke o zajedničkim sigurnosnim pokazateljima, objedinjene na razini Republike Hrvatske;
– bitnim promjenama hrvatskog zakonodavstva koje se odnosi na sigurnost željezničkog sustava;
– razvoju u obavljanju poslova vezanih uz potvrde i uvjerenja o sigurnosti;
– rezultatima i iskustvima provođenja nadzora nad upraviteljem infrastrukture i željezničkim prijevoznicima;
– odstupanjima koja su usvojena u skladu s člankom 65. stavkom 4. ovoga Zakona.«.
Članak 8.
U članku 18. stavci 1. i 2. mijenjaju se i glase:
»(1) Upravitelji infrastrukture i željeznički prijevoznici, u okviru svoje djelatnosti, odgovorni su za sigurnost željezničkog sustava i za upravljanje povezanim rizicima.
(2) Upravitelji infrastrukture i željeznički prijevoznici, po potrebi međusobno surađujući, moraju provoditi mjere prijeko potrebne za upravljanje rizicima, primjenjivati nacionalna sigurnosna pravila te uspostaviti sustav upravljanja sigurnošću u skladu s ovim Zakonom.«.
Članak 9.
U članku 23. stavak 3. mijenja se i glasi:
»(3) Sustav upravljanja sigurnošću mora osigurati upravljanje svim rizicima povezanim s obavljanjem djelatnosti upravitelja infrastrukture ili željezničkog prijevoznika, uključujući održavanje, nabavu materijala, projektiranje i vanjsko ugovaranje (održavanja i ostalog).«.
Članak 10.
U članku 27. iza stavka 6. dodaje se stavak 7. koji glasi:
»(7) S potvrdom o sigurnosti željeznički prijevoznik dokazuje da je uspostavio sustav upravljanja sigurnošću i da ispunjava zahtjeve utvrđene u TSI-jevima, u ostalim odgovarajućim propisima Europske unije i u nacionalnim sigurnosnim pravilima s ciljem upravljanja rizicima i obavljanja usluga sigurnog prijevoza na željezničkoj mreži.«.
Članak 11.
U članku 29. stavak 3. mijenja se i glasi:
»(3) Imatelj potvrde o sigurnosti mora bez odgađanja obavijestiti Agenciju o svim većim izmjenama uvjeta bilo kojeg dijela potvrde o sigurnosti.«.
Članak 12.
U članku 43. stavak 3. mijenja se i glasi:
»(3) Proizvođač ili njegov ovlašteni predstavnik u Europskoj uniji sastavlja »EZ« izjavu o sukladnosti ili prikladnosti za uporabu, uz koju prilaže »EZ« potvrdu o sukladnosti ili prikladnosti za uporabu.«.
Članak 13.
U članku 45. stavku 3. točka a) mijenja se i glasi:
»a) kada Agencija ustanovi da je »EZ« izjava o sukladnosti nepropisno sastavljena, ona od proizvođača ili njegovog ovlaštenog predstavnika s poslovnim nastanom u Europskoj uniji zahtijeva da iznova uspostavi sukladnost interoperabilnog sastavnog dijela i da se pridržava odredaba ovoga Zakona;«.
Članak 14.
U članku 55. stavak 3. mijenja se i glasi:
»(3) Vozilo s vlastitim pogonom koje prometuje na željezničkoj pruzi ili pružnoj dionici opremljenoj pružnim uređajima za automatsku zaštitu vlaka (autostop uređajima) mora biti opremljeno kompatibilnim uređajem za automatsku zaštitu vlaka na vozilu.«.