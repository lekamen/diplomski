 Pravilnika, potiskivani sastavi čije najveće dimenzije ne prelaze 110 m dužine i 12 m širine smatraju se pojedinačnim motornim plovilima.
(5) Odredbe ovoga članka ne primjenjuju se na čamce koji potiskuju samo druge čamce i na potiskivanje čamaca.
Članak 3.11 – Obilježavanje bočnih sastava za vrijeme plovidbe
(1) Bočni sastavi moraju imati:
Noću:
a) jarbolno svjetlo, na način propisan člankom 3.08 stavkom 1. točka a) ovoga Pravilnika, na svakom plovilu, međutim svako plovilo bez vlastitog pogona može umjesto jarbolnog svjetla imati bijelo svjetlo na način propisan člankom 3.09 stavkom 3. ovoga Pravilnika, vidljivo sa svih strana i na pogodnom položaju, ali ne na visini većoj od jarbolnog svjetla na motornom plovilu ili plovilima,
b) bočna svjetla, na način propisan člankom 3.08 stavkom 1. točka b) ovoga Pravilnika. Ova svjetla moraju biti postavljena na vanjsku stranu sastava, po mogućnosti na istu visinu, i najmanje 1 m niže od najnižeg jarbolnog svjetla,
c) krmeno svjetlo, na način propisan člankom 3.08 stavkom 1. točka c) ovoga Pravilnika na svakom plovilu.
(2) Odredbe stavka 1. ovoga članka primjenjuju se i na bočne sastave ispred kojih se nalazi jedno ili više motornih plovila koja služe kao ispomoć.
Kada se danju ispred bočnog sastava nalazi jedno ili više motornih plovila koja služe kao ispomoć, svako plovilo u sastavu mora imati žuti balon iz članka 3.09 stavka 3. ovoga Pravilnika.
(3) Odredbe ovoga članka ne primjenjuju se na čamce koji prevlače uz bok samo druge čamce i na čamce koji se premještaju na taj način.
Članak 3.12 – Obilježavanje jedrilica za vrijeme plovidbe
(1) Jedrilice moraju imati:
Noću:
a) bočna svjetla, na način propisan člankom 3.08 stavkom 1. točka b) ovoga Pravilnika. Ova svjetla mogu biti obična umjesto jasnih,
b) krmeno svjetlo, na način propisan člankom 3.08 stavkom 1. točka c) ovoga Pravilnika.
(2) Osim svjetala propisanih u stavku 1. ovoga članka, jedrilica može imati:
Noću:
dva obična ili jasna svjetla jedno iznad drugog i vidljiva sa svih strana, pri čemu je gornje svjetlo crvene boje a donje zelene boje. Navedena svjetla moraju se postaviti na pogodno mjesto na vrh ili na gornji dio jarbola, na 1 m udaljenosti jedno od drugoga.
(3) Plovilo koje plovi pomoću jedara, a istodobno koristi i vlastiti mehanički pogon mora imati:
Noću:
svjetla u skladu sa stavkom 1. ovoga članka i jedno jarbolno svjetlo umjesto svjetala prema stavku 2. ovoga članka.
Danju:
crni konus okrenut vrhom prema dolje, postavljen na najvišu točku i na mjesto gdje najlakše može biti uočen.
(4) Odredbe stavaka 1. i 2. ovoga članka ne primjenjuju se na čamce, a odredbe stavka 2. ovoga članka ne primjenjuju se na plovila iz članka 3.35 ovoga Pravilnika.
Članak 3.13 – Obilježavanje čamaca za vrijeme plovidbe
(1) Motorni čamci koji plove samostalno moraju noću imati jedno od sljedećeg:
a) jarbolno svjetlo, koje može biti jasno umjesto snažnog, postavljeno na istu visinu kao bočna svjetla i najmanje jedan metar ispred njih,
b) bočna svjetla, koja mogu biti obična svjetla smještena na istoj visini i u istoj ravni koja je okomita na uzdužnu os plovila i moraju biti zaklonjena prema unutarnjoj strani plovila na način da se zeleno svjetlo ne može vidjeti s lijeve strane ni crveno svjetlo s desne strane,
c) krmeno svjetlo;
ili
d) jarbolno svjetlo, propisano u točki a) ovoga stavka. Međutim, ovo svjetlo mora se postaviti najmanje 1m više od bočnih svjetala,
e) bočna svjetla, propisana u točki b) ovoga stavka. Međutim, ova svjetla mogu se postaviti jedno uz drugo ili u istu svjetiljku, na uzdužnoj osi plovila na pramcu ili blizu njega,
f) krmeno svjetlo. Međutim, ovo svjetlo ne mora se postaviti ali u tom slučaju jarbolno svjetlo propisano u točki d) ovoga stavka mora biti jasno bijelo svjetlo vidljivo sa svih strana.
(2) Motorni čamci koji noću plove samostalno i čija dužina ne prelazi 7 m mogu umjesto svjetala iz stavka 1. ovoga članka imati samo jedno obično bijelo svjetlo na pogodnom mjestu i na visini na kojoj je vidljivo sa svih