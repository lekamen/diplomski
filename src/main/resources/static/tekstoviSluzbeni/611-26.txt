komisiji dokumentaciju potrebnu za registraciju naziva ZOI, ZOZP i ZTS poljoprivrednih i prehrambenih proizvoda na razini Europske unije
– u postupku registracije naziva ZOI, ZOZP i ZTS poljoprivrednih i prehrambenih proizvoda na razini Europske unije iz podstavka 2. ovoga stavka provodi postupak nacionalnog prigovora ako je potrebno
– provodi nacionalni postupak odobravanja korištenja neobveznih izraza kvalitete poljoprivrednih i prehrambenih proizvoda
– vodi evidencije iz članka 88. stavka 17., članka 96. stavka 9., članka 97. stavka 5. i članka 98. stavka 7. ovoga Zakona
– provodi postupak ovlašćivanja pravnih i fizičkih osoba za izradu specifikacija proizvoda
– nadležno je za službene kontrole i inspekcijski nadzor kontrolnih tijela u provedbi Uredbe (EU) br. 1151/2012, ovoga Zakona i propisa donesenih na temelju njega
– provodi postupak ovlašćivanja kontrolnih tijela koja potvrđuju sukladnost sa specifikacijom proizvoda te provodi upravni nadzor nad njihovim radom
– javno objavljuje na svojim mrežnim stranicama nazive i adrese kontrolnih tijela iz podstavka 9. ovoga stavka te njihove ovlasti
– određuje naknade za pokrivanje troškova vezanih uz postupke u sustavima kvalitete i potvrđivanje sukladnosti sa specifikacijom proizvoda
– obavlja i druge poslove u području sustava kvalitete na nacionalnoj razini i razini Europske unije.
(5) Ministarstvo poslove iz stavka 4. podstavaka 8. i 9. ovoga članka provodi sukladno odredbama ovoga Zakona i posebnom propisu o službenim kontrolama.
Nacionalni postupak zaštite naziva ZOI, ZOZP, ZTS poljoprivrednih i prehrambenih proizvoda
Članak 88.
(1) Nacionalni postupak zaštite naziva ZOI, ZOZP i ZTS poljoprivrednih i prehrambenih proizvoda pokreće se podnošenjem zahtjeva za zaštitu naziva (u daljnjem tekstu: zahtjev) Ministarstvu na propisanom obrascu uz prateću dokumentaciju navedenu u člancima 8. i 20. Uredbe (EU) br. 1151/2012.
(2) Zahtjev iz stavka 1. ovoga članka ima pravo podnijeti skupina (u daljnjem tekstu: podnositelj zahtjeva) u skladu s člankom 49. stavkom 1. Uredbe (EU) br. 1151/2012.
(3) Nacionalni postupak zaštite provode: Stručno-operativna radna skupina za provedbu nacionalnog postupka zaštite naziva oznaka izvornosti, oznaka zemljopisnog podrijetla i zajamčeno tradicionalnih specijaliteta poljoprivrednih i prehrambenih proizvoda (u daljnjem tekstu: Stručno-operativna radna skupina) i Povjerenstvo za provedbu nacionalnog postupka zaštite naziva oznaka izvornosti, oznaka zemljopisnog podrijetla i zajamčeno tradicionalnih specijaliteta poljoprivrednih i prehrambenih proizvoda (u daljnjem tekstu: Povjerenstvo) koje osniva ministar.
(4) Stručno-operativna radna skupina provodi stručnu provjeru zahtjeva sukladno odredbama Uredbe (EU) br. 1151/2012 i ovoga Zakona. Rok za stručnu provjeru zahtjeva je sedam mjeseci od datuma zaprimanja zahtjeva.
(5) Ako je zahtjev iz stavka 1. ovoga članka formalno nepotpun, podnositelj zahtjeva pozvat će se da ga dopuni u roku od 30 dana. Ako podnositelj zahtjeva ne dopuni zahtjev, Stručno-operativna radna skupina predlaže Povjerenstvu donošenje prijedloga o odbacivanju zahtjeva. Na prijedlog Povjerenstva ministar će rješenjem odbaciti zahtjev.
(6) Ako Stručno-operativna radna skupina u postupku iz stavka 4. ovoga članka utvrdi da je potrebna izmjena i dopuna dostavljene dokumentacije, podnositelja zahtjeva pozvat će se zaključkom da iste dostavi u roku od 30 dana. Na traženje podnositelja zahtjeva rok za dopunu može se produžiti za najviše dva mjeseca.
(7) Ako podnositelj zahtjeva nije u roku iz stavka 6. ovoga članka dostavio izmjenu i dopunu dokumentacije ili se utvrdi da dostavljena izmjena i dopuna nije cjelovita ili se utvrdi da zahtjev ne udovoljava odredbama Uredbe (EU) br. 1151/2012, Stručno-operativna radna skupina predlaže Povjerenstvu donošenje prijedloga o odbijanju zahtjeva.
(8) U slučaju iz stavka 7. ovoga članka, Povjerenstvo razmatra prijedlog Stručno-operativne radne skupine i donosi konačni prijedlog o odbijanju zahtjeva o čemu 