 klasifikacije SSK u nuklearnim elektranama, propisanima u poglavlju 2. Priloga 1. ovog Pravilnika.
6. Zaštita od unutarnjeg požara
Projekt zaštite od požara potrebno je uskladiti sa zahtjevima za nuklearne elektrane, propisanima u poglavlju 3. Priloga 1. ovog Pravilnika, sukladno sličnosti postrojenja za skladištenje s nuklearnom elektranom.
PRILOG 4.
PROJEKTNE OSNOVE POGONA ZA PROIZVODNJU NUKLEARNOG GORIVA, POGONA ZA PRERADU ISTROŠENOG NUKLEARNOG GORIVA TE POGONA ZA OBOGAĆIVANJE NUKLEARNOG GORIVA
4.1 POGON ZA PROIZVODNJU NUKLEARNOG GORIVA
Zahtjevi navedeni u ovom poglavlju su specifični za pogon za proizvodnju goriva od uranija u kojem su gorivni elementi proizvedeni od UF6 s nisko obogaćenim uranijem koji ima koncentraciju 235U ne višu od 6%, dobiveni od prirodnog, visoko obogaćenog ili prerađenog uranija. Zahtjevi se ne odnose na postrojenja koja koriste prirodni uranij ili metalna uranijeva goriva.
4.1.1 Sigurnosne funkcije
Postrojenje je potrebno projektirati kako bi se spriječila nesreća s postizanjem kritičnosti i slučajno ispuštanje opasnih tvari. Projekt treba osigurati da je izloženost radijaciji tijekom normalnog pogona svedena na najmanju moguću razumnu mjeru.
4.1.2 Tehnički projekt
Kontejnment radioaktivnog materijala kao i kemijskih opasnosti treba uključivati kontrolu bilo kakvog puta prema radim mjestima ili prema okolišu.
4.1.3 Sprječavanje kritičnosti
(1) Preventivnim mjerama potrebno je osigurati sigurnost s obzirom na kritičnost.
(2) Potrebno je dati prednost postizanju sigurnosti s obzirom na kritičnosti projektiranim mjerama umjesto administrativnim mjerama, koliko je to izvedivo.
(3) Za predviđene pogonske događaje (npr. prepunjavanje posude) te za projektirane uvjete tijeka nesreće ili njihov ekvivalent (npr. požar, poplava ili gubitak hlađenja), sigurnost s obzirom na kritičnost treba biti postignuta zadržavanjem u potkritičnim granicama normalnog pogona jednog ili više sljedećih parametara sustava:
a) masu i obogaćenje fisibilnog materijala koji se nalazi u procesu;
b) geometriju (ograničavanje dimenzija i oblika) procesne opreme;
c) koncentraciju fisibilnog materijala u otopinama;
d) stupanj moderacije;
e) kontrolu reflektora;
f) prisutnost odgovarajućih apsorbera neutrona.
(4) Sigurnost projekta postrojenja za proizvodnju uranijevog goriva potrebno je dokazati pomoću specifične analize kritičnosti u kojoj su u obzir, pojedinačno i u kombinaciji, uzeti sljedeći važni čimbenici:
a) Obogaćenje: u svim procjenama potrebno je koristiti maksimalno dozvoljeno obogaćenje u bilo kojem dijelu postrojenja, osim ako je načelom dvostrukog nepredviđenog događaja dokazana nemogućnost postizanja te razine obogaćenja.
b) Masa: sigurnost s obzirom na kritičnost treba biti procijenjena uz značajne margine.
c) Geometrija: analiza treba sadržavati izgled postrojenja i dimenzije cijevi, spremnika i drugih procesnih jedinica.
d) Koncentracija i gustoća: potrebno je primijeniti konzervativan pristup.
e) Moderiranje: analiza treba uzeti u obzir niz stupnjeva moderacije za određivanje najreaktivnijih uvjeta koji bi mogli nastati.
f) Refleksija: za refleksiju je potrebno koristiti konzervativne pretpostavke.
g) Neutronska interakcija: treba uzeti u obzir neutronsku interakciju između svih objekata koji mogu biti uključeni.
h) Apsorberi neutrona: kada se razmatraju u analizi sigurnosti i ako postoji opasnost od degradacije, prisutnost i integritet apsorbera neutrona potrebno je verificirati periodičkim provjerama. Nesigurnosti u parametrima apsorbera (npr. masa i gustoća) potrebno je uzeti u obzir u proračunima kritičnosti.
(5) U skladu s nacionalnim propisima, potrebno je demonstrirati sigurnost s obzirom na kritičnost za postrojenja za proizvodnju uranijevog goriva u područjima u kojima masa fisibilnog materijala prelazi prag. Iz takve analize potrebno je odrediti sigurnosne SSK te pogonska ograničenja te uvjete koji se odnose na sigurnost s obzirom na kritičnost.
4.1.4 Sustavi zadržavanja kao zaštita protiv unutarnje