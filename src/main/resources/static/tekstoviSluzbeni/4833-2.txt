 se provode radi provjeravanja poštivanja propisa o hrani i hrani za životinje te propisa o zdravlju i dobrobiti životinja (SL L 165, 30. 4. 2004.) (u daljnjem tekstu: Uredba (EZ) br. 882/2004), a kada je informacija od neposrednog značaja za države članice, informacija se prenosi odmah.
Članak 7.
Proizvode namijenjene za hranu za životinje, koji sadrže nepoželjne tvari u količini koja prelazi najveću dopuštenu količinu utvrđenu u Prilogu I. ovoga Pravilnika, zabranjeno je miješati u svrhu njihovog razrjeđenja s istim ili drugim proizvodima namijenjenim za hranu za životinje.
Članak 8.
Ukoliko nisu utvrđene najveće dopuštene količine nepoželjnih tvari za dopunske krmne smjese, one ne smiju, uzimajući u obzir njihov udio u dnevnom obroku prema uputi proizvođača, sadržavati nepoželjne tvari u količini većoj od najveće dopuštene količine za potpune krmne smjese utvrđene u Prilogu I. ovoga Pravilnika.
Članak 9.
(1) Nadležno tijelo može na temelju novih podataka ili ponovnog razmatranja postojećih podataka nakon stupanja na snagu ovoga Pravilnika, a koji ukazuju da najveća dopuštena količina utvrđena u Prilogu I. ovoga Pravilnika ili nepoželjna tvar koja nije navedena u istom Prilogu predstavlja opasnost za zdravlje životinja ili ljudi ili okoliš, privremeno smanjiti postojeću najveću dopuštenu količinu, utvrditi najveću dopuštenu količinu ili zabraniti prisustvo takve nepoželjne tvari u proizvodima namijenjenim za hranu za životinje kada se utvrdi na temelju provedene procjene rizika u skladu s odredbama Zakona o hrani da postoji rizik za zdravlje ljudi, životinja i/ili okoliš.
(2) U slučaju iz stavka 1. ovoga članka, nadležno tijelo će o tome odmah obavijestiti države članice i Komisiju, navodeći razloge svoje odluke i osigurati da se donesena odluka objavi.
Članak 10.
Proizvodi namijenjeni za hranu za životinje koji ispunjavaju uvjete utvrđene u ovom Pravilniku smatraju se sigurnim u skladu s člankom 15. Uredbe (EZ) br. 178/2002 i ne podliježu nikakvim ograničenjima prilikom stavljanja na tržište u pogledu sadržaja nepoželjnih tvari i mikrobioloških kriterija propisanih ovim Pravilnikom i Uredbom (EZ) br. 882/2004.
V. IZVOZ U TREĆE ZEMLJE
Članak 11.
(1) Odredbe ovoga Pravilnika primjenjuju se i na proizvode namijenjene za hranu za životinje koji su proizvedeni u Republici Hrvatskoj, a koji su namijenjeni za izvoz u treće zemlje.
(2) Ne dovodeći u pitanje odredbu stavka 1. ovoga članka nadležno tijelo može odobriti ponovni izvoz u treće zemlje prema uvjetima propisanim u članku 12. Uredbe (EZ) br. 178/2002, a odredbe članka 20. Uredbe (EZ) br. 178/2002 primjenjuju se mutatis mutandis.
VI. SAMOKONTROLA PROIZVOĐAČA
Članak 12.
(1) Subjekti unutar poslovanja kojim upravljaju moraju poduzimati mjere kojima osiguravaju da proizvodi namijenjeni za hranu za životinje ispunjavaju zahtjeve o sigurnosti hrane za životinje u smislu članka 17. stavka 1. Uredbe (EZ) br. 178/2002 kako bi osigurali sukladnost sirovina i gotovih proizvoda s odredbama ovoga Pravilnika.
(2) Radi postupanja u skladu sa stavkom 1. ovoga članka subjekti su obvezni provoditi dobru higijensku praksu te postupke samokontrole temeljene na načelima sustava analize opasnosti i kritičnih kontrolnih točaka (u daljnjem tekstu: HACCP).
(3) Subjekti koji obavljaju postupke na razini primarne proizvodnje hrane za životinje i s njima povezane postupke iz članka 5. stavka 1. Uredbe (EZ) br. 183/2005 Europskog parlamenta i Vijeća od 12. siječnja 2005. o utvrđivanju zahtjeva u pogledu higijene hrane za životinje (SL L 35, 8. 2. 2005.), kako je posljednji put izmijenjena Uredbom Komisije (EU) 2015/1905 od 22. listopada 2015. o izmjeni Priloga II. Uredbi (EZ) br. 183/2005 Europskog parlamenta i Vijeća u pogledu testiranja na dioksin ulja, masti i od njih dobivenih proizvoda (SL L 278, 23. 10. 2015.) (u daljnjem tekstu: Uredba (EZ) br. 183/2005), obvezni su provoditi mjere utvrđene u Prilogu I. Uredbe (EZ) br. 183/2005.
(4) Subjekti iz stavka 3. ovoga članka nisu obvezni provoditi HACCP