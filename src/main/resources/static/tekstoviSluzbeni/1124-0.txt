57 27.05.2015 Pravilnik o tehničkim zahtjevima za drvne ploče
MINISTARSTVO POLJOPRIVREDE
1125

Na temelju članka 1. stavka 2. i članka 4. stavka 1. Zakona o tehničkim zahtjevima za proizvode i ocjenjivanje sukladnosti (»Narodne novine«, broj 80/13) ministar poljoprivrede donosi
PRAVILNIK
O TEHNIČKIM ZAHTJEVIMA ZA DRVNE PLOČE
I. OPĆE ODREDBE
Područje primjene
Članak 1.
Ovim se Pravilnikom propisuju:
– tehnički zahtjevi koje moraju ispuniti drvne ploče za opću uporabu i proizvodnju namještaja (u daljnjem tekstu: ploče) koje se stavljaju na tržište ili na raspolaganje na tržištu,
– prava i obveze gospodarskih subjekata koji stavljaju proizvode na tržište ili na raspolaganje na tržištu,
– postupci ocjenjivanja sukladnosti,
– prava i obveze tijela koja provode postupke ocjenjivanja sukladnosti ploča s tehničkim zahtjevima (u daljnjem tekstu: tijela za ocjenjivanje sukladnosti)
– dokumenti o sukladnosti: isprave o sukladnosti (izvještaj o ispitivanju, potvrda – certifikat o sukladnosti ili izvještaj ili potvrdu o pregledu), izjava o sukladnosti i tehnička dokumentacija potrebna za dokazivanje sukladnosti ploča koji moraju biti dostupni nadležnim tijelima.
Članak 2.
Ovaj se Pravilnik primjenjuje na ploče porijeklom iz Europske unije ili iz uvoza, a odnosi se na ploče iverice, OSB ploče, ploče vlaknatice, MDF ploče, uslojene ploče, te ploče od masivnog drva.
Članak 3.
Ovaj se Pravilnik ne primjenjuje na propisivanje tehničkih zahtjeva i provedbu postupaka ocjenjivanja sukladnosti za ploče, čije je stavljanje na tržište uređeno drugim propisima.
Članak 4.
(1) Ploče mogu biti stavljene na tržište ili na raspolaganje samo ako ispunjavaju tehničke zahtjeve propisane ovim Pravilnikom.
(2) Gospodarski subjekt koji stavlja ploče na tržište ili na raspolaganje na tržištu odgovoran je za sukladnost ploča s odredbama ovog Pravilnika.
(3) Gospodarski subjekt odgovoran je za točnost i potpunost podataka o svojim pločama te mora osigurati da ti podaci budu u skladu s propisanim zahtjevima za te ploče.
Pojmovnik
Članak 5.
U smislu ovoga Pravilnika, osim pojmova čije je značenje propisano člankom 2. Zakona o tehničkim zahtjevima za proizvode i ocjenjivanje sukladnosti (»Narodne novine«, broj 80/13), pojedini pojmovi imaju sljedeće značenje:
1. Drvne ploče su materijali izrađeni od drvne sirovine različitog oblika, uz primjenu postupaka lijepljenja pod tlakom, uz ili bez djelovanja povišene temperature.
2. Ploče iverice su materijali izrađeni od ivera drva ili drugih lignoceluloznih sirovina, vezanih ljepilom na bazi sintetskih ili prirodnih smola, uz djelovanje tlaka i topline.
3. Ekstruzijske ploče iverice su materijali koji imaju iverje dispergirano u ravnini okomitoj na površinu ploče. Proizvode se kao pune i ploče sa šupljinama.
4. Ploče vlaknatice su materijali proizvedeni međusobnim prepletanjem vlakanaca drva ili drugih lignoceluloznih tvari u formiranom tepihu, zagrijavanjem pod tlakom ili bez djelovanja tlaka, uz dodatak vezivnih sredstava ili drugih tvari.
5. OSB ploče (engl. Oriented Strand Board) su materijali izrađeni od makro iverja drva, vezanih ljepilom na bazi sintetskih ili prirodnih smola, uz djelovanje tlaka i topline.
6. MDF ploče (engl. Medium Density Fiberboard) srednje su guste vlaknatice koje se proizvode po suhom postupku te im je i lice i naličje glatko.
7. Uslojene ploče su materijali čija se konstrukcija sastoji od slijepljenih slojeva čiji su smjerovi vlakanaca zaokrenuti pod nekim kutom (najčešće pravim kutom), a vanjski i unutarnji slojevi uglavnom su smješteni simetrično s obje strane od središnjeg sloja drva ili od srednjice.
8. Furnirske ploče su uslojeno drvo u kojem su svi slojevi i moguća srednjica napravljeni od furnira i orijentirani usporedno s površinom ploče, a međusobno se križaju pod nekim kutom (najčešće pod pravim kutom – klasične ploče ili drugim manjim kutom – zvjezdaste ploče).
9. Stolarske ploče izrađuju se sljepljivanjem najmanje dvaju listova ljuštenih ili rezanih furnira i srednjice (lamele