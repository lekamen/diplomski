 čamce bez motora.
Članak 6.22 a) – Plovidba pored plutajućih postrojenja u radu, nasukanih ili potopljenih plovila i plovila čija je sposobnost manevra ograničena
Zabranjeno je prolaziti pored plovila koja su navedena u članku 3.25 ovoga Pravilnika na strani na kojoj su obilježena crvenim svjetlom ili svjetlima propisanim u članku 3.25 stavku 1. točke b) i d) ovoga Pravilnika, ili pločom sa znakom A.1 (Prilog 7) ili crvenim balonom ili crvenom zastavom propisanim u članku 3.25 stavku 1. točke b) i d) ovoga Pravilnika ili pored plovila iz članka 3.34 ovoga Pravilnika, na strani na kojoj pokazuju dva crvena svjetla ili dvije crne kugle propisane člankom 3.34 stavkom 2. točka a) ovoga Pravilnika.
POGLAVLJE IV SKELE
Članak 6.23 – Pravila koja se primjenjuju na skele
(1) Skele mogu presijecati vodni put samo ako je sigurno da kretanje drugih plovila dopušta da se to učini bez rizika i da druga plovila nisu prinuđena naglo promijeniti svoj pravac kretanja ili brzinu. Ove odredbe ne odnose se na skele koje ne plove slobodno u odnosu prema čamcima.
(2) Skela koja ne plovi slobodno mora se, pored drugih važećih propisa, pridržavati sljedećih pravila:
a) kada nije u prometu, mora stajati na mjestu koje joj je odredilo nadležno tijelo. Ako joj nije određeno nikakvo mjesto za stajanje, ona se mora postaviti tako da plovni put ostane slobodan,
b) kada koristi podvodno uže (uzdužno ili poprečno) za prijelaz preko vodnog puta, uže se odmah nakon pristajanja mora osloboditi i položiti na dno plovnog korita; kada uzdužno uže skele može zapriječiti plovni put, skela može stajati na strani plovnog puta koja je suprotna strani na kojoj je uže učvršćeno za obalu isključivo onoliko vremena koliko je potrebno za njen iskrcaj i ukrcaj; tijekom navedenih postupaka plovila koja se približavaju mogu zahtijevati oslobađanje plovnog puta tako da se na vrijeme oglase jednim dugim zvučnim znakom,
c) skela se ne smije zadržavati u plovnom putu duže nego to zahtijeva potreba prijevoza.
(3) U Republici Hrvatskoj se primjenjuje i članak 11.11 ovoga Pravilnika.
POGLAVLJE V PROLAZAK ISPOD MOSTOVA, KROZ BRANE I PREVODNICE
Članak 6.24 – Prolaz ispod mostova i kroz brane – opće odredbe
(1) U otvorima mostova ili brana, primjenjuje se pravilo iz članka 6.07 ovoga Pravilnika, osim kada je plovni put dovoljno širok za istodobni prolaz.
(2) Kada je dopušten prolaz kroz otvor mosta ili brane i kada se na otvoru nalazi znak A.10 iz Priloga 7 ovoga Pravilnika, plovidba je zabranjena izvan prostora obilježenog s dvije ploče od kojih se ovaj znak sastoji, a ako se na otvoru nalazi znak D.2 iz Priloga 7 ovoga Pravilnika, plovilima se preporučuje kretanje u prostoru obilježenom s dvije ploče ili s dva svjetla od kojih se sastoji ovaj znak.
Članak 6.25 – Prolaz ispod stalnih mostova
(1) Kada su neki otvori na stalnim mostovima obilježeni s jednim ili više crvenih svjetala ili crveno-bijelo-crvenim pločama (znak A1. iz Dodatka 7 ovoga Pravilnika), tada je prolaz kroz ove otvore zabranjen.
(2) Kada su neki otvori na stalnim mostovima obilježeni znakom D.1.a) iz Priloga 7 ovoga Pravilnika ili znakom D.1.b) iz Priloga 7 ovoga Pravilnika, postavljenim iznad otvora, time se preporučuje da se prvenstveno koriste ovi otvori.
Ako je otvor obilježen znakom D.1.a) iz Priloga 7 ovoga Pravilnika, on je slobodan za plovidbu u oba smjera.
Ako je otvor na stalnim mostovima obilježen znakom D.1.b) iz Priloga 7 ovoga Pravilnika, on je zabranjen za plovidbu iz drugog smjera. U tom slučaju otvor mosta na drugoj strani obilježen je znakom zabrane A1 iz Priloga 7 ovoga Pravilnika.
(3) Kad su neki otvori stalnih mostova obilježeni na način naveden u stavku 2. ovoga članka, plovila mogu prolaziti kroz neobilježene otvore samo na vlastiti rizik.
Članak 6.26 – Prolaz kroz pokretne mostove
(1) Bez povrede drugih odredbi ovoga Pravilnika i drugih važećih propisa, zapovjednici su obvezni prilikom približavanja i prolaska kroz pokretne mostove pridržavati se naredbi koje im daje osoblje s mosta u cilju