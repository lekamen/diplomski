 je pokrenut postupak izgubila status vojne osobe.
(2) U slučaju iz stavka 1. podstavka 2. ovoga članka, spis predmeta vratit će se podnositelju, odnosno osobi koja je ovlaštena stranci izreći stegovnu mjeru.
(3) Predsjednik vojnostegovnog sudskog vijeća rješenjem će obustaviti stegovni postupak:
1. ako stranka protiv koje se vodi postupak umre
2. ako je nastupila zastara
3. ako postoje druge zapreke za vođenje postupka.
Članak 33.
Protiv rješenja kojim je stegovna prijava odbačena ili je postupak obustavljen žalba nije dopuštena, ali se može pokrenuti spor pred sudom nadležnim za upravne sporove.
Članak 34.
(1) Vojnostegovni sud prilikom odlučivanja o stegovnoj prijavi nije vezan doslovnim navodima u činjeničnom opisu stegovnog prijestupa niti njegovom pravnom kvalifikacijom.
(2) Kada Vojnostegovni sud iz stegovne prijave ne može ocijeniti vjerodostojnost navoda prijave odnosno kada podaci u prijavi ne daju dovoljno osnova za ocjenu o tome je li stegovni prijestup počinjen, Vojnostegovni će sud, ako to ne može poduzeti sam ili preko drugih tijela, od vojne policije zahtijevati da prikupi potrebne obavijesti i dokaze.
(3) Vojnostegovni sud može zatražiti potrebne podatke od javnopravnih tijela i pravnih osoba.
3. Usmena rasprava i rješenje
Članak 35.
Predsjednik vojnostegovnog sudskog vijeća nalogom određuje dan, sat i mjesto usmene rasprave.
Članak 36.
(1) Na usmenu se raspravu pozivaju stranke i to tako da stranci protiv koje se vodi postupak za pripremu obrane ostane najmanje tri dana.
(2) Kada se stranka protiv koje se vodi postupak prvi put poziva, poučit će se u pozivu o pravu na branitelja, a u prilogu poziva dostavit će joj se i stegovna prijava na koju može odgovoriti te predložiti izvođenje dokaza važnih za donošenje odluke.
(3) Strankama i svjedocima koji su pripadnici Ministarstva obrane i Oružanih snaga poziv na usmenu raspravu dostavlja se preko ustrojstvene jedinice.
(4) Iznimno od stavka 3. ovoga članka, kada to smatra svrhovitim, predsjednik vijeća može odrediti da se dostava poziva obavi putem pošte ili ustrojstvene jedinice Ministarstva obrane kod koje se stranka vodi u službenoj evidenciji vojnih obveznika ili na drugi prikladan način kojim će se osigurati uredna dostava. Svjedoke koji nisu pripadnici Ministarstva obrane ili Oružanih snaga poziva se poštom.
(5) Čelnik ustrojstvene jedinice, nakon što zaprimi poziv, dužan ga je bez odgađanja uručiti stranci odnosno svjedoku te dokaz o urednoj dostavi poziva vratiti Vojnostegovnom sudu odmah po izvršenoj dostavi.
(6) Čelnik ustrojstvene jedinice u koju je raspoređena stranka odnosno svjedok dužan je omogućiti i osigurati stranci i svjedoku sudjelovanje na usmenoj raspravi, u skladu s aktima kojima se reguliraju službena putovanja.
(7) Branitelju stranke poziv na usmenu raspravu dostavlja se poštom, a u iznimnim slučajevima telekomunikacijskim sredstvima (telefaksom, telefonom, elektroničkom poštom) o čemu se sačinjava službena zabilješka u spisu.
Članak 37.
(1) Ako stranka protiv koje se vodi postupak ne dođe na usmenu raspravu, iako je uredno pozvana, ili joj se poziv nije mogao uručiti ili je očigledno da izbjegava primitak poziva, Vojnostegovni sud može odlučiti da se usmena rasprava održi u njezinoj odsutnosti.
(2) Kada se usmena rasprava provodi u odsutnosti stranke protiv koje se vodi postupak, Vojnostegovni sud će joj imenovati branitelja po službenoj dužnosti iz reda časnika pravne struke.
(3) Časnike pravne struke koji mogu biti imenovani za branitelje po službenoj dužnosti posebnom odlukom određuje ministar obrane.
(4) Časnici iz stavka 3. ovoga članka ne primaju posebnu naknadu za svoj rad u svojstvu branitelja po službenoj dužnosti.
Članak 38.
(1) Usmena rasprava može se održati i ako stranka uzme branitelja tek na raspravi odnosno ako uredno pozvani branitelj ne pristupi na raspravu.
(2) Iznimno od stavka 1. ovoga članka, ako branitelj pozvan telekomunikacijskim sredstvima ne pristupi usmenoj raspravi, rasprava će se odgoditi.
Članak 39.
(1) Za