 pronalaženja najboljeg modela smanjenja duga za kredite pomoću kojih su građene autoceste
8. Prema informaciji pod nazivom »Monetizacija daje šansu za povrat kreditnog duga i razvojna ulaganja u državne ceste i brzu željeznicu«, koja je objavljena na službenoj internetskoj stranici Vlade (https://vlada.gov.hr/monetizacija-daje-sansu-za-povrat-kreditnog-duga-i-razvojna-ulaganja-u-drzavne-ceste-i-brzu-zeljeznicu/15007; pristup: 18. ožujka 2015.), Vlada je 2012. godine pokrenula postupak pronalaženja najboljeg modela za smanjenje duga za kredite pomoću kojih su građene autoceste.
a) Raspisivanje »međunarodnog natječaja za izbor savjetnika za monetizaciju autocestovne infrastrukture«
9. Postupak je započeo donošenjem Vladine Odluke o provedbi postupka odabira savjetnika za usluge monetizacije javnog duga vezanog uz društva Hrvatske autoceste d.o.o. i Autocesta Rijeka – Zagreb d.d. klasa: 340-01/12-01/03, urbroj: 5030120-12-1 od 2. kolovoza 2012.
9.1. 5. rujna 2012. na stranicama Ministarstva pomorstva, prometa i infrastrukture (http://www.mppi.hr/default.aspx?id=7346; pristup: 18. ožujka 2015.) objavljeno je da je otvoren »međunarodni natječaj za izbor savjetnika za monetizaciju autocestovne infrastrukture«, uz koji su priloženi: – Dokumentacija za nadmetanje i prilog I (.pdf) i Dokumentacija za nadmetanje i prilozi II-IX (.doc), a nakon toga i Izmjena dokumentacije za nadmetanje (.pdf), te četiri dokumenta pod nazivom: Objašnjenje i izmjena dokumentacije za nadmetanje (I, II, III i IV).
U priopćenju za javnost od 5. rujna 2012. (http://www.mppi.hr/UserDocsImages/NAtJ-izbor%20savjetnika%209_12.pdf; pristup: 18. ožujka 2015.), Ministarstvo pomorstva, prometa i infrastrukture obrazložilo je ciljeve natječaja: »Prema propozicijama natječaja osnovna zadaća savjetnika je da kroz analizu postojećeg stanja auto-cestovne infrastrukture, načina njihovog upravljanja i istraživanja tržišta izradi prijedloge modela monetizacije auto-cestovne infrastrukture te detaljno istraži investicijski potencijal, odnosno interes potencijalnih investitora za neki od predloženih modela monetizacije. Po završetku navedenog posla savjetnika Vlada RH će odlučivati o odabiru modela monetizacije i pokretati postupak odabira potencijalnog investitora. Uz već spomenuto, angažman savjetnika uključuje i organizaciju te koordinaciju oko izbora modela i investitora te kompletno financijsko, pravno, tehničko i marketinško savjetovanje. Prema planu projekta zatvaranjem dijela kredita HAC-a i ARZ-a, smanjio bi se ukupni javni dug, a dio sredstava uložio bi se u nove infrastrukturne projekte i pokretanje investicijskog ciklusa. Izbor savjetnika očekuje se u studenom, dok se u veljači 2013. godine očekuju prijedlozi modela. Mogući izbor investitora očekuje se u rujnu 2013.«.
9.2. Nakon zaključenja natječaja, »Ministarstvo pomorstva, prometa i infrastrukture Republike Hrvatske potpisalo je ugovor s odabranom zajednicom ponuditelja za pružanje usluga savjetovanja oko najbolje opcije monetizacije javnog duga nastalog izgradnjom autocesta u ožujku 2013. godine«, pri čemu su »zajednicu ponuditelja činili: Erste Bank AG, Deloitte savjetodavne usluge, Wolf Theiss Rechtsanwalte GmbH – podružnica Zagreb i društvo za upravljanje autocestama ASFiNAG International« (Grubišić Šeba, Mihaela: Moraju li se hrvatske autoceste dati u koncesiju?, Ekonomski pregled, vol. 64, br. 6, 2013., str. 630.-660., citat na str. 632. i u bilj. 5). »Završetak prve faze studije odobrila je Vlada u ljeto 2013., a Studija je javno objavljena na zahtjev GONG-a i sindikata 24. listopada 2013. godine« (Grubišić Šeba, isto, str. 633. i bilj. 6). Riječ je o studiji pod nazivom »Monetizacija javnog duga vezano uz društva HAC i ARZ, Nacrt konačnog izvješća u Fazi 1« od 6. lipnja 2013. (http://www.mppi.hr/UserDocsImages/Monetizacija%20AC%20FIN-NCR%20MPPI%2 06-6%2024-10_13.pdf; pristup: 18. ožujka 2015. – u daljnjem tekstu: Studija o monetizaciji).
b) Odabir modela
10. Na temelju Studije o monetizaciji, Vlada je