 stavka 1. Pravilnika.
Što se pak tiče prijenosa brojeva 095/5240-246 i 095/5372-609, ističe da je, kao što je već naveo, zbog samovolje davatelja broja odbijen prijenos navedenih dvaju brojeva istaknuvši da je davatelj broja tuženiku nakon započetog inspekcijskog nadzora dostavio podatke o obavljenim pozivima tužitelja i time dokazao da je tužiteljeva kartica bila aktivna danima prije predaje zahtjeva za prijenos navedenih dvaju brojeva, pa imajući u vidu sve navedeno, ističe da je pogrešno tuženik zaključio kako u konkretnom slučaju ne postoje pravne pretpostavke za vođenje postupka, jer je iz svega navedenog razvidno, a suprotno navodima tuženika, da je došlo do kršenja odredaba Pravilnika i od ovdje zainteresirane osobe i Tele2. Stoga je tužitelj pozivajući na odredbu članka 76. Zakona o elektroničkim komunikacijama (»Narodne novine« broj 73/08, 90/11, 133/12, 80/13, u nastavku teksta Zakon), odredbu članka 18. stavka 3. Pravilnika, članka 19. stavka 5. Pravilnika i odredbu članka 23. Pravilnika, predložio da se osporavano rješenje tuženika poništi i predmet vrati tuženiku na ponovan postupak.
Tuženik je u odgovoru na tužbu zaprimljenom kod ovog Suda 16. prosinca 2013. naveo da u cijelosti ostaje kod navoda iznesenih u obrazloženju osporavanog rješenja od 20. rujna 2013. istaknuvši da je tužitelj tuženiku podnio prigovor na postupanje operatera Hrvatskog Telekoma d.d., ovdje zainteresirane osobe, da se postupak inspekcijskog nadzora može rješavati isključivo u pogledu eventualnih povreda Zakona o elektroničkom komunikacijama i pripadajućih podzakonskih akata, odnosno u konkretnom slučaju Pravilnika o prenosivosti broja, da je s tim u vezi tuženik izvršio odgovarajuće provjere kako bi utvrdio je li operater ispunio sve svoje obveze propisane navedenim propisima. Ističe da je tužitelj tek nakon zaprimanja osporavanog rješenja, kao i u tužbi, istaknuo konkretan prigovor na postupanje operatera Tele2 kao davatelja broja, a da je predmetni inspekcijski postupak vođen samo u odnosu na postupanje operatera ovdje zainteresirane osobe kao primatelja broja. Navodi da je neosnovan navod tužitelja iz tužbe da je tuženikov inspektor utvrdio da je zbog pogreške na centrali Tele2 aktivna kartica tužitelja proglašena neaktivnom, napomenuvši da je točno da je tužitelj ostvario poziv, ali da se u konkretnom slučaju radilo o pozivu prema besplatnom broju odnosno pozivu prema usluzi besplatnog poziva iz brojevnog raspona 800 i Tele2 službe za korisnike, pa da iz navedenog razloga nije došlo do naplate, a sustav Tele2 nije prebacio korisnički broj u status aktivan, što da je sukladno poslovnoj praksi Tele2. Ističe da činjenica što je Tele2 naknadno tužitelju ponudio podnošenje novog zahtjeva za prijenos gore navedena dva korisnička broja u željenu mrežu, ne znači da je isto rezultat prethodnog kršenja postupka prijenosa broja, već isključivo znači da Tele2 unatoč činjenici što sustav nije prepoznao besplatne pozive kao okolnost temeljem koje bi SIM-kartica bila aktivna, kao i činjenici da se prijenos broja može odbiti u slučajevima neaktivne SIM-kartice, omogućio naknadni prijenos broja, a što da je tužitelj odbio, iz čega je razvidno da prijenos preostala dva korisnička broja zapravo i nije intencija tužitelja.
U odnosu na naknadu zbog navodno neopravdanog odbijanja prijenosa dvaju korisničkih brojeva, tuženik napominje kako navedenu naknadu korisnici mogu ostvariti tek ukoliko sam operater primatelja broja smatra da je došlo do neopravdanog odbijanja te kada u povodu prijave operatora, istu utvrdi inspektor elektroničkih komunikacija, za razliku od naknade zbog nepravovremenog prijenosa broja, koji zahtjev podnosi sam korisnik. U svezi s tim tuženik navodi, citirajući odredbu članka 19. stavka 1. Pravilnika, kako ovdje zainteresirana osoba kao primatelj broja nije smatrala da je došlo do neopravdanog odbijanja prijenosa broja, iz kojeg razloga nije ni uputila prigovor Tele2 kao davatelju broja, napomenuvši da zainteresirana osoba sukladno