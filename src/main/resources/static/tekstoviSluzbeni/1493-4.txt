dozvole može u cijelosti ili djelomično prenijeti prava i obveze iz dozvole samo na rudarski gospodarski subjekt koji ispunjava sve uvjete iz ovoga Zakona i uvjeta propisanih relevantnim odredbama prava Europske unije.
(3) Prilikom ocjene tehničke i financijske sposobnosti podnositelja zahtjeva iz stavka 1. ovoga članka ili rudarskoga gospodarskog subjekta iz stavka 2. ovoga članka mora se voditi računa o:
a. rizicima, opasnostima i bilo kojim drugim bitnim informacijama koje se odnose na područje obuhvaćeno dozvolom, uključujući, prema potrebi, trošak propadanja morskog okoliša sukladno propisima o zaštiti okoliša
b. rizicima, opasnostima i bilo kojim drugim bitnim informacijama koje se odnose na okolišno osjetljiv morski i obalni okoliš, a posebno ekosustave koji imaju važnu ulogu u ublažavanju klimatskih promjena i prilagodbu na njih, kao što su slane močvare i morsko dno obraslo morskom travom, zaštićena morska područja, kao što su posebna područja očuvanja u skladu s propisima o zaštiti prirode, te područja ekološke mreže Natura 2000, uključujući i zaštićena područja u skladu s propisima o zaštiti prirode
c. konkretnoj fazi odobalnih radova
d. financijskoj sposobnosti podnositelja zahtjeva iz stavka 1. ovoga članka ili rudarskoga gospodarskog subjekta iz stavka 2. ovoga članka za pokrivanje odgovornosti koje bi mogle proizići iz odobalnih radova, uključujući osiguranje i odgovornost za gospodarsku štetu
e. financijskoj sposobnosti podnositelja zahtjeva iz stavka 1. ovoga članka ili rudarskoga gospodarskog subjekta iz stavka 2. ovoga članka za trenutačno pokretanje i neometan tijek svih potrebnih mjera za učinkovit odgovor na iznenadni događaj i sanaciju
f. dostupnim informacijama o učinkovitosti podnositelja zahtjeva iz stavka 1. ovoga članka ili rudarskoga gospodarskog subjekta iz stavka 2. ovoga članka glede sigurnosti ljudi, zaštite okoliša i prirode, uključujući odobalne radove u odnosu na velike nesreće.
(4) Podnositelju zahtjeva iz stavka 1. ovoga članka ne može se izdati dozvola, odnosno na rudarski gospodarski subjekt iz stavka 2. ovoga članka ne može se u cijelosti ili djelomično prenijeti prava i obveze iz dozvole ako ne ispunjava sve uvjete iz ovoga Zakona i uvjeta propisanih relevantnim odredbama prava Europske unije.
Sudjelovanje javnosti i zainteresirane javnosti
Članak 7.
(1) Bušenje istražne bušotine s neeksploatacijskog objekta može započeti nakon što je osigurano rano i učinkovito sudjelovanje javnosti i zainteresirane javnosti, a u skladu s propisima kojima je uređena zaštita okoliša i posebnim propisima kojima se uređuje informiranje i sudjelovanje javnosti i zainteresirane javnosti u pitanjima zaštite okoliša.
(2) U slučaju kada nije obavljeno savjetovanje s javnosti i zainteresiranom javnosti u skladu sa stavkom 1. ovoga članka Ministarstvo osigurava sljedeće mjere:
a. u slučaju kada se planira dopustiti bušenje istražne bušotine s neeksploatacijskog objekta, javnost i zainteresirana javnost se obavješćuje u roku od 90 dana prije početka bušenja istražne bušotine s neeksploatacijskog objekta, javnim objavama ili drugim primjerenim sredstvima kao što su elektronički mediji
b. utvrđuje se zainteresirana javnost, uključujući javnost na koju utječe ili bi mogla utjecati ili koju bi mogla interesirati odluka o radovima iz stavka 1. ovoga članka, uključujući relevantne nevladine organizacije, kao što su organizacije koje promiču zaštitu okoliša te ostale relevantne organizacije
c. na raspolaganje javnosti i zainteresiranoj javnosti stavljaju se relevantne informacije o takvim planiranim radovima uključujući, među ostalim, informacije o pravu sudjelovanja u odlučivanju, te o tome kome se mogu uputiti primjedbe ili pitanja
d. javnost i zainteresirana javnost ima pravo izraziti primjedbe i mišljenja u trenutku kada su sve mogućnosti otvorene, prije donošenja odluke o početku bušenja istražne bušotine s neeksploatacijskog objekta
e. prilikom donošenja odluke o početku bušenja istražne bušotine s