 izjavu da će poslove Nacionalnog preventivnog mehanizma obavljati uz prethodni dogovor i po uputama pučkog pravobranitelja, u skladu sa Zakonom o Nacionalnom preventivnom mehanizmu i ovim Pravilnikom te da će čuvati kao tajnu sve podatke koje su saznali obavljajući poslove Nacionalnog preventivnog mehanizma, za vrijeme i nakon prestanka obavljanja poslova.
(2) Osoba koja ne potpiše izjavu iz stavka 1. ovoga članka ne može biti uključena u obavljanje poslova Nacionalnog preventivnog mehanizma.
Članak 12.
(1) Članovi izabranih udruga i neovisni stručnjaci sudjeluju u obilasku mjesta u kojem se nalaze ili bi se mogle nalaziti osobe lišene slobode uz prethodni dogovor s pučkim pravobraniteljem. Obilazak se obavlja po prethodno dogovorenom planu i raspodjeli područja obilaska.
(2) Članovi udruga i neovisni stručnjaci izrađuju dio zapisnika koji sadrži podatke koje su utvrdili tijekom obilaska mjesta u kojima se nalaze ili bi se mogle nalaziti osobe lišene slobode.
(3) Zapisnik iz stavka 2. ovoga članka predstavnici udruga i neovisni stručnjaci dostavljaju pučkom pravobranitelju u roku od 15 dana od dana obilaska.
Članak 13.
Članovi izabranih udruga i neovisni stručnjaci mogu, u svojstvu osobe koja sudjeluje u obavljanju poslova Nacionalnog preventivnog mehanizma, istupati u javnosti samo uz prethodni dogovor s pučkim pravobraniteljem kako svojim nastupom ne bi ugrozili neovisnost i profesionalnost Nacionalnog preventivnog mehanizma.
Članak 14.
(1) Članovi udruga i neovisni stručnjaci imaju pravo na primjerenu naknadu za sudjelovanje u obavljanju poslova Nacionalnog preventivnog mehanizma.
(2) Visinu naknade iz stavka 1. ovoga članka određuje pučki pravobranitelj posebnom odlukom.
Članak 15.
Ovaj Pravilnik stupa na snagu osmoga dana od dana objave u »Narodnim novinama«.
Broj: P.P.R.–25-05-289/15-1
Zagreb, 7. srpnja 2015.
Pučka pravobraniteljica Lora Vidović, v. r.
