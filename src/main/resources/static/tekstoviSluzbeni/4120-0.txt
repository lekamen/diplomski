57 21.06.2016 Pravilnik o tehničkim i drugim uvjetima koje moraju ispunjavati ovlaštene osobe za ispitivanje ispravnosti tehničkih sredstava i opreme civilne zaštite
DRŽAVNA UPRAVA ZA ZAŠTITU I SPAŠAVANJE
1469
Na temelju članka 13. stavka 2. Zakona o sustavu civilne zaštite (»Narodne novine«, br. 82/15), ravnatelj Državne uprave za zaštitu i spašavanje donosi
PRAVILNIK
O TEHNIČKIM I DRUGIM UVJETIMA KOJE MORAJU ISPUNJAVATI OVLAŠTENE OSOBE ZA ISPITIVANJE ISPRAVNOSTI TEHNIČKIH SREDSTAVA I OPREME CIVILNE ZAŠTITE
Članak 1.
(1) Ovim Pravilnikom propisuju se uvjeti koje moraju ispunjavati pravne osobe i obrtnici za ispitivanje ispravnosti tehničkih sredstava i opreme civilne zaštite (u daljnjem tekstu: ovlaštene osobe), uvjeti za dobivanje ovlasti i zaduženja ovlaštene osobe te uvjeti prestanka važenja isprave o ispravnosti tehničkih sredstava i opreme civilne zaštite.
(2) Tehničkim sredstvima i opremom civilne zaštite u smislu ovog Pravilnika smatraju se materijalna sredstva i oprema (vozila, uređaji, alati i dr. sredstva) koju koriste sudionici i operativne snage u sustavu civilne zaštite, koji se moraju redovito ispitivati.
(3) Popis tehničkih sredstava i opreme civilne zaštite tiskan je u Prilogu 1. ovog Pravilnika i čini njegov sastavni dio.
Članak 2.
(1) Ispitivanje ispravnosti je postupak provjere značajki tehničkih sredstava i opreme civilne zaštite navedenih u tehničkoj specifikaciji radi ocjene njihove ispravnosti.
(2) Tehnička specifikacija označava dokument kojim su propisani tehnički zahtjevi koje tehnička sredstva i oprema civilne zaštite mora ispunjavati.
(3) Tehnička sredstva i oprema civilne zaštite ispituju se najmanje jedanput godišnje.
(4) Za tehnička sredstva i opremu civilne zaštite kojima je ispitivanjem utvrđena ispravnost izdaje se isprava o ispravnosti.
(5) Ispitivanje ispravnosti tehničkih sredstava i opreme civilne zaštite provodi se na zahtjev sudionika i operativnih snaga u sustavu civilne zaštite.
(6) Temeljem jedinstvene evidencije i informacijske baze podataka o materijalnim sredstvima i opremi operativnih snaga sustava civilne zaštite Državna uprava može poticati ispitivanje ispravnosti tehničkih sredstava i opreme civilne zaštite.
Članak 3.
(1) Ispitivanje ispravnosti tehničkih sredstava i opreme civilne zaštite može provoditi pravna osoba ili obrtnik koji su ishodili ovlast Državne uprave za zaštitu i spašavanje, a koja ispunjava sljedeće uvjete:
– registrirana je za obavljanje djelatnosti kontrole proizvoda, tehničkih provjera i ispitivanja na području Republike Hrvatske, osim ako nije nadležna za poslove ispitivanja opreme i sredstava za civilnu zaštitu prema Zakonu o sustavu civilne zaštite
– ima poslovnik kojim su propisani način, metode i kriteriji provođenja postupka ispitivanja ispravnosti, potrebni kadrovski i tehnički uvjeti te drugi uvjeti potrebni za pravilno provođenje postupka i donošenje ocjene o ispravnosti uključujući popis primijenjenih normi i pravila tehničke prakse
– posjeduje potrebnu ispitnu i mjernu opremu te laboratorijske, skladišne i uredske prostore
– ima zaposlene osobe potrebne struke, znanja i iskustva i
– ispunjava i ostale tehničke i druge uvjete potrebne za pravilno provođenje postupka i donošenje ocjene o ispravnosti.
(2) Državna uprava za zaštitu i spašavanje (u daljnjem tekstu: Državna uprava) objavljuje na svojim web-stranicama Smjernice za izradu poslovnika za ispitivanje ispravnosti tehničkih sredstava i opreme civilne zaštite, kojima se uređuje način, metode i kriteriji provođenja postupka ispitivanja ispravnosti, minimalni potrebni kadrovski i tehnički uvjeti te drugi uvjeti potrebni za pravilno provođenje postupka i donošenje ocjene o ispravnosti, uključujući popis primijenjenih normi i pravila tehničke prakse.
Članak 4.
Zahtjev za dobivanje ovlasti za ispitivanje ispravnosti pojedinog tehničkog sredstva i opreme civilne zaštite i izdavanje isprave o njegovoj ispravnosti podnosi se Državnoj upravi i sadrži:
– naziv podnositelja zahtjeva
– naziv, vrsta i tip