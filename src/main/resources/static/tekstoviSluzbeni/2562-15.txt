 novčanim sredstvima osigurava sudionikova obveza iz stavka 7. ovog članka prema Hrvatskoj narodnoj banci u vezi s tom namirom.
2. Hrvatska narodna banka blokira novčana sredstva na sudionikovu podračunu nakon obavijesti sporednog sustava (preko poruke »početak ciklusa«). Kada je potrebno, Hrvatska narodna banka nakon toga povećava ili smanjuje blokirano stanje knjiženjem međusistemske namire plaćanja u korist ili na teret podračuna ili knjiženjem prijenosa likvidnosti u korist podračuna. Ta blokada prestaje nakon obavijesti sporednoga sustava (preko poruke »kraj ciklusa«).
3. Potvrdom blokade novčanih sredstava na sudionikovu podračunu Hrvatska narodna banka garantira sporednom sustavu plaćanje svakog iznosa do iznosa blokiranih novčanih sredstava. Potvrdom povećanja ili smanjenja blokiranih novčanih sredstava nakon knjiženja međusistemske namire plaćanja u korist ili na teret podračuna ili knjiženja prijenosa likvidnosti u korist podračuna, ta garancija Hrvatske narodne banke automatski se povećava ili smanjuje za iznos plaćanja. Neovisno o navedenom smanjenju ili povećanju iznosa garancije, garancija je neopoziva, bezuvjetna i plativa na prvi poziv. Ako Hrvatska narodna banka nije SB sporednoga sustava, uzima se da je Hrvatska narodna banka navedenu garanciju izdala SB-u sporednog sustava.
4. Osim ako je nad sudionikom otvoren postupak zbog insolventnosti, instrukcije za plaćanje vezane uz sporedni sustav radi ispunjavanja sudionikove obveze namire namiruju se bez posezanja za garancijom i ostvarivanja financijskog osiguranja zasnovanog na stanju na sudionikovu podračunu.
5. U slučaju sudionikove insolventnosti instrukcija za plaćanje koja se odnosi na sporedni sustav radi ispunjavanja sudionikove obveze namire, predstavlja prvi poziv za plaćanje na temelju izdane garancije, a terećenje sudionikova podračuna za iznos iz instrukcije (i odobrenje tehničkog računa sporednoga sustava) predstavlja ispunjenje obveze Hrvatske narodne banke iz garancije i ostvarenje financijskog osiguranja zasnovanog na novčanim sredstvima na sudionikovu podračunu.
6. Garancija prestaje nakon obavijesti sporednog sustava da je namira dovršena (preko poruke »kraj ciklusa«).
7. Sudionik je obvezan nadoknaditi Hrvatskoj narodnoj banci sva plaćanja koja je izvršila na temelju izdane garancije.
Članak 38.
Povjerljivost
1. Hrvatska narodna banka čuva kao povjerljive sve osjetljive ili tajne informacije, uključujući one informacije koje se odnose na plaćanje, tehničke ili organizacijske informacije koje pripadaju sudioniku ili sudionikovim klijentima, osim ako su sudionik ili njegov klijent dali svoj pisani pristanak za razotkrivanje ili je takvo razotkrivanje dopušteno ili obvezno na temelju zakona.
2. Iznimno od stavka 1. ovog članka, sudionik pristaje da Hrvatska narodna banka drugim središnjim bankama ili trećim stranama uključenima u rad sustava TARGET2-HR dade platne, tehničke ili organizacijske informacije u vezi sa sudionikom, sudionicima iz iste grupe ili sudionikovim klijentima pribavljene tijekom rada sustava TARGET2-HR u mjeri u kojoj je to potrebno za učinkovito funkcioniranje sustava TARGET2, ili za praćenje izloženosti sudionika ili njegove grupe ili tijelima država članica ili Unije za superviziju i nadzor u mjeri u kojoj je to potrebno za obavljanje njihovih javnih zadaća, sve pod uvjetom da takvo davanje informacija nije u suprotnosti sa zakonom. Hrvatska narodna banka nije odgovorna za financijske i komercijalne posljedice takvog davanja informacija.
3. Iznimno od stavka 1. ovog članka i pod uvjetom da to ne omogućava, izravno ili neizravno, identificiranje sudionika ili sudionikovih klijenata, Hrvatska narodna banka može pri izvršavanju svojih javnih funkcija ili funkcija drugih osoba javnog prava kojima su informacije dane, upotrijebiti, dati ili objaviti informacije o plaćanju u vezi sa sudionikom ili sudionikovim klijentima za statističke, povijesne, znanstvene ili druge svrhe.
4. Informacije u vezi s radom sustava TARGET2-HR kojima