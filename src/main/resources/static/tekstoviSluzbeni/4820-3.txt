 je specijalizirani televizijski ili radijski programski kanal: kanal koji ima programsku osnovu koja sadržava shemu programa od kojih su više od 70% istovrsni programi sukladno članku 23. stavku 3. Zakona o elektroničkim medijima.
Pod istovrsnim programom (vrste programa), a sukladno klasifikaciji Europske radiodifuzijske unije (EBU) podrazumijeva se: informativni program, filmski program, zabavni program, dječji program, sportski program, kulturni program, obrazovni program, znanstveni program, muzički program te religijski program.
Kriteriji za davanje koncesije za obavljanje djelatnosti radija i televizije jesu: programski uvjeti sukladno Zakonu, a napose količina vlastite proizvodnje, europskih audiovizualnih djela i djela neovisnih proizvođača, kvaliteta i raznovrsnost programskih sadržaja, posebni tehnički, financijski (visina sredstava i financijska jamstva) i kadrovski uvjeti i poštivanje odredbi Zakona i propisa kojima se uređuju porezne i druge obveze pravnih subjekata prema državnom proračunu i proračunu jedinica lokalne i područne (regionalne) samouprave, te pravnim osobama u njihovom vlasništvu sukladno odredbi članka 62. stavka 4. Zakona o elektroničkim medijima i članka 3. Pravilnika o sadržaju i postupku javnog natječaja za davanje koncesije za obavljanje djelatnosti radija i/ili televizije.
Ponuda na javni natječaj mora sadržavati dokaze o ispunjavanju uvjeta propisanih natječajem, programsku osnovu sukladno Zakonu, podatke o strukturi vlasništva pravne osobe koja podnosi ponudu, osobne podatke o tvrtki i sjedištu, odnosno imenu, prezimenu i prebivalištu osoba koje neposredno ili posredno, preko drugih pravnih osoba, imaju dionice ili udjele u toj pravnoj osobi, kao i podatke o postotku tih dionica ili udjela, kao i podatke o financijskoj sposobnosti ponuđača za obavljanje djelatnosti nakladnika sukladno odredbi članka 62. stavka 5. Zakona o elektroničkim medijima, a u svezi s člankom 16. Pravilnika o sadržaju i postupku javnog natječaja za davanje koncesije za obavljanje djelatnosti radija i/ili televizije.
Prema odredbi članka 14. stavka 4. Statuta Agencije za elektroničke medije način i postupak donošenja odluka o dodjeli i oduzimanju koncesija Vijeće utvrđuje svojim poslovnikom.
Prema odredbi članka 11. stavka 5. Poslovnika o radu Vijeća za elektroničke medije odluke po javnim natječajima donose se većinom od četiri (4) glasa; ukoliko se u prvom krugu glasovanja ne postigne potrebna većina glasovanje se može provesti u još dva (2) kruga, a ukoliko se nakon provedena tri (3) kruga glasovanja ne donese odluka potrebnom većinom taj dio natječaja se poništava.
Na javni natječaj za davanje predmetne koncesije pravodobne ponude su podnijeli:
Naziv ponuditelja Naziv kanala Kratki opis Autor d.o.o. CMC Glazbeni program GRP Media d.o.o. MEGA Zabavni program HOO TV d.o.o. Sportska televizija Sportski program Montura d.o.o. Kanal 5 regional Zabavno-turistički program Nova TV d.d. Nova sport Sportski kanal Novi kanal d.o.o. Obiteljska televizija Zabavni program RTL Hrvatska d.o.o. RTL Kockica Program za djecu i mlade Kapital net d.o.o. Kapital network Informativni program
Vijeće za elektroničke medije je provelo postupak utvrđivanja najpovoljnije ponude razmatranjem, usporedbom i ocjenom svih otvorenih ponuda sukladno odredbi članka 20. stavka 2. Pravilnika o sadržaju i postupku javnog natječaja za davanje koncesije za obavljanje djelatnosti radija i/ili televizije.
Na Javni natječaj broj 08/10 za davanje koncesija za obavljanje djelatnosti pružanja medijskih usluga televizije – emitiranje specijaliziranih televizijskih kanala u zemaljskoj mreži unutar Multipleksa D ponudu je dostavilo i trgovačko društvo Kapital net d.o.o. čija ponuda u ovom postupku nije razmatrana budući da je na temelju članka 69. stavka 1. podstavka 3. Zakona o elektroničkim medijima 26. rujna 2012. Vijeće za elektroničke medije donijelo Odluku o trajnom oduzimanju koncesije za obavljanje djelatnosti televizije nakladniku Kapital net d.o.o.,