 90/11., 50/12. i 55/12.), sukladno načelima prostornog uređenja, a uvažavajući društveno-gospodarski razvoj, prirodne, kulturno-povijesne i krajobrazne vrijednosti te međunarodne konvencije i strategije, uređuje se svrhovita organizacija, korištenje i namjena prostora te uvjeti za uređenje, unaprjeđenje i zaštitu prostora Parka prirode Biokovo (u daljnjem tekstu: Park).
(2) Planom se utvrđuju:
– ciljevi uređivanja prostora
– organizacija i namjena prostora
– uvjeti i mjere korištenja, uređenja i zaštite vrijednosti područja Parka
– uvjeti za razvoj i uređenje naselja i drugih funkcionalnih cjelina
– sustav, prostor i uvjeti za smještaj prometnica i druge infrastrukture.
Članak 2.
Ovim Planom propisane su odredbe za sve dijelove prostora iz dokumenata prostornog uređenja užeg područja koji svojim dijelom zadiru u obuhvat Parka i na njih se primjenjuju.
Članak 3.
Plan je izrađen sukladno:
– Strategiji prostornog uređenja (iz 1997. godine), Izmjeni i dopuni Strategije (»Narodne novine«, br. 76/13.) i Programu prostornog uređenja Republike Hrvatske (»Narodne novine«, br. 50/99. i 84/13.)
– Međunarodnim konvencijama iz domene zaštite okoliša i prirode, kojih je potpisnik Republika Hrvatska
– Zakonu o prostornom uređenju i gradnji (»Narodne novine«, br. 76/07., 38/09., 55/11., 90/11., 50/12., 55/12. i 80/13.) i Zakonu o prostornom uređenju (»Narodne novine«, br. 153/13.)
– Zakonu o zaštiti i očuvanju kulturnih dobara (»Narodne novine«, br. 69/99., 87/09., 151/03., 157/03., 88/10., 61/11., 25/12., 136/12., 157/13. i 152/14.)
– Zakonu o zaštiti prirode (»Narodne novine«, br. 80/13.)
– Zakonu o vodama (»Narodne novine«, br. 153/09., 63/11., 130/11., 56/13. i 14/14.)
– Zakonu o poljoprivrednom zemljištu (»Narodne novine«, br. 39/13. i 48/15.)
– Zakonu o šumama (»Narodne novine«, br. 140/05., 82/06., 129/08., 80/10., 124/10., 25/12., 68/12., 148/13. i 94/14.)
– Zakonu o zaštiti okoliša (»Narodne novine«, br. 80/13. i 153/13.)
– Uredbi o ekološkoj mreži (»Narodne novine«, br. 124/13.)
– Strategiji i akcijskom planu zaštite biološke i krajobrazne raznolikosti Republike Hrvatske (»Narodne novine«, br. 143/08.)
– Pravilniku o popisu stanišnih tipova, karti staništa te ugroženim i rijetkim stanišnim tipovima (»Narodne novine«, br. 88/14.).
Članak 4.
Ovim odredbama u obliku pravne norme propisuju se:
– uvjeti provedbe zahvata u Parku
– način uređenja i namjena prostora
– režimi zaštite
– zahvati, izgradnje i uređenja na području obuhvata Parka
– razmještaj funkcija od važnosti za upravljanje Parkom.
2. CILJEVI UREĐIVANJA PROSTORA
Članak 5.
(1) Osnovni ciljevi su:
– zaštita i očuvanje prirodnih vrijednosti Parka (posebno staništa ugroženih biljnih i životinjskih vrsta)
– zaštita i očuvanje rijetkih, ugroženih, autohtonih populacija, vrsta i podvrsta flore i faune
– zaštita i obnova (revitalizacija) nematerijalne kulturne baštine (običaja, folklorne tradicije, obrta)
– očuvanje kulturnih vrijednosti prostora (posebno tradicionalne arhitekture u kamenu)
– zaštita i očuvanje tla
– zaštita i očuvanje šuma
– zaštita i očuvanje te poboljšanje kvalitete voda
– zaštita i očuvanje kvalitete zraka
– razvoj turizma (seoskog), rekreativnih aktivnosti te obrazovnih i znanstvenih aktivnosti na prostoru Parka
– očuvanje tradicionalnog načina poljoprivrede (ratarstva i stočarstva) i poticaj obnovi i revitalizaciji tradicionalnih obrta
– zaustavljanje depopulacijskog trenda, uz uvjete poboljšanja uvjeta života i standarda stanovništva naselja Parka
– sanacija ugroženih dijelova okoliša
– gospodarske i druge djelatnosti i zahvati kojima se ne ugrožavaju bitna obilježja i uloga Parka.
(2) Ciljevi se objedinjuju kroz upravljanje Parkom za koje je, sukladno odredbama Zakona o zaštiti prirode, nadležna Javna ustanova »Park prirode Biokovo« (u daljnjem tekstu: Javna ustanova Parka) te kroz razvojna istraživanja, studije i programe.
3. ORGANIZACIJA I RAZGRANIČENJE PROSTORA PREMA NAMJENI
3.1. Uvjeti razgraničenja prostora prema obilježju, korištenju i namjeni
Članak