dana od položene provjere znanja.
(10) Osoba koja ne položi provjeru teorijskog i/ ili praktičnog dijela znanja, ima pravo još dva puta pristupiti provjeri znanja u dijelu koji nije položila.
(11) Ako i nakon ponovnog pristupanja provjeri teorijskog i/ili praktičnog dijela znanja osoba nije položila provjeru znanja, može ponovno pohađati cijeli Program izobrazbe i nakon toga ponovno pristupiti provjeri znanja.
Stručno usavršavanje
Članak 32.
(1) Sadržaj stručnog usavršavanja utvrđuje Nositelj Programa osposobljavanja.
(2) Stručno usavršavanje se utvrđuje u trajanju od 8 sati godišnje.
(3) Raspored stručnog usavršavanja za sljedeću godinu Nositelj Programa osposobljavanja dužan je objaviti na svojim službenim internetskim stranicama najkasnije do 31. prosinca tekuće godine.
(4) Certificirani instalateri pohađanjem stručnog usavršavanja stječu znanja o:
1. iskustvima iz provedenih ugradnji fotonaponskih sustava;
2. tehničkom napretku u struci (materijali, tehnologije, metodologije i sl.);
3. promjenama vezanim uz nacionalnu i europsku tehničku regulativu iz područja ugradnje fotonaponskih sustava i promjenama europskog prava na tom području itd.
Potvrda o sudjelovanju na stručnom usavršavanju
Članak 33.
Certificiranim instalaterima koje su pohađali seminar za stručno usavršavanje Nositelj Programa osposobljavanja izdaje potvrdu o sudjelovanju na stručnom usavršavanju i unosi podatke o tome u Registar certificiranih instalatera sustava obnovljivih izvora energije.
Članak 34.
Potvrda o pohađanju stručnog usavršavanja za fizičku osobu obvezno sadrži:
1. ime i prezime;
2. osobni identifikacijski broj;
3. datum i mjesto rođenja;
4. datum pohađanja stručnog usavršavanja;
5. naziv i osobni identifikacijski broj Nositelja Programa osposobljavanja koji ga je proveo;
6. broj potvrde, datum i mjesto izdavanja potvrde;
7. ime i prezime, potpis odgovorne osobe Nositelja Programa osposobljavanja i njegov pečat.
VII. NADZOR NAD RADOM NOSITELJA PROGRAMA OSPOSOBLJAVANJA
Nadzor
Članak 35.
Nadzor nad ispunjavanjem uvjeta za provođenje Programa osposobljavanja nad Nositeljima Programa osposobljavanja provodi Ministarstvo i po potrebi poduzima propisane mjere.
Oduzimanje suglasnosti
Članak 36.
(1) Ako Nositelj Programa osposobljavanja prestane ispunjavati neki od uvjeta propisanih ovim Pravilnikom Ministarstvo će mu rješenjem oduzeti suglasnost.
(2) Ako se utvrdi nepravilnost u provođenju Programa osposobljavanja odnosno nepravilnosti u provođenju drugih obaveza Nositelja Programa osposobljavanja propisanih ovim Pravilnikom Ministarstvo će Nositelju Programa osposobljavanja rješenjem odrediti primjereni rok za otklanjanje nepravilnosti.
(3) Ako Nositelj Programa osposobljavanja ne otkloni nepravilnosti iz stavka 2. ovoga članka u danom roku, Ministarstvo će mu rješenjem oduzeti suglasnost za provođenje Programa osposobljavanja.
VIII. REGISTAR NOSITELJA PROGRAMA OSPOSOBLJAVANJA
Vođenje Registra
Članak 37.
(1) Registar Nositelja Programa osposobljavanja za certificirane instalatera fotonaponskih sustava ustrojava i vodi Ministarstvo u elektroničkom obliku.
(2) Izvadak iz Registra Nositelja Programa osposobljavanja za certificirane instalatere fotonaponskih sustava objavljuje se na službenim internetskim stranicama Ministarstva.
Sadržaj Registra
Članak 38.
egistar Nositelja Programa osposobljavanja za certificirane instalatera fotonaponskih sustava sadrži:
1. naziv i osobni identifikacijski broj Nositelja Programa osposobljavanja;
2. klasifikacijski broj, urudžbeni broj te datum izdavanja suglasnosti za provođenje Programa osposobljavanja;
3. adresu sjedišta, e-mail adresu, broj telefona Nositelja Programa osposobljavanja;
4. ime i prezime odgovorne osobe Nositelja Programa osposobljavanja i njezin osobni identifikacijski broj;
5. imena i prezimena stručnih osoba koje provode Program izobrazbe i njihove osobne identifikacijske brojeve;
6. odjeljak za napomene.
IX. PRIJELAZNE I ZAVRŠNE ODREDBE
Prestanak važenja propisa
Članak 39.
Postupci započeti do