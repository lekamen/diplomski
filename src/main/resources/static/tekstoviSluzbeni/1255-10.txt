 istog članka te obvezati poduzetnika na dostavu dokaza kojima potvrđuje izvršenje mjera i uvjeta u zadanom roku. Jasno je, smatra Gemicro, da ako Agencija prihvati predložene mjere, Gemicro mora u određenom roku dostaviti dokaze da je u danom roku postupio po rješenju Agencije i izvršio mjere na koje se obvezao.
Nadalje, Gemicro se pozvao na članak 49. stavak 7. ZZTN-a u kojem je propisano da će se, ako u nadzoru nad provedbom mjera i uvjeta Agencija utvrdi da se poduzetnik ne pridržava utvrđenih mjera, uvjeta i rokova iz stavka 3., takvo postupanje smatrati povredom ZZTN-a ili povredom članka 101. ili 102. UFEU-a te će se to utvrditi posebnim rješenjem kojim će se izreći upravno-kaznena mjera sukladno odredbama ZZTN-a.
Dakle, ako Gemicro u danom roku ne dostavi Agenciji sve potpisane anekse ugovora iz kojih će biti vidljivo da je sporna odredba brisana, na temelju članka 49. stavka 7. ZZTN-a izreći će mu se upravno-kaznena mjera, a doista je teško za povjerovati, smatra Gemicro, da bi poduzetnik nudio izvršenje mjere za koju nije siguran da će je moći izvršiti te da bi se doveo u situaciju da radi toga bude kažnjen.
Kako bi ipak otklonio takvu mogućnost, Gemicro i prije rješenja Agencije, u privitku svog očitovanja dostavlja potpisane preslike aneksa ugovora sa svim leasing društvima s kojima ima sklopljene ugovore, a iz kojih je vidljivo da je iz svih ugovora brisana sporna odredba.
Budući da iz prigovora Modulusa proizlazi da mu je radi sporne odredbe moguće nastala šteta, Gemicro je naveo kako je zatražio od svih leasing društava s kojima ima sklopljene ugovore da mu dostave podatak jesu li ikada odbili suradnju s poduzetnikom Modulus radi sporne odredbe te je od 11 leasing društava dobio isti odgovor, a to je da nisu nikada odbili poslovnu suradnju s tim društvom radi sporne odredbe. Očitovanja 11 leasing društava u tom smislu Gemicro je dostavio u privitku svog očitovanja zaprimljenog 29. travnja 2015., a očitovanje dvanaestog leasing društva koje se očitovalo na isti način dostavio je u privitku podneska zaprimljenog 7. svibnja 2015.
S obzirom na takvo očitovanje leasing društava, Gemicro smatra da sporne odredbe imaju nikakav, odnosno neznatan učinak na tržišno natjecanje te stoga predlaže da se spomenute činjenice razmotre u smislu članka 38. stavka 4. i 5. ZZTN-a te da se donese odgovarajuće rješenje.
U odnosu na Modulusov prigovor da nema garancije da neće ugovoriti spornu odredbu u ugovorima koje će sklapati u budućnosti, Gemicro se slaže da doista za ničije ponašanje u budućnosti nema garancije te samo može putem svoje punomoćnice dati obećanje da je u novim ugovorima koje će eventualno sklopiti s istim ili novim klijentima neće više unositi.
Na kraju je Gemicro naveo da je ozbiljan poduzetnik koji posluje godinama i poštuje zakone i institucije Republike Hrvatske i kojem je ovo prvi put da se protiv njega vodi neki postupak bilo upravni bilo prekršajni. Ako Agencija prihvati predložene mjere, Gemicro navodi kako se sigurno u budućnosti neće dovoditi u situaciju da se zbog iste stvari protiv njega vodi ponovno postupak te da mu se izreknu upravno-kaznene mjere. Gemicro smatra da su kazne zapriječene ZZTN-om dovoljna garancija da se neće upuštati u ponavljanje iste radnje za koju se zna da je protivna zakonu.
Vezano za Modulusove primjedbe, Agencija smatra da nisu osnovani razlozi iz njegovog očitovanja, a zbog kojih Agencija, prema njegovom mišljenju, ne bi trebala prihvatiti preuzimanje obveze izvršenja mjera i uvjeta predloženih od strane Gemicra u smislu članka 49. ZZTN-a.
Naime, Agenciji je, kako je i ranije u rješenju navedeno, poznato s kojim leasing društvima Gemicro ima zaključene ugovore. Osim toga, neovisno o ovom rješenju, a sukladno članku 49. stavku 6. ZZTN-a, Agencija može ponovno pokrenuti postupak ako je rješenje Agencije doneseno na temelju netočnih ili neistinitih podataka dostavljenih od stranaka i/ili ako su se značajno promijenile okolnosti na kojima se temeljilo rješenje Agencije.
Također,