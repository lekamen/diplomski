 verifikatora, u skladu s odredbama ovoga članka, te njihove radnje poduzete kao odgovor na te zaključke i primjedbe navedu u obavijesti o radovima u bušotini koja se izrađuje u skladu s odredbom članka 18. ovoga Zakona.
(14) Sustav verifikacije za eksploatacijski objekt uspostavlja se prije završetka izrade projekta iz članka 14. ovoga Zakona.
(15) Sustav verifikacije za neeksploatacijski objekt mora biti uspostavljen prije početka rada.
Nadležnosti Koordinacije u odnosu na radove na odobalnim objektima
Članak 21.
Nadležnosti Koordinacije su:
a. zatražiti inspekcijski nadzor bilo kojeg odobalnog objekta ili povezane infrastrukture ako smatra da mjere, koje su predložene u izvješću o velikim opasnostima za sprečavanje ili ograničavanje posljedica velikih nesreća ili obavijestima o radovima u bušotini ili simultanim operacijama koje su dostavljene u skladu s odredbama ovoga Zakona, nisu dovoljne za ispunjavanje zahtjeva koji su određeni ovim Zakonom
b. skratiti vremenski razmak dostavljanja izvješća o velikim opasnostima ili drugih dokumenata, koji se dostavljaju u skladu s člankom 13. stavkom 1. ovoga Zakona, kada smatra da su sigurnost, te zaštita okoliša i prirode ugroženi
c. zatražiti od ovlaštenika dozvole da operator ili izvođač poduzme sve prikladne mjere, sukladno ovom Zakonu, kako bi se spriječile velike nesreće tijekom odobalnih radova
d. kontrolirati, sukladno članku 8. stavku 5. ovoga Zakona, da operator ispunjava zahtjeve iz ovoga Zakona
e. u slučaju da Koordinacija sukladno točki d. iz ovoga stavka utvrdi da operator nije sposoban ispunjavati bitne zahtjeve iz ovoga Zakona, o tome je putem Ministarstva dužna obavijestiti Vladu Republike Hrvatske, koja o tome obavještava ovlaštenika dozvole. Ovlaštenik dozvole preuzima odgovornost za izvršavanje preuzetih obveza i dužan je bez odgađanja Vladi Republike Hrvatske predložiti zamjenskog operatora
f. redovita provjera dokumentacije koja je dostavljena u skladu s člankom 13. stavkom 1. ovoga Zakona, ako postoji utemeljena zabrinutost glede sigurnosti odobalnih radova.
Članak 22.
(1) Koordinacija je dužna utvrditi da su operator ili vlasnik izradili dokument u kojem određuju politiku za sprečavanje velikih nesreća ili odgovarajući opis te politike, koji se dostavlja u skladu s člankom 13. stavkom 1. točkom l. ovoga Zakona, te osigurati da se ona primjenjuje tijekom čitavog trajanja odobalnih radova, što uključuje uspostavljanje odgovarajućih režima praćenja kako bi se osigurala učinkovitost te politike. Dokument iz stavka 1. ovoga članka obvezno sadržava:
a. opće ciljeve i mjere nadzora nad rizikom od velike nesreće, te način postizanja tih ciljeva, kao i provođenje mjera na razini operatora ili vlasnika
b. odgovornost na razini upravnog odbora operatora ili vlasnika za kontinuirano osiguravanje da je politika operatora ili vlasnika za sprečavanje velikih nesreća prikladna, te da se primjenjuje i djeluje kako je namijenjeno
c. opseg i intenzitet nadzora procesa
d. mjere za održavanje standarda sigurnosti i zaštite okoliša i prirode kao temeljne vrijednosti operatora ili vlasnika
e. sustave upravljanja i nadzora u koje su uključeni članovi upravnog odbora i viši upravitelji operatora ili vlasnika
f. stručnu osposobljenost na svim razinama operatora ili vlasnika
g. u kojoj se mjeri točke od a. do f. ovoga članka primjenjuju u odobalnim radovima operatora ili vlasnika koji se provode izvan Europske unije.
(2) Koordinacija je dužna osigurati da dostavljena politika operatora ili vlasnika za sprečavanje velikih nesreća vodi računa o primarnoj odgovornosti operatora ili vlasnika za, među ostalim, nadzor nad rizicima od velike nesreće, te za trajno poboljšanje nadzora nad tim rizicima kako bi u svakom trenutku bila osigurana visoka razina zaštite.
(3) Koordinacija je dužna utvrditi da su operator ili vlasnik izradili dokument u kojem određuju svoj sustav upravljanja sigurnošću i zaštitom okoliša i prirode koji obvezno sadržava:
a. organizacijska rješenja za nadzor nad velikim