 uređaje i opremu te njihov utjecaj na poslove održavanja.
Organizacije i osobe za održavanje
Članak 47.
(1) Poslove održavanja istraživačkog, eksperimentalnog i znanstvenog zrakoplova može obavljati organizacija koja ga je izgradila, u opsegu radova za koji posjeduje stručnu osposobljenost, alat i opremu.
(2) Specifične poslove održavanja istraživačkog, eksperimentalnog i znanstvenog zrakoplova (obnova motora ili propelera, kalibriranje instrumenata, ispitivanje bez razaranja i sl.) može obavljati odgovarajuće osposobljena pravna ili fizička osoba, koja posjeduje potreban alat i opremu i koju je odobrila ili prihvatila Agencija.
(3) U slučaju potrebe da redovito održavanje istraživačkog, eksperimentalnog i znanstvenog zrakoplova obavlja organizacija koja ga nije izgradila ili fizička osoba, opseg tog održavanja podložan je odobrenju kroz odobrenje programa održavanja.
Glava 7 IZMJENE ISTRAŽIVAČKIH, EKSPERIMENTALNIH I ZNANSTVENIH ZRAKOPLOVA
Odobrenje izmjene istraživačkih, eksperimentalnih i znanstvenih zrakoplova
Članak 48.
(1) Za odobrenje izmjene istraživačkih, eksperimentalnih i znanstvenih zrakoplova operator podnosi zahtjev Agenciji.
(2) Uz zahtjev je potrebno priložiti prijedlog projekta, program obavljanja radova, prijedlog specijalista ili organizacije koji će obaviti izmjenu te po potrebi program ispitivanja.
(3) Dokumente u prilogu mora izraditi ili ovjeriti odobrena organizacija ili zrakoplovni stručnjak.
Obavljanje izmjena zrakoplova
Članak 49.
Izmjene istraživačkih, eksperimentalnih i znanstvenih zrakoplova se moraju biti zabilježene u tehničkom dnevniku zrakoplova i koje su ovjerili zrakoplovni stručnjak i zrakoplovni kontrolor.
Ispitivanje prema programu
Članak 50.
Nakon obavljanja izmjene, obavlja se ispitivanje, a po završetku ispitivanja Agenciji se podnosi izvješće sastavljeno na temelju ishoda ispitivanja. Ispitivanje mora biti obavljeno prema programu ispitivanja priloženom uz zahtjev za odobrenje izmjene.
DIO ČETVRTI AMATERSKI GRAĐENI ZRAKOPLOVI
Glava 1 OPĆE ODREDBE
Primjena
Članak 51.
Ovim Dijelom propisuje se projektiranje, prihvaćanje, gradnja, izmjene, kontinuirana plovidbenost te održavanje i popravci amaterski građenih zrakoplova.
Graditelj
Članak 52.
(1) Amaterski graditi zrakoplov mogu fizičke osobe ili neprofitna udruga amatera (u daljnjem tekstu: graditelj).
(2) Ako je graditelj neprofitna udruga amatera, ona u odnosu prema Agenciji mora biti zastupana od strane ovlaštenog predstavnika koji mora biti prihvatljiv Agenciji.
Glava 2 PROJEKTIRANJE AMATERSKI GRAĐENOG ZRAKOPLOVA
Projekt
Članak 53.
(1) Amaterski se mogu graditi sve vrste zrakoplova najveće mase pri uzlijetanju manje od 2730 kg koji osim pilota mogu ponijeti još najviše 5 (pet) osoba.
(2) Za amaterski građeni zrakoplov može se osim certificiranih i necertificiranih zrakoplovnih motora i opreme koristiti prilagođene ne-zrakoplovne motore i opremu. Iznimno od toga, Agencija može prihvatiti gradnju motora i opreme za upotrebu na zrakoplovu.
Zahtjevi za plovidbenost
Članak 54.
(1) Popis prihvatljivih zahtjeva za plovidbenost sastavlja i na svojoj internetskoj stranici objavljuje Agencija.
(2) Amaterski građen zrakoplov mora biti zadovoljavajuće čvrst, stabilan i upravljiv, u skladu sa zahtjevima za plovidbenost iz stavka 1. ovog članka, koji će omogućiti letenje bez ugrožavanja sigurnosti osoba i imovine u zraku i na zemlji.
(3) Podnositelj zahtjeva Agenciji mora predložiti s kojima od zahtjeva za plovidbenost iz stavka 1. ovog članka će dokazati sukladnost.
(4) U tijeku amaterske gradnje zrakoplova može se u taj zrakoplov ugraditi certificirani dio, uređaj i oprema bez obzira na to da li su oni novi ili već korišteni, te da li imaju propisanu potvrdu o otpuštanju u uporabu.
(5) Osim certificiranih mogu se ugraditi i necertificirani zrakoplovni dijelovi, uređaji i oprema te druga oprema po potrebi prilagođena uporabi na zrakoplovu.
Pretprojekt amaterski građenog zrakoplova
Članak 55.
(1) Pretprojekt za amatersku gradnju zrakoplova mora se 