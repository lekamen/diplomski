poljoprivrednik koji po prvi put uspostavlja poljoprivredno gospodarstvo kao nositelj gospodarstva/odgovorna osoba može podnijeti Zahtjev za potporu za ulaganja namijenjena dostizanju standarda Europske unije, koja se odnose na poljoprivrednu proizvodnju, uključujući sigurnost na radu unutar najviše 24 mjeseca od datuma uspostavljanja gospodarstva.
(10) Korisnici u teškoćama u smislu smjernica Europske unije o državnim potporama za sanaciju i restrukturiranje poduzetnika u teškoćama nisu prihvatljivi kao korisnici.
(11) Korisnik prilikom podnošenja Zahtjeva za isplatu, mora dokazati stručnu osposobljenost za bavljenje poljoprivrednom djelatnošću sukladno sljedećim kriterijima:
a) za obiteljsko poljoprivredno gospodarstvo i obrt:
– nositelj ili član obiteljskog poljoprivrednog gospodarstva, odnosno vlasnik obrta ili jedan od stalno zaposlenih u obrtu ima završen tečaj stručnog osposobljavanja/obrazovanja iz odgovarajućeg područja (formalni tečajevi koje provode učilišta ili tečajevi financirani iz Mjere 1 PRR) ili srednju školu ili fakultet iz odgovarajućeg područja ili je upisan u Upisnik poljoprivrednih gospodarstava u trajanju od najmanje 3 godine.
b) za pravne osobe:
– najmanje jedan stalno zaposleni ima završen tečaj stručnog osposobljavanja/obrazovanja iz odgovarajućeg područja (formalni tečajevi koje provode učilišta ili tečajevi financirani iz Mjere 1 PRR) ili srednju školu ili fakultet iz odgovarajućeg područja ili je upisan u Upisnik poljoprivrednih gospodarstava u trajanju od najmanje 3 godine.
c) za mlade poljoprivrednike:
– završen tečaj stručnog osposobljavanja/obrazovanja iz odgovarajućeg područja (formalni tečajevi koje provode učilišta ili tečajevi financirani iz Mjere 1 PRR) ili srednju školu ili fakultet iz odgovarajućeg područja ili ima radno iskustvo iz tog područja u trajanju od najmanje 3 godine.
Kao odgovarajuće područje, ovisno o ulaganju, podrazumijeva se poljoprivreda, veterina, prerada hrane.
(12) Potpora se ne može dodijeliti za ulaganja namijenjena usklađivanju sa standardima Europske unije osim ulaganja iz stavka 8. i 9. ovoga članka.
(13) Najviša vrijednost javne potpore po projektu bez obzira na broj aktivnosti iz pojedinih operacija ne može iznositi više od 2 milijuna odnosno 3 milijuna eura u kunskoj protuvrijednosti.
Članak 16.
(1) Cijelo područje na kojem će se ulagati u navodnjavanje, kao i sva druga područja čiji okoliš može biti zahvaćen tim ulaganjem moraju biti uključena u plan upravljanja vodnim područjima u skladu sa uvjetima iz Okvirne direktive o vodama (OJL 327, 22. 12. 2000).
(2) Mjerenje zahvaćenih količina vode mora biti uspostavljeno ili se mora uspostaviti na razini ulaganja za koje se dodjeljuje potpora.
(3) Za ulaganja u zamjenu ili poboljšanje postojeće instalacije sustava navodnjavanja korisnik mora dostaviti potvrdu proizvođača da će novi sustav navodnjavanja osigurati uštedu vode od najmanje 25 posto u odnosu na tehničke parametre postojeće instalacije ili infrastrukture.
(4) Ulaganje u zamjenu ili poboljšanje postojeće instalacije sustava navodnjavanja, ako ulaganje zahvaća površinske ili podzemne vode čiji je status manji od dobrog u relevantnom planu upravljanja vodnim područjima, zbog razloga vezanih uz količinu vode, mora osigurati učinkovito smanjenje potrošnje vode na razini ulaganja za barem 50 posto od potencijalne uštede vode.
(5) Ulaganja u građenje novih sustava navodnjavanja koja rezultiraju neto povećanjem navodnjavane površine te koja utječu na podzemne ili površinske vode prihvatljiva su samo ako status vode nije manji od dobrog u relevantnom planu upravljanja vodnim područjima zbog razloga vezanih uz količinu vode.
(6) Za ulaganja u sustave navodnjavanja potrebno je ishoditi prethodno odobrenje projekta od Ministarstva, uprave nadležne za vodno gospodarstvo. Prethodno odobrenje projekta obuhvaća ispunjenje uvjeta korištenja i zaštite voda sukladno nacionalnom zakonodavstvu te ciljeva zaštite okoliša iz Okvirne direktive o vodama.
(7) Tlo mora biti