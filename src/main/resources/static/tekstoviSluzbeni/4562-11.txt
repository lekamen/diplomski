 kvalitetom;
– osniva povjerenstva za kontrolu sustava upravljanja kvalitetom;
– potpisuje ugovore o radu sa stručnim tajnikom, radnicima Ureda stručne službe Komore, savjetnicima i suradnicima Komore te druge ugovore kojima se reguliraju poslovi vezani za rad Komore;
– u hitnim slučajevima, vezano uz krizne situacije nastale pojavom osobito opasnih zaraznih bolesti ili elementarnih nepogoda, kada je ugroženo zdravlje životinja i ljudi, donosi zaključke i odluke koje inače pripadaju djelokrugu rada Upravnog odbora Komore, o čemu je dužan naknadno obavijestiti Upravni odbor Komore;
– ovlašten je izjavljivati žalbe i pokretati odgovarajuće sudske postupke;
– ovlašten je izdavati punomoći odvjetnicima i drugim osobama za zastupanje Komore pred sudovima i drugim državnim tijelima u okviru svojih ovlasti;
– daje priopćenja za javnost ili za to ovlašćuje stručnog tajnika ili drugog člana Komore.
Članak 56.
Izvršnog direktora imenuje Upravni odbor, na temelju javnog natječaja.
Za izvršnog direktora može biti imenovan doktor veterinarske medicine koji, osim općih uvjeta za rad, mora imati najmanje deset godina rada u struci.
S izvršnim direktorom sklapa se ugovor o radu koji u ime Komore potpisuje predsjednik.
3.6. Stručni tajnik
Članak 57.
Stručni tajnik koordinira rad Ureda stručne službe i neposredno obavlja stručne poslove iz nadležnosti Komore, u granicama ovlasti određenih ovim Statutom i drugim općim aktima Komore te organizira i izvršava poslove po nalogu izvršnog direktora.
Stručni tajnik, osim općih uvjeta za rad, mora imati završen Veterinarski fakultet, položen državni stručni ispit te najmanje tri godine rada u struci.
3.7. Časni sud
Članak 58.
Časni sud je samostalno i neovisno tijelo Komore koje vodi stegovni postupak protiv veterinara, raspravlja i odlučuje o odgovornosti veterinara u slučaju kršenja pravila ponašanja u obavljanju veterinarske djelatnosti, odnosno odredbi Statuta, Kodeksa veterinarske etike, Kodeksa dobre veterinarske prakse i ostalih općih akata Komore.
Časni sud ustrojen je kao Časni sud i Visoki časni sud.
Časni sud i Visoki časni sud imaju po pet članova.
Članove Časnog suda bira Skupština komore, a oni između sebe biraju predsjednika i zamjenika predsjednika.
Članovi Časnog suda ne mogu biti članovi Upravnog odbora Komore.
Mandat članova Časnog suda traje četiri godine.
Visoki časni sud odlučuje povodom žalbi na odluke Časnog suda, a njegova je odluka konačna u stegovnom postupku.
Članak 59.
Nitko ne može biti pozvan pred Časnim sudom zbog nacionalnih, vjerskih, političkih ili stručnih nazora.
Članak 60.
Časni sud obavlja sljedeće poslove:
– predlaže Pravilnik o radu Časnog suda;
– predlaže Pravilnik o stegovnom postupku;
– vodi stegovni postupak na prijedlog predsjednika Komore ili po njemu ovlaštene osobe i raspravlja o svim bitnim pitanjima i činjenicama, radi utvrđivanja odgovornosti veterinara;
– odlučuje o kršenju odredbi ovoga Statuta, Kodeksa veterinarske etike, Kodeksa dobre veterinarske prakse i drugih općih akata i odluka Komore, povreda u obavljanju veterinarske djelatnosti te izriče propisane stegovne mjere ili mjeru o oslobađanju veterinara od odgovornosti;
– obavlja i druge poslove koji su određeni ovim Statutom, Pravilnikom o radu Časnog suda i Pravilnikom o časnom sudu i stegovnom postupku.
Časni sud odlučuje većinom glasova, a svoje odluke donosi pismeno.
Članak 61.
Postupak utvrđivanja odgovornosti veterinara pokreće se na zahtjev predsjednika Komore ili po njemu ovlaštene osobe.
Za provedbu stegovnog postupka, u cilju utvrđivanja odgovornosti veterinara, Časni sud može imenovati istražno povjerenstvo.
Za članove istražnog povjerenstva mogu se imenovati članovi s liste veterinara koji provode nadzor nad stručnim radom veterinara, savjetnici Komore i drugi istaknuti stručnjaci pojedinih područja veterinarske djelatnosti, koji su članovi Komore.
Član istražnog povjerenstva koji je vodio istragu ne može odlučivati o prekršaju.
Članak 62.
Za povrede utvrđene ovim Statutom, drugim