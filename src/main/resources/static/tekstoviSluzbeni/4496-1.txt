 glatkom cijevi koje se koristi za lov ili sport. To oružje ne smije biti posebno konstruirano za vojnu uporabu niti smije biti automatsko;
d. Oružje s glatkom cijevi posebno konstruirano za bilo što od navedenog:
1. Ubijanje domaćih životinja;
2. Uspavljivanje životinja;
3. Seizmička testiranja;
4. Ispaljivanje industrijskih projektila; ili
5. Onesposobljavanje improviziranih eksplozivnih naprava (IED-ova).
POZOR Za sredstva za onesposobljavanje vidi ML4. i stavku 1A006 na Popisu robe EU-a s dvojnom namjenom.
c. Oružje koje ispaljuje streljivo bez čahure;
d. Odvojivi spremnici za streljivo, prigušivači pucnja ili moderatori, posebni dodaci za montiranje na pušku, optički ciljnici za oružje i prigušivači bljeska za oružja navedena u ML1.a, ML1.b ili ML1.c.
Napomena ML1.d. ne odnosi se na optičke ciljnike za oružje, bez elektroničkog procesuiranja slike, s deveterostrukim ili manjim povećanjem, pod uvjetom da nisu posebno konstruirani ili izmijenjeni za vojnu uporabu ili nemaju ugrađene nikakve končanice posebno konstruirane za vojnu uporabu.
ML2. Oružje s glatkom cijevi kalibra 20 mm ili većeg, ostalo oružje ili naoružanje kalibra većeg od 12,7 mm (kalibra 0,50 inča), bacači i pribor, kako slijedi, te za njih posebno konstruirane komponente:
a. Oružje, haubice, topovi, minobacači, protuoklopno oružje, lanseri raketa, vojni bacači plamena, puške, netrzajno oružje, oružje s glatkom cijevi te naprave za smanjenje otkrivanja položaja;
Napomena 1. ML2.a. uključuje ubrizgavače, mjerne naprave, spremnike te ostale komponente posebno konstruirane za uporabu s tekućim pokretačkim punjenjima za bilo koji dio opreme naveden u ML2.a.
Napomena 2. ML2.a. ne odnosi se na oružje kako slijedi:
a. Puške, oružje s glatkom cijevi i kombinirano oružje proizvedeno prije 1938.;
b. Reprodukcije pušaka, oružja s glatkom cijevi i kombiniranog oružja čiji su originali proizvedeni prije 1890.;
c. Oružje, haubice, topove i minobacače proizvedene prije 1890.;
d. Oružje s glatkom cijevi koje se koristi za lov ili sport. To oružje ne smije biti posebno konstruirano za vojnu uporabu niti smije biti automatsko;
e. Oružje s glatkom cijevi posebno konstruirano za bilo što od navedenog:
1. Ubijanje domaćih životinja;
2. Uspavljivanje životinja;
3. Seizmička testiranja;
4. Ispaljivanje industrijskih projektila; ili
5. Onesposobljavanje improviziranih eksplozivnih naprava (IED-ova);
POZOR Za sredstva za onesposobljavanje vidi ML4. i stavku 1A006 na Popisu robe EU- a s dvojnom namjenom.
f. Ručni lanseri projektila posebno konstruirani za izbacivanje navođenih projektila bez visokoeksplozivnog punjenja ili komunikacijske povezanosti, s dometom koji je manji ili jednak 500 m.
b. Dimni, plinski i pirotehnički bacači ili generatori posebno konstruirani ili izmijenjeni za vojnu uporabu;
Napomena ML2.b. ne odnosi se na signalne pištolje.
c. Ciljnici za oružje i nosači ciljnika za oružje koji imaju sve od navedenog:
1. Posebno konstruirana za vojnu uporabu; i
2. Posebno konstruirani za oružje navedeno u ML2.a.;
d. Postolja i odvojivi spremnici za streljivo posebno su konstruirani za oružje navedeno u ML2.a.
ML3. Streljivo i naprave za podešavanje upaljača, kako slijedi, te posebno konstruirane komponente za njih:
a. Streljivo za oružje navedeno u ML1., ML2. ili ML12.;
b. Naprave za podešavanje upaljača posebno konstruirane za streljivo navedeno u ML3.a.
Napomena 1. Posebno konstruirane komponente navedene u ML3. uključuju:
a. Metalne ili plastične proizvode, kao što su nakovnji kapisle, košuljice zrna, članci redenika, vodeći prsteni i metalni dijelovi streljiva;
b. Sigurnosne i oružne naprave, upaljače, senzore i inicijalne naprave;
c. Energetska punjenja za jednokratno ispaljenje;
d. Sagorive čahure za punjenje;
e. Podstreljivo, uključujući bombice, mine i projektile navođene na cilj.
Napomena 2. ML3.a. ne odnosi se na ništa od navedenog:
a. Streljivo čija je čahura zatvorena bez projektila (tzv. prazna zvijezda);
b. Tzv. slijepo streljivo s probušenom komorom za barut;
