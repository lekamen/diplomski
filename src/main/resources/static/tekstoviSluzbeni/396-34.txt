predviđenih posebnim propisom koje svojim sadržajem odgovaraju mjerama iz članka 27. stavka 1. točke a), koje se odnose na točke 4., 10., 11. i 19. odjeljka A. Priloga, članka 27. stavka 1. točke e) ili članka 27. stavka 1. točke g) Direktive 2014/59/EU matičnoj kreditnoj instituciji u EU-u, ako se ne slaže s tim prijedlogom konsolidirajućeg nadzornog tijela.
(9) Hrvatska narodna banka može zatražiti posredovanje Europskog nadzornog tijela za bankarstvo u skladu s člankom 19. stavkom 3. Uredbe (EU) br. 1093/2010 u roku od pet dana od dana obavijesti konsolidirajućeg nadzornog tijela ako postoje različita mišljenja u vezi s donošenjem zajedničke odluke iz stavka 4. ovoga članka. Ako je Europsko nadzorno tijelo za bankarstvo donijelo odluku u roku od tri dana od primitka zahtjeva za posredovanje, Hrvatska narodna banka donijet će odluku u skladu s tom odlukom. Ako odluka Europskog nadzornog tijela za bankarstvo nije donesena u roku od tri dana od primitka zahtjeva za posredovanje, Hrvatska narodna banka donijet će samostalnu odluku o nalaganju tih mjera kreditnoj instituciji za koju je Hrvatska narodna banka nadležno tijelo. Rok od pet dana smatra se rokom za mirenje u smislu Uredbe (EU) br. 1093/2010.«.
Članak 98.
U naslovu poglavlja iznad članka 246. broj: »XIX.2.« zamjenjuje se brojem: »XIX.4.«.
Članak 99.
Članak 249. mijenja se i glasi:
»Danom dostave podružnici odluke o posebnom rukovodstvu prestaju sve ovlasti dosadašnjih osoba odgovornih za vođenje poslova te podružnice, osim ovlasti iz članka 237. stavka 1. i članka 256. ovoga Zakona.«.
Članak 100.
U članku 250. stavku 3. iza riječi: »Likvidatori kreditne institucije« dodaju se riječi: »u redovnoj likvidaciji«.
Iza stavka 3. dodaje se novi stavak 4. koji glasi:
»(4) Likvidatori kreditne institucije u redovnoj likvidaciji dužni su uz obavijest iz stavka 3. ovoga članka Hrvatskoj narodnoj banci dostaviti nalog za prijenos sredstava s računa kreditne institucije u redovnoj likvidaciji koji se vodi u Hrvatskoj narodnoj banci na transakcijski račun otvoren u drugoj kreditnoj instituciji. Nakon prijenosa sredstava Hrvatska narodna banka zatvorit će taj račun kreditne institucije u redovnoj likvidaciji.«.
Dosadašnji stavak 4. postaje stavak 5.
Članak 101.
Naslov iznad članka 251. mijenja se i glasi:
»Likvidatori kreditne institucije u redovnoj likvidaciji«.
U članku 251. stavku 1. iza riječi: »Kreditna institucija« dodaju se riječi: »u redovnoj likvidaciji«.
U stavku 2. iza riječi: »kreditne institucije« dodaju se riječi: »u redovnoj likvidaciji«.
Članak 102.
U članku 252. stavku 1. iza riječi: »kreditne institucije« dodaju se riječi: »u redovnoj likvidaciji«, a iza riječi: »imovinu« dodaje se riječ: »te«.
Stavak 3. briše se.
Članak 103.
U članku 253. stavak 1. mijenja se i glasi:
»(1) Na kreditnu instituciju u redovnoj likvidaciji na odgovarajući se način primjenjuju odredbe ovoga Zakona.«.
Članak 104.
Članak 254. mijenja se i glasi:
»Ako tijekom provođenja redovne likvidacije kreditne institucije likvidatori procijene da je nastupio neki od razloga iz Stečajnog zakona, dužni su bez odgode podnijeti prijedlog za otvaranje stečajnog postupka nad kreditnom institucijom u redovnoj likvidaciji i o tome odmah obavijestiti Hrvatsku narodnu banku.«.
Članak 105.
Iza članka 254. dodaje se naslov iznad članka i članak 254.a koji glase:
»Zabrana promjene djelatnosti kreditne institucije u redovnoj likvidaciji
Članak 254.a
Kreditna institucija koja je pokrenula postupak redovne likvidacije ne može promijeniti djelatnost na način da prestane pružati bankovne usluge i nastavi poslovati, već mora završiti postupak likvidacije i provesti brisanje u sudskom registru.«.
Članak 106.
Članak 255. mijenja se i glasi:
»(1) Hrvatska narodna banka kao sanacijsko tijelo donosi odluku o pokretanju prisilne likvidacije kreditne institucije pod uvjetom da je u sanacijskom planu utvrđeno da sanacija te kreditne institucije nije u javnom interesu ili ako je Državna agencija za osiguranje štednih uloga i