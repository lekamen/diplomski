 informacija za članove Komore, te poslovno informiranje članova Komore i zainteresirane stručne javnosti.
10. Surađuje s odgovarajućim državnim tijelima u provedbi smanjenja pretjeranog opterećenja za pružatelje usluga, te radi na razvoju digitalne e-procedure za podnošenje zahtjeva i izdavanje dozvola za pružanje usluga projektiranja i/ili stručnog nadzora građenja i izvođenja u djelatnosti građenja, kroz integrirani sustav e-poslovanja tj. državnu informacijsku strukturu, uvođenjem sustava upravljanja dokumentacijom u skladu sa standardima za upravljanje dokumentima.
11. Rješava tekuća pitanja od značaja za inženjersku djelatnost.
12. Obavlja i druge zadaće određene posebnim zakonima i ovim Statutom.
IV. PRAVA I DUŽNOSTI ČLANOVA KOMORE
Članak 10.
Članovi Komore su ravnopravni, imaju jednaka prava i dužnosti, te postupaju u skladu sa Zakonom i Statutom Komore.
Članovi Komore ostvaruju svoje interese u Komori neposredno u strukovnim sekcijama i posredno preko svojih izabranih predstavnika u tijelima i radnim tijelima Komore i drugim oblicima organiziranja i rada utvrđenim ovim Statutom.
Rad u tijelima Komore i drugim oblicima organiziranja temelji se na zajedničkom odlučivanju i odgovornosti, te na ravnopravnosti članova u realizaciji njihovih prava i dužnosti.
Član tijela Komore odgovoran je osobno za svoj rad i u skladu sa svojim pravima i dužnostima za rad i odluke tijela Komore čiji je član.
Članak 11.
Izabrani, odnosno imenovani članovi tijela i radnih tijela Komore svoje dužnosti obavljaju bez zasnivanja radnog odnosa, volonterski, osim ako Zakonom ili drugim općim aktom Komore nije drugačije uređeno.
Za sudjelovanje na sjednicama birani i imenovani članovi tijela, stalnih radnih tijela te drugih radnih tijela Komore, mogu primati naknadu za sudjelovanje u radu kao i naknadu materijalnih troškova prema općem aktu Komore, koji donosi Upravni odbor Komore.
Članak 12.
Prava članova Komore su:
1. izborno pravo u skladu s odredbama Statuta i općeg akta koji utvrđuje izborno pravo
2. sudjelovanje u radu tijela i radnih tijela Komore
3. imenovanja u radna tijela i tijela Komore
4. korištenje pravnih i stručnih usluga Komore
5. prisustvovanje seminarima, simpozijima i ostalim stručnim usavršavanjima, te susretima koje organizira Komora
6. aktivno i pasivno sudjelovanje u provedbi programa stručnog usavršavanja i cjeloživotnog učenja
7. obvezno osiguranje od profesionalne odgovornosti
8. slobodno istupanje iz članstva Komore
9. predlaganje i razmatranje pitanja iz područja graditeljske struke
10. nadležnim stegovnim tijelima podnositi prijave za pokretanje stegovnog postupka
11. pred Centar za mirenje iznositi međusobne sporove radi sporazumnog rješavanja putem posredovanja i radi odlučivanja u tim sporovima
12. predlagati donošenje drugih propisa te akata Komore
13. sudjelovati u razmatranju nacrta i prijedloga propisa iz graditeljske djelatnosti, kao i mjera za provedbu istih, i
14. druga prava utvrđena Zakonom i ovim Statutom.
Članak 13.
Dužnosti članova Komore su:
1. pridržavati se odredaba Statuta, odluka, zaključaka i drugih akata tijela Komore te razvijati međusobnu odgovornost za njihovu dosljednu provedbu, kao i za provedbu jedinstvenih ciljeva komorskog sustava
2. savjesno obavljati funkcije u tijelima Komore i ostalim tijelima u koje su birani, odnosno imenovani
3. redovito obavještavati Komoru, odnosno njezina mjerodavna tijela, te službe Komore o svim podacima odnosno promjenama podataka, koje određuju propisi iz područja gradnje, ovaj Statut i ostali akti Komore, u roku od petnaest dana od nastanka promjene
4. plaćanje upisnine, redovito plaćanje članarine i ostalih naknada utvrđenih ovim Statutom i drugim aktima Komore, u roku dospijeća
5. u slučaju prestanka članstva u Komori podmiriti sve dospjele obveze prema Komori
6. poštivanje Zakona i drugih propisa koji uređuju poslove članova Komore.
Član Komore koji nije platio članarinu, na način i u rokovima kako je utvrđeno općim aktom Komore, ne može biti član tijela