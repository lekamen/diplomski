 zaštitu javnih cesta kao dobra od interesa za Republiku Hrvatsku.
U praksi u pogledu gospodarskog iskorištavanja, upravljanja i gospodarenja javnom cestom, cestovnim zemljištem i drugim zemljištima na kojima su izgrađene građevine i instalacije radi potrebe javne ceste postoje određeni problemi koji proizlaze upravo iz činjenice da se sva zemljišta koja su na određeni način funkcionalno ili gospodarski vezana za javnu cestu po postupcima uređenim Zakonom prethodno prevode u sustav općih dobara. ...
(...)
Nakon sveobuhvatnih analiza ocijenjeno je nužnim pristupiti reformi pravnog režima javnih cesta na način da se za sve javne ceste, uz odgovarajuća ograničenja koja omogućuju optimalni odnos između ciljeva zaštite javnih cesta kao dobra od posebnog interesa za Republiku Hrvatsku i ciljeva vezanih za učinkovito gospodarenje i upravljanje javnim cestama, uspostavi pravni režim u kojem bi javne ceste bile u javnopravnom vlasništvu (vlasništvo Republike Hrvatske). ...
(...)
Predloženim izmjenama i dopunama Zakona postiže se uspostava novog pravnog režima javnih cesta kao javnog dobra u općoj uporabi, ...«
Sukladno tome, mjerodavne odredbe ZID-a ZoJC-a/09 su glasile:
»Članak 1.
U Zakonu o javnim cestama (»Narodne novine«, br. 180/04., 82/06., 138/06., 146/08., 152/08., 38/09. i 124/09) članak 2. mijenja se i glasi:
'(1) Javne ceste su javno dobro u općoj uporabi u vlasništvu Republike Hrvatske.
(2) Javne ceste se ne mogu otuđiti iz vlasništva Republike Hrvatske niti se na njima mogu stjecati stvarna prava, osim u slučajevima propisanim ovim Zakonom.
(3) Na javnoj cesti može se osnovati pravo služnosti i pravo građenja radi izgradnje komunalnih, vodnogospodarskih, energetskih građevina i građevina elektroničkih komunikacija na način propisan ovim Zakonom.
(4) Cestovno zemljište može se dati na korištenje radi obavljanja pratećih djelatnosti (ugostiteljstvo, trgovina, benzinske postaje i drugo), na način propisan ovim Zakonom.'«
Pravna obilježja »javnih dobara u općoj uporabi« određuje ZoV. Članak 35. stavak 4. ZoV-a glasi:
»Članak 35.
(...)
(4) Svatko ima pravo stvarima u vlasništvu Republike Hrvatske koje su namijenjene za uporabu svih (javna dobra u općoj uporabi) služiti se na način koji je radi ostvarenja te namjene odredilo tijelo ili ustanova kojoj su dane na upravljanje, odnosno tijelo nadležno za određivanje namjene, koje njima neposredno upravlja. Ako nije što posebno propisano zakonom, na javna dobra u općoj uporabi na odgovarajući se način primjenjuju pravila koja vrijede za opća dobra.
(...)«
Sukladno tome, od 29. prosinca 2009. javne ceste u Republici Hrvatskoj imaju status »javnog dobra u općoj uporabi u vlasništvu Republike Hrvatske«. One se mogu otuđiti iz vlasništva Republike Hrvatske i na njima se mogu stjecati stvarna prava ako je to propisano zakonom o cestama. Budući da javne ceste u ZID-u ZoJC-a/09 nisu bile proglašene »dobrom od interesa za Republiku Hrvatsku« u smislu članka 52. Ustava, na njima nije bila dopuštena koncesija za gospodarsko korištenje općeg ili drugog dobra, s obzirom da je ta koncesija namijenjena isključivo za »dobra od interesa za Republiku Hrvatsku« (v. točku 44. obrazloženja ove odluke).
54. U petom zakonodavnom razdoblju koje je započelo stupanjem na snagu Zakona o cestama (»Narodne novine« broj 84 od 20. srpnja 2011., uz kasnije izmjene i dopune objavljene u »Narodnim novinama« broj 22/13., 54/13., 148/13. i 92/14.), a koji je danas na snazi, javne ceste i dalje su određene kao »javno dobro u općoj uporabi u vlasništvu Republike Hrvatske« (članak 3. – v. točku 6. obrazloženja ove odluke). U tom zakonu javne ceste također nisu proglašene »dobrom od interesa za Republiku Hrvatsku« u smislu članka 52. Ustava.
U Prijedlogu zakona o cestama (P.Z.E. br. 661), koji je Vlada podnijela Hrvatskom saboru aktom klasa: 340-01/10-01/06, urbroj: 5030116-10-1 od 19. studenoga 2010., a koji je bio razmatran u prvom čitanju na 20. sjednici 6. saziva Hrvatskog sabora održanoj 3. prosinca 2010., potvrđeno 