 daje zahtjev za izvršenje prijenosa do 3% prava na korištenje jedinica s računa za ispunjenje obveze iz ESD-a Republike Hrvatske na račun za ispunjenje obveze iz ESD-a druge države članice sukladno članku 87. Uredbe Komisije (EU) br. 389/2013,
34. u slučaju potrebe zamjene jedinica tCER ili jedinica lCER dok se nalaze u Registru Unije zahtijeva prijenos Kyotskih jedinica iz hrvatskog registra KP na odgovarajući račun stranke u Registru Unije sukladno članku 89. stavku 1. Uredbe Komisije (EU) br. 389/2013,
35. može dati nalog Agenciji za obustavu pristupa emisijskim ili Kyotskim jedinicama u hrvatskom dijelu Registra Unije sukladno članku 97. stavku 1. Uredbe Komisije (EU) br. 389/2013.
III. NADLEŽNOSTI AGENCIJE ZA ZAŠTITU OKOLIŠA
Članak 12.
U svrhu provedbe Uredbe Komisije (EU) br. 389/2013 u dijelu koji se odnosi na obveze, zaduženja i odgovornosti Agencije kao nacionalnog administratora i kontaktne točke vlasnika računa u hrvatskom dijelu Registra Unije, a u svrhu preciznog bilježenja, izdavanja, držanja, transfera i poništenja kvota u hrvatskom dijelu Registra Unije, Agencija obavlja sljedeće poslove:
1. zaprima obavijesti Ministarstva o operatorima zrakoplova čiji letovi više nisu uključeni u sustav Europske Unije sukladno članku 10. stavku 5. Uredbe Komisije (EU) br. 389/2013,
2. djeluje kao administrator registra KP sukladno članku 8. stavku 1. Uredbe Komisije (EU) br. 389/2013 i kao ovlašteni predstavnik računa za ispunjenje obveze iz ESD-a sukladno članku 13. stavku 2. Uredbe Komisije (EU) br. 389/2013,
3. dostavlja središnjem administratoru podatke navedene u tablici VIII.-I Priloga VIII. Uredbe Komisije (EU) br. 389/2013 za svakoga ovlaštenog predstavnika i dodatnog ovlaštenog predstavnika računa za ispunjenje obveze iz ESD-a sukladno članku 13. stavku 3. Uredbe Komisije (EU) br. 389/2013,
4. zaprima zahtjeve operatera postrojenja za otvaranje računa operatera sukladno članku 16. stavku 1. Uredbe Komisije (EU) br. 389/2013,
5. zaprima zahtjeve operatora zrakoplova za otvaranje računa operatora zrakoplova sukladno članku 17. stavku 1. Uredbe Komisije (EU) br. 389/2013,
6. od vlasnika računa zaprima zahtjeve za aktivaciju njihovih računa u svrhu trgovanja između datuma otvaranja računa i datuma unosa verificiranih emisija u Registar Unije sukladno članku 17. stavku 5. Uredbe Komisije (EU) br. 389/2013,
7. na nalog Ministarstva otvara hrvatski nacionalni račun u Registru Unije sukladno članku 19. Uredbe Komisije (EU) br. 389/2013,
8. otvara račune po nalogu Ministarstva sukladno članku 22. stavku 3. Uredbe Komisije (EU) br. 389/2013,
9. U postupku imenovanja ovlaštenog predstavnika ili dodatnoga ovlaštenog predstavnika računa zahtjeva informacije koje uključuju najmanje informacije iz članka 24. stavka 2. Uredbe Komisije (EU) br. 389/2013,
10. potvrđuje imenovanje ovlaštenih predstavnika i dodatnih ovlaštenih predstavnika po nalogu Ministarstva sukladno članku 24. stavku 6. Uredbe Komisije (EU) br. 389/2013,
11. odobrava ažuriranje podataka o računima sukladno članku 25. stavku 3. Uredbe Komisije (EU) br. 389/2013,
12. ažurira podatke o računima po nalogu Ministarstva sukladno članku 25. stavku 3. Uredbe Komisije (EU) br. 389/2013,
13. od Ministarstva zaprima obavijesti o ukidanju ili obustavi dozvole za emisije stakleničkih plinova ili o zatvaranju postrojenja i bilježi odgovarajući datum u Registru Unije sukladno članku 28. stavku 1. Uredbe Komisije (EU) br. 389/2013,
14. može zatvoriti račun verifikatora po nalogu Ministarstva sukladno članku 30. stavku 2. Uredbe Komisije (EU) br. 389/2013,
15. od vlasnika računa zahtijeva podatke o drugom računu na koji će se prenijeti emisijske ili Kyotske jedinice u skladu s člankom 32. stavkom 1. ili ih prenosi na hrvatski nacionalni račun, prema nalogu Ministarstva, a sukladno članku 32. stavcima 1. i 2. Uredbe Komisije (EU) br. 389/2013,
16. prema nalogu Ministarstva zatvara ili blokira one račune kojima je obustavljen pristup sukladno članku 33. stavku 1. Uredbe Komisije (EU)