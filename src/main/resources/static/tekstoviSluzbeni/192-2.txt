knjige izdanih računa odnosno isprave na temelju kojih se može nedvojbeno spoznati poslovni događaj sukladno posebnim propisima;
– račune odnosno preslike računa za sve količine kupljene mlađi i/ili predkonzumne ribe odnosno školjkaša i otpremnice uz račune, odnosno preslike otpremnica;
– internu dokumentaciju o stavljanju u daljnju proizvodnju u slučaju da Zahtjev za poticaje za kategorije poticanja iz članka 5. stavka 1. točaka a), b), c) i f) sadrži proizvode koji su stavljeni u daljnju proizvodnju te za riblju mlađ.
– primjerak deklaracije za riblje proizvode koja se nalazi na ambalaži tih proizvoda.
(3) Kada korisnik kupuje mlađ i/ili predkonzumnu ribu odnosno školjkaše za vlastitu proizvodnju, za tu količinu ne može ostvariti poticaj, a to će prikazati u obračunskom razdoblju listopad – prosinac, za svu količinu kupljenu u tekućoj kalendarskoj godini, tako da će količinu kupljene mlađi i/ili predkonzumne ribe odnosno školjkaša prilikom obračuna poticaja oduzeti od ukupne količine uzgojene i prodane ribe odnosno školjkaša za to razdoblje.
(4) Kod podnošenja Zahtjeva za razdoblje listopad – prosinac 2014. godine, korisnik koji je kupio mlađ i/ili predkonzumnu ribu odnosno školjkaše za vlastitu proizvodnju tijekom 2014. godine, mora svu količinu kupljene mlađi i/ili predkonzumne ribe odnosno školjkaša prilikom obračuna poticaja oduzeti od ukupne količine uzgojene i prodane ribe odnosno školjkaša za to razdoblje.
(5) Iznimno od stavka 2. ovog članka, za poticaje za uzgoj slatkovodne ribe II. skupine, podnositelj ne dostavlja navedenu prateću dokumentaciju.
Članak 9.
(1) Zahtjevi za poticaje podnose se Upravi ribarstva kako slijedi:
– za 1. obračunsko razdoblje siječanj – ožujak, do 30. travnja;
– za 2. obračunsko razdoblje travanj – lipanj, do 31. srpnja;
– za 3. obračunsko razdoblje srpanj – rujan, do 31. listopada.
(2) Iznimno od stavka 1. ovog članka, za poticaje za 4. obračunsko razdoblje listopad – prosinac 2014. godine, Zahtjev za poticaje se može podnijeti do 15. veljače 2015. godine.
(3) Iznimno od stavka 1. ovog članka, Zahtjev za poticaje za uzgoj slatkovodne ribe II. skupine, dostavlja se jednom godišnje, najkasnije do 15. veljače 2015. godine.
(4) Ukoliko je podnositelj ovlaštenik više povlastica za gospodarski ribolov ili više povlastica za uzgoj ili akvakulturu, može ostvariti pravo na sufinanciranje po svakoj povlastici koje je ovlaštenik, pri čemu za svaku povlasticu ne mora podnijeti zasebni Zahtjev za poticaje, ali isto mora biti razvidno iz obrasca Zahtjeva za poticaje te prateće dokumentacije.
(5) Ukoliko podnositelj podnosi Zahtjev za poticaje po različitim kategorijama proizvodnje, može podnijeti jedan obračun iznosa poticaja uz Zahtjev za poticaje iz kojih je isto razvidno.
III. KONTROLA ZAHTJEVA
Administrativna kontrola
Članak 10.
(1) Administrativnu kontrolu Zahtjeva za poticaje provodi Uprava ribarstva pri čemu utvrđuje pravovremenost i potpunost Zahtjeva za poticaje te udovoljavanje uvjetima propisanim ovim Pravilnikom što se utvrđuje uvidom u službene evidencije koje vodi Ministarstvo i u Zahtjev za poticaje.
(2) Za nepotpune ali pravodobno podnesene Zahtjeve za poticaje od podnositelja se Zahtjevom za dopunu traži dostavljanje dodatne dokumentacije, obrazloženje, tumačenje ili ispravak podataka potrebnih za dovršenje administrativne kontrole Zahtjeva za poticaje.
(3) Podnositelj je dužan traženo iz stavka 2. ovoga članka dostaviti preporučenom poštom s povratnicom u roku od sedam kalendarskih dana od dana zaprimanja Zahtjeva za dopunu.
(4) Potpuni, provjereni i pravovremeno dopunjeni Zahtjevi za poticaje ulaze u daljnju obradu te se vrši njihov konačni obračun i izrađuje tablični prikaz odobrenih iznosa poticaja po korisniku.
Neudovoljavanje uvjetima za ostvarenje poticaja u ribarstvu
Članak 11.
(1) Neudovoljavanjem uvjeta za ostvarenje poticaja u ribarstvu podrazumijeva se:
a. neispunjavanje uvjeta i kriterija propisanih ovim Pravilnikom,
b. namjerno davanje krivih podataka u Zahtjevu za