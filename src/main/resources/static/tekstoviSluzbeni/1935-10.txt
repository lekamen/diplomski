 mogućnosti osigurati.
(2) Prijedlog iz stavka 1. ovoga članka potrošač je dužan pisano obrazložiti. Sud je dužan pozvati vjerovnike koji imaju razlučno pravo na nekretnini da se u roku od osam dana očituju o prijedlogu potrošača i izjasne daju li svoj pristanak.
(3) O prijedlogu iz stavka 1. ovoga članka odlučuje sud u roku od 15 dana od dana podnošenja prijedloga odnosno isteka roka za očitovanje vjerovnika koji imaju razlučno pravo na nekretnini uzimajući u obzir da nekretnina mora biti razmjerna osnovnim stambenim potrebama potrošača. Sud može odlučiti da se nekretnina iz stavka 1. ovoga članka ne prodaje do okončanja razdoblja provjere ponašanja nakon kojeg razdoblja će ocijeniti svrhovitost prodaje nekretnine, vodeći računa o opsegu namirenja svih vjerovnika koji će se namiriti iz prodajne cijene nekretnine.
(4) Sud može bez odgode ukinuti odluku iz stavka 3. ovoga članka ako utvrdi da potrošač ne ispunjava obveze propisane ovim Zakonom.
(5) Protiv odluka iz stavaka 3. i 4. ovoga članka vjerovnici i potrošač mogu podnijeti žalbu u roku od tri dana od obavljene dostave.
(6) Ako prodaju nekretnine iz stavka 1. ovoga sud ocijeni svrhovitom, sud će po službenoj dužnosti pokrenuti ovršni postupak radi naplate novčane tražbine te odrediti ovrhu na nekretnini iz stavka 1. ovoga članka.
(7) U ovršnom postupku iz stavka 6. ovoga članka sudjeluje povjerenik s ovlastima ovrhovoditelja, troškovi prodaje plaćaju se iz plaćene kupovnine, a vjerovnici se namiruju prema pravilima o namirenju stečajnih vjerovnika.
Imovina na kojoj postoji razlučno pravo
Članak 65.
(1) Na prijedlog povjerenika, razlučnog vjerovnika ili potrošača sud može odlučiti da se u postupku stečaja potrošača imovina na kojoj postoji razlučno pravo unovči slobodnom pogodbom.
(2) U slučaju iz stavka 1. ovoga članka sud će odrediti rok za unovčenje slobodnom pogodbom. Ako se istekom roka koji odredi sud imovina na kojoj postoji razlučno pravo ne unovči slobodnom pogodbom, imovina će se unovčiti uz odgovarajuću primjenu pravila ovršnoga postupka.
(3) Zabranjeno je unovčenje imovine na kojoj postoji razlučno pravo ispod polovine procijenjene vrijednosti svakog pojedinog dijela imovine.
Obavljanje samostalne djelatnosti
Članak 66.
(1) Potrošač može nakon otvaranja postupka stečaja potrošača i u razdoblju provjere ponašanja zahtijevati od suda dopuštenje za obavljanje samostalne djelatnosti.
(2) Potrošač je u zahtjevu iz stavka 1. ovoga članka dužan navesti djelatnosti koje namjerava obavljati, planiranu dobit ili dohodak te druge pretpostavke na temelju kojih bi sud mogao utvrditi osnovanost zahtjeva.
(3) Potrošač može u zahtjevu iz stavka 1. ovoga članka zatražiti da se iz stečajne mase izuzmu strojevi, oprema, materijal ili drugi dio imovine potreban za obavljanje djelatnosti, osim nekretnina.
(4) U slučaju iz stavka 3. ovoga članka zahtjev mora sadržavati mjesečni iznos naknade za imovinu izuzetu iz stečajne mase koji se potrošač obvezuje uplaćivati u stečajnu masu. Mjesečni iznos naknade ne može biti veći od 1% tržišne vrijednosti dijela imovine koja je izuzeta iz stečajne mase.
(5) Sud će, uz prethodno mišljenje povjerenika i vjerovnika, dopustiti obavljanje samostalne djelatnosti ako stekne uvjerenje da će potrošač obavljanjem djelatnosti ostvariti dobit ili dohodak i da će biti u mogućnosti plaćati mjesečni iznos naknade za imovinu izuzetu iz stečajne mase.
(6) U odluci iz stavka 5. ovoga članka sud je dužan naznačiti dio imovine koji se izuzima iz stečajne mase i obvezati potrošača na plaćanje mjesečne naknade.
Ukidanje dopuštenja za obavljanje samostalne djelatnosti
Članak 67.
(1) Sud može na prijedlog povjerenika ili vjerovnika ukinuti dopuštenje za obavljanje samostalne djelatnosti ako potrošač:
– redovito ne plaća mjesečnu naknadu za imovinu izuzetu iz stečajne mase
– u izvješću o dobiti i gubitku iskaže gubitak ili se takav gubitak utvrdi analizom, osim ako sud stekne uvjerenje da će potrošač u sljedećem razdoblju ostvariti dobit ili dohodak ili
– ne