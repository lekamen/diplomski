 ispunjavati uvjete za upis u Registar proizvođača iz stavka 1. ovoga članka, kao i uvjete propisane stavkom 3. ovoga članka.
(6) Protiv rješenja iz stavaka 4. i 5. ovoga članka može se izjaviti žalba Ministarstvu u roku od 15 dana od dana primitka rješenja.
Registar prava na plaćanje
Članak 124.
(1) Registrom prava na plaćanje upravlja i vodi Agencija za plaćanja na temelju podataka iz zahtjeva za prijenos prava na plaćanja te na temelju podataka koji se preuzimaju iz jedinstvenog zahtjeva i IAKS-a.
(2) Podaci iz registra prava na plaćanja koriste se za provedbu i kontrolu mjera poljoprivredne politike te za prijenos, prodaju ili zakup prava na plaćanja.
AGRONET
Članak 125.
AGRONET je zaštićena mrežna aplikacija koja predstavlja sustav za podnošenje zahtjeva za potpore u sklopu mjera poljoprivredne politike.
Sustav poljoprivrednih knjigovodstvenih podataka
Članak 126.
(1) Ministarstvo ustrojava Sustav poljoprivrednih knjigovodstvenih podataka (u daljnjem tekstu: FADN) sukladno Uredbi Vijeća (EZ) br. 1217/2009 za potrebe praćenja dohotka poljoprivrednika, ocjene gospodarske učinkovitosti poljoprivredne proizvodnje i analize mjera poljoprivredne politike.
(2) FADN obuhvaća provedbu godišnjeg istraživanja o strukturi, proizvodnji, prihodima i rashodima poljoprivrednika (u daljnjem tekstu: FADN istraživanje) na način i prema uvjetima koje propisuje ministar pravilnikom.
(3) Ministarstvo je odgovorno za organizaciju i stručnu provedbu FADN istraživanja. U organizaciji i provedbi mogu sudjelovati poljoprivredne obrazovne, znanstvene i stručne institucije, te druge organizacije i ustanove koje odredi Ministarstvo.
(4) Sudjelovanje poljoprivrednih gospodarstava u FADN istraživanju je dobrovoljno.
(5) Rezultati FADN istraživanja iskazuju se isključivo u zbirnom obliku.
(6) Individualni rezultati FADN istraživanja smatraju se službenom tajnom i smiju se koristiti samo u svrhe utvrđene ovim Zakonom te za potrebe obavljanja poslova službene statistike.
(7) Iznimno od stavka 6. ovoga članka, dopušteno je davanje anonimiziranih individualnih rezultata FADN istraživanja javnim znanstvenim institutima, visokim učilištima i njihovim sastavnicama, pod uvjetima koje će propisati ministar pravilnikom.
(8) Sredstva za vođenje FADN-a osiguravaju se u državnom proračunu Republike Hrvatske i proračunu Europske unije.
Evidencija trgovaca i uvoznika određenih poljoprivrednih i prehrambenih proizvoda
Članak 127.
(1) U evidenciju trgovaca i uvoznika određenih poljoprivrednih i prehrambenih proizvoda moraju se upisati fizičke i pravne osobe za koje je to predviđeno propisima kojima se uređuje poljoprivredna tržišna potpora.
(2) Evidenciju iz stavka 1. ovoga članka vodi i upravlja Agencija za plaćanja i namijenjena je provedbi mjera poljoprivredne politike.
Evidencija o obrazovanju i osposobljavanju za potrebe poljoprivrede i ruralnoga razvoja
Članak 128.
(1) Evidenciju o obrazovanju i osposobljavanju za potrebe poljoprivrede i ruralnoga razvoja (u daljnjem tekstu: evidencija o obrazovanju) vode organizacije ovlaštene za provedbu obrazovanja ili osposobljavanja na temelju potvrde o završenom obrazovanju ili osposobljavanju.
(2) Evidencija o obrazovanju namijenjena je kontroli ispunjavanja uvjeta za određene mjere poljoprivredne politike.
Evidencija o proizvodnji i prometu brašna
Članak 129.
(1) Proizvođač brašna u smislu ovoga Zakona je pravna ili fizička osoba registrirana za tu djelatnost u Republici Hrvatskoj, koja prva stavlja brašno na tržište (proizvođač, vlasnik brašna iz uslužne meljave ako ga koristi za daljnju proizvodnju, preradu ili prodaju).
(2) Proizvođač brašna dužan je voditi evidenciju o proizvodnji i prometu brašna, o čemu podatke dostavlja Ministarstvu.
(3) Minimalne količine brašna koje se mogu dobiti meljavom pšenice standardne kakvoće, raži i kukuruza, najviše količine brašna utrošene za proizvodnju pojedinih pekarskih i drugih proizvoda te način dokumentiranja sljedivosti proizvoda, način i uvjete vođenja knjige evidencije utroška