 komunikacijama (»Narodne novine«, broj 73/08. i 90/11. – dalje u tekstu: ZEK) koji se u konkretnom slučaju primjenjuje, Hrvatska agencija za poštu i elektroničke komunikacije (u daljnjem tekstu: Agencija) je nacionalna regulatorna Agencija za obavljanje regulatornih i drugih poslova u okviru djelokruga i nadležnosti propisanih ovim Zakonom i posebnim zakonom kojim je uređeno područje poštanskih usluga.
Odredbom članka 7. stavka 1. ZEK-a propisano je da je Agencija samostalna, neovisna i neprofitna pravna osoba s javnim ovlastima u okviru djelokruga i nadležnosti propisanih ovim Zakonom i posebnim zakonom kojim je uređeno područje poštanskih usluga.
Prema odredbi članka 58. stavka 1. ZEK-a Agencija može, u skladu s odredbama članka 56. ovoga Zakona, odrediti operatorima obvezu transparentnosti u vezi s međupovezivanjem i/ili pristupom, na način da učine javno dostupnima određene podatke, kao što su osobito sljedeći podaci:
– računovodstveni podaci,
– tehničke specifikacije,
– mrežne značajke,
– rokovi i uvjeti ponude i uporabe, uključujući sve uvjete kojima se ograničuje pristup i/ili uporaba usluga i aplikacija,
– cijene.
Prema stavku 2. citiranog članka Zakona, Agencija može zatražiti od operatora, kojemu je određena obveza nediskriminacije, objavu standardne ponude na temelju koje drugi operatori neće biti obvezni plaćati dodatne troškove, koji nisu nužni za pružanje zatražene usluge. Standardna ponuda mora biti podrobno rasčlanjena u skladu s potrebama tržišta, te mora sadržavati pripadajuće rokove, uvjete i cijene usluga.
U konkretnom slučaju i po ocjeni Suda tuženik nije prekoračio svoju ovlast propisanu naprijed citiranim odredbama Zakona budući da iz podataka spisa predmeta proizlazi da je tuženik u svim do sada analiziranim tržištima u okviru regulatorne obveze transparentnosti tužitelju propisao rokove za privremenu obustavu pružanja usluga ostalim operatorima u svezi nepodmirenih dugova, instrumente osiguranja plaćanja, rokove dospijeća plaćanja računa a ovaj Sud je u predmetima koji su se vodili pod brojem Us-10117/09, Us-10118/09, Us-10119/09 i Us-10120/09 ocijenio zakonitim određivanje roka za provođenje regulatorne obveze transparentnosti tužitelju. Stoga, nije osnovan tužbeni navod da tuženik ne bi bio nadležan odrediti tužitelju, kao operatoru sa značajnom tržišnom snagom, rok provođenja regulatorne obveze transparentnosti.
Nadalje, uvidom u ovosudni spis broj: Us-7871/11 utvrđeno je da istom prileži odluka HAKOM-a, klasa: UP/I-344-01/10-01/456, urbroj: 376-11-11-25 od 6. travnja 2011. donesena na temelju odredbe članka 56. stavak 2. ZEK-a. Naprijed navedena odluka osporenim rješenjem tuženika izmijenjena je u dijelu koji se odnosi na rok privremene obustave pružanja usluga koje su predmet standardne ponude tužitelja za uslugu najma korisničke linije. Naime, odlukom tuženika od 6. travnja 2011. tužitelj se određuje operatorom sa značajnom tržišnom snagom na tržištu pristupa javnoj komunikacijskoj mreži na fiksnoj lokaciji za privatne i poslovne korisnike te su mu određene regulatorne obveze, između ostalih i obveza transparentnosti. Predmetna odluka postala je pravomoćna što tužitelj svojim tužbenim navodima, kao niti na raspravi nije učinio spornim. Stoga, osnovano tuženik upire da u pogledu definicije tržišta i statusa operatora sa značajnom tržišnom snagom u postupku analize tržišta, a kako se nisu mijenjali relevantni podaci temeljem kojih je predmetno tržište definirano i temeljem kojih je tužitelj i određen kao operator sa značajnom tržišnom snagom, da nije bilo potrebe za ponovnim provođenjem analize mjerodavnog tržišta u okviru već određene regulatorne obveze. Ovo iz razloga jer se, u osporenom rješenju, izmjena odnosi isključivo na sadržaj regulatorne obveze i to u pogledu načina njenog provođenja a uzimajući u obzir upravo specifičnost tržišta elektroničkih komunikacija i uvjeta u kojima tužitelj pruža drugim operatorima svoje veleprodajne usluge.
Također, propisivanjem eventualno kraćeg roka za