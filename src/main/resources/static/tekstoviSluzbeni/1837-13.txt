 splav za spašavanje, napuhavajući prsluk za spašavanje i sustav za napuštanje broda mora se pregledati:
.1 u vremenskim razmacima koji ne prelaze 12 mjeseci, ako je to u nekim slučajevima nepraktično, RO može produljiti rok pregleda koji ne prelaze 17 mjeseci,
.2 u odobrenoj uslužnoj tvrtki osposobljenoj da ih pregledava, održava ispravno sredstva za preglede i koristi odgovarajuće osposobljeno osoblje u skladu s preporukama IMO Rezolucije A.761(18).
2.14.8.3 Kružna izmjena otpuštanja sustava za napuštanje broda
Uz zahtjeve navedene u 2.14.8.1 koji se odnose na vremenske razmake pregleda sustava za napuštanje broda, svaki sustav za napuštanje broda mora se otpustiti s broda na temelju kružne izmjene u razmacima koje je odobrila RO, uz uvjet da se svaki sustav otpusti najmanje jednom u šest godina.
2.14.8.4 RO, kada odobrava nove i posebne samonapuhavajuće splavi za spašavanje u skladu sa zahtjevima navedenim u 1.3.3, može odobriti produljene razmake pregleda pod uvjetom da:
.1 nove i posebne samonapuhavajuće splavi za spašavanje zadrže isti standard, kao i onaj koji se propisuje kod pregleda, u produljenim razmacima za pregled;
.2 sustav samonapuhavajućih splavi za spašavanje mora pregledavati na brodu ovlaštena osoba u skladu s 2.14.8.1.1; i
.3 pregled u vremenskim razmacima do 5 godina, obavljat će se u skladu s preporukama IMO Rezolucije A.761(18).
2.14.8.5 Osim kako je navedeno u 2.14.6, napuhavajuće brodice za prikupljanje moraju se pregledati u vremenskim razmacima do 12 mjeseci, a ako je to u nekim slučajevima nepraktično, RO može produljiti rok pregleda koji ne prelaze 17 mjeseci. Pregled mora obaviti ovlaštena osoba.
Popravci i održavanje napuhavajućih brodica za prikupljanje moraju se obavljati u skladu s uputama proizvođača. Nužni popravci mogu se obavljati na brodu, a popravci većeg obima moraju se obavljati u odobrenoj uslužnoj tvrtci.
2.14.9 Periodično održavanje hidrostatskih uređaja za otpuštanje
2.14.9.1 Hidrostatski uređaji za otpuštanje, osim onih kojima je trajnost ograničena, moraju se pregledavati.
.1 u vremenskim razmacima koji ne prelaze 12 mjeseci, a ako je to neizvedivo RO može produljiti rok pregleda koji ne prelaze 17 mjeseci; i
.2 u odobrenoj uslužnoj tvrtki koja je ovlaštena da ih pregledava, da održava ispravnim uređaje za preglede i ima odgovarajuće obučeno osoblje.
2.14.10 Označavanje mjesta za čuvanje opreme
2.14.10.1 Spremnici, police, sanduci i druga slična mjesta za pohranu opreme za spašavanje moraju se označiti simbolima u skladu s IMO Rezolucijom A.760(18), uz označavanje sredstava koja su pohranjena na tim mjestima. Ako je na tom mjestu složeno više od jednog sredstva za spašavanje broj sredstava se također mora označiti.
2.14.11 Periodični pregled uređaja za spuštanje i uređaja za otpuštanje pod opterećenjem
2.14.11.1 Uređaji za spuštanje moraju se:
.1 održavati u skladu s uputama za održavanje na brodu koji se zahtijevaju u 7.3;
.2 moraju se temeljito pregledavati za vrijeme godišnjeg pregleda u skladu sa zahtjevima Pravila, Dio 1.- Opći propisi, Odjeljak 5.; i
.3 nakon izvršenog pregleda prema .2, podvrgnuti dinamičkom ispitivanju kočnice vitla pri maksimalnoj brzini spuštanja. Opterećenje mora biti jednako masi plovila za preživljavanje ili brodice za prikupljanje bez osoba, osim u vremenskim razmacima koji ne prelaze 5 godina, kada se ispitivanje mora izvršiti ispitnim opterećenjem jednakim 1,1 mase plovila za preživljavanje ili brodice za prikupljanje uvećane za masu pripadajuće opreme i masu dopuštenog broja osoba.
2.14.11.2 Uređaj za otpuštanje brodice za spašavanje ili brodice za prikupljanje, uključivo sistem za otpuštanje brodice za spašavanje koja se spušta slobodnim padom, mora se:
.1 održavati u skladu s uputama za održavanje na brodu koji se zahtijevaju u 7.3;
.2 podvrgnuti temeljitom pregledu i ispitivanju za vrijeme pregleda u skladu s zahtjevima Pravila, Dio 1. – Opći propisi, Odjeljak 5., i mora ga obavljati odgovarajuće obučeno osoblje koje poznaje uređaj; i
.3