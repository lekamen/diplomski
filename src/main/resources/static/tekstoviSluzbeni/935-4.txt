 proporcionalnoj broju uvjetnih grla stoke kojih je vlasnik, odnosno proporcionalno broju uvjetnih grla stoke čiji su vlasnici članovi zadruge.«.
Stavak 5. briše se.
Dosadašnji stavak 6. postaje stavak 5.
U dosadašnjem stavku 7., koji postaje stavak 6., riječi: »zaštićenom području« zamjenjuju se riječima: »području ekološke mreže«.
Iza dosadašnjeg stavka 7., koji je postao stavak 6., dodaju se novi stavci 7. i 8. i stavak 9. koji glase:
»(7) Zakupnici zajedničkog pašnjaka obvezni su sklopiti sporazum o korištenju zajedničkog pašnjaka koji im je dan u zakup, u roku od 30 dana od dana sklapanja ugovora o zakupu zajedničkog pašnjaka, radi utvrđivanja međusobnih prava i obveza zakupnika koja proizlaze s osnova korištenja zajedničkog pašnjaka.
(8) Ugovor o zakupu zajedničkog pašnjaka raskida se ako zakupnici ne sklope sporazum o korištenju zajedničkog pašnjaka u roku iz stavka 7. ovoga članka.
(9) Obvezni sadržaj sporazuma o korištenju zajedničkog pašnjaka objavljuje se u javnom pozivu iz stavka 1. ovoga članka.«.
Dosadašnji stavak 8. postaje stavak 10.
Članak 25.
Članak 48. mijenja se i glasi:
»(1) Za poljoprivredno zemljište u vlasništvu države koje je pogodno za poljoprivrednu proizvodnju, a za koje nisu sklopljeni ugovori o zakupu Agencija može sklopiti ugovor o privremenom korištenju s fizičkim ili pravnim osobama na njihov zahtjev, i to s dosadašnjim posjednicima:
a) kojima su istekli ugovori o zakupu poljoprivrednog zemljišta u vlasništvu države i koji su u mirnom posjedu istog,
b) koji su koristili poljoprivredno zemljište u vlasništvu države bez ugovora, o čemu dostavljaju potvrdu jedinice lokalne ili područne (regionalne) samouprave uz zahtjev i u mirnom su posjedu istog,
c) koji su koristili zajedničke pašnjake u vlasništvu države bez ugovora, o čemu dostavljaju potvrdu jedinice lokalne ili područne (regionalne) samouprave uz zahtjev i u mirnom su posjedu istog.
(2) Ugovor iz stavka 1. ovoga članka može se sklopiti ako su fizičke ili pravne osobe platile sve obveze s osnove korištenja poljoprivrednog zemljišta u vlasništvu države, o čemu dostavljaju izjavu.
(3) Ugovor iz stavka 1. ovoga članka sklapa se na rok do pet godina, odnosno do sklapanja ugovora o zakupu poljoprivrednog zemljišta ili zakupu zajedničkih pašnjaka, odnosno drugog oblika raspolaganja poljoprivrednim zemljištem sukladno odredbama ovoga Zakona.
(4) Korisnici poljoprivrednog zemljišta iz stavka 1. točke a) ovoga članka dužni su plaćati naknadu u visini iznosa koji je bio ugovoren po prijašnjem ugovoru. Korisnici poljoprivednog zemljišta iz stavka 1. točaka b) i c) ovoga članka dužni su plaćati naknadu u visini iznosa dvostruke početne zakupnine iz članka 31. stavka 1. ovoga Zakona.
(5) Na raspored sredstava od naknade iz stavka 4. ovoga članka primjenjuju se odredbe članka 44. stavka 1. ovoga Zakona.
(6) Ugovor iz stavka 1. ovoga članka ne može se sklopiti za ribnjake u vlasništvu države.
(7) Odredbe članaka 36., 38., 39., 40., 41., 42. i 45. ovoga Zakona odgovarajuće se primjenjuju i na ugovor o privremenom korištenju poljoprivrednog zemljišta u vlasništvu države.«.
Članak 26.
U članku 49. stavak 1. mijenja se i glasi:
»(1) Poljoprivredno zemljište u vlasništvu države izvan proizvodno-tehnološke cjeline može se zamijeniti za poljoprivredno zemljište u vlasništvu fizičkih ili pravnih osoba, koje je približno iste vrijednosti i nalazi se na području iste ili susjedne jedinice lokalne samouprave, radi ekonomičnijeg iskorištavanja i stvaranja povoljnijih uvjeta za poljoprivrednu proizvodnju.«.
Članak 27.
U članku 50. stavku 1. riječ: »prodaje« zamjenjuje se riječima: »može prodati«.
Točka a) mijenja se i glasi:
»a) jednokratno, za katastarske čestice poljoprivrednih površina koje graniče sa zemljištem podnositelja zahtjeva, a nalaze se izvan proizvodno-tehnoloških cjelina, čija veličina nije veća od 1 ha, «.
U točki b) iza riječi: »okrupnjavanja« dodaju se riječi: »a površina katastarske čestice koja se prodaje manja je od površine zemljišta u vlasništvu 