 stupanja na snagu ove Uredbe zatečeni na radnim mjestima u Agenciji za regionalni razvoj Republike Hrvatske, nastavljaju s radom na zatečenim radnim mjestima te zadržavaju pravo na plaće i druga prava u skladu s postojećim ugovorima o radu i općim aktima Agencije za regionalni razvoj Republike Hrvatske do rasporeda na radna mjesta utvrđena općim aktima iz članka 3. ove Uredbe.
Ravnateljica Agencije za regionalni razvoj Republike Hrvatske zadržava pravo na plaću i druga prava iz postojećeg ugovora o radu, a do rasporeda na radno mjesto utvrđeno općim aktima iz članka 3. ove Uredbe.
Središnja agencija za financiranje i ugovaranje programa i projekata Europske unije će u roku od 30 dana od stupanja na snagu općih akata iz članka 3. ove Uredbe, službenike i namještenike zatečene na preuzetim poslovima Agencije za regionalni razvoj Republike Hrvatske rasporediti na nova radna mjesta za koja ispunjavaju uvjete propisane relevantnim općim aktima Središnje agencije za financiranje i ugovaranje programa i projekata Europske unije.
Na službenike i namještenike Agencije za regionalni razvoj Republike Hrvatske koji ne pristanu na raspored na nova radna mjesta za koja ispunjavaju stručne i druge uvjete, primjenjuju se opći propisi o radu.
Plaće i druga materijalna prava preuzetim službenicima i namještenicima isplaćuju se na teret sredstava Agencije za regionalni razvoj Republike Hrvatske do prestanka njezina rada.
Članak 7.
Danom upisa pripajanja u sudski registar prestaje mandat ravnateljice, predsjednika i članova Upravnog vijeća, te drugih tijela Agencije za regionalni razvoj Republike Hrvatske.
Od dana stupanja na snagu ove Uredbe do dana upisa pripajanja u sudski registar, ravnateljica Agencije za regionalni razvoj Republike Hrvatske nastavlja obnašati svoje dužnosti.
Ravnateljica i zamjenik ravnateljice Središnje agencije za financiranje i ugovaranje programa i projekata Europske unije zatečeni na dužnosti na dan stupanja na snagu ove Uredbe obnašat će svoje dužnosti do isteka mandata.
Članak 8.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/76
Urbroj: 50301-05/05-15-2
Zagreb, 10. rujna 2015.
Predsjednik Zoran Milanović, v. r.
