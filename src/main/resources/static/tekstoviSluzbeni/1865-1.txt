 dijaloga, suradnje i povjerenja na principima postupanja u dobroj vjeri i korištenja pojedinačnih i grupnih potencijala.
Članak 8.
U ostvarivanju temeljnih načela i ciljeva iz članka 7. ovog Statuta Stranka se koristi demokratskim parlamentarnim i izvanparlamentarnim sredstvima, ne prihvaćajući nedemokratske, totalitarne ili druge nasilne metode i oblike nesnošljivosti.
ČLANSTVO
Članak 9.
(1) Članom Stranke može postati svaki punoljetni, poslovno sposoban državljanin RH koji prihvaća ovaj Statut i Program Stranke.
(2) Članom Stranke postaje se ispunjavanjem i potpisom pristupnice te upisom u Registar članova. Sastavni dio pristupnice je i izjava da ne postoje prepreke za članstvo definirane ovim Statutom.
(3) Odluku o primanju u članstvo donosi Predsjedništvo Ogranka u kojem potencijalni član ima prijavljeno prebivalište ili boravište.
(4) Ako ne postoji ogranak, odluku o primanju u članstvo donosi Predsjedništvo Podružnice ili ako ne postoji podružnica Predsjedništvo Stranke.
(5) Dužnost je svakog tijela Stranke da bez odgađanja, a najkasnije u roku od 8 dana, kopiju pristupnice dostavi u Središnji ured Stranke, a izvornik zadrži za sebe.
(6) Tijelo koje obavlja upis zadržava diskrecijsko pravo odbiti upis u Stranku potencijalnog člana ako za to postoje opravdani razlozi uz obvezno pisano obrazloženje odluke višem ustrojstvenom obliku.
(7) Svaku promjenu prebivališta ili boravišta član je dužan prijaviti u Središnji ured Stranke.
(8) Ako na određenom teritoriju nema ustrojstvenog oblika, član privremeno pripada najbližoj teritorijalnom ustrojstvenom obliku.
(9) Kao datum učlanjenja smatrat će se datum upisa u Središnji registar članova.
Članak 10.
(1) Članovi Stranke mogu biti: redovni i počasni.
(2) Redovni članovi su članovi Skupštine i ostalih tijela stranke. Redovni članovi imaju sva prava i obveze opisane ovim Statutom. Ukoliko redovni član nije u mogućnosti aktivno ispunjavati svoje obveze definirane Statutom, Predsjedništvo može odlučiti o promjeni njegovog statusa u počasnog člana.
(3) Počasni članovi su članovi koji ne sudjeluju odlučivanjem u radu Stranke (prema svome izboru ili odlukom Predsjedništva), no pružaju podršku svojom aktivnošću te novčanom i/ili materijalnom potporom i tako doprinose ostvarivanju programa Stranke. Počasni članovi mogu iznositi svoja mišljenja i prijedloge, ali nisu dužni plaćati članarinu, ne mogu birati i biti birani u tijela Stranke, niti glasovati prilikom donošenja odluka.
(4) Odluku o prelasku iz počasnog u redovno članstvo na zahtjev člana nakon najmanje 3 mjeseca počasnog članstva donosi Predsjedništvo Ogranka u kojem je član prijavljen ili ako ne postoji ogranak, odluku donosi Predsjedništvo Podružnice ili ako ne postoji podružnica Predsjedništvo Stranke.
Članak 11.
(1) Ne može članom Stranke postati:
a) osoba koja je već članom druge političke Stranke u RH,
b) osoba koja je pravomoćno osuđena za kaznena djela korupcije, gospodarskog kriminala,organiziranog kriminala, djela protiv slobode i prava čovjeka i građanina i protiv vrijednosti zaštićenih međunarodnim pravom.
(2) U slučaju da se protiv člana Stranke pokrene kazneni postupak za kaznena djela utvrđena ovim člankom, sva članska prava i obveze odlukom Predsjednika stavljaju se u mirovanje do završetka kaznenog postupka. U slučaju pravomoćne osuđujuće presude člana se automatizmom briše iz Registra članova.
(3) Prava, obveze i odgovornosti svih članova te postupak učlanjenja i sva druga pitanja koja se odnose na članove Stranke, a koja nisu regulirana ovim Statutom, uređuju se Pravilnikom o članstvu.
Članak 12.
(1) Prava redovnog člana Stranke su:
• sukreirati stranačku politiku prijedlozima na skupštini Stranke,
• birati članove tijela Stranke i biti biran te sudjelovati u radu tijela Stranke,
• biti izvještavan o radu Stranke,
• podnijeti ostavku na dužnost koju obnaša,
• istupiti iz Stranke.
(2) Svaki redovni član Stranke dužan je:
• poticati rad Stranke,
• provoditi odluke tijela Stranke,
• pridržavati se Statuta,