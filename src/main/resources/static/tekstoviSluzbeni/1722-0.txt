87 07.08.2015 Pravilnik o obliku, sadržaju i načinu vođenja i dostave očevidnika, iskrcajne deklaracije i izvješća o ulovu u gospodarskom ribolovu na moru
MINISTARSTVO POLJOPRIVREDE
1723
Na temelju članka 42. stavka 2. Zakona o morskom ribarstvu (»Narodne novine«, br. 81/13, 14/14 i 152/14) ministar poljoprivrede donosi
PRAVILNIK
O OBLIKU, SADRŽAJU I NAČINU VOĐENJA I DOSTAVE OČEVIDNIKA, ISKRCAJNE DEKLARACIJE I IZVJEŠĆA O ULOVU U GOSPODARSKOM RIBOLOVU NA MORU
Članak 1.
Ovim Pravilnikom propisuje se oblik, sadržaj i način vođenja očevidnika o gospodarskom ribolovu na moru i iskrcajne deklaracije (u daljnjem tekstu: očevidnik) i izvješća o ulovu (u daljnjem tekstu: izvješće) koje moraju voditi pravne i fizičke osobe koje obavljaju gospodarski ribolov na moru (u daljnjem tekstu: ovlaštenici povlastice) i fizičke osobe koje obavljaju mali obalni ribolov (u daljnjem tekstu: mali obalni ribari), te način dostavljanja ispunjenih očevidnika i izvješća.
Članak 2.
(1) Ovlaštenici povlastice obvezni su podatke o gospodarskom ribolovu dostavljati ispostavama Ministarstva poljoprivrede (u daljnjem tekstu: ispostava) prema sjedištu ovlaštenika povlastice za obavljanje gospodarskog ribolova na moru (u daljnjem tekstu: povlastica) ili elektronskim putem preko aplikacije e-očevidnik u Ribarski monitoring centar, te mjestu prve prodaje odnosno prvom kupcu.
(2) Mali obalni ribari obvezni su podatke o malom obalnom ribolovu dostavljati ispostavi koja je izdala Povlasticu za mali obalni ribolov.
Članak 3.
Podaci iz očevidnika i izvješća koriste se isključivo u svrhu prikupljanja podataka s ciljem održivog upravljanja bioresursima mora, znanstvenih istraživanja i praćenja sljedivosti ribe i drugih morskih organizama te radi dostave podataka međunarodnim institucijama.
Članak 4.
(1) Očevidnik su obvezni voditi:
a) Ovlaštenici povlastice koji obavljaju ribolov plovilima iznad 10 metara dužine preko svega,
b) Ovlaštenici povlastice onih plovila koja sudjeluju u prekrcaju ribe,
c) Ovlaštenici povlastice koji obavljaju ribolov pridnenom povlačnom mrežom koćom, pelagijskom povlačnom mrežom koćom, dređžama, okružujućim mrežama plivaricama i plutajućim parangalom,
d) Ovlaštenici povlastice koji obavljaju ribolov plavoperajne tune temeljem dodijeljene kvote.
(2) Izvješće o ulovu obvezni su voditi ovlaštenici povlastice koji obavljaju ribolov plovilima do 10 metara dužine preko svega, a koja ne spadaju u kategorije u okviru stavka 1. točaka b), c) i d), te ovlaštenici povlastice za mali obalni ribolov.
(3) Ovlaštenici povlastice iz stavka 1. točke d) ovog članka dužni su početi voditi očevidnik od 1. listopada 2015. godine.
Članak 5.
(1) Obrazac očevidnika i upute za popunjavanje očevidnika tiskani su uz ovaj Pravilnik i njegov su sastavni dio (Prilog 1.).
(2) Obrazac izvješća i upute za popunjavanje izvješća tiskani su uz ovaj Pravilnik i njegov su sastavni dio (Prilog 2. i Prilog 3.).
Članak 6.
(1) Očevidnici i izvješća tiskaju se u obliku knjiga formata A4.
(2) Očevidnici i izvješća popunjavaju se u skladu s uputama za popunjavanje očevidnika i izvješća, koja su njihov sastavni dio.
Članak 7.
(1) Ovlaštenici povlastice odnosno mali obalni ribari su obvezni:
1. pravovremeno i dnevno unositi podatke o količini ulova, iskrcanim i prekrcanim količinama i ribolovnom naporu u očevidnik sukladno uputama za popunjavanje očevidnika,
2. pravovremeno i dnevno unositi podatke o količini ulova i ribolovnom naporu i iskrcaju u izvješće sukladno uputama za popunjavanje izvješća,
3. unositi podatke o iskrcanom ulovu u očevidnik nakon vaganja ulovljene ribe i (ili) drugih morskih organizama na iskrcajnom mjestu
4. osigurati da u izvješću podatak o polasku u ribolov mora biti upisan pri isplovljenju plovila iz luke a ostali podaci u izvješću odmah nakon iskrcaja ulova ribe i (ili) drugih morskih organizama iz plovila na iskrcajnom mjestu,
5. osigurati da podaci uneseni u očevidnik i izvješće budu čitljivi i neizbrisivi,
6. osigurati da se uneseni podaci ne brišu ili