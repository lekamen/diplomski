 je izgrađena prije 21. lipnja 2011. godine na temelju građevinske dozvole ili drugog odgovarajućeg akta te svaku drugu zgradu koja je prema Zakonu o gradnji (»Narodne novine«, broj 153/2013) ili posebnom zakonu s njom izjednačena, a na kojoj su izvedeni svi građevinski i drugi radovi (pripremni, zemljani, konstrukterski, instalaterski, završni te ugradnja građevnih proizvoda, postrojenja ili opreme). Ciljna neposredna potrošnja Potrošnja energije za grijanje prostora (smanjenje toplinskih potreba) Ciljna skupina Vlasnici obiteljskih kuća (građani) Područje primjene Nacionalno, teritorij Republike Hrvatske Informacije o provedbi Popis i opis aktivnosti za provođenje mjere Program se provodi prema aktivnostima opisanima u okviru 5-1. Minimalni kriteriji za dodjelu poticaja su zadovoljavanje U-vrijednosti građevnih komponenti ovojnice koje će FZOEU propisati putem javnih poziva, a sukladno važećem Tehničkom propisu o racionalnoj uporabi energije i toplinskoj zaštiti u zgradama. Financijska sredstva i izvori financiranja Potrebne investicije za ovaj Program iznose 87,5 milijuna kn godišnje (izračun je napravljen prema podacima opisanim u retku ‚Pretpostavke‘). FZOEU treba osigurati 40% ovog iznosa, odnosno 35 milijuna kn godišnje. Ova sredstva uključuju i sredstva iz EU fondova, ne samo iz prihoda FZOEU. Izvršno tijelo FZOEU – uspostava sheme sufinanciranja – provedba Programa Tijela za praćenje (nadzor) MGIPU – operativno praćenje provedbe Programa MINGO – praćenje ostvarenih ušteda Ocjena učinaka mjere Metoda praćenja/mjerenja ušteda energije Praćenje učinaka ove mjere ostvaruje se korištenjem preporučenih metoda u Pravilniku o praćenju, mjerenju i verifikaciji ušteda energije u neposrednoj potrošnji. FZOEU je dužan unositi informacije o energetskoj učinkovitosti i ostvarenim uštedama energije u Sustav za praćenje, mjerenje i verifikaciju ušteda energije. Pretpostavke Pretpostavlja se da će na godišnjoj razini u programu sudjelovati 100 obiteljskih kuća po županiji ili oko 2.000 kuća na području cijele Hrvatske. Za potrebe procjene ostvarenih ušteda pretpostavlja se da će se prosječno po kući izolirati 100 m2 zida. Pri tome je pretpostavljena je tipična tlocrtna površina obiteljske kuće od 140 m2 (dvostruko od prosječne površine stambene jedinice koja iznosi 71 m2). Površina zida uobičajeno je 70-80% tlocrtne površine. Prosječno se toplinskom izolacijom štedi 84,3 kWh/m2 površine zida. Prosječna cijena izvedbe toplinske izolacije zida prema dostupnim podacima od izvođača, sa završnom obradom, iznosi oko 350 kn/m2 zida. Također se pretpostavlja se da će se prosječno po kući zamijeniti 35 m2 prozora. Pri tome se ostvaruju jedinične uštede od 195,2 kWh/m2 površine prozora. Prosječna cijena energetski učinkovitog prozora iznosi 1.500 kn/m2. Za procjene ostvarenih ušteda pretpostavlja se da se obje mjere neće istodobno provoditi na svakoj kući. Stoga se pretpostavlja da će na polovici kuća biti postavljena nova izolacija, a na polovici kuća novi prozor. To bi značilo da će toplinski biti izolirano oko 100.000 m2 površine vanjske konstrukcije (zida) godišnje, odnosno 35.000 m2 prozora godišnje. Predviđa se provedba programa istom dinamikom do kraja 2020. godine. Očekivane godišnje uštede energije 15,2 GWh (54,9 TJ) Očekivano godišnje smanjenje emisija CO2 4.240,8 tona (uz prosječni emisijski faktor 0,279 kg/kWh) Preklapanja, efekt množenja, sinergija Pretpostavlja se da će se efekt množenja ostvariti promocijom programa i njegovih rezultata te da će se određeni broj ljudi i bez poticaja odlučivati na provedbu ovih mjera.
Naziv mjere Program poticanja zamjene sustava grijanja Indeks mjere OK.2 Opis Kategorija Financijski instrumenti Vremenski okvir Početak: 2014. Kraj: 2020. Cilj/kratak opis Cilj ove mjere jest osigurati financijske potpore fizičkim osobama za investiranje u zamjenu postojećih sustava grijanja novim, energetskim učinkovitijim Ciljna neposredna potrošnja Potrošnja energije za grijanje prostora (poboljšanje