 isti ne nalazi u navedenoj poveznici, ali je akt objavljen u poveznici e-glasnik kao i svi ostali akti koji se odnose i objavljuju u Glasniku Grada Makarske. Stoga prigovor smatra neutemeljenim s obzirom na to da se osporavani akt može naći na službenim stranicama Grada Makarske. Ističe da je podnositelj zahtjeva ulagao pravne lijekove protiv uručenih rješenja o godišnjem odmoru ali da je izjavljene žalbe povukao tako da je donositelju akta nejasan motiv zbog kojeg je podnositelj zahtijevao pravnu zaštitu. Napominje da je mišljenje Ministarstva da se što žurnije donese novi opći akt i činjenice da je Gradska uprava od objave presude bila 25 dana bez pravilnika opravdan razlog da se odredi stupanje na snagu općeg akta dnom objave. Predlaže zahtjev podnositelja odbiti kao neosnovan.
Zahtjevi su djelomično osnovani.
Osporavani Pravilnik o unutarnjem redu Gradske uprave Grada Makarske donio je gradonačelnik Grada Makarske 15. veljače 2016. godine temeljem odredbi članka 4. stavak 3. Zakona o službenicima i namještenicama u lokalnoj i područnoj (regionalnoj) samoupravi (»Narodne novine«, broj 86/08. i 61/11.), članka 4. Odluke o ustrojstvu Gradske uprave Grada Makarske (Glasnik Grada Makarske, broj 12/14. i 14/14.) te odredbe članka 49. Statuta Grada Makarske (Glasnik Grada Makarske, broj 8/09., 13/09., 2/13., 8/13. i 9/13. – pročišćeni tekst). Pravilnik je objavljen u Službenom glasilu Grada Makarske, broj 1/16 od 15. veljače 2016. godine.
U osporavanom dijelu odredba članka 82. Pravilnika o unutarnjem redu Gradske uprave Grada Makarska (Službeni glasnik Grada Makarske, broj 1/16) glasi:
Članak 82.
»Ovaj Pravilnik stupa na snagu danom donošenja. Pravilnik će biti objavljen na oglasnoj ploči Grada Makarske.«
Osporavani Pravilnik predstavlja opći akt i internog je karaktera te podliježe ocjeni zakonitosti sukladno odredbi članka 3. stavak 2. Zakona o upravnim sporovima.
Međutim, prema ocjeni ovog Suda u postupku pri donošenju osporavanog Pravilnika učinjen je propust koji osporavani Pravilnik u dijelu odredbe članka 82. čini nezakonitim.
Naime, prema odredbi članka 90. stavak 3. Ustava Republike Hrvatske (»Narodne novine«, broj 85/10. – pročišćeni tekst), na koju odredbu se poziva podnositelj u svom zahtjevu propisano je da zakoni stupaju na snagu najranije osmog dana od dana objave, osim ako nije zbog osobito opravdanih razloga zakonom drukčije određeno.
Prema Odluci Ustavnog suda Republike Hrvatske, poslovnog broja: U-I-3845/2006 od 23. siječnja 2013. (točka 17.) Ustav Republike Hrvatske priječi da zakonom ovlašteni donositelji općih akata razdoblje o stupanju na snagu pravilnika, naredbi i naputaka određuju drugačije od onih koje je propisao sam zakonodavac odnosno da ih određuju s »danom objave«. Najkraće razdoblje vakacije i ovdje mora biti osam dana (rokovi se računaju na dane, a ne sate), što znači da pravilnik, naredba i naputak iznimno može stupiti na snagu samo »prvi dan/prvog dana od dana objave.«
Prema odredbi članka 73. stavak 2. Zakona o lokalnoj i područnoj (regionalnoj) samoupravi, propisano je da se prije nego što stupi na snagu, opći akt obvezno objavljuje u službenom glasilu jedinice lokalne samouprave, s tim da ako općina i grad nema svoje službeno glasilo, opći akt općine i grada objavljuje se u službenom glasilu županije (stavak 3.).
Prema odredbi članka 73. stavak 4. istog Zakona, opći akt stupa na snagu najranije osmi dan od dana njegove objave, a iznimno, općim se aktom može iz osobito opravdanih razloga odrediti da stupa na snagu danom objave. Prema stavku 5. istog članka Zakona propisano je da opći akt ne može imati povratno djelovanje.
Citirane zakonske odredbe, se prema shvaćanju ovog Suda, odnose i na donošenje izmjena i dopuna općih akata.
Nadalje, odredbom članka 104. Statuta Grada Makarske (Glasnik Grada Makarske, broj 8/09., 13/09., 2/13., 8/13. i 9/13. – pročišćeni tekst) propisano je da se opći akti, prije nego što stupe na snagu objavljuju u Glasniku Grada Makarske. Opći akti stupaju na snagu