 liste sudionika, izvještaje o provedenim edukacijama i slično).
(9) Ovlaštene osobe iz stavaka 1. i 2. ovoga članka dužne su prilikom kontrole predočiti identifikacijski dokument.
X. RASKID UGOVORA I POVRAT SREDSTAVA
Članak 20.
(1) Upravljačko tijelo će raskinuti Ugovor s lokalnom inicijativom u sljedećim slučajevima:
a) ukoliko lokalna inicijativa podnese Zahtjev za odustajanje nakon sklapanja Ugovora,
b) kada je utvrđena nepravilnost koja prelazi iznos od 50 posto ukupnih prihvatljivih troškova, kad lokalna inicijativa prekrši odredbe ovoga Pravilnika, Natječaja, ili nije ispunio obveze određene Ugovorom, ili ako je utvrđena nepravilnost ujedno i sumnja na prijevaru,
c) ukoliko lokalna inicijativa ne dostavi niti jedan Zahtjev za isplatu,
d) ukoliko za više od polovice podnesenih Zahtjeva za isplatu Upravljačko tijelo donese Odluku o odbijanju Zahtjeva za isplatu.
(2) Upravljačko tijelo će Odlukom o povratu sredstava od lokalne inicijative zahtijevati povrat u slučaju:
a) administrativne pogreške/pogrešne isplate;
b) nepravilnosti utvrđene nakon isplate.
(3) Odluka o povratu sredstava u slučaju utvrđene administrativne pogreške/pogrešne isplate izdaje se u slučaju preplate/krive isplate ili bilo koje druge administrativne greške učinjene od strane Upravljačkog tijela prilikom provedbe ovoga Pravilnika i Natječaja, kojom će se od korisnika zatražiti povrat tog iznosa.
(4) Korisnik je obvezan vratiti sredstva u roku 30 dana od dana primitka Odluke o povratu sredstava u slučaju utvrđene administrativne greške.
(5) U slučaju kada je utvrđena nepravilnost nakon prve isplate, a prije zadnje isplate Upravljačko tijelo će odbiti od sljedećeg Zahtjeva za isplatu iznos nepravilnog troška i izdati Odluku o isplati u kojoj će ukupan iznos biti umanjen za iznos nepravilnog troška.
(6) Odluka o povratu sredstava u slučaju nepravilnosti utvrđene nakon konačne isplate izdaje se:
a) u slučaju utvrđenih pojedinih nepravilno isplaćenih troškova, odnosno kada utvrđeni nepravilni iznos ne prelazi 50 posto ukupnih prihvatljivih troškova. Odlukom o povratu sredstava Upravljačko tijelo će zahtijevati od korisnika povrat utvrđenog nepravilnog iznosa;
b) ukoliko utvrđeni nepravilni iznos prelazi 50 posto ukupnih prihvatljivih troškova. Odlukom o povratu sredstava Upravljačko tijelo će zahtijevati od korisnika povrat ukupno isplaćenih sredstava potpore;
c) ukoliko utvrđena nepravilnost ujedno predstavlja sumnju na prijevaru. Odlukom o povratu sredstava Upravljačko tijelo će zahtijevati od korisnika povrat ukupno isplaćenih sredstava potpore, te će o istome izvijestiti Državno odvjetništvo Republike Hrvatske.
(7) Odluka o povratu sredstava iz stavka 2. ovoga članka je konačna.
(8) Na temelju Odluke o povratu sredstava korisnik je dužan u roku od 30 dana od dana zaprimanja Odluke izvršiti povrat sredstava na način određen Odlukom.
(9) Ukoliko korisnik nije postupio sukladno Odluci o povratu sredstava, na iznos koji podliježe povratu se nakon isteka roka iz stavka 8. ovoga članka obračunava zakonska zatezna kamata.
(10) U slučaju nepoštivanja roka za povrat sredstava Upravljačko tijelo će zatražiti zaštitu svojih prava putem nadležnog suda.
XI. PRIJELAZNE I ZAVRŠNE ODREDBE
Članak 21.
(1) Odluke koje proizlaze iz ovog Pravilnika nisu upravni akti.
(2) Lokalna inicijativa može izjaviti prigovor Povjerenstvu za rješavanje po prigovorima (u daljnjem tekstu: Povjerenstvo) koje imenuje ministar, na:
a) Odluku o dodjeli sredstava iz članka 13. stavka 1. točke a) ovoga Pravilnika
b) Odluku o odbijanju iz članka 13. stavka 1. točke b) ovoga Pravilnika,
c) Odluku o odbijanju Zahtjeva za isplatu iz članka 18. stavka 1. točke b) ovoga Pravilnika.
(3) Ostali akti proizašli iz ovoga Pravilnika su konačni i korisnik nema pravo prigovora.
(4) Prigovori iz stavka 2. ovoga članka podnose se preporučenom pošiljkom s povratnicom, u roku od petnaest dana od zaprimanja akata iz stavka 2. ovoga članka, na adresu Ministarstvo poljoprivrede, Uprava ribarstva, Planinska 2a, 10