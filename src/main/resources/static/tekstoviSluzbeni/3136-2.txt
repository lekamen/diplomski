 informacijskim tehnologijama – APIS IT d.o.o.
Zadužuju se čelnici tijela državne uprave iz stavka 1. ove točke da u roku od tri dana od dana donošenja ove Odluke odrede predstavnike ministarstava i državnog ureda na razini dužnosnika, odnosno rukovodećeg državnog službenika, a čelnici pravnih osoba predstavnike pravnih osoba više rukovodeće razine koji će biti članovi Povjerenstva za informatizaciju javne uprave.
XVII.
Zadaće Povjerenstva za informatizaciju javne uprave su:
– pripremiti akcijski plan kojim će se detaljnije utvrditi aktivnosti i rokovi za provedbu mjera iz točke V. ove Odluke i dostaviti ga Vladi Republike Hrvatske na usvajanje
– mjesečno izvještavati u pisanom obliku potpredsjednike Vlade Republike Hrvatske o rezultatima provedbe ove Odluke.
Akcijski plan iz stavka 1. ove točke Vlada Republike Hrvatske usvojit će do 15. travnja 2016. godine.
Predsjednik Povjerenstva za informatizaciju javne uprave na sjednice i/ili u rad Povjerenstva može po potrebi uključiti i predstavnike drugih državnih i javnopravnih tijela, stručnjake iz različitih područja, osim predstavnika tijela iz točke XVI. ove Odluke.
XVIII.
Stručne i tehničke poslove za potrebe rada Povjerenstva za informatizaciju javne uprave obavljat će Hrvatska akademska i istraživačka mreža – CARNet.
XIX.
S ciljem osiguranja informacija potrebnih za ispunjenje obveza iz točaka IX., XIII. i XVII. ove Odluke, predsjednici povjerenstava ovlašćuju se u ime Vlade Republike Hrvatske obavljati sljedeće poslove:
– prikupljati sve relevantne informacije, dokumentaciju, zakonske i podzakonske propise, analize, izvješća i druge podatke vezane uz djelokrug rada povjerenstava
– obavljati i koordinirati prikupljanje, analiziranje i obradu svih primljenih podataka.
XX.
Članovi povjerenstava obvezuju se Povjerenstvu dostaviti sve zatražene podatke i u zatraženom formatu u najkraćem mogućem roku, ali ne dužem od 5 radnih dana od dana primanja zahtjeva za dostavu.
XXI.
Ova Odluka stupa na snagu danom donošenja i objavit će se u »Narodnim novinama«.
Klasa: 022-03/16-04/26
Urbroj: 50301-09/09-16-3
Zagreb, 25. veljače 2016.
Predsjednik Tihomir Orešković, v. r.
