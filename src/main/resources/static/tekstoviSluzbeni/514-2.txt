 riječi »dva (2)« zamjenjuju se riječima »pet (5)«. Iza zadnje rečenice dodaje se rečenica koja glasi »Istu mogućnost je operator obvezan osigurati na izričit zahtjev korisnika u slučaju sklapanja ugovora za korištenje javne govorne usluge u pokretnoj elektroničkoj komunikacijskoj mreži, pri čemu korisnik za vrijeme trajanja probnog razdoblja korištenja dobiva besplatnu probnu SIM karticu, bez mobilnog uređaja. Probna SIM kartica za testiranje dostupnosti usluge može biti aktivirana u sustavu unaprijed plaćene usluge (pre-paid), pri čemu aktivacija iste mora biti omogućena već uz plaćanje najmanje vrijednosti novčanog iznosa računa.«
Iza stavka 6. dodaje se stavak 7. koji glasi: »(7) Ako operator javnih komunikacijskih usluga nije krajnjeg korisnika uopće upozorio ili ga nije pravovremeno upozorio o cijenama poziva, SMS/MMS i podatkovnog prometa iz stavka 6. ovog članka, na odgovarajući način se primjenjuju stavci 3. i 4. članka 24. ovog Pravilnika.«
Članak 8.
U članku 36. stavku 1. riječ »bon« briše se.
Stavak 2. mijenja se i glasi: »Prigodom aktivacije unaprijed plaćene usluge ili prigodom nadopunjavanja novčanog iznosa računa, krajnji korisnik mora na jednostavan, razumljiv i lako uočljiv način biti obaviješten o trajanju korisničkog odnosa. Trajanje korisničkog odnosa iz stavka 1. ovog članka, nakon aktivacije ili nadopunjavanja novčanog iznosa računa, na način da se korisniku omogući odlazni i dolazni promet, ne smije biti kraće od 3 mjeseca. Ako nije utvrđen rok korisničkog odnosa, smatrat će se da traje neodređeno vrijeme.«
U stavku 4. iza riječi »SIM karticu« riječ »i« briše se. Iza riječi »identifikacijski dokument« dodaju se riječi »i presliku zahtjeva za prijenos broja.«
Članak 9.
U članku 42. dodaje se novi stavak 3. koji glasi »Plan održavanja iz stavka 1. ovog članka operator je obvezan dostaviti na zahtjev Agencije.«
Dosadašnji stavci 3. – 5. postaju novi stavci 4. – 6.
Iza dosadašnjeg stavka 5. novog rednog broja 6. dodaje se novi stavak 7. koji glasi »(7) Za oštećenja ili stanja na elektroničkoj komunikacijskoj mreži, elektroničkoj komunikacijskoj infrastrukturi i drugoj povezanoj opremi koja ugrožavaju živote ljudi ili imovinu operator je obvezan postupati sukladno Pravilniku o načinu i rokovima provedbe mjera zaštite sigurnosti i cjelovitosti mreža i usluga.«
Dosadašnji stavak 8. koji glasi »U slučaju nepredviđenog prekida rada elektroničke komunikacijske mreže ili njenih dijelova operator javnih komunikacijskih usluga je obvezan u najkraćem mogućem roku obavijestiti Agenciju.« briše se.
Dosadašnji stavci 6. – 10. postaju novi stavci 8. – 11.
Članak 10.
U članku 48. stavku 10. točki 4. riječ »ukupan« zamjenjuje se s riječi »sveukupan«. U istoj rečenici iza riječi »izračun potrošnje« dodaju se riječi »od početka korištenja usluge«.
Članak 11.
Dosadašnji članci 66. i 67. mijenjaju se i glase:
Postupak promjene operatora
Članak 66.
(1) Postupak promjene operatora javnih komunikacijskih usluga u nepokretnoj elektroničkoj komunikacijskoj mreži započinje ispunjavanjem obrasca jedinstvene izjave iz Dodatka 7. ovog Pravilnika kojeg krajnji korisnik ispunjava novom operatoru pri čemu jedan primjerak potpisane izjave zadržava krajnji korisnik. Iznimno u slučaju sklapanja ugovora na daljinu krajnji korisnik ne potpisuje obrazac jedinstvene izjave te je novi operator umjesto potpisa krajnjeg korisnika na obrascu jedinstvene izjave obvezan naznačiti da se radi o sklapanju ugovora na daljinu.
(2) Odredbe ovog članka ne primjenjuju se na postupke promjene operatora u nepokretnoj mreži za krajnje korisnike koji javne komunikacijske usluge nabavljaju u postupku javne nabave, sukladno posebnom propisu iz područja javne nabave. U tom slučaju novi operator je obvezan, uz zahtjev za veleprodajnu uslugu, dostaviti odluku o odabiru operatora iz postupka javne nabave odnosno drugi odgovarajući dokument, u skladu s odredbama posebnog propisa iz područja javne nabave, kojim dokazuje status odabranog ponuditelja.
(3) Krajnji korisnik 