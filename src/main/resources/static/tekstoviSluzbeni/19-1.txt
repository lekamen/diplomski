 statističke klasifikacije institucionalnih sektora« sastavni je dio ove Odluke (Dodatak II).
Članak 9.
DZS će usklađivati SKIS 2010. s relevantnim međunarodnim standardima ESA i SNA.
DZS će sve promjene pojedinih postavki SKIS-a 2010. uvoditi dopunama priloga iz članka 8. ove klasifikacije.
Članak 10.
Podaci o sektorskoj pripadnosti rezidentnih poslovnih subjekta utvrđuju se i vode u Statističkom poslovnom registru Državnog zavoda za statistiku (u daljnjem tekstu: SPR).
SPR predstavlja okvir iz kojega se institucionalne jedinice razvrstavaju po institucionalnim sektorima, podsektorima i skupinama jedinica.
U svrhu određenja sektorske pripadnosti poslovnog subjekta, koriste se pored podataka SPR-a te podataka drugih registara i evidencija državnih institucija također i svi podaci dobiveni iz istraživanja koja se provode na temelju Programa statističkih aktivnosti Republike Hrvatske odnosno Godišnjeg provedbenog plana statističkih aktivnosti Republike Hrvatske.
Poslovni subjekti dužni su za potrebe sektorske klasifikacije, a na zahtjev DZS-a, pružiti dodatne podatke relevantne za sektorsku klasifikaciju jedinice kako je utvrđeno u članku 8. ove Odluke.
Članak 11.
Podaci o klasifikaciji institucionalnih jedinica po SKIS-u 2010. su javni.
Članak 12.
Ova Odluka zajedno sa dodacima I. i II. objavljuje se u »Narodnim novinama«.
Članak 13.
Stupanjem na snagu ove Odluke prestaje važiti Odluka o statističkoj klasifikaciji institucionalnih sektora klasa: 950-03/10-01-01/17, urbroj: 555-10-04-10-1 od 21. studenoga 2011.
Članak 14.
Ova Odluka stupa na snagu osmog dana od dana objave u »Narodnim novinama«.
Klasa: 950-01/14-01/50
Urbroj: 555-13-02-14-1
Zagreb, 12. prosinca 2014.
Ravnatelj Marko Krištof, v. r.
DODATAK I.
STATISTIČKA KLASIFIKACIJA INSTITUCIONALNIH SEKTORA
Institucionalne jedinice u Republici Hrvatskoj klasificiraju se u sektore i podsektore, sukladno europskoj regulativi – Europski sustav nacionalnih računa 2010 (ESA 2010), u svrhu izrade službene statistike.
S.1 Gospodarstvo Republike Hrvatske
S.11 Nefinancijska društva
S.11001 Javna nefinancijska društva
S.11002 Nacionalna privatna nefinancijska društva
S.11003 Inozemno kontrolirana nefinancijska društva
S.12 Financijska društva
S.121 Središnja banka
S.122 Društva koja primaju depozite osim središnje banke
S.12201 Javna društva koja primaju depozite osim središnje banke
S.12202 Nacionalna privatna društva koja primaju depozite osim središnje banke
S.12203 Inozemno kontrolirana društva koja primaju depozite osim središnje banke
S.123 Novčani fondovi
S.12301 Javni novčani fondovi
S.12302 Nacionalni privatni novčani fondovi
S.12303 Inozemno kontrolirani novčani fondovi
S.124 Nenovčani investicijski fondovi
S.12401 Javni nenovčani investicijski fondovi
S.12402 Nacionalni privatni nenovčani investicijski fondovi
S.12403 Inozemno kontrolirani nenovčani investicijski fondovi
S.125 Ostali financijski posrednici, osim osiguravajućih društava i mirovinskih fondova
S.12501 Javni ostali financijski posrednici, osim osiguravajućih društava i mirovinskih fondova
S.12502 Nacionalni privatni ostali financijski posrednici, osim osiguravajućih društava i mirovinskih fondova
S.12503 Inozemno kontrolirani ostali financijski posrednici, osim osiguravajućih društava i mirovinskih fondova
S.126 Pomoćne financijske institucije
S.12601 Javne pomoćne financijske institucije
S.12602 Nacionalne privatne pomoćne financijske institucije
S.12603 Inozemno kontrolirane pomoćne financijske institucije
S.127 Društva koja se bave prijenosom financijskih sredstava i zajmodavci
S.12701 Javna društva koja se bave prijenosom financijskih sredstava i zajmodavci
S.12702 Nacionalna privatna društva koja se bave prijenosom financijskih sredstava i zajmodavci
S.12703 Inozemno kontrolirana društva koja se bave prijenosom financijskih sredstava i zajmodavci
S.128 Osiguravajuća društva
S.12801 Javna osiguravajuća društva
S.12802 Nacionalna privatna osiguravajuća društva
S.12803 Inozemno kontrolirana osiguravajuća društva