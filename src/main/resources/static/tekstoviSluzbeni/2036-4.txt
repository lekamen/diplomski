Okrug, Otok, Prgomet, Primorski Dolac, Seget, Sinj, Trilj, Trogir, Vrlika. Članak 11. X. izborna jedinica obuhvaća južni dio Splitsko-dalmatinske županije i Dubrovačko-neretvansku županiju i to: – južni dio Splitsko-dalmatinske županije – gradovi i općine: Baška Voda, Bol, Brela, Cista Provo, Dugi Rat, Gradac, Hvar, Imotski, Jelsa, Komiža, Lokvičići, Lovreč, Makarska, Milna, Nerežišća, Omiš, Podbablje, Podgora, Podstrana, Postira, Proložac, Pučišća, Runovići, Selca, Solin, Split, Stari Grad, Sućuraj, Supetar, Sutivan, Šestanovac, Šolta, Tučepi, Vis, Vrgorac, Zadvarje, Zagvozd, Zmijavci, – područje Dubrovačko-neretvanske županije u cijelosti. Članak 12. XI. izborna jedinica: Zasebna izborna jedinica za izbor zastupnika u Zastupnički dom Hrvatskoga državnog sabora koje biraju hrvatski državljani koji nemaju prebivalište u Republici Hrvatskoj. Članak 13. XII. izborna jedinica: Pripadnici autohtonih nacionalnih manjina u Republici Hrvatskoj, biraju svoje zastupnike u Zastupnički dom Hrvatskoga državnog sabora u jednoj izbornoj jedinici koju čini cjelokupno područje Republike Hrvatske. Članak 14. Danom stupanja na snagu ovoga Zakona prestaje važiti Zakon o izbornim jedinicama za Zastupnički dom Sabora Republike Hrvatske (‘Narodne novine’, br. 68/95., 77/95. i 82/95.). Članak 15. Ovaj Zakon stupa na snagu osmoga dana od dana njegove objave u ‘Narodnim novinama’.«
III. PRIGOVORI PREDLAGATELJA
8. Predlagatelj je osporio suglasnost s Ustavom ZIJIZ-a u cjelini. Smatra da ZIJIZ nije suglasan s člankom 1. stavcima 2. i 3. Ustava, koji propisuju da »u Republici Hrvatskoj vlast proizlazi iz naroda i pripada narodu kao zajednici slobodnih i ravnopravnih državljana« i da »narod ostvaruje vlast izborom svojih predstavnika«, te s člankom 45. stavkom 1. Ustava, kojim se jamči »jednako biračko pravo u izborima za Hrvatski sabor«.
9. Također smatra da ZIJIZ nije suglasan s člankom 21. Opće deklaracije o ljudskim pravima UN-a iz 1948. (Odluka o objavi Opće deklaracije o ljudskim pravima, »Narodne novine – Međunarodni ugovori« broj 12/09.), člankom 25. stavkom 4. Međunarodnog pakta o građanskim i političkim pravima UN-a iz 1966. (»Službeni list SFRJ – Međunarodni ugovori« broj 7/76.; Odluka o objavljivanju mnogostranih međunarodnih ugovora kojih je Republika Hrvatska stranka na temelju notifikacije o sukcesiji, »Narodne novine – Međunarodni ugovori« broj 12/93.) i člankom 3. Protokola br. 1 uz Konvenciju za zaštitu ljudskih prava i temeljnih sloboda (»Narodne novine – Međunarodni ugovori« broj 18/97., 6/99. – pročišćeni tekst, 8/99. – ispravak, 14/02. i 1/06.; u daljnjem tekstu: Konvencija).
10. Predlagatelj dalje smatra da ZIJIZ nije suglasan s člankom 39. (predlagatelj se poziva na članak 36. – PT/03) ZIZHS-a, koji glasi:
»Članak 39. Izborne jedinice određuju se Zakonom o izbornim jedinicama za izbor zastupnika u Hrvatski sabor tako da se broj birača u izbornim jedinicama ne smije razlikovati više od + – 5 %. Pri određivanju izbornih jedinica mora se koliko je to najviše moguće voditi računa o zakonom utvrđenim područjima županija, gradova i općina u Republici Hrvatskoj.«
Svoju ocjenu o nesuglasnosti ZIJIZ-a s člankom 39. (36. – PT/03) ZIZHS-a predlagatelj obrazlaže ovako:
»Također nije ovim prijedlogom pobijani zakon usklađen sa odredbama čl. 36. Zakona o izborima zastupnika u Hrvatski sabor ... koji spada među organske zakone iz čl. 83. Ustava RH, a kojim se izrijekom propisuje da se broj birača u izbornim jedinicama ne može razlikovati više od 5%; te se zahtijeva da izborne jedinice trebaju u najvećoj mogućoj mjeri uvažavati zakonom utvrđena područja županija, gradova i općina. Prema stanju koje proizlazi iz pobijanog zakona, broj birača u izbornim jedinicama se danas razlikuje preko 30%.
11. Predlagatelj podsjeća da je Ustavni sud u Izvješću broj: U-X-6472/2010 upozorio »na ozbiljne probleme zbog raznolikog broja glasača po izbornim jedinicama te zbog oblika izbornih jedinica, koje ne prate na razuman način područja županija i gradova, i nisu 