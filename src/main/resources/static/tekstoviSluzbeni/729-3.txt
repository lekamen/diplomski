 na sastanak.
(6) Ukoliko je u postupku rješavanja preklapanja administrativnom kontrolom činjenično utvrđeno da su ARKOD parcele evidentirane na temelju korištenja kojemu je istekao rok, Agencija također po službenoj dužnosti briše takve ARKOD parcele iz ARKOD sustava.
(7) Ukoliko se javi stranka koja nije upisana u Upisnik poljoprivrednika te izjavi da se njeno zemljište nalazi upisano u sustavu kao ARKOD parcela bez njene suglasnosti, postupa se kao u stavku 5. ovoga članka.
(8) O brisanju spornih površina iz ARKOD sustava Agencija poljoprivrednika obavještava slanjem Zapisnika poštom.
(9) Ukoliko stranke u preklapanju ne riješe preklapanje dogovorno, Agencija će preklapanje riješiti prema rješenju nadležnog suda.
Kontrola/provjera podataka
Članak 14.
(1) U svrhu kontrole točnosti ARKOD podataka, Agencija provodi: terenske provjere finalnih ARKOD podataka te brze terenske provjere (u daljnjem tekstu: BTP).
(2) Terenska provjera finalnih ARKOD podataka može se obavljati kroz cijelu godinu:
– Uzorak za provođenje provjere na terenu može se odabrati temeljem vizualne kontrole ili slučajnim odabirom.
– Agencija o planiranom izlasku na teren ukoliko nije ugrožena svrha kontrole može obavijestiti poljoprivrednika.
– Nakon obavljenog mjerenja na terenu, podaci se provjeravaju i prenose u ARKOD sustav.
– Obavijest o provedenoj provjeri finalnih ARKOD podataka se uručuje ili šalje poljoprivredniku.
(3) BTP provjere provode se tokom cijele godine kako bi se utvrdilo poljoprivredno korištenje odnosno prihvatljivost ARKOD parcele na dijelu ili čitavoj površini.
– Odabir parcela za BTP provjeru nastaje temeljem administrativnih kontrola.
– Nakon obavljenog mjerenja/fotografiranja na terenu, podaci se provjeravaju i prenose u ARKOD sustav.
– Agencija o planiranoj brzoj terenskoj provjeri i rezultatima iste ne obavještava poljoprivrednika.
(4) Za obavljanje navedenih provjera na terenu koriste se: fotoaparat, laserski daljinomjer i GPS uređaj (GPS – Globalni pozicijski sustav) minimalne točnosti 1,5 metara.
(5) U svrhu provjera na terenu Agencija može koristiti sve dostupne podatke iz članka 4. ovoga Pravilnika.
Prijelazne i završne odredbe
Članak 15.
Danom stupanja na snagu ovoga Pravilnika prestaje važiti Pravilnik o evidenciji uporabe poljoprivrednog zemljišta (»Narodne novine« br. 149/2011, 131/2012, 24/2013 i 9/2014).
Stupanje na snagu
Članak 16.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-01/15-01/30 Urbroj: 525-07/0217-15-2 Zagreb, 23. ožujka 2015.
Ministar poljoprivrede Tihomir Jakovina, v. r.
PRILOG I
ŠIFRARNIK S VRSTAMA UPORABE POLJOPRIVREDNOG ZEMLJIŠTA
ŠIFRA VRSTA UPORABE ZEMLJIŠTA OPIS I KARAKTERISTIKE 200 Oranica Poljoprivredno zemljište redovito obrađeno radi proizvodnje jednogodišnjih i višegodišnjih kultura koje se uzgajaju u plodoredu maksimalno 5 godina te umjetno zasnovani travnjak koji se koristi samo za proizvodnju krmiva i nalazi se u sustavu plodoreda te površina pod ugarom. Parcele uglavnom karakterizira homogenost područja i pravilan oblik. 210 Staklenici na oranici Oranice na kojima se nalaze staklenici ili plastenici (višegodišnji zaštićeni prostori) za intenzivnu poljoprivrednu proizvodnju 310 Livada Prirodni ili zasnovani travnjak koji se koristi samo za proizvodnju krmiva (pretežito košenjem trave) ili bivša oranica koja je pod travnim smjesama više od 5 godina te se više ne nalazi se u sustavu plodoreda 320 Pašnjak Trajni travnjak koji se koristi pretežito za ispašu životinja ili alternativno i za košnju i proizvodnju krmiva i nije u sustavu plodoreda. Površina pašnjaka određuje se umnoškom ukupne površine ARKOD parcele i koeficijentom prihvatljivosti. Koeficijenti su: 1,0; 0,8; 0,6 i 0 te označavaju postotak prihvatljivosti predmetne ARKOD parcele. Obilježja krajobraza, osim šumaraka i lokvi smatraju se prihvatljivim površinama na pašnjacima i na njih se primjenjuje sustav proporcionalnosti. 321 Krški pašnjak Ekstenzivni pašnjak na području krša prekriven niskim