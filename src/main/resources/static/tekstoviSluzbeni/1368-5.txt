 prava (Perić protiv Hrvatske, LB Interfinanz protiv Hrvatske, Olujić protiv Hrvatske i drugi). 'Načelo jednakosti procesnih oružja zahtijeva postojanje razumne mogućnosti obaju stranaka da izlože činjenice i podupru ih svojim dokazima, u takvim uvjetima koji niti jednu stranku ne stavljaju u bitno lošiji položaj u odnosu na suprotnu stranku'. 'Svrha članka 6. stavka 1. je prije svega osigurati interese stranaka i interese pravilnog izvršenja presude'. '... Sud u svojoj ocjeni je ii u postupku o kojemu se radi poštovano načelo ravnopravnosti stranaka, koje je značajka širega koncepta poštenoga suđenja ... pridaje značajnu važnost vanjskom dojmu i povećanoj osjetljivosti javnosti za pošteno vršenje pravde.'
Pravomoćnom presudom obvezan sam tužitelju isplatiti određeni (veliki) novčani iznos. Time se zadire u moja imovinska prava. Iako članak 48. stavak 1. Ustava ne sadržava izrijekom proceduralne zahtjeve, oni su, prema stajalištu Ustavnog suda (primjerice U-III-4335/2010), toj ustavnoj odredbi inherentni. U konkretnom slučaju, kako je to već naprijed navedeno, osporeni sudski postupak nije mi pružio razumnu mogućnost da svoj slučaj iznesem pred sud. Stoga se može zaključiti da sudski okvir u konkretnom slučaju nije zadovoljio zahtjeve iz članka 48. stavka 1. Ustava odnosno članka 1. Protokola br. 1 uz Konvenciju (v., mutatis mutandis, presudu ESLJP-a AGO SI protiv Ujedinjenog Kraljevstva).
Nadalje, sud je pogrešno tumačio da uopće postoji šteta. Ono što postoji je novčano potraživanje između dva trgovačka društva pri čemu činjenica da tražbina nije pravodobno plaćena ne znači da sam ja povrijedio bilo koju zakonsku obvezu. U konkretnom slučaju zapravo je oštećeno društvo S.H. trgovina d.o.o. jer je knjigovotkinja Aleksandra Marković sporni iznos doznačila s računa tog društva na račun svog obrta. Tužitelj Vegafruit d.o.o. međutim i dalje ima prema S.H trgovina novčano potraživanje, pa stoga nije jasno na koji način bi tužitelj pretrpio štetu. U Hrvatskoj je svakodnevna pojava da trgovačka društva imaju problema s naplatom, no da bi jedan direktor bio odgovoran, potrebno je mnogo više od pukog utvrđenja da postoji neki dug i da je neka osoba u spornom razdoblju bila direktor. Gledano s pozicije Vegafruit d.o.o ne postoji nikakva šteta, već obično fakturirano i nenaplaćeno potraživanje prema S.H. trgovina. U imovinu nekog trgovačkog društva ulazi i potraživanje koje to društvo ima prema drugom. Ako postoji potraživanje, onda nema umanjenja imovine, pa nema ni štete.
Dakle, osim što nema (moje) štetne radnje (uzroka), nema ni štete kao posljedice, pa onda ni uzročne veze. Sudovi osnovanost tužbenog zahtjeva temelje samo na pukoj činjenici da tužitelj nije naplatio određeno potraživanje koje ima prema tvrtki S.H. trgovina. Zanemaruju sve moje navode iz odgovora na tužbu, iz žalbe i revizije, pa zloupotrebe koje je Aleksandra Marković počinila stavljaju meni na teret. Takvo postupanje sudova, uz činjenicu da nisu iznijeli ozbiljne, relevantne i dostatne razloge za svoje odluke, odnosno da svoja pravna stajališta nisu obrazložili na način koji bi otklonio sumnju u arbitrarnost njihova postupanja i odlučivanja, ukazuje da su sudovi postupali arbitrarno. Time mi je povrijeđeno ustavno pravo na pravično suđenje i pravo vlasništva, budući da sam na temelju arbitrarne sudske odluke obvezan platiti veliki iznos novaca.«
8. U obrazloženju predložene odgode osporene presude podnositelj navodi da bi eventualnom ovrhom u osporenim presudama naznačenog iznosa naknade štete u iznosu od 1.018.607,45 kn njegov poslovni i privatni život bio doveden ispod nivoa potrebnog za osnovno preživljavanje. Za navedeni iznos za koji ističe da je realno on oštećen, a da bi ga sada morao podmiriti, navodi da nije u mogućnosti podmiriti. Navodi da niti on osobno niti njegova obitelj nemaju toliki iznos sredstava kojim bi mogli platiti navedeni iznos, a kuća u kojoj žive već je pod hipotekom. Naglašava da je pod stalnim pritiskom moguće ovrhe njegov poslovni