 suspaljivanje otpada« označavaju sve nepokretne i pokretne tehničke jedinice kojima je glavna svrha stvaranje energije ili proizvodnja materijala, a koje koriste otpad kao uobičajeno ili dodatno gorivo ili u kojima se otpad termički obrađuje s ciljem zbrinjavanja otpada putem spaljivanja oksidacijom otpada kao i ostalim postupcima toplinske obrade kao što su piroliza, uplinjavanje ili plazma postupak, ako se produkti nastali takovom obradom kasnije spaljuju. Ukoliko se suspaljivanje otpada vrši tako da osnovna namjena postrojenja nije proizvodnja energije ili proizvodnja materijalnih proizvoda nego toplinska obrada otpada, postrojenje se smatra postrojenjem za spaljivanje otpada.
3) »Postrojenja u kojima se primjenjuju i ostali postupci termičke obrade otpada« označavaju postrojenja koja primjenjuju sljedeće postupke termičke obrade otpada: zagrijavanje otpada na visokoj temperaturi u građevinama za industrijsku proizvodnju u kojima se obavlja obrada metalnog otpada, staklenog otpada i obrada otpada u kojoj se otpad miješa sa sirovinom i zagrijava na visokoj temperaturi u postupcima proizvodnje cementa, opeke, vapna i sličnim proizvodnim postupcima.
4) »Nazivni kapacitet« znači zbroj kapaciteta svih ložišta peći od kojih se sastoji postrojenje za spaljivanje otpada ili postrojenje za suspaljivanje otpada kako je to naveo proizvođač, a potvrdio obrađivač, vodeći računa o ogrjevnoj vrijednosti otpada izraženoj u količini spaljenog otpada po satu.
5) »Emisija« znači izravno ili neizravno ispuštanje tvari, vibracija, topline ili buke iz pojedinačnih ili difuznih izvora u postrojenju u zrak, vodu ili tlo.
6) »Granična vrijednost emisije« (u daljnjem tekstu: GVE) znači masa izražena u obliku određenih specifičnih parametara, koncentracija i/ili razina emisije koja se ne smije prekoračiti tijekom jednog ili više vremenskih razdoblja.
7) »Dioksini i furani« znače svi poliklorirani dibenzo-p-dioksini i dibenzofurani definirani posebnim propisima o zaštiti zraka.
8) »Ostatak« znači svaki tekući ili kruti otpad koji je proizvelo postrojenje za spaljivanje i/ili suspaljivanje otpada i/ili postrojenje koje koristi ostale termičke postupke obrade otpada.
9) »Ovlaštene stručne osobe ili tijela« su fizičke osobe-obrtnici ili pravne osobe koje su akreditirane za obavljanje kemijskih i/ili fizikalnih ispitivanja svojstva otpada, kao i ovlaštene osobe prema posebnom propisu za ispitivanje emisija otpadnih plinova ili otpadnih voda.
10) »Obrađivač« je pravna osoba ili fizička osoba-obrtnik koja upravlja postrojenjem koje koristi postupke spaljivanja i/ili suspaljivanja otpada i/ili ostale postupke termičke obrade otpada, ovlaštena je za to i odgovorna za rad postrojenja.
11) »Najbolje raspoložive tehnike (NRT)« označavaju najučinkovitiji i najnapredniji razvojni stupanj u razvoju djelatnosti i njihovih načina rada koji pokazuje praktičnu primjenjivost tehnike za postizanje graničnih vrijednosti emisija i ostalih uvjeta okolišne dozvole te koji su osmišljeni kako bi spriječili, ili tamo gdje to nije izvedivo, smanjili emisije i utjecaj na okoliš u cijelosti sukladno posebnom propisu kojim se uređuje zaštita okoliša.
12) »Nadležna tijela i osobe za poseban propis« su tijela državne uprave i pravne osobe s javnim ovlastima koja su nadležna za rješavanje u području posebnih propisa zaštite zraka, vode i tla.
13) »Značajna promjena« označava promjenu vezanu uz način funkcioniranja ili proširenje postrojenja za spaljivanje ili suspaljivanje otpada koje mogu imati značajne negativne učinke na zdravlje ljudi ili na okoliš.
14) »Zakon« je u smislu ovog Pravilnika podrazumijeva zakon kojim se uređuje gospodarenje otpadom.
15) »Okolišna dozvola« podrazumijeva dozvolu sukladno Zakonu o zaštiti okoliša.
16) »Ministarstvo« je ministarstvo nadležno za zaštitu okoliša.
(2) U smislu ovog Pravilnika, postrojenja za spaljivanje i suspaljivanje otpada obuhvaćaju sve linije za spaljivanje i/ili linije za suspaljivanje, prihvat otpada, skladištenje, građevine za