 tipova značajnih za očuvanje ekološke mreže Natura 2000,
– unaprjeđivanje primarne ekološke, znanstveno-edukativne i izletničko-rekreacijske funkcije Parka,
– vođenje računa o osjetljivosti i dozvoljivom opterećenju prostora, krajnjim kapacitetima funkcija i okupljanja ljudi te ograničavanje druge izgradnje,
– poboljšavanje dostupnosti pješačkim putovima i javnim prijevozom,
– povećavanje kvalitete usluga koje prate izletništvo, planinarstvo i edukaciju kao primarne funkcije u sferi posjećivanja,
– sustavno praćenje pojava i procesa i provođenja istraživanja te na temelju toga, unaprjeđivanje spoznaja i informacija o vrijednostima prostora te unaprjeđivanje sustava prezentacije i posjećivanja.
Posebni ciljevi u odnosu na regionalni položaj, odnos Parka prema Gradu Zagrebu i drugim naseljima, te specifičnosti prirodnih obilježja Parka određeni planom šireg područja – Prostornim planom Parka prirode Medvednica:
– uspostavljanje visokog stupnja kontrole korištenja prostora i aktivnosti unutar Parka s mjerama sanacije ugroženih prostora,
– rasterećivanje vršne zone od prometa osobnih automobila i poboljšavanje javnog prijevoza,
– u funkciji sustava posjećivanja prioritetno saniranje i rekonstruiranje postojećih građevina, a iznimno i u najmanjoj mjeri koja je nužna radi unaprjeđenja toga sustava, gradnja novih građevina na za to izričito određenim lokacijama,
– poboljšavanje opremljenosti komunalnom infrastrukturom, osobito odvodnje, i unaprjeđenje sustava gospodarenja otpadom,
– posebna skrb o pojedinim lokalitetima od značaja za prirodni i kulturni identitet, tradiciju i turističku aktivnost,
– usklađivanje korištenja prirodnih dobara (šume, poljoprivredno zemljište, vode, mineralne sirovine) sa zahtjevima zaštite prirode i okoliša, krajobrazne i biološke raznolikosti,
– komunikacija, edukacija i interpretacija.
Programska polazišta određena planom šireg područja – Prostornim planom Parka prirode Medvednica:
– preispitati mogućnosti uređenja skijališta u jedan skijaško-žični sustav opremljen sanitarnom opremom, kako bi se osigurali propisani tehnički i sigurnosni uvjeti i standardi,
– redefinirati sustav umjetnog zasnježivanja uzevši u obzir prirodna i tehnička ograničenja i mogućnosti vodoopskrbe,
– osigurati nesmetano funkcioniranje različitih grupa korisnika prostora,
– osigurati uklapanje i povezanost s mrežom planinarskih putova i rekreativnih površina,
– istražiti mogućnost uređenja montažno-demontažnog adrenalinskog parka,
– kroz cijelo vršno područje od Grafičara do Puntijarke moguće je uređenje postojeće glavne uzdužne pješačke komunikacije, kao šetnice i staze za osobe s invaliditetom i smanjenom pokretljivošću, koristeći pritom po nagibu i trasi pogodne dijelove postojećih putova,
– prenamjena, preispitivanje i preraspodjela postojećih sadržaja ovisno o lokaciji i vrijednostima prostora,
– predvidjeti uklanjanje privremenih građevina,
– osigurati ravnomjerno opterećenje u korištenju prostora,
– prilikom planiranja svih zahvata u prostoru potrebno je voditi računa o zaštiti vizualnog identiteta prostora,
– preispitati prenamjenu Doma željezničara u funkciji posjetiteljske infrastrukture i sportskih klubova. Posebnu pozornost posvetiti uređenju pripadajućeg otvorenog prostora,
– tlocrtne gabarite prizemlja Sljemenske lugarnice moguće je prema potrebi povećati ili povezati terasama. Moguće je izvršiti adaptaciju potkrovlja za potrebe budućih namjena. S obzirom na svoju centralnu poziciju, ima idealnu lokaciju za smještaj informativnog i edukativnog centra Javne ustanove Parka, uz pretpostavku obnove stare lugarnice, kao središnje i dominantne građevine lokaliteta. Građevinu Komunalne baze Hortikultura potrebno je dovršiti kako bi se njezin vanjski izgled materijalom i oblikovnim karakteristikama prilagodio vrijednosti prostora, a okoliš građevine krajobrazno i funkcionalno uredio,
– oblikovanje okoliša Župnog ureda (prateći sadržaj sakralnoj građevini, edukativna namjena) odnosi se prvenstveno na održavanje i njegu