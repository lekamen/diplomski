 dijela koji je ranije bio upisan kao suvlasništvo Olge Žerjav (u daljnjem tekstu: sporni suvlasnički dio/O.Ž.).
Naime, u međuvremenu je »otkriveno« još jedno rješenje o nasljeđivanju iza pokojne Olge Žerjav (umrle 23. srpnja 1975.), tako da su u obnovljenom upravnom postupku paralelno postojali:
– prvo (starije) pravomoćno rješenje o nasljeđivanju, koje je donio Općinski sud u Zagrebu pod poslovnim brojem XIX-O-2720/75 od 25. studenoga 1975. Tim je rješenjem iza pokojne Olge Žerjav njezinim nasljednikom proglašen na temelju zakona brat Miroslav Rabatić, pri čemu je u tom postupku sudjelovao i Ivica (Ivan) Žerjav koji je imao potraživanja prema ostavinskoj masi »budući da je sahranio ostaviteljicu«;
– drugo (novije) pravomoćno rješenje o nasljeđivanju, koje je donio Općinski sud u Zagrebu pod poslovnim brojem X-O-4690/97 od 23. lipnja 1997. Tim su rješenjem iza pokojne Olge Žerjav njezinim nasljednicima proglašeni njezin sin Ivica (Ivan) Žerjav, te unuke Jasna Crkvenčić Bojić i Željka Guttman.
28. Izreka prvostupanjskog rješenja/2010 glasi:
»Poništavaju se rješenje Gradskog ureda za imovinsko-pravne poslove, Odjela za upravno-pravne poslove, Prvoga područnog odsjeka KLASA: UP/I-942-01/97-02/178, URBROJ: 251-18-04/03-98-5 od 26. lipnja 1998. i rješenje Gradskog ureda za imovinsko-pravne poslove, Odjela za upravno– pravne poslove, Prvoga područnog odsjeka, KLASA: UP/I-941-01/97-02/178, URBROJ: 251-18-04/03-98-11 od 29. 10. 1998., i zamjenjuje se novim rješenjem koje glasi:
1. Odbija se zahtjev Viktora Žerjava iz Šibenika, Rogoznička 15, Senke Žerjav iz Šibenika, Rogoznička 15, Željke Gittman iz Omišlja, Bjanižov 11 i Jasne Crkvenčić-Bojić iz Zagreba, Kušlanova 5, na naknadu oduzete imovine i to 1/2 dijela kuće popisni broj 1222 i dvorišta u Zagrebu, Preradovićeva ulica 1 izgrađene na z.k.č.br. 3223, površine 147,4 čhv (530 m²), upisane u z.k.ul. 3360 k.o. Grad Zagreb.
2. Viktoru Žerjavu iz Šibenika, Rogoznička 15, OIB:41365476103, Senki Žerjav iz Šibenika, Rogoznička 15, OIB: 54051591663, Željki Guttman iz Omišlja, Bjanižov 11, OIB: 41161511083 i Jasni Crkvenčić-Bojić iz Zagreba, Kušlanova 5, OIB: 16005185158, svakome u 1/8 dijela, daje se u vlasništvo (vraća):
a) poslovni prostor u dvorišnom prizemlju, površine 145,90 m²,
b) poslovni prostor u prizemlju ulične zgrade, površine 57,03 m²,
c) poslovni prostor u uličnom prizemlju, površine 14,92 m²,
d) poslovni prostor u uličnom prizemlju, površine 23,73 m²,
e) poslovni prostor u dvorišnom prizemlju, površine 42,00 m²,
f) poslovni prostor u uličnom prizemlju, površine 23,00 m²,
s kojim su vlasništvom neodvojivo povezani odgovarajući suvlasnički dijelovi nekretnine i to kuće popis. broj 1222 i dvorišta u Zagrebu, Preradovićeva ulica 1, izgrađene na z.k.č.br. 3223, površine 147,4 čhv (530 m²), upisane u z.k.ul. 3360 k.o. Grad Zagreb.
3. Obveznik naknade (vraćanja) iz točke 2. ovog rješenja je Grad Zagreb.
4. Zemljišno-knjižni odjel Općinskog građanskog suda u Zagrebu nakon pravomoćnosti ovog rješenja, provest će po službenoj dužnosti promjenu osobe vlasnika na nekretninama iz točke 2. izreke ovog rješenja za korist Viktora Žerjava iz Šibenika, Rogoznička 15, OIB:41365476103, Senke Žerjav iz Šibenika, Rogoznička 15, OIB: 54051591663, Željke Guttman iz Omišlja, Bjanižov 11, OIB: 41161511083 i Jasne Crkvenčić-Bojić iz Zagreba, Kušlanova 5, OIB: 16005185158, svakoga u 1/8 dijela.
5. Svaka stranka snosi svoje troškove.«
29. U obrazloženju osporenog prvostupanjskog rješenja/2010 navedeno je:
»... u međuvremenu od donošenja rješenja ovog tijela KLASA: UP/I-942-01/97-02/178 od 26. 06. 1998. i 20. 10. 1998. do danas dogodile (su se) znatne promjene kako u vlasništvu, tako i u faktičnom korištenju predmetnih poslovnih prostora, u ponovljenom postupku uključeni su svi zakupci poslovnih prostora koji su imali ugovore o zakupu prije donošenja navedenih rješenja ... Rješenjem Ministarstva pravosuđa KLASA: UP/II-942-01/99-01/150 URBROJ. 514-03-07/1-06-11 od 30. lipnja 2006. kojim je dopuštena