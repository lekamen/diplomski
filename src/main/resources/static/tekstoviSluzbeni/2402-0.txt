126 20.11.2015 Presuda Visokog upravnog suda Republike Hrvatske broj: UsII-110/14-7 od 21. listopada 2015.
VISOKI UPRAVNI SUD REPUBLIKE HRVATSKE
2403
PRESUDA
Visoki upravni sud Republike Hrvatske u vijeću sastavljenom od sudaca toga suda Arme Vagner Popović, predsjednice vijeća, Ane Berlengi Fellner i Lidije Vukičevič, članica vijeća, te sudske savjetnice Ivane Mamić Vuković, zapisničarke, u upravnom sporu tužitelja Hrvatski Telekom d.d. Zagreb, Ulica Roberta Frangeša Mihanovića 9, protiv rješenja tuženika Hrvatske regulatorne agencije za mrežne djelatnosti, Zagreb, Ulica Roberta Frangeša Mihanovića 9, uz sudjelovanje zainteresirane osobe VIPnet d.o.o., Zagreb, Vrtni put 1, u predmetu rješavanja spora između operatora, na sjednici vijeća održanoj 21. listopada 2015.
presudio je
I. Odbija se tužbeni zahtjev za poništenje rješenja Hrvatske regulatorne agencije za mrežne djelatnosti, klasa: UP/I-344-08/14-03/09, urbroj: 376-04-14-11 od 26. studenog 2014.
II. Ova presuda će se objaviti u »Narodnim novinama«.
Obrazloženje
Osporenim rješenjem tuženika, točkom I. izreke, utvrđuje se da VIPnet d.o.o. Zagreb ima pravo na naknadu za zakašnjenje Hrvatskog Telekoma d.d. Zagreb u otklanjanju kvarova/smetnji za uslugu veleprodajnog širokopojasnog pristupa u razdoblju od studenog 2013. do travnja 2014. za sve korisnike iz specifikacije dostavljene uz očitovanje Hrvatskog Telekoma d.d. od 21. listopada 2014., a u visini cjelokupnog iznosa veleprodajne naknade prema članku 8.2.3. Standardne ponude Hrvatskog Telekoma d.d. za uslugu veleprodajnog širokopojasnog pristupa Internetu koja je bila u primjeni od 1. listopada 2013. do 28. travnja 2014. Točkom II. izreke istog rješenja nalaže se Hrvatskom Telekomu d.d. da u roku od 8 dana od dana primitka ovog rješenja izvršiti obračun naknade sukladno točki I. izreke i obračunati iznos isplatiti VIPnet-u d.o.o.
Tužitelj je u tužbi prvenstveno osporio nadležnost i ovlasti tuženika za odlučivanje o predmetnoj stvari smatrajući osporeno rješenje ništavim s obzirom da je doneseno u stvari iz sudske nadležnosti. Predmet spora je isplata naknade (ugovorne kazne) za zakašnjenje u ispunjenju određenih ugovornih obveza, a to nije obveza iz ZEK-a već obveza iz ugovora i Zakona o obveznim odnosima, pa smatra da predmetni spor nije u neposrednoj vezi s obvezama iz ZEK-a. Okolnost da se sporna ugovorna kazna odnosi na zakašnjenje u otklanjanju smetnji/kvarova veleprodajnih usluga ne mijenja ništa na stvari, jer predmet spora nije ispunjenje tih obveza, već plaćanja ugovorne kazne. Također okolnost da je spomenuta ugovorna kazna određena tužiteljevim standardnim ponudama ne znači da je ovaj spor u vezi s obvezama iz ZEK-a. Smatra da veza između predmeta spora i obveza iz ZEK-a mora biti neposredna, određena i konkretna, a udaljena posredna veza nije dostatna za tuženikovu nadležnost po članku 20. ZEK-a. Smatra da pravno ne može biti odgovoran za otklon kvara odnosno za zakašnjenje u realizaciji zahtjeva koji nije u odgovornosti tužitelja s obzirom na obvezu VIPnet-a rezimiranu odredbom članka 8.5.1. SP BSA. Tužitelj također osporava i dio obveze određene za naknadu za kašnjenje u otklanjanju kvarova/smetnji za uslugu veleprodajnog širokopojasnog pristupa Internetu upućujući na odredbe odgovarajuće Standardne ponude HT-a za uslugu veleprodajnog pristupa Internetu odnosno Standardne ponude BSA koja propisuje da je operator korisnik dužan obavijestiti tužitelja o nastalim smetnjama, jer je u protivnom omogućena zlouporaba prava. Nadalje, nalazi da je pogrešno primijenjena odredba članka 98. stavak 3. Zakona o općem upravnom postupku koja propisuje da izreka mora biti kratka i određena, a izreka osporenog rješenja ne sadrži izračun koliko tužitelj mora platiti, pa je formalno gledano prenesena ovlast i dužnost da tužitelj sam djelomično riješi spor za što nema uporišta u zakonu. Nametanjem obveze da sam izračuna koliko mora platiti tužitelj je doveden u položaj da ne zna pouzdano koliko zapravo mora izračunati i