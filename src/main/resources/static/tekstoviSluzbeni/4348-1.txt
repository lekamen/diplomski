 vodi propisanu dokumentaciju i izvješća koja dostavlja Hrvatskom zavodu za hitnu medicinu,
– obavlja i druge poslove na zahtjev i u suradnji s Hrvatskim zavodom za hitnu medicinu.
(2) Djelatnost sanitetskog prijevoza obavlja se u posebnoj jedinici Županijskog zavoda.
Članak 7.
(1) U organizaciju izvanbolničke hitne medicine uključeni su i timovi koje iznad standarda utvrđenih mrežom hitne medicine osigurava jedinica područne (regionalne) samouprave i/ili jedinica lokalne samouprave.
(2) Na područjima na kojima je zbog tranzita i/ili boravka turista povećan broj korisnika zdravstvene zaštite, jedinica područne (regionalne) samouprave je obvezna, u suradnji s jedinicom lokalne samouprave, turističkom zajednicom, Hrvatskim autocestama, Hrvatskim cestama, Hrvatskim auto-klubom, Hrvatskim ronilačkim savezom i društvima za osiguranje, organizirati i osigurati povećani broj timova hitne medicinske službe na određenome području u odnosu na broj timova određenih mrežom hitne medicine, sukladno posebnom sporazumu koji sklapa s Županijskim zavodom.
1. Prijavno-dojavna jedinica Županijskog zavoda
Članak 8.
(1) Prijavno dojavna jedinica Županijskog zavoda organizira se na županijskoj razini.
(2) Prijavno-dojavna jedinica Županijskog zavoda je dispečerska služba izvanbolničke hitne medicine i odgovorna je za primanje poziva na standardizirani način prema protokolu Hrvatski indeks prijama hitnog poziva za medicinsko prijavno-dojavnu jedinicu, za upućivanje tima na intervenciju te upravljanje komunikacijskim sustavom na svojem području.
(3) Protokol iz stavka 2. donosi Hrvatski zavod za hitnu medicinu.
(4) Radnici prijavno-dojavne jedinice Županijskog zavoda prema protokolu iz stavka 2. ovog članka obavljaju prijam poziva, određuju stupanj hitnosti, upućuju tim na intervenciju, obavještavaju bolničku hitnu službu o dolasku hitnoga pacijenta, surađuju s policijom, vatrogasnom službom i drugim odgovarajućim službama i daju savjete pozivatelju sukladno protokolu za prijam poziva.
(5) Prijavno-dojavna jedinica prema potrebi surađuje s prijavno-dojavnim jedinicama drugih Županijskih zavoda na temelju jedinstvenog sustava međusobne komunikacije, s bolničkim ustanovama koje obavljaju djelatnost hitne medicine i s drugim hitnim službama.
(6) Svi radnici prijavno-dojavne jedinice Županijskog zavoda moraju postupati sukladno standardnim operativnim postupcima, protokolima rada, algoritmima postupanja i edukacijskim programima koje donosi Hrvatski zavod za hitnu medicinu.
Članak 9.
(1) Izvanbolnička hitna medicinska služba se poziva na broj 194.
Svaka prijavno dojavna-jedinica Županijskog zavoda mora imati najmanje dvije telefonske linije 194, direktne telefonske linije, TETRA radio-komunikacijski sustav i javnu mobilnu mrežu.
(2) Veza između vozila hitne medicinske službe i prijavno-dojavne jedinice Županijskog zavoda provodi se putem TETRA radio-komunikacijskog sustava, a u slučaju potrebe putem javne mobilne mreže.
(3) Putem TETRA radio-komunikacijskog sustava i javne mobilne mreže osigurava se komunikacija između vozila hitne medicinske službe, prijavno-dojavne jedinice Županijskog zavoda, objedinjenog hitnog bolničkog prijama, Hrvatskog zavoda za hitnu medicinu i Kriznog stožera Ministarstva zdravlja.
(4) Svi telefonski razgovori na liniju 194 kao i TETRA radio-komunikacijskog sustava u prijavno-dojavnoj jedinici Županijskog zavoda moraju se snimati i pohranjivati na trajnom mediju.
Članak 10.
(1) Zabranjena je svaka zlouporaba poziva na broj 194, što osobito obuhvaća sve vrste zlonamjernih ili uznemiravajućih poziva.
(2) Zlouporaba poziva na broj 194 je ostvarivanje poziva na broj 194 kojim se lažno dojavljuje o nepostojećem hitnom medicinskom slučaju te ostvarivanje poziva na broj 194 koji nije vezan za hitni medicinski slučaj, a koji pozivatelj uporno nastavlja unatoč opetovanim upozorenjima dispečera kako poziv nije u nadležnosti prijavno-dojavne jedinice Županijskog zavoda.
(3) Zlouporabu poziva na broj 194 dispečer prijavno dojavne jedinice 