 članak 7. stavak 1. i članak 20. stavak 1. ZEK-a, obzirom da se u konkretnom predmetu ne radi o sporu u vezi s obvezama iz ZEK-a već je tuženik regulirao odnos koji je obvezno pravne prirode. Osporava tvrdnje tužitelja o nepostojanju stvarne nadležnosti za odlučivanje u konkretnom sporu, te ističe da je ovlast za rješavanje propisana člankom 12. stavkom 1. točkom 5. i člankom 20. ZEK-a, koje propisuju da je ovlast tuženika između ostalog rješavati sporove između operatora elektroničkih komunikacijskih mreža i/ili usluga koji se koriste uslugama pristupa i/ili međupovezivanja na temelju ZEK-a. U konkretnom slučaju riječ je o sporu između operatora vezano uz opravdanost iznosa naknade koju je tužitelj naplaćivao Primatelu za predmetnu uslugu, koju uslugu su stranke ugovorile Aneksom 4. Dodatak 2. Ugovora o međusobnom povezivanju. Tuženik posebno ističe da iako tužitelj predmetnu uslugu naziva uslugom terminiranja prometa prema nacionalnim pokretnim mrežama, u konkretnom slučaju riječ je o pružanju usluge tranzita prometa iz mreže Primatela kroz mrežu tužitelja u javne pokretne komunikacijske mreže. Ta usluga bila je regulirana odlukama tuženika za cijelo vrijeme trajanja ugovora između stranaka do odluke tuženika od 17. srpnja 2009. godine i iznosila je 0,05 kn/min. Vezano uz cijenu usluge terminacije prometa u javne pokretne komunikacijske mreže navodi činjenicu da tužitelj uslugu ne pruža, jer je riječ o usluzi terminiranja prometa Primatela (koji se prenosi kroz mrežu tužitelja) prema nacionalnim pokretnim mrežama, a cijena navedene usluge je bila regulirana odlukama tuženika i nakon sklapanja ugovora nekoliko puta mijenjana. Tužitelj je propustio pri svakoj promjeni navedene cijene uskladiti cijene iste u ugovorima s Primatelom, slijedom čega je naplaćivao navedenu uslugu u iznosu većem od cijene završavanja (terminacije) poziva koji su tužitelju naplaćivali operatori javnih pokretnih komunikacijskih mreža. Navedenim postupanjem tužitelj je na istoj dodatno zarađivao, jer je ostvarivao dobit temeljem razlike između cijene koju je naplaćivao Primatelu i cijene koju je on plaćao operatorima nacionalnih javnih pokretnih komunikacijskih mreža, iako je u ugovoru u točki 2.3. navedeno: „Jedinstvena cijena za prijenos poziva prema nacionalnim pokretnim mrežama uključuje naknadu za prijenos poziva kroz T-Com mrežu i naknadu za terminiranje u nacionalnu pokretnu mrežu» (aneks ugovora). Za što smatra da su detaljni razlozi iznijeti u osporavanom rješenju, a u odnosu na tvrdnju tužitelja da je Primatel predmetnu uslugu mogao ugovoriti s drugim operatorima na tržištu, taj navod drži nebitnim jer ta mogućnost ne daje tužitelju ovlaštenje naplaćivati cijenu tranzita višu od iznosa koji mu je tuženik odredio odlukom. Mišljenja je da je osnovano odlučivano u predmetnom sporu u postupku koji je tuženik vodio, jer je riječ o sporu među strankama vezanim uz usluge međupovezivanja, kako je to uređeno ZEK-om i podredno odlukama tuženika.
Tuženik navode tužitelja o pogrešno utvrđenom činjeničnom stanju smatra neosnovanim, jer tužitelj pogrešno navodi da se činjenica osnovanosti naplaćivanja predmetne usluge ne može utvrditi iz CDR zapisa, obzirom da je iz istih vidljivo da Primatel u 2009. i 2010. godini nije obavljao završavanje (terminaciju) prometa iz međunarodnih javnih pokretnih komunikacijskih mreža u nacionalne javne pokretne komunikacijske mreže. Upravo je svrha obveze vođenja CDR zapisa koja je tužitelju određena standardnom ponudom za usluge povezivanja, specifikacija prometa operatora, pa je tuženik ispravno utvrdio da su CDR zapisi osnovani dokaz za utvrđivanje vrste poziva (nacionalne ili međunarodne), a koja činjenica je odlučna za određivanje cijene predmetne usluge. Operator javne pokretne komunikacijske mreže, koji tužitelju naplaćuje terminaciju za navedene pozive, može razlikovati nacionalne od međunacionalnih poziva, pa nema razloga da to ne može i tužitelj, to tim više jer je iz računa koje je tužitelj dobivao od operatora