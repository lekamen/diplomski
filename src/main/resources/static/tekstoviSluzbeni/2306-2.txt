 opreme, a kojom je navedeno kako lokacija na kojoj se instalira oprema ima pristup internetu putem javne IT adrese uvijek vidljive i dostupne, T-com administratorskoj platformi, po svim protokolima i portovima, nužnim za pružanje usluge«. S obzirom na ovaj, po tuženiku odlučan razlog za utvrđenje neodvojivosti usluga, Sud smatra kako je isti činjenično neutvrđen. Naime, zahtjev za odobrenjem administratorskih ovlasti na informatičkoj opremi koja se iznajmljuje, logičan je uvjet kod ugovaranja njenog najma, pogotovo u slučaju u kojem je ugovoreno i njeno održavanje, iz kojeg razloga automatizmom nema utjecaj na sklapanje ugovora o javnoj komunikacijskoj usluzi.
Imajući na umu i druge odredbe ugovora Sud ne može otkloniti prigovor tužitelja kako se u konkretnom radi o logički odvojenim uslugama, usluzi najma opreme i javnoj komunikacijskoj usluzi, a koje usluge ne utječu jedna na drugu i iz kojeg razloga ne postoji nadležnost tuženika za odlučivanje o usklađenosti tog ugovora sa Zakonom, iz kojeg razloga se osporena odluka ocjenjuje nezakonitom.
Stoga će tuženik, u postupanju nakon ove presude, utvrditi postojanje povezanosti ugovora o najmu informatičke opreme i javne komunikacijske usluge te donijeti novu odluku po prigovoru zainteresirane osobe, imajući na umu utvrđenja i mišljenja sadržana u ovoj presudi.
Trebalo je stoga, na temelju članka 58. stavak 1. Zakona o upravnim sporovima, usvojiti tužbeni zahtjev tužitelja, poništiti pobijane odluke te odlučiti kao u izreci presude.
Odluka o objavi presude temelji se na odredbi članka 14. stavka 8. Zakona o elektroničkim komunikacijama.
UPUTA O PRAVNOM LIJEKU
Sukladno članku 66.a. stavku 1. Zakona o upravnim sporovima protiv ove presude žalba nije dopuštena.
Broj: UsI-4901/13-15
Zagreb, 9. rujna 2015.
Sudac Vlaho Bassegli Gozze, v. r.
