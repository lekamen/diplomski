 policija izuzela knjigu ulazaka u Vladu te da su provjeravane i knjige ulazaka u Carinsku upravu.
Nadalje, na portalu Javno.hr objavljen je, pod naslovom ‘Iz USKOK-a ponovno »curi«: Nevenka Jurak optužila i Karamarka’, dio iskaza suokrivljenice.
Iako je u ovoj kaznenoj prijavi dan samo manji pregled informacija koje su objavljivane putem tiska, prijavitelj smatra potrebnim naglasiti da su svi citirani tekstovi potpisani od strane autora te je očigledno da postoji dogovorno djelovanje nepoznatog počinitelja i autora tekstova, budući u ovoj kaznenoj prijavi prenesene informacije, u trenutku njihove objave, su predstavljale ekskluzivne informacije, koje bi onda prenosili drugi mediji.
Brojnost i kontinuitet informacija prezentiranih putem tiska takav je, da isključuje svaku slučajnost, već upravo suprotno upućuje na zaključak da se radi o sasvim svjesnom kontinuiranom protupravnom ponašanju. Na naslovnici ‘Jutarnjeg lista’ objavljenog dana 18. veljače 2011. godine pod naslovom ‘Velika ispovjed’ objavljena je fotografija prijavitelja, dok su na stranicama 5-4 istog dnevnog lista objavljeni sadržaji tijekom istrage provedenih dokaznih radnji, čime su ne samo ostvarena sva obilježja prijavljenog kaznenog djela, nego se krši i prijaviteljeva ustavna i zakonska presumpcija nedužnosti, sa svrhom stvaranja kod čitatelja uvjerenja da je prijavitelj već pravomoćno osuđena osoba a naravno vrši se pritisak i na sud koji će moguće odlučivati o postojanju ili nepostojanju kaznene odgovornosti prijavitelja.
Predlaže se stoga da Državno odvjetništvo u okviru svoje nadležnosti poduzme sve radnje radi otkrivanja počinitelja označenog kaznenog djela i poduzimanja svih drugih radnji u okviru svoje nadležnosti vezanih za kazneni progon počinitelja.«
476. Općinsko državno odvjetništvo u Zagrebu je dopisom broj: KN-DO-4862/11 od 22. veljače 2011. (list 228 spisa Ustavnog suda) obavijestilo podnositelja da je s navedenim datumom od Ministarstva unutarnjih poslova, Ravnateljstva policije, Uprave kriminalističke policije zatražilo provođenje kriminalističkog istraživanja odnosno poduzimanje svih potrebnih mjera i radnji radi utvrđivanja tko je neovlašteno disponirao iskazima pojedinih osoba te ih učinio dostupnima neovlaštenim osobama i na taj način počinio kazneno djelo odavanja službene tajne iz članka 351. KZ-a/11.
4.4. Obraćanje podnositelja političkim institucijama
477. Podnositelj se zbog istog problema obratio i političkim institucijama, u prvom redu Hrvatskom saboru i njegovim parlamentarnim odborima. Uz ustavnu tužbu priložio je podnesak od 2. listopada 2012. koji je uputio predsjedniku Odbora za unutarnju politiku i nacionalnu sigurnost prof. dr. sc. Miroslavu Tuđmanu (listovi 235 i 236 spisa Ustavnog suda). U tom je podnesku navedeno:
»Potaknut pisanjem medija o tome kako policija štiti glavnog državnog odvjetnika Mladena Bajića u istrazi vezanoj za ‘curenje’ iskaza danih u USKOK-u, a u kojim se pisanjima tvrdi da je on u to vrijeme ostvario na stotine telefonskih kontakata s novinarima koji su te iskaze objavljivali, odlučio sam, u dogovoru s mojim braniteljskim timom, od saborskog Odbora za unutarnju politiku i nacionalnu sigurnost kao i od Ministarstva unutarnjih poslova zatražiti provjeru tih navoda.
S obzirom na to da Ministarstvo unutarnjih poslova u pisanom odgovoru portalu Index.hr nije konkretno odgovorilo na postavljena pitanja, a posebno na pitanje ‘Je li istina da su autori spornih članaka imali na stotine razgovora s glavnim državnim odvjetnikom Mladenom Bajićem?’, sumnjamo da se radi o pokušaju prikrivanja utvrđenih činjenica s ciljem skrivanja aktivnosti glavnog državnog odvjetnika koje ga dovode u vezu s ‘curenjem’ iskaza. A riječ je o neovlaštenom disponiranju iskazima pojedinih osoba čime je počinjeno kazneno djelo odavanja službene tajne iz članka 351. Kaznenog zakona.
Kako se u medijima navodi da je M. Bajić u vrijeme kad je ‘iscurilo’ najviše iskaza imao na stotine telefonskih kontakata neposredno prije i neposredno nakon