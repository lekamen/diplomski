 i ulagatelje te ne smije ulagateljima naplatiti izlaznu naknadu.
(6) Agencija će pravilnikom detaljnije urediti uvjete i način prestanka fonda.
Produljenje trajanja UCITS fonda osnovanog na određeno vrijeme
Članak 343.
(1) Ako je UCITS fond osnovan na određeno vrijeme društvo za upravljanje može donijeti odluku o produljenju njegova trajanja ako je takva mogućnost predviđena prospektom UCITS fonda.
(2) O toj će odluci društvo za upravljanje bez odgode obavijestiti Agenciju i ulagatelje.
(3) Ulagateljima koji žele istupiti iz UCITS fonda zbog produljenja njegova trajanja društvo za upravljanje dužno je otkupiti udjele na dan predviđenog prestanka UCITS fonda.
(4) Agencija će pravilnikom detaljnije urediti uvjete i način produljenja trajanja UCITS fonda osnovanog na određeno vrijeme.
DIO ČETRNAESTI NADZOR NAD POSLOVANJEM DRUŠTAVA ZA UPRAVLJANJE, UCITS FONDOVA, DEPOZITARA I OSTALIH SUBJEKATA
POGLAVLJE I. OPĆE ODREDBE
Nadzor
Članak 344.
(1) U smislu ovoga Zakona nadzor je provjera posluje li subjekt nadzora u skladu s odredbama ovoga Zakona, propisima donesenima na temelju njega, odredbama uredbi Europske unije i smjernicama europskih nadzornih tijela iz članka 3. ovoga Zakona kojima se uređuje poslovanje društava za upravljanje ili UCITS fondova, u skladu s drugim propisima, s propisima o upravljanju rizicima, kao i u skladu s vlastitim pravilima i standardima, pravilima struke te na način koji omogućuje uredno funkcioniranje subjekta nadzora, a nadzor uključuje i izricanje nadzornih mjera.
(2) Osnovni ciljevi nadzora su provjera zakonitosti, procjena sigurnosti i stabilnosti poslovanja subjekata nadzora, a radi zaštite interesa ulagatelja i javnog interesa, doprinošenja stabilnosti financijskog sustava te promicanja i očuvanja povjerenja u tržište kapitala.
Predmet nadzora
Članak 345.
(1) Pri obavljanju nadzora Agencija posebice:
1. provjerava organizacijske uvjete, mjere, politike i postupke koje je subjekt nadzora uspostavio radi usklađenja svojeg poslovanja s odredbama ovoga Zakona, propisa donesenih na temelju ovoga Zakona, odredbama uredbi Europske unije i smjernica europskih nadzornih tijela iz članka 3. ovoga Zakona kojima se uređuje poslovanje društava za upravljanje ili UCITS fondova i
2. provjerava i procjenjuje financijsku stabilnost i položaj subjekta nadzora te rizike kojima je subjekt nadzora izložen ili bi mogao biti izložen u svom poslovanju.
(2) Agencija će pri provjeri i procjeni financijske stabilnosti i položaja te pri procjeni rizika kojima je subjekt nadzora izložen ili bi mogao biti izložen uzeti u obzir vrstu, opseg i složenost poslovanja subjekta nadzora.
(3) U sklopu provjera iz stavka 1. točke 1. ovoga članka Agencija među ostalim:
a) nadzire primjerenost procesa procjene kreditne sposobnosti koje je uspostavilo društvo za upravljanje u skladu s člankom 56. stavkom 6. ovoga Zakona i
b) procjenjuje korištenje upućivanja na kreditne rejtinge, koje su dodijelile agencije za kreditni rejting kako je određeno u članku 3. stavku 1. točki (b) Uredbe (EZ) br. 1060/2009 Europskog parlamenta i Vijeća od 16. rujna 2009. o agencijama za kreditni rejting (SL L 302, 17. 11. 2009.), u politikama upravljanja rizicima koja se odnose na ulaganja društva za upravljanje i fondova i, prema potrebi, potiče ublažavanje učinka takvih upućivanja radi smanjenja isključivog i automatskog oslanjanja na takve kreditne rejtinge.
(4) Agencija će na temelju nadzora, provjera i procjena iz stavka 1. ovoga članka utvrditi posluje li subjekt nadzora u skladu sa zakonskim propisima, ima li subjekt nadzora uspostavljen odgovarajući organizacijski ustroj te stabilan sustav upravljanja u društvu, kao i regulatorni kapital koji osigurava primjeren sustav upravljanja i pokrića rizika kojima je subjekt nadzora izložen ili bi mogao biti izložen u svom poslovanju.
(5) Agencija se pri utvrđivanju učestalosti i intenziteta obavljanja nadzora za pojedino društvo za upravljanje rukovodi veličinom, utjecajem i značenjem društva za upravljanje i