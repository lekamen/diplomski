16 11.02.2015 Plan prijma u državnu službu u Ured pravobraniteljice za osobe s invaliditetom za 2015. godinu
PRAVOBRANITELJ ZA OSOBE S INVALIDITETOM
304
Na temelju članka 43. stavka 2. točke c. Zakona o državnim službenicima (»Narodne novine« br. 92/05., 142/06., 77/07., 107/07., 27/08., 34/11., 49/11., 150/11., 34/12., 49/12., 37/13., 38/13., 1/15.), a sukladno Državnom proračunu Republike Hrvatske za 2015. (»Narodne novine« br. 148/14.), pravobraniteljica za osobe s invaliditetom utvrđuje
PLAN
PRIJMA U DRŽAVNU SLUŽBU U URED PRAVOBRANITELJICE ZA OSOBE S INVALIDITETOM ZA 2015. GODINU
Članak 1.
Ovim Planom prijma u državnu službu utvrđuje se prijam državnih službenika u Ured pravobraniteljice za osobe s invaliditetom za 2015.
Članak 2.
Plan prijma u državnu službu sadrži stvarno stanje popunjenosti radnih mjesta u Uredu pravobraniteljice za osobe s invaliditetom, te potreban broj državnih službenika na neodređeno vrijeme za 2015 godinu.
Članak 3.
U Uredu pravobraniteljice za osobe s invaliditetom zaposleno je 7 državnih službenika.
Članak 4.
Sukladno predviđenim financijskim sredstvima u Državnom proračunu Republike Hrvatske, Ured pravobraniteljice za osobe s invaliditetom u 2015. planira prijam na neodređeno vrijeme i to:
– 1 (jednog) službenika/cu koji/a ima završen preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij.
Članak 5.
Temeljem ovog Plana slobodna radna mjesta popunjavaju se sukladno Zakonu o državnim službenicima izvanrednim postupkom prijma u državnu službu.
Članak 6.
Plan prijma u državnu službu objavljuje se u »Narodnim novinama«, dnevnom listu »Večernji list« te na web-stranici Ministarstva uprave i Ureda pravobraniteljice za osobe s invaliditetom.
Članak 7.
Ovaj Plan stupa na snagu danom donošenja.
Broj: POSI.R.-661-01-10/15-01/04
Zagreb, 5. veljače 2015.
Pravobraniteljica za osobe s invaliditetom Anka Slonjšak, v. r.
