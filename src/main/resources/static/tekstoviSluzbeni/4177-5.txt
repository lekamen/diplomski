konačnog obračuna iz stavka 2. ovoga članka dospijeva na naplatu najkasnije šest mjeseci od dana potpisivanja ugovora.
(6) Dospijeće prve rate konačnog obračuna iz stavaka 3. i 4. ovoga članka može se odgoditi na pet godina od dana potpisivanja ugovora.
(7) Prva rata konačnog obračuna iz stavaka 3. i 4. ovoga članka, u slučaju kada je odgođeno dospijeće prve rate, dospijeva na naplatu prve godine nakon isteka roka iz stavka 6. ovoga članka, sve prema planu otplate ukupne naknade koji je sastavni dio ugovora.
(8) Naknada pripada trgovačkom društvu i osobama iz članka 17. stavka 3. Zakona, razmjerno udjelu površine na kojoj se osniva pravo građenja.
Naknada za osnivanje prava građenja
Članak 18.
(1) Naknada za osnivanje prava građenja je godišnji iznos naknade za osnovano pravo građenja na šumi i šumskom zemljištu i prihod je državnog proračuna Republike Hrvatske.
(2) Početni iznos naknade za osnivanje prava građenja koji se objavljuje u javnom pozivu, određuje se aktom trgovačkog društva, sukladno odredbama posebnog propisa kojim se uređuje naknada za prenesena ili ograničena prava nad šumom i šumskim zemljištem.
(3) Novčani iznos naknade za osnivanje prava građenja, koji je ponudio odabrani ponuditelj, postaje godišnji iznos naknade za osnivanje prava građenja.
(4) Ukupna naknada za osnivanje prava građenja je novčani iznos koji se izračunava tako da se godišnji iznos naknade za osnivanje prava građenja pomnoži s brojem godina na koje se osniva pravo građenja na šumi i šumskom zemljištu.
(5) Prva rata ukupne naknade iz stavka 4. ovoga članka dospijeva na naplatu protekom prve godine od dana potpisivanja ugovora, s tim da se datum dospijeća prve rate i svih ostalih rata određuje planom otplate ukupne naknade koji je sastavni dio ugovora.
(6) Na zahtjev odabranog ponuditelja, točan datum dospijeća prve rate može se odrediti unutar razdoblja od tri mjeseca prije proteka prve godine do tri mjeseca poslije proteka prve godine od dana potpisivanja ugovora.
(7) Iznimno od odredbe stavka 5. ovoga članka, dospijeće prve rate ukupne naknade iz stavka 4. ovoga članka može se odgoditi na vrijeme do najviše pet godina od dana potpisivanja ugovora.
(8) Ugovorom će se odrediti način plaćanja ukupne naknade iz stavka 4. ovoga članka, broj i visina godišnjih rata, dospijeće prve rate i eventualna odgoda dospijeća prve rate, rok u kojemu nositelj prava građenja mora izvršiti uplatu zadnje rate obračuna, sve prema planu otplate ukupne naknade koji je sastavni dio ugovora.
Sklapanje ugovora o osnivanju prava građenja
Članak 19.
(1) Ugovor o osnivanju prava građenja na šumi i šumskom zemljište u vlasništvu Republike Hrvatske u svrhu izgradnje objekta (u daljnjem tekstu: ugovor), sklapa se na temelju:
1. Odluke o odabiru najpovoljnijeg ponuditelja za osnivanje prava građenja u svrhu izgradnje objekta
2. lokacijske dozvole i
3. konačnog obračuna izrađenog od trgovačkog društva.
(2) Ugovor s odabranim ponuditeljem u ime Republike Hrvatske sklopit će ministar, u roku od 30 dana od pribavljenog pozitivnog mišljenja nadležnog državnog odvjetništva.
(3) Prije potpisivanja ugovora, nositelj prava građenja je dužan trgovačkom društvu jednokratno nadoknaditi cjelokupni iznos troškova izrade i revizija šumskogospodarskih planova.
(4) Prva rata naknade za osnivanje prava građenja, a koja se plaća nakon potpisivanja ugovora i sukladno planu otplate ukupne naknade koji je sastavni dio ugovora, umanjit će se za iznos troškova izrade i revizija šumskogospodarskih planova iz stavka 3. ovoga članka.
Trajanje prava građenja
Članak 20.
Pravo građenja iz ove Uredbe osniva se ugovorom, na rok koji ne može biti dulji od 99 godina.
Prava i obveze nositelja i stjecatelja prava građenja
Članak 21.
(1) Nositelj prava građenja može zasnovati založno pravo na osnovanom pravu građenja, do isteka roka iz članka 20. ove Uredbe.
(2) Nositelj prava građenja može prenijeti osnovano pravo građenja na drugu osobu prije isteka roka na koji je osnovano pravo građenja, uz pisanu