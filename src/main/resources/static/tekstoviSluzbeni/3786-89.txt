 Hrvatske u statusnoj promjeni s UCITS fondom iz druge države članice nastupa kao fond prenositelj, Agencija će izdati odobrenje na pripajanje ili spajanje ako su ispunjeni sljedeći uvjeti:
a) pripajanje ili spajanje ispunjava sve uvjete iz dijela jedanaestoga glave 2. poglavlja 1. ovoga Zakona
b) UCITS fond iz druge države članice koji nastupa kao fond preuzimatelj ovlašten je trgovati udjelima u Republici Hrvatskoj i drugim državama članicama u kojima je fond prenositelj iz Republike Hrvatske ovlašten trgovati u skladu s odredbama dijela šestoga glave 1. poglavlja 3. ovoga Zakona i
c) Agencija i nadležno tijelo matične države članice fonda preuzimatelja smatraju prikladnima informacije o statusnoj promjeni koje će se dostaviti imateljima udjela.
(6) Agencija će o odluci iz stavka 5. ovoga članka obavijestiti nadležno tijelo matične države članice UCITS fonda koji u statusnoj promjeni nastupa kao fond preuzimatelj.
Važne informacije o statusnoj promjeni
Članak 290.
(1) Agencija će potpuni zahtjev za izdavanje odobrenja za statusnu promjenu, podnesen u skladu s odredbama članka 268. ovoga Zakona, bez odgode proslijediti nadležnom tijelu matične države članice fonda preuzimatelja.
(2) Ako nadležno tijelo matične države članice fonda preuzimatelja, u roku od 15 radnih dana od zaprimanja potpunog zahtjeva iz stavka 1. ovoga članka, obavijesti Agenciju da je zatražilo društvo za upravljanje fondom preuzimateljem izmjenu ili dopunu informacija o statusnoj promjeni koje će se dostaviti ulagateljima fonda preuzimatelja, Agencija može odlučiti o izdavanju odobrenja za statusnu promjenu fondu prenositelju nakon što ju nadležno tijelo matične države članice fonda preuzimatelja obavijesti jesu li izmjene ili dopune informacija prikladne.
(3) Ako nadležno tijelo matične države članice fonda preuzimatelja Agenciju obavijesti da izmjene ili dopune informacija nisu prikladne, Agencija će odbiti zahtjev za izdavanje odobrenja za statusnu promjenu.
(4) Ako nadležno tijelo matične države članice fonda preuzimatelja, u roku od 15 radnih dana od zaprimanja potpunog zahtjeva iz stavka 1. ovoga članka, ne dostavi Agenciji obavijest da je zatražilo društvo za upravljanje fondom preuzimateljem izmjenu ili dopunu informacija o statusnoj promjeni koje će se dostaviti imateljima udjela u fondu preuzimatelju, smatra se da su te informacije o statusnoj promjeni prikladne.
Statusne promjene u kojima sudjeluje više fondova prenositelja
Članak 291.
Ako u statusnoj promjeni sudjeluje više fondova prenositelja, na svaki od njih zasebno se primjenjuju odredbe poglavlja 2. ovoga dijela Zakona.
DIO DVANAESTI GLAVNI I NAPAJAJUĆI UCITS FOND
(MASTER-FEEDER STRUKTURE)
POGLAVLJE I.
Primjena izraza društvo za upravljanje
Članak 292.
Odredbe ovoga dijela Zakona koje se odnose na društvo za upravljanje primjenjuju se i na društvo za upravljanje iz druge države članice koje namjerava upravljati glavnim ili napajajućim UCITS fondom osnovanim u Republici Hrvatskoj, osim ako je u ovom dijelu Zakona određeno drugačije.
Određenje glavnog i napajajućeg UCITS fonda
Članak 293.
(1) Glavni UCITS fond (master) je UCITS fond koji:
1. među ulagateljima ima barem jedan napajajući UCITS fond
2. nije sam napajajući UCITS fond i
3. ne ulaže imovinu u udjele napajajućeg UCITS fonda.
(2) Napajajući UCITS fond (feeder) je UCITS fond koji, iznimno od odredaba članka 3. stavka 1. točke 2. podtočke a), članka 252., članka 254., članka 257. i članka 258. stavka 1. točke d) ovoga Zakona, najmanje 85% svoje imovine ulaže u udjele glavnog UCITS fonda.
POGLAVLJE II.
Odobrenje za osnivanje i upravljanje napajajućim UCITS fondom
Članak 294.
(1) Za osnivanje i upravljanje napajajućim UCITS fondom društvo za upravljanje mora dobiti odobrenje Agencije.
(2) Napajajući UCITS fond nastaje osnivanjem novog UCITS fonda u obliku napajajućeg UCITS fonda ili preoblikovanjem postojećeg UCITS fonda u napajajući UCITS fond.
Zahtjev za izdavanje odobrenja za osnivanje i upravljanje napajajućim UCITS fondom
Članak