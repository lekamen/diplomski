 postrojenjem za suspaljivanje i nadzire njegov rad.
Članak 9.
U slučaju kvara u postrojenju, obrađivač poduzima mjere za smanjenje radnog kapaciteta ili prestanka s radom sve do ponovnog uspostavljanja normalnog rada.
Članak 10.
Promjena rada postrojenja za spaljivanje otpada ili postrojenja za suspaljivanje otpada, koje obrađuje samo neopasni otpad, u postrojenje koje uključuje spaljivanje ili suspaljivanje opasnog otpada, smatra se značajnom promjenom.
III. NAČIN ULAZNE KONTROLE OTPADA U POSTROJENJU ZA SPALJIVANJE I SUSPALJIVANJE OTPADA
Članak 11.
(1) Obrađivač koji upravlja radom postrojenja za spaljivanje otpada ili postrojenja za suspaljivanje otpada poduzima sve potrebne mjere nadzora i opreza vezane uz isporuku i prihvat otpada, kako bi se spriječilo ili što je moguće više ograničilo onečišćenje zraka, tla, površinskih i podzemnih voda, kao i ostale negativne učinke na okoliš, neugodne mirise i buku, i izravne rizike za zdravlje ljudi.
(2) Obrađivač utvrđuje masu svake vrste otpada, prije prihvata otpada u postrojenju za spaljivanje otpada ili u postrojenju za suspaljivanje otpada.
(3) Prije prihvata opasnog otpada u postrojenju za spaljivanje otpada ili u postrojenju za suspaljivanje otpada, obrađivač prikuplja potrebne podatke o otpadu u smislu provjere poštivanja zahtjeva iz dozvole za spaljivanje ili suspaljivanje otpada te sljedeće podatke:
– prateći list za otpad,
– deklaraciju o fizikalnim i kemijskim svojstvima i/ili izvješće o ispitivanju fizikalnih i kemijskih svojstava zajedno sa opasnim svojstvima otpada izrađene od ovlaštene stručne osobe ili tijela,
– popis tvari s kojima se otpad ne smije miješati,
– osnovne mjere opreza koje treba poduzeti prilikom rukovanja otpadom,
– dokumentaciju o otpadu propisanu Uredbom (EZ-a) br. 1013/2006 Europskog parlamenta i Vijeća o pošiljkama otpada (SL L 190, 12. 7. 2006.), kako je posljednji put izmijenjena Uredbom Komisije (EU) 2015/2002 оd 10. studenoga 2015. o izmjeni priloga I.C i V. Uredbi (EZ) br. 1013/2006 Europskog parlamenta i Vijeća o pošiljkama otpada (SL L 294, 11. 11. 2015.), prema potrebi,
– ostalu prateću dokumentaciju propisanu posebnim propisom kojim se uređuje prijevoz opasnih tvari, prema potrebi.
(4) Obrađivač može zahtijevati i dodatna ispitivanja otpada za spaljivanje ili suspaljivanje, koja su potrebna radi sigurnosti rada postrojenja prema uvjetima iz ovoga Pravilnika.
(5) Obrađivač, obveznik sustava trgovanja emisijskim jedinicama stakleničkih plinova, za otpad čijim se spaljivanjem ili suspaljivanjem emitiraju staklenički plinovi, može zahtijevati od posjednika otpada prije predaje otpada osiguranje podataka o donjoj ogrjevnoj vrijednosti i emisijskom faktoru za ugljik koji su potrebni za izvješćivanje o emisijama ekvivalenta ugljikova dioksida CO2(e) sukladno posebnom propisu o načinu besplatne dodjele emisijskih jedinica postrojenjima i o praćenju, izvješćivanju i verifikaciji izvješća o emisijama stakleničkih plinova iz postrojenja i zrakoplova u razdoblju koje započinje od 1. siječnja 2013. godine.
(6) Na ulazu u postrojenje za spaljivanje ili suspaljivanje otpada obrađivač vaganjem, i vizualno u kojoj mjeri je to moguće i bezopasno mora provjeriti odgovara li pošiljka količini navedenoj u pratećem listu, odgovaraju li podaci o fizikalno-kemijskim svojstvima navedenima u pratećem listu i deklaraciji o fizikalnim i kemijskim svojstvima otpada i/ili izvješću o ispitivanju fizikalnih i kemijskih svojstava otpada i ostaloj propisanoj dokumentaciji o otpadu.
(7) Na ulazu u postrojenje obrađivač uzima reprezentativne uzorke otpada sukladno propisanoj metodi uzorkovanja otpada i čuva ih najmanje mjesec dana nakon završenog postupka spaljivanja ili suspaljivanja otpada i ne primjenjuje se jedino u slučaju kada se radi o zaraznom medicinskom otpadu i svakoj drugoj vrsti otpada gdje bi to dovelo u opasnost osobe, imovinu ili okoliš.
(8) Obrađivač vodi očevidnik o primljenim količinama, vrsti i kategoriji otpada.
(9) Obrađivač ne smije preuzeti pošiljku