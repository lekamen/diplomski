 podupiranje digitalnog razvoja Republike Hrvatske kroz inicijative u edukaciji i razvoju vještina potrebnih za digitalno doba,
– sveobuhvatno prihvaćanje digitalnih tehnologija u gospodarstvu kroz javne i privatne aktivnosti,
– utvrđivanje ključnih poslovnih prilika, unutar Republike Hrvatske i globalno, za hrvatske tvrtke koje svoje poslovanje temelje na digitalnim tehnologijama, te
– proučavanje ključnih pitanja u domeni digitalne ekonomije, kao i predlaganje primjerenih intervencija od strane tijela državne uprave i privatnog sektora.
Vijeće se sastaje po potrebi, a najmanje dva puta godišnje.
Sjednice Vijeća saziva predsjedatelj.
Vijeće odlučuje natpolovičnom većinom glasova prisutnih članova. U slučaju jednakoga broja glasova, odlučuje glas predsjednika Vijeća.
Za rad članova Vijeća ne isplaćuje se naknada.
VI.
Administrativne poslove za potrebe rada Vijeća obavlja središnje tijelo državne uprave nadležno za gospodarstvo.
Vijeće donosi Poslovnik o radu kojim se uređuje organizacija i način rada Vijeća.
Vijeće o svom radu pisanim putem izvješćuje Vladu Republike Hrvatske najmanje jedanput godišnje.
VII.
Vijeće će imati zasebnu mrežnu stranicu u web-domeni www.digitalnahrvatska.hr, kao dio mrežne stranice Ministarstva gospodarstva.
Mrežna stranica će nuditi informacije o članovima Vijeća, referencama, izvješćima sa sjednica i druge relevantne informacije.
VIII.
Središnje tijelo državne uprave nadležno za gospodarstvo koje obavlja administrativne poslove Vijeća o ovoj će Odluci obavijestiti tijela, pravne osobe i institucije iz točke 4. stavka 1. ove Odluke, u roku od 15 dana od dana njezinog stupanja na snagu.
Čelnici tijela, pravnih osoba i institucija iz točke 4. stavka 1. ove Odluke će u roku od 8 dana od dana primitka obavijesti iz stavka 1. ove točke imenovati članove Vijeća i njihovoga zamjenskog člana te o tome obavijestiti središnje tijelo državne uprave nadležno za gospodarstvo.
IX.
Stupanjem na snagu ove Odluke prestaje važiti Odluka o osnivanju Nacionalnog vijeća za elektroničko poslovanje (»Narodne novine«, broj 96/2013).
X.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-04/222
Urbroj: 50301-05/05-15-2
Zagreb, 3. lipnja 2015.
Predsjednik Zoran Milanović, v. r.
