 djelo – primjena blažeg zakona, Savjetovanje »Novine u kaznenom zakonodavstvu – 2013., Opatija, 23. i 24. svibnja 2013., http://www.vsrh.hr/CustomPages/Static/HRV/ Files/AGaracic_Pravna-shvacanja-o-neodredjenim_Opatija_2013.pdf, str. 2.).
53. Ustavni sud, međutim, mora ostaviti po strani dugu tradiciju takvih pravnih shvaćanja i podsjetiti na sljedeće: pretvarajući neodređeni pravni pojam »znatna imovinska korist« u novčanu vrijednost u apsolutnom iznosu (što je u literaturi znano i kao određivanje »novčanih ekvivalenata za neodređene vrijednosti«), čini se da Vrhovni sud nije posegnuo za izgradnjom pravnih standarda za primjenu neodređenog pravnog pojma »znatna imovinska korist« u praksi i time omogućio sudovima dosljednu interpretaciju »znatne imovinske koristi« od slučaja do slučaja (v. mjerodavnu sudsku praksu ESLJP-a u točki 64.). Suprotno tome, taj je sud stvorio novo opće pravno pravilo kojim je u cijelosti zamijenio zakonsko, a njegovo je djelovanje kao obligatorno protegnuo na sve kaznene predmete u kojima se prosuđuje »znatna imovinska korist« (u pojedinim shvaćanjima izrijekom je propisano da se »ova pravna shvaćanja primjenjuju od« označenog datuma). Štoviše, prema tom apsolutnom novčanom iznosu koji je odredio najviši sud prosuđuje se onda i nastup zastare samih kaznenih predmeta (v. točku 55.3.).
54. Ustavni sud primjećuje da su tog problema bili svjesni i nadležna tijela i sudska praksa (Garačić, isto, str. 3.), pa su člankom 25. Zakona o izmjenama i dopunama Kaznenog zakona (»Narodne novine« broj 56/15.; u daljnjem tekstu: ZID KZ/11-15) pravna shvaćanja Vrhovnog suda ozakonjena, tako da su od 30. svibnja 2015. postala zakonska pravna pravila, pri čemu je zakonski pojam »znatna imovinska korist« izgubio svojstvo neodređenog pravnoj pojma. Druga rečenica novog stavka 29. članka 87. KZ-a/11 u pročišćenom tekstu glasi:
»GLAVA OSMA (VIII.) ZNAČENJE IZRAZA U OVOM ZAKONU
Članak 87.
(...)
(29) ... Vrijednost imovinske koristi i štete je znatna ako prelazi 60.000,00 kuna.
(...)«
54.1. Na istovjetan su način u ZID-u KZ-a/11-15 zakonski određene i druge vrijednosti koje su do tada bile označene neodređenim pravnim pojmovima. Tako su vrijednosti imovine, imovinske štete, imovinske koristi, porezne obveze i državne potpore »velikih razmjera« ako prelaze 600.000,00 kuna; razaranja prouzročena kaznenim djelima su »velika« ako prelaze 600.000,00 kuna; vrijednost imovine je »većeg opsega« ako prelazi 200.000,00 kuna; vrijednost stvari, imovinskog prava i imovinske koristi je »velika« ako prelazi 60.000,00 kuna, a vrijednost stvari, imovinskog prava i imovinske koristi je »mala« ako ne prelazi 1.000,00 kuna (novi stavci 27., 28., 29. i 30. članka 87. KZ-a/11).
3) Sudska praksa Vrhovnog suda
55. Vrhovni sud u svojoj je praksi prihvatio stajalište da je za počinitelje kaznenih djela zlouporabe položaja i ovlasti kojima je pribavljena znatna imovinska korist, a o kojima je do sada odlučivao, blaži članak 291. stavak 1. KZ-a/11, ako se u odnos stave članak 337. stavak 4. KZ-a/97 i članak 291. stavak 2. KZ-a/11. To je stajalište Vrhovni sud podrobnije obrazložio u presudi broj: I Kž 653/13-4 od 13. svibnja 2014., koja u mjerodavnom dijelu glasi:
»... ispitujući pobijanu presudu sukladno članku 379. stavak 1. točka 2. KZ/97, utvrđeno je da je na pravilno i potpuno utvrđeno činjenično stanje nepravilno primijenjen materijalni zakon. Naime, imajući u vidu da je 1. siječnja 2013. na snagu stupio KZ/11, Vrhovni sud Republike Hrvatske je, postupajući sukladno članku 3. stavak 3. KZ/11, ispitao postoji li pravni kontinuitet između inkriminacije za koju je optuženik proglašen krivim pobijanom presudom i one iz KZ/11 te je utvrđeno postojanje pravnog kontinuiteta između kaznenog djela protiv službene dužnosti – zlouporabe položaja i ovlasti iz članka 337. stavak 4. KZ/97, za koje je optuženi Ž. H. proglašen krivim pobijanom presudom, i istoimenog kaznenog djela, također iz glave kaznenih djela protiv službene dužnosti – zlouporabe položaja i