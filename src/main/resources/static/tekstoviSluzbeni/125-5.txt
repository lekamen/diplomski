 ukupno prihvatljivih troškova s tim da opći troškovi ne smiju prelaziti 5 posto vrijednosti ukupno prihvatljivih troškova bez općih troškova.
(10) Korisnik je dužan uz Zahtjev za potporu dostaviti Izjavu da mu nisu dodijeljena sredstva za iste prihvatljive troškove u okviru ove podmjere za koju je podnio Zahtjev za potporu od strane središnjih tijela državne uprave, jedinice lokalne i područne (regionalne) samouprave te svake pravne osobe koja dodjeljuje državne potpore.
(11) Trajanje projekta nakon izdavanja Odluke o dodjeli sredstava do podnošenja posljednjeg Zahtjeva za isplatu može trajati najduže:
a) 24 mjeseca za građenje,
b) 12 mjeseci za opremanje.
(12) Nakon konačne isplate, korisnik je dužan najmanje narednih pet godina baviti se djelatnošću za koju je ostvario potporu.
(13) U slučaju ulaganja u opremanje objekata koji nisu u vlasništvu korisnika, korisnik mora dostaviti Ugovor o najmu koji mora biti sklopljen na rok od najmanje 10 godina, računajući od trenutka podnošenja Zahtjeva za potporu. Navedeni Ugovor mora biti upisan u zemljišne knjige.
(14) U slučaju ulaganja iz članka 9. stavka 1. točka n) kada korisnik kupuje zemljište i/ili objekt prije podnošenja Zahtjeva za potporu, korisnik mora u trenutku podnošenja Zahtjeva za potporu priložiti Ugovor o kupoprodaji i Prijedlog za uknjižbu s prijemnim štambiljem općinskog suda. Korisnik mora dokazati pravo vlasništva nad kupljenim zemljištem/objektom u trenutku podnošenja Zahtjeva za isplatu zadnje rate Izvatkom iz zemljišnih knjiga.
(15) U slučaju ulaganja iz članka 9. stavka 1. točka n) kada korisnik kupuje zemljište nakon podnošenja Zahtjeva za potporu, korisnik mora dokazati pravo vlasništva nad kupljenim zemljištem/objektom u trenutku podnošenja Zahtjeva za isplatu zadnje rate Izvatkom iz zemljišnih knjiga.
(16) U slučaju ulaganja iz članka 9. stavka 1. točka n) korisnik mora u trenutku podnošenja Zahtjeva za potporu dostaviti Elaborat procjene tržišne vrijednosti nekretnine od ovlaštenog sudskog vještaka.
Članak 15.
(1) Projekti koji budu imali značajan negativan utjecaj na okoliš, neće biti financirani sredstvima javne potpore osim ako su poduzete korektivne mjere propisane od strane nadležnog tijela.
(2) Kod građenja objekata za poslovanje s hranom životinjskog podrijetla potrebno je ishoditi mišljenje, tijekom izrade dokumentacije, o usklađenosti dokumentacije sa propisima, od strane uprave nadležne za veterinarstvo i sigurnost hrane Ministarstva poljoprivrede.
(3) Podnošenjem konačnog Zahtjeva za isplatu za izgrađeni objekt za proizvodnju i preradu hrane neživotinjskog podrijetla potrebno je ishoditi rješenje o registraciji i upisu objekta u Upisnik registriranih objekata/subjekata koje vodi Ministarstvo nadležno za zdravlje.
Članak 16.
(1) Opći troškovi prihvatljivi su u iznosu do 10 posto vrijednosti ukupno prihvatljivih troškova (bez općih troškova) od kojih su:
a) troškovi pripreme poslovnog plana prihvatljivi u iznosu do 2 posto od ukupno prihvatljivih iznosa ulaganja (bez općih troškova), ali ne više od 10.000 eura u kunskoj protuvrijednosti,
b) troškovi pripreme dokumentacije prihvatljivi u iznosu do 2 posto od ukupno prihvatljivih iznosa ulaganja (bez općih troškova), ali ne više od 20.000 eura u kunskoj protuvrijednosti,
c) troškovi projektno – tehničke dokumentacije, geodetskih podloga, elaborata i trošak nadzora prihvatljivi u iznosu koji čini razliku zbroja troškova navedenih u točkama a) i b) ovoga članka i gornje granice od 10 posto od ukupno prihvatljivih iznosa ulaganja (bez općih troškova).
(2) Preračun eura u kune obavlja se prema mjesečnom tečaju eura utvrđenog od Europske komisije za mjesec u kojem je podnesen Zahtjev za potporu. Web adresa na kojoj se može dobiti uvid u navedeni tečaj je: http://ec.europa.eu/budget/inforeuro/.
KRITERIJI ODABIRA
Članak 17.
(1) Kriteriji odabira Zahtjeva za potporu koji se primjenjuju na sve podnijete Zahtjeve određeni su u Prilogu III. ovoga Pravilnika.
(2) Kriterije odabira iz stavka 1. ovoga članka