odbije tužbu kao neosnovanu.
Sud je 11. veljače 2016. održao raspravu u prisutnosti tužitelja osobno i opunomoćenice tuženika čime je strankama sukladno članku 6. Zakona o upravnim sporovima (»Narodne novine«, broj: 20/10., 143/12. i 152/14. – dalje u tekstu ZUS), dana mogućnost da se izjasne o zahtjevima i navodima druge stranke te o svim pitanjima koja su predmet ovog upravnog spora.
Na raspravi tužitelj dodaje da nije sklopio s operaterom ugovor koji se odnosi na Božićnu promociju 2012., već je sklopio uslugu fiksna bez limita, što dokazuje točka 9. sklopljenog ugovora u kojoj je navedeno promofixbezlimita + promoTV. Mišljenja je da iz riječi »promo» proizlazi da nije kupio TV uređaj. Ukazuje na točku 7. ugovora iz koje jasno proizlazi kako je ugovorio TV osnovni paket i prošireni paket, a ne kako tuženik i operater tvrde da je sklopio osnovni + TV paket prema kojem je kupio TV uređaj. U spis dostavlja cjenik usluge operatera, ispisan s njihovih službenih stranica, koji ne odgovara očitovanju operatera, jer u ispisanom cjeniku postoji samo zadnja tablica u odnosu na onu tablicu na koju se poziva operater. U spis predaje i dijelove cjenika i uvjete korištenja iz kojih je razvidna razlika između Božićne promocije i usluge fiksne bez limita koju je i ugovorio. Ukazuje da mu prvotno nije razmatran prigovor na račun iz 7/2013. upućen putem e-adrese, jer mu adresa nije bila verificirana, a napominje da se e-adresa može verificirati samo za pravne osobe. Osim toga, nigdje nije propisano da je on to dužan učiniti. Također ukazuje da je u odgovoru operatera napomenuto da je u prilogu obrazac za verifikaciju e-adrese, koji primitak nije dobio. Unatoč tome, postupio je prema uputi operatera, te je uputio pismeni prigovor koji mu je, međutim, od strane operatera odbijen, a što je za posljedicu imalo i isključenje same usluge. Tužitelj odustaje od prijedloga za saslušanjem Ivana Novoselca i Mladena Crnića, kao i službenih osoba iz VIPneta d.o.o. te skreće pozornost na razlike između osnovnog i proširenog paketa kao i osnovnog plus paketa, koja je razvidna iz stranice 270 cjenika.
Opunomoćenica tuženika ističe da je usluga promofixbezlimita+promoTV dio Božićne promocije iz 2012. u kojoj nije postojala mogućnost dobivanja televizora, već je uvjet bio njegova kupnja. Dodaje da su osnovni paket i prošireni paket koji su sadržani u točki 7. ugovora, sinonim za »osnovniplus paket«, što je razvidno iz uvjeta korištenja VIP TV usluga Božićna promocija 2012. U pogledu dokumentacije na koju se poziva tužitelj, navodi da se ne odnosi na njegov konkretni ugovorni odnos. Izjavljuje također da su ograničenja u pogledu ocjenjivanja prigovora postavljena iz razloga zaštite korisnika, a u konačnici, prigovor tužitelja je razmatran.
Ocjenjujući zakonitost osporenog rješenja sud je izveo dokaze uvidom u sudski spis te isprave priložene spisu tuženika.
Tužbeni zahtjev nije osnovan.
U konkretnom slučaju je nesporno da je tužitelj s operaterom VIPnet d.o.o. 13. studenog 2012. godine, ugovorio tarifni model VIP TRIO PAKET (telefon, internet i TV usluga) na pretplatničkom broju 01/3636-361 na 24 mjeseca. Također je nesporna tužitelju određena naknada za ugovorenu uslugu u prvih šest mjeseci u iznosu od 151,42 kn. Međutim, među strankama je sporna mjesečna naknada za ugovoreni tarifni model za prestalo ugovoreno razdoblje, odnosno iznos od 350,42 kn za drugih šest mjeseci te iznos od 462,24 kn za preostalih 12 mjeseci. Sporno je i da li je tužitelj u sklopu ugovorenog tarifnog modela i usluge kupio ili dobio TV uređaj (televiziju).
Odredbom članka 41. stavka 1. Zakona o elektroničkim komunikacijama (»Narodne novine«, broj 73/08., 90/11., 133/12. i 80/13.) propisano je da prava i obveze iz pretplatničkog odnosa između operatora javnih komunikacijskih usluga i pretplatnika tih usluga uređuju se njihovim međusobnim ugovorom (u daljnjem tekstu: pretplatnički ugovor).
Operatori javnih komunikacijskih usluga moraju temeljiti pretplatničke ugovore na općim uvjetima