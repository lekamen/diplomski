 Službenu bilješku iz stavka 1. ovog članka sastavlja policijski službenik nadležne policijske uprave odnosno policijske postaje, prihvatnog centra za strance ili službenik Prihvatilišta.
(7) Službena bilješka sadrži prostor za upis nadležnog tijela koje izdaje potvrdu, datuma izdavanja, imena i prezimena, spola, mjesta i države rođenja, državljanstva, adrese zadnjeg boravišta, podataka o identifikacijskim ispravama koje tražitelj posjeduje, mjesta, datuma i vremena ulaska u Republiku Hrvatsku odnosno zatjecanja tražitelja, načina prelaska državne granice, datumu i načinu izražavanja namjere, podatka o stvarima i dokumentima koje tražitelj posjeduje te drugih relevantnih podataka koji se utvrde u postupku.
(8) Ako službenu bilješku ne sastavlja službenik Prihvatilišta, službena bilješka dostavlja se bez odgode Prihvatilištu, a podaci iz službene bilješke unijet će se u zbirke podataka.
Potvrda o zadržavanju putne ili druge identifikacijske isprave
Članak 4.
(1) Ministarstvo unutarnjih poslova (u daljnjem tekstu: Ministarstvo) može zadržati putnu ili drugu identifikacijsku ispravu tražitelja ako to zahtijevaju razlozi utvrđivanja odnosno provjere identiteta i/ili zaštite nacionalne sigurnosti odnosno javnog poretka Republike Hrvatske, o čemu se izdaje potvrda.
(2) Potvrda iz stavka 1. ovog članka služi kao dokaz o zadržavanju putne ili druge identifikacijske isprave.
(3) Potvrdu iz stavka 1. ovog članka izdaje nadležno tijelo koje zadržava putnu ili drugu identifikacijsku ispravu.
(4) Potvrda iz stavka 1. ovog članka sadrži prostor za upis nadležnog tijela koje izdaje potvrdu, datuma i mjesta izdavanja, pravne osnove zadržavanja putne ili druge identifikacijske isprave, imena i prezimena tražitelja, datuma, mjesta i države rođenja tražitelja, državljanstva tražitelja, boravišta tražitelja, podataka o nositelju, važenju te datumu i mjestu izdavanja zadržane putne ili druge identifikacijske isprave, potpis tražitelja i službene osobe i pečata.
Potvrda o pravu na rad
Članak 5.
(1) Ustrojstvena jedinica Ministarstva nadležna za provođenje postupka povodom zahtjeva, izdat će na zahtjev tražitelja potvrdu o stjecanju prava na rad tražitelja.
(2) Potvrda iz stavka 1. ovog članka sadrži prostor za upis nadležnog tijela koje izdaje potvrdu, datuma izdavanja, prezimena, imena, spola, datuma rođenja, mjesta i države rođenja, državljanstva tražitelja, datuma od kada tražitelj ostvaruje pravo na rad, adrese smještaja, potpisa službene osobe i pečata.
(3) Poslodavac koji zaposli tražitelja dužan je bez odgode dostaviti presliku ugovora o radu Ministarstvu.
(4) Potvrda iz stavka 1. ovog članka služi kao dokaz o pravu na rad tražitelja.
Potvrda o obvezi napuštanja EGP-a
Članak 6.
(1) Tražitelju kojem je određena mjera napuštanja EGP-a, ustrojstvena jedinica Ministarstva nadležna za provođenje postupka povodom zahtjeva, izdat će potvrdu o obvezi napuštanja EGP-a.
(2) Potvrda iz stavka 1. ovoga članka sadrži prostor za upis nadležnog tijela koje izdaje potvrdu, datuma izdavanja, prezimena, imena, spola, datuma rođenja, mjesta i države rođenja, državljanstva tražitelja, rok za napuštanje EGP-a, broj i datum rješenja na temelju kojeg mu je određena mjera napuštanja, potpisa službene osobe i pečata.
(3) Potvrda iz stavka 1. izdaje se u 3 primjerka.
(4) Potvrda iz stavka 1. ovog članka služi kao dokaz o roku u kojem je državljanin treće zemlje ili osoba bez državljanstva dužna napustiti EGP.
Potvrda o odobrenoj međunarodnoj zaštiti
Članak 7.
(1) Potvrdu o odobrenoj međunarodnoj zaštiti izdaje ustrojstvena jedinica Ministarstva nadležna za provođenje postupka povodom zahtjeva.
(2) Potvrda iz stavka 1. ovoga članka sadrži prostor za upis nadležnog tijela koje izdaje potvrdu, datuma izdavanja, prezimena, imena, spola, datuma rođenja, mjesta i države rođenja, državljanstva azilanta odnosno stranca pod supsidijarnom zaštitom, vrste priznatog statusa, broja i datuma rješenja o odobrenju zahtjeva, datuma stjecanja statusa azilanta ili supsidijarne zaštite 