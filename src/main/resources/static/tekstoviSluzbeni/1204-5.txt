 poljoprivredno-prehrambenih proizvoda i određenih poljoprivrednih inputa kako je propisano propisima u sklopu Zajedničke poljoprivredne politike Europske unije, te surađuje s međunarodnim tržišnim cjenovnim informacijskim sustavima u poljoprivredi.«.
Članak 9.
Članak 70. mijenja se i glasi:
»Članak 70.
Sektor inspekcija u poljoprivredi obavlja inspekcijske poslove vezano uz nadzor nad provođenjem zakona, drugih propisa i općih akata u nadležnosti poljoprivredne inspekcije; rješava u upravnim stvarima u prvom stupnju i vodi postupke do donošenja drugostupanjskih rješenja iz područja djelokruga; planira, organizira, prati i analizira rad poljoprivredne inspekcije; provodi unutarnji kontrolno-instruktivni nadzor; obavlja poslove u svezi s izvršenjem inspekcijskih rješenja; sudjeluje u pripremi i izradi prijedloga državnog proračuna Republike Hrvatske iz djelokruga; daje stručna mišljenja, objašnjenja i upute u svezi s primjenom propisa u području inspekcijskog nadzora; osigurava potrebnu edukaciju inspektora iz svoga djelokruga; priprema i izrađuje godišnje planove rada i godišnja izvješća o radu; osigurava informacije o nadzoru koji provode inspekcije Sektora; priprema odgovore na upite i podneske građana u svezi s postupanjem inspekcije; izrađuje stručne podloge, daje prijedloge i sudjeluje u pripremanju nacrta prijedloga zakona i podzakonskih propisa iz područja svoga djelokruga; daje mišljenja i očitovanja na nacrte prijedloga propisa i izvješća čiji su nositelji izrade druga tijela državne uprave; sudjeluje u pripremi i provedbi međunarodnih projekata; prati i provodi međunarodne projekte iz svoga djelokruga; brine o materijalnim i tehničkim uvjetima za obavljanje inspekcijskih poslova; planira i koordinira uspostavu informacijskog sustava inspekcijskog postupanja; sudjeluje u pripremi informatizacije ustrojstvenih jedinica Sektora; osigurava korištenje odgovarajućih baza podataka; vodi evidencije i druge podatke za računalne baze podataka koji se odnose na obavljanje inspekcijskog nadzora; priprema i izrađuje podloge za programe i izvješća o radu ustrojstvenih jedinica Sektora te objedinjuje godišnja izvješća o radu; obavlja administrativne i pomoćno-tehničke poslove za potrebe ustrojstvenih jedinica Sektora; surađuje s upravama Ministarstva u čijem su djelokrugu zakoni kojih provođenje nadzire poljoprivredna inspekcija; surađuje s tijelima državne uprave i tijelima jedinice lokalne i područne (regionalne) samouprave i drugim pravnim osobama koje na temelju zakona imaju javne ovlasti, pravosudnim tijelima, stručnim ustanovama i znanstvenim institucijama, te obavlja i druge poslove propisane zakonom.
Za obavljanje poslova Sektora inspekcija u poljoprivredi ustrojavaju se:
7.3.1. Služba inspekcija u poljoprivredi
7.3.2. Služba inspekcija u područnim jedinicama.«.
Članak 10.
Članak 71. mijenja se i glasi:
»Članak 71.
Služba inspekcija u poljoprivredi obavlja inspekcijski nadzor nad provođenjem zakona, drugih propisa i općih akata u području obavljanja poljoprivredne djelatnosti, mjera poljoprivredne politike i potpora u poljoprivredi, ribarstvu i ruralnom razvoju; zajedničke organizacije tržišta poljoprivrednih proizvoda i posebnih mjera i pravila vezanih za tržište poljoprivrednih proizvoda iz djelokruga poljoprivredne inspekcije; uređenja uskladištenja žitarica i industrijskog bilja; održavanja, zaštite, korištenja poljoprivrednog zemljišta; gnojiva i poboljšivača tla; kakvoće, prometa i primjene sredstava za zaštitu bilja; kakvoće i označavanja poljoprivrednog sjemena i sadnog materijala stavljenog na tržište, GM sjemena i sadnog materijala; poljoprivredne proizvodnje duhana, konoplje i maka u dijelu nadležnosti; ekološke proizvodnje i označavanja ekoloških proizvoda; integrirane proizvodnje; zdravstvene ispravnosti i higijene hrane biljnog podrijetla i hrane za životinje biljnog podrijetla na razini primarne proizvodnje i pripadajućih djelatnosti, kvalitete i označivanja hrane, reklamiranja i prezentiranja hrane te