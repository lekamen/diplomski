 dugotrajnog vođenja postupka.
Prijedlog Oriona predstavlja dobrovoljnu mjeru i razmjeran je mogućim negativnim učincima koje bi prethodno navedene odredbe ugovora mogle imati na tržišno natjecanje, te dovodi do bržeg uspostavljanja tržišnog natjecanja na mjerodavnom tržištu, bez dugotrajnog vođenja postupka.
Ispunjenjem predloženih obveza od strane Oriona, uklonile bi se odredbe ugovora o zakupu i ugovora o poslovnoj suradnji u vrijeme trajanja zakupa koje je Agencija ocijenila spornim, te koje su predstavljale indicije za pokretanje predmetnog postupka.
Naime, predloženim izmjenama ugovora o zakupu i ugovora o poslovnoj suradnji u vrijeme trajanja zakupa, zakupodavci će uz Orionove proizvode moći u istom prostoru prodavati i pirotehničke proizvode drugih dobavljača.
Iz odredbi o raskidu ugovora brišu se odredbe o zabrani poslovanja s drugim dobavljačima pirotehnike u razdoblju na koje su ugovori prvobitno sklopljeni.
Predloženim izmjenama odredbi koje uređuju raskid ugovora Orion bi ugradio iznos naknade na način da je izvršitelj (zakupodavac) dužan u roku od 30 dana vratiti Orionu vrijednost njegovih ulaganja izvršenih radi marketinške podrške i podrške prodaji pirotehničkih sredstava, vrijednost konzultantskih usluga i edukacije radnika zakupodavca i naknaditi mu troškove pribavljanja upravnih dozvola za obavljanje djelatnosti prodaje pirotehničkih sredstava, koja ulaganja imaju sveukupnu vrijednost od 39.600,00 kuna, uvećano za pripadajući porez na dodanu vrijednost, te novčanu vrijednost izvršenih ulaganja u opremanje poslovnog prostora radi obavljanja djelatnosti prodaje pirotehničkih sredstava.
Agencija je uzela u obzir da je riječ o djelatnosti koja je posebno uređena Zakonom o eksplozivnim tvarima (»Narodne novine« broj 178/04, 109/07, 67/08, 144/10, dalje: ZET). Trgovac na malo koji želi prodavati pirotehnička sredstva, sukladno članku 30. ZET-a za dozvoljenu prodaju mora imati posebno odobrenje Ministarstva unutarnjih poslova, te je osim toga, dužan pirotehnička sredstva namijenjena za maloprodaju skladištiti u posebno opremljenom priručnom skladištu. Isto tako, sukladno članku 11. ZET-a, svatko tko rukuje pirotehničkim sredstvima mora biti stručno osposobljen za njihovo rukovanje po programu koji provode ovlaštene ustanove za obrazovanje odraslih.
Sukladno članku 30. ZET-a pirotehnička sredstva razreda II, III, T1 i P1 mogu se prodavati od 15. prosinca do 1. siječnja u maloprodaji samo u prodavaonicama oružja i streljiva ili u prodavaonicama koje imaju odobrenje za prodaju pirotehničkih sredstava osobama starijim od 18 godina, a koje moraju ispuniti uvjete iz Pravilnika o prostornim, tehničkim i sigurnosnim zahtjevima koje moraju zadovoljiti prodavaonice pirotehničkih sredstava (»Narodne novine« broj 141/08 i 65/10).
Budući da je Orion nositelj navedenih dozvola koje su vezane za prostor koji uzima u zakup i opremu istog, Agencija je prethodno navedene izmjene ocijenila opravdanim, kao i dopunu članka 2. stavka 3. svih Ugovora o poslovnoj suradnji u vrijeme trajanja zakupa poslovnog prostora koja se odnosi na edukaciju radnika zakupodavca.
Orion je opravdao svoja ulaganja u Orion pyroshopove (obveza opremanja, posebne dozvole, edukacija itd.) te odgovornost Oriona kao nositelja dozvole za slučaj havarije, stoga je opravdan interes Oriona da se zaštiti od odgovornosti za nezgodu kada je ista izazvana pirotehničkim sredstvima drugih dobavljača, kao i da zaštiti ulaganja u prostor koji je uzeo u zakup i radnike zakupodavca, u slučaju prijevremenog raskida ugovora. Navedeni iznos bi zamijenio naknadu u važećim odredbama ugovora, »u iznosu koji je jednak vrijednosti [...] ostvarenog prometa za svaku godinu trajanja Ugovora, a najmanje [...] po svakoj godini trajanja.«.
Kako je riječ o ugovornim odnosima s [...] poduzetnika sa sjedištima po cijelom teritoriju Republike Hrvatske, Agencija je prihvatila predloženi rok izvršenja do 1. prosinca 2015.
Člankom 49. stavkom 5. ZZTN-a propisuje se da će Agencija namjeru