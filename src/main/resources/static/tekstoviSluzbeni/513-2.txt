 sinkronizacijskoj pogrešci.
(5) Davatelj broja obvezan je na zahtjev primatelja broja, u elektroničkom obliku, dostavljati primatelju broja specificirano dnevno izvješće o obrađenim zahtjevima za aktivacijom usluge prijenosa broja.
(6) U slučaju da je preneseni broj izvan uporabe, odnosno da se istim krajnji korisnik više ne koristi, primatelj broja je obvezan putem CABP-a vratiti broj operatoru korisniku broja odmah po isteku roka mirovanja broja iz Pravilnika o dodjeli adresa i brojeva.
Obveza pripreme mreže
Članak 5.
(1) Operatori su obvezni razvijati i unaprjeđivati svoje elektroničke komunikacijske mreže i sustave u skladu s porastom broja prenesenih brojeva, u svrhu ispunjenja obveza iz članka 76. Zakona.
(2) Primatelj i davatelj broja odgovorni su za postupak prijenosa broja i za pripremu svoje elektroničke komunikacijske mreže, sustava i usluga, pri čemu u postupku prijenosa broja kvaliteta postojeće usluge ne smije biti narušena.
(3) Primatelj broja obvezan je provesti sva potrebna testiranja propisana ovim Pravilnikom prije priključenja novog krajnjeg korisnika.
(4) Primatelj broja obvezan je arhivirati i čuvati svu dokumentaciju u postupku prijenosa broja te ju na zahtjev davatelja broja ili Agencije dostaviti pisanim ili elektroničkim putem u roku od jednog (1) radnog dana. Operatori su obvezni na zahtjev Agencije dostaviti i druge podatke, koje Agencija ocijeni potrebnim, vezano uz uslugu prenosivosti broja.
(5) Operatori su obvezni dostaviti Agenciji podatke o kontakt osobama za postupak prijenosa broja, kao i promjenu navedenih podataka.
(6) Agencija će podatke iz stavka 5. ovog članka dostaviti elektroničkim putem svim operatorima.
Testiranje prije pružanja usluge prenosivosti broja
Članak 6.
(1) U svrhu uspostave usluge prenosivosti broja u mreži operatora, operator je obvezan prije pružanja navedene usluge uspostaviti i testirati međupovezivanje između operatora.
(2) Prije pružanja usluge prenosivosti broja operatori su obvezni provesti najmanje sljedeća testiranja:
a. između CABP-a i operatora:
– proces prijenosa broja između operatora i CABP-a,
– primanje obavijesti o statusu postupka prijenosa broja,
– ažuriranje LBPB-a.
b. između operatora:
– uspostava poziva u slučaju kada poziv započinje s broja koji je prenesen u različite elektroničke komunikacijske mreže, pri čemu je potrebno voditi računa o ispravnom prikazu broja pozivatelja-CLI (eng.: »Call Line Identification«),
– uspostava poziva u slučaju kada poziv prema prenesenom broju započinje iz različitih elektroničkih komunikacijskih mreža, pri čemu je potrebno voditi računa o ispravnom prikazu broja pozivatelja-CLI,
– prijenos SMS i MMS poruka prema prenesenom broju iz različitih elektroničkih komunikacijskih mreža, pri čemu je obveza testiranja za prijenos MMS poruke potrebna samo za pokretne elektroničke komunikacijske mreže,
– drugi mogući slučajevi.
Usmjeravanje poziva iz pokretne elektroničke komunikacijske mreže
Članak 7.
(1) Operator pokretne elektroničke komunikacijske mreže u kojoj poziv započinje, obvezan je ispravno usmjeriti poziv upućen prema broju prenesenom u pokretnu elektroničku komunikacijsku mrežu metodom usmjeravanja Upit u bazu (eng.: »All Call Query«).
(2) Operator pokretne elektroničke komunikacijske mreže u kojoj poziv započinje, obvezan je ispravno usmjeriti pozive prema prenesenom broju u nepokretnoj elektroničkoj komunikacijskoj mreži.
(3) U slučaju iz stavka 2. ovog članka, operator pokretne elektroničke komunikacijske mreže u kojoj poziv započinje, obvezan je pri usmjeravanju poziva primjenjivati metodu usmjeravanja Upit u bazu (eng.: »All Call Query«), osim u slučaju ako je ugovoreno drukčije.
Usmjeravanje poziva iz nepokretne elektroničke komunikacijske mreže
Članak 8.
(1) Operator nepokretne elektroničke komunikacijske mreže u kojoj poziv započinje, obvezan je ispravno usmjeriti pozive upućene prema broju prenesenom u nepokretnu elektroničku komunikacijsku mrežu primjenom metode usmjeravanja Upit u bazu (eng.: »All Call