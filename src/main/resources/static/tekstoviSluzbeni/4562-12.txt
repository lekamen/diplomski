 aktima i odlukama Komore, Časni sud može veterinaru izreći mjeru opomene, javne opomene, ukor, novčanu kaznu ili mjeru oduzimanja licencije (zabrane obavljanja veterinarske djelatnosti) na određeno vrijeme ili trajno, o čemu je dužan izvijestiti predsjednika Komore i Upravu.
Članak 63.
Protiv odluka Časnog suda moguće je uložiti žalbu.
Žalba na odluku Časnog suda podnosi se Visokom časnom sudu, u roku od 15 dana računajući od dana dostave odluke, koji rješava žalbu u drugom stupnju.
Odluka Visokog Časnog suda u stegovnom postupku je konačna.
Članak 64.
Za svoj rad Časni sud odgovoran je Skupštini te je jednom godišnje dužan Skupštini podnijeti izvješćuje o svom radu.
U pogledu postupka pred Časnim sudom na odgovarajući se način primjenjuju propisi o kaznenom postupku.
Pravilnikom o Časnom sudu i stegovnom postupku utvrđuje se stegovna odgovornost veterinara kao članova Komore u obavljanju veterinarske djelatnosti i zvanja, poštivanju Statuta, Kodeksa veterinarske etike, Kodeksa dobre veterinarske prakse i drugih općih akata Komore i odluka nadležnih tijela Komore te Zakona o veterinarstvu i drugih propisa nadležnih tijela državne uprave kojima se uređuje obavljanje poslova veterinarske djelatnosti.
3.8. Branitelj
Članak 65.
Branitelj zastupa interese okrivljenog veterinara u stegovnom postupku.
Branitelj može biti svaki član Komore ili odvjetnik kojega odabere okrivljeni veterinar.
3.9. Stručni odbor
Članak 66.
Stručni odbor je tijelo Komore koje usklađuje stručne interese i stavove Komore s Veterinarskim fakultetom, Ministarstvom poljoprivrede, Ministarstvom zdravlja, Ministarstvom znanosti, obrazovanja i športa, Hrvatskim veterinarskim institutom i drugim institucijama radi poboljšanja stručne razine veterinarske djelatnosti u Republici Hrvatskoj.
Članak 67.
Stručni odbor ima trinaest članova.
U stručni odbor po jednog člana predlaže Ministarstvo poljoprivrede, Veterinarski fakultet i Hrvatski veterinarski institut. Šest članova odbora bira Skupština na prijedlog podružnica Komore, a stručni tajnik, predsjednik Odjela veterinara male prakse hrvatske, predsjednik Odjela za velike – farmske životinje i predsjednik Odjela za veterinarsko javno zdravstvo, po svojoj funkciji su članovi Odbora.
Članove odbora bira i potvrđuje Skupština.
Članovi odbora između sebe biraju predsjednika i zamjenika.
Mandat članova Stručnog odbora traje četiri godine.
Stručni odbor može održati sjednicu ukoliko je nazočna natpolovična većina svih članova, a odluke donosi natpolovičnom većinom nazočnih članova.
Članak 68.
Stručni odbor ima zadaće:
– izrađuje prijedloge za izradu standarda i normativa za obavljanje poslova veterinarske djelatnosti;
– planira broj potrebnih veterinara i specijalista pojedinih područja u Republici Hrvatskoj i njihovu područnu raspodijeljenost;
– daje mišljenja, primjedbe i prijedloge pri donošenju zakonskih i podzakonskih akata iz područja veterinarstva;
– daje mišljenja, primjedbe i prijedloge u postupku donošenja propisa i drugih akata kojima se uređuju pitanja, uvjeti i način obavljanja veterinarske djelatnosti, te drugih općih akata kojima se propisuju obveze veterinara u sustavu provedbe veterinarske djelatnosti;
– planira i predlaže mrežu potrebnih veterinarskih organizacija i privatne prakse, u pojedinim područjima Republike Hrvatske;
– posebnim aktom razrađuje kriterije za davanje mišljenja za osnivanje i prestanak obavljanja djelatnosti veterinarskih organizacija i privatne prakse;
– na temelju kriterija iz prethodnog stavka daje mišljenja za osnivanje i prestanak obavljanja djelatnosti veterinarskih organizacija i privatnih praksi;
– s Veterinarskim fakultetom i drugim nadležnim institucijama sudjeluje u oblikovanju dodiplomskog i poslijediplomskog studijskog programa te programa kontinuirane edukacije veterinarskih djelatnika;
– predlaže i organizira uspostavu jedinstvene veterinarske dokumentacije u Republici Hrvatskoj te uspostavu i razvoj veterinarskog informacijskog sustava;
– obavlja i druge poslove u