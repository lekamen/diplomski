 plavoperajnu tunu (Thunnus thynnus), igluna (Xiphias gladius) i velikooku tunu (Thunnus obesus) na tržištu.
(2) Zabranjeno je stavljanje na tržište igluna (Xiphias gladius) i velikooke tune (Thunnus obesus) protivno uvjetima propisanim Pravilnikom o programu dokumentacije koja prati plavoperajnu tunu (Thunnus thynnus), igluna (Xiphias gladius) i velikooku tunu (Thunnus obesus) na tržištu.
(3) Prva prodaja tune (Thunnus thynnus) dozvoljena je samo u odobrenim objektima sukladno propisima o hrani.
(5) Postupanje protivno stavcima 1. – 3. ovoga članka smatra se stavljanjem tune iz negospodarskog ribolova u promet.
ICCAT INSPEKCIJA
Članak 40.
(1) Inspekciju ulova, prebacivanja, prekrcaja, prijevoza i prometa tunom u vodama kojima upravlja ICCAT, a nalaze se izvan teritorijalnih voda Republike Hrvatske, obavlja Zajednička međunarodna ICCAT inspekcija sukladno Odluci o primjeni ICCAT nacrta Zajedničke međunarodne inspekcije i Godišnjem planu inspekcije.
(2) Godišnji plan inspekcije izrađuje Ministarstvo, u suradnji s Ministarstvom unutarnjih poslova, Ministarstvom obrane Republike Hrvatske i ministarstvom nadležnim za pitanje sigurnosti plovidbe. Godišnji plan inspekcije objavljuje se na web-stranicama Ministarstva najkasnije do 15. veljače tekuće godine.
PRIJELAZNE I ZAVRŠNE ODREDBE
Članak 41.
(1) Vođenje očevidnika o ulovu tune sukladno člancima 17., 18. i 19. ovog Pravilnika, ovlaštenici povlastice za gospodarski ribolov na moru koji obavljaju ribolov tune dužni su voditi očevidnik u elektronskom obliku kroz aplikaciju Ministarstva instaliranu na uređaju za elektronski očevidnik na brodu.
(2) Opremu, instalaciju, troškove održavanja u garantnom roku te troškove prijenosa podataka ovlaštenicima povlastice za gospodarski ribolov na moru koji obavljaju gospodarski ribolov tune osigurat će Ministarstvo.
(3) Troškove održavanja i instalacije izvan garantnog roka i troškove prijenosa podataka većih od dodijeljenih iz stavka 2. ovoga članka snosi ovlaštenik povlastice za gospodarski ribolov na moru koji obavlja ribolov tune plivaricom tunolovkom.
(4) Nakon instalacije opreme iz stavka 2. ovoga članka Ministarstvo i ovlaštenik povlastice za gospodarski ribolov na moru koji obavlja ribolov tune plivaricom tunolovkom sklopit će ugovor o iznajmljivanju opreme za elektronski prijenos podataka.
Članak 42.
Prilozi 1. – 21. tiskani su u dodatku ovoga Pravilnika i njegov su sastavni dio.
Članak 43.
Stupanjem na snagu ovoga Pravilnika prestaje važiti Pravilnik o ulovu, uzgoju i prometu tuna (Thunnus thynnus), igluna (Xiphias gladius) i iglana (Tetrapturus belone) (»Narodne novine« br. 3/2015, 11/2015, 44/2015 i 84/2015).
Članak 44.
Ovaj Pravilnik stupa na snagu dan nakon dana objave u »Narodnim novinama«.
Klasa: 011-02/15-01/55
Urbroj: 525-13/0340-15-1
Zagreb, 24. prosinca 2015.
Ministar Tihomir Jakovina, v. r.
PRILOG 1. – PRILOG 21.

