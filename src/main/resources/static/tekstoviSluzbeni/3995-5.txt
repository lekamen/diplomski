 Us-10118/09, Us-10119/09 i Us-10120/09 ocijenio zakonitim analize i određivanje roka za provođenje regulatorne obveze transparentnosti tužitelju. Stoga, nije osnovan tužbeni navod tužitelja da tuženik ne bi bio nadležan odrediti tužitelju, kao operatoru sa značajnom tržišnom snagom, rok provođenja regulatorne obveze transparentnosti.
Tvrdnja tužitelja da je tuženik postupao protivno članku 171. Zakona o obveznim odnosima (»Narodne novine«, 41/08. i 125/11.) i članku 11. stavku 1. Zakona o financijskom poslovanju i predstečajnoj nagodbi (»Narodne novine«, 108/12. i 144/12.), kao i protivljenje tužitelja roku od 60 dana za dospijeće plaćanja računa i dodatnom roku od 30 dana od dana dospijeća nakon kojega je ovlašten pokrenuti postupak naplate potraživanja, odnosno privremeno obustaviti pružanje usluge, ne može se prihvatiti. Naime, Zakon o financijskom poslovanju i predstečajnoj nagodbi ne isključuje primjenu navedenog roka i primjenu istoga stranke mogu ugovoriti. Pored toga u tijeku postupka analize predmetnog tržišta tuženik je prihvatio prijedlog tužitelja te odredio da se rok dospijeća računa umjesto od dana »slanja«, računa od dana »zaprimanja« računa, a što je u skladu s odredbom članka 11. stavka 4. točke 1. navedenog Zakona. Tržište elektroničkih komunikacija je specifično te zbog neispunjenja financijskih obveza operatora može rezultirati njegovim izlaskom sa tržišta ili isključenjem usluge, što stvara teške posljedice za korisnike. Treba napomenuti da je tuženik radi sprečavanja ranije utvrđenog diskriminacijskog ponašanja tužitelja utvrdio red uračunavanja ispunjenja obveza operatora korisnika, što predstavlja sredstvo tuženika kojim sprječava navedeno ponašanje, te pravilno smatra da je takva mjera razmjerna prirodi utvrđenog nedostatka na tržištu. Treba istaknuti da na tržištima koja su zbog svojih specifičnosti u nadležnosti neovisnog nacionalnog regulatornog tijela koje je dužno poduzimati odgovarajuće mjere, ZEK-om kao specijalnim zakonom, u javnom interesu, utvrđena su i posebna pravila.
Nadalje, u postupku koji je prethodio donošenju osporenog rješenja tuženik je proveo postupak javne rasprave u smislu odredbe članka 22. stavka 1. ZEK-a kojom je propisano da će prije donošenja mjere od znatnijeg utjecaja na mjerodavno tržište, koje donosi u skladu s odredbama ovoga Zakona, Agencija objaviti prijedlog mjere zajedno s pripadajućim obrazloženjem u svrhu provedbe javne rasprave, kako bi se svim zainteresiranim stranama omogućilo davanje mišljenja, primjedaba i prijedloga u vezi s predloženom mjerom, a daljnjim stavcima 2., 3., 4., 5. i 6. razrađen je način na koji se javna rasprava provodi. Iz spisa predmeta proizlazi da je tuženik postupio sukladno naprijed navedenoj odredbi članka 22. Zakona te putem svojih službenim internetskih stranica proveo javnu raspravu kako bi se svim zainteresiranim strankama omogućilo davanje mišljenja, primjedaba i prijedloga u vezi s predloženim mjerama. Postupak javne rasprave trajao je od 10. travnja do 16. svibnja 2013. kojom prilikom su svoja mišljenja, primjedbe i prijedloge dali operatori koji djeluju na mjerodavnom tržištu. stoga prigovori tužitelja izneseni u tom pravcu nisu osnovani nisi su od utjecaja na zakonitost osporenog rješenja.
Pored navedenog treba istaknuti da suprotno navodima tužitelja osporeno rješenje sadrži sve elemente propisane odredbom članka 98. Zakona o općem upravnom postupku (»Narodne novine«, broj 47/09.), te je isto obrazloženo sukladno odredbi članka 98. stavka 5. Zakona i navedeni su potpuni i valjani razlozi koji s obzirom na utvrđeno činjenično stanje upućuju na osnovanost odluke tuženika, a tuženik se rukovodio načelom zakonitosti, te postupao tako da je omogućio, u vođenju upravnog postupka, tužitelju da zaštiti svoja prava i pravne interese.
Slijedom izloženog Sud je na temelju odredbe članka 57. stavka 1. Zakona o upravnim sporovima (»Narodne novine«, 20/10., 143/12. i 152/14.) presudio kao u izreci.
Odluka o objavi presude u »Narodnim