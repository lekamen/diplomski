 isplaćuje u mjesecu nakon stjecanja prava na isplatu.
Članak 45.
Za doprinos razvitku i radu društva 3. MAJ Brodogradilište d.d. za 25 godina neprekidnog radnog staža u društvu i njegovim pravnim prednicima dodjeljuje se Statua brodograditelja prema posebnom aktu.
Solidarne pomoći
Članak 46.
Radnik ili njegova obitelj, ima pravo na jednokratnu solidarnu potporu, u sljedećim slučajevima:
– smrti radnika                                                       3 prosjeka
– smrti supružnika, djeteta, roditelja                        2 prosjeka
– nastanka teške invalidnosti radnika na radu          2 prosjeka
– bolovanja radnika dužeg od 90 dana, i to    jednom u godini                                                  1 prosjek
– otklanjanja posljedica elementarne nepogode    vezano uz egzistenciju radnika                             1 prosjek.
Osnovicu čini prosječna mjesečna plaća u gospodarstvu Republike Hrvatske u prethodna tri mjeseca.
Obitelj umrlog radnika ima pravo na naknadu troškova pokopa, ako je smrt posljedica ozljede na radu ili profesionalne bolesti, bez obzira na mjesto pokopa.
Pokloni djeci radnika
Članak 47.
Ugovorne stranke suglasne su da će nakon razmatranja godišnjeg financijskog izvješća o poslovanju društva i procjene stanja za tekuću godinu, razmatrati mogućnost isplate poklona djeci radnika do 15. prosinca tekuće godine.
Ako ugovorne stranke dogovore isplatu, radniku će se isplatiti novčani iznos ili dati poklon za svako dijete mlađe od 15 godina, koje je preko njega zdravstveno osigurano, do 15% prosječne plaće isplaćene u društvu u prethodna tri mjeseca.
Pomoć obitelji umrlog radnika
Članak 48.
Djetetu radnika umrlog od posljedica ozljede na radu ili profesionalne bolesti, pripada novčana pomoć za školovanje u slučaju redovitog školovanja prema sljedećim kriterijima:
– za djecu u osnovnoj školi                   20%
– za djecu u srednjoj školi                    30%
– za djecu u visokoškolskoj ustanovi usmjerenja iz djelatnosti društva           50%
od prosjeka plaće isplaćene kod poslodavca u prethodna tri mjeseca.
Novčana pomoć iz prethodnog stavka isplaćuje se mjesečno, tijekom školske godine i za trajanja školskih praznika, ukoliko redovito pohađaju školu.
Osiguranje radnika
Članak 49.
Poslodavac je obvezan osigurati radnike od nezgode za vrijeme rada te tijekom dolaska i odlaska s posla.
Osigurani rizici jesu trajni invaliditet i smrt nastali uslijed ozljede na radu.
Radnike koji rade na radnim mjestima s otežanim uvjetima rada poslodavac će osigurati od nezgode za puna 24 sata.
Osigurane svote utvrđuje Uprava Društva početkom godine, uz obavijest sindikatu.
Dnevnice i troškovi službenih putovanja
Članak 50.
Pravo radnika na dnevnicu i troškove službenog putovanja, terenski dodatak te dodatak za odvojeni život regulirano je posebnim pravilnikom koji čini sastavni dio ovog Kolektivnog ugovora.
Troškovi prijevoza na posao i s posla radnika s mjestom rada u Rijeci
Članak 51.
Radnik ima pravo na naknadu troškova prijevoza na posao i s posla u visini troškova prijevoza javnim prijevozom.
Poslodavac će posebnim općim aktom utvrditi prava radnika na naknadu troškova prijevoza na posao i s posla obzirom na mjesto stanovanja uz prethodno usuglašavanje sa Sindikatom.
Troškovi prijevoza na posao i s posla isplaćuju se zajedno s plaćom za prethodni mjesec.
Troškovi prijevoza na posao i s posla radnika s mjestom rada u Puli i Vodnjanu
Članak 52.
Područje naselja je naselje koje definira Zakon o područjima županija, gradova i općina u Republici Hrvatskoj.
Članak 53.
Na naknadu troškova prijevoza ima pravo radnik čije je mjesto rada u sjedištu društva na adresi Flaciusova 1, Pula na sljedeći način:
– Ako radnik ima prebivalište (dokaz osobna iskaznica) u naselju Pula, radnik ima pravo na naknadu troškova prijevoza u protuvrijednosti 22,50 litara goriva Eurosuper 95 po cjeniku INA d.d. na dan obračuna za puni mjesečni fond sati obračunskog mjeseca. Dan obračuna je 6. tekućeg mjeseca za prethodni mjesec koji je i