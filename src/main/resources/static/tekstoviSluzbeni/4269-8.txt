 pravilnika kojim se propisuje način čuvanja dokumentacije i podataka državne izmjere i katastra nekretnina.
(3) Podaci iz članka 1. ovoga Pravilnika izdaju se uz naplatu naknade koja je propisana pravilnikom kojim se određuju stvarni troškovi uporabe podataka.
DIO SEDMI PRIJELAZNE I ZAVRŠNE ODREDBE
Članak 42.
Izvoditelji pri obavljanju poslova vezanih uz topografsku izmjeru, topografske i kartografske baze podataka te izradu službenih državnih karata koriste specifikacije proizvoda navedene u ovom Pravilniku, a ukoliko za pojedini proizvod specifikacija nije donijeta, koriste se upute definirane projektnim zadatkom.
Članak 43.
Ukoliko topografske i kartografske baze podataka različitih mjerila nisu formirane, do njihova formiranja izrada službenih državnih karata obuhvaća:
1. topološku obradu podataka izvorne fotogrametrijske restitucije sukladno specifikaciji proizvoda za topografske podatke
2. modelnu i kartografsku generalizaciju podataka Temeljne topografske baze sukladno projektnom zadatku
3. tehničko izvješće
4. postupke kontrole kvalitete
5. pripremu za tisak
6. službenu ovjeru karata
7. prema potrebi tisak karata i
8. pohranu i održavanje karata u digitalnom i analognom obliku.
Članak 44.
Upute i objašnjenja za primjenu ovoga Pravilnika daje Središnji ured Državne geodetske uprave.
Članak 45.
Danom stupanja na snagu ovoga Pravilnika prestaje važiti Pravilnik o topografskoj izmjeri i izradbi državnih karata (»Narodne novine«, broj 109/08).
Članak 46.
Ovaj Pravilnik stupa na snagu osmog dana od dana objave u »Narodnim novinama«.
Klasa: 930-01/14-01/10
Urbroj: 541-02-02/1-16-27
Zagreb, 5. srpnja 2016.
Ravnatelj dr. sc. Danko Markovinović, v. r.
