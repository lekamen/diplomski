 2. Zakona o kaznenom postupku (»Narodne novine« broj 110/97., 27/98., 58/99., 112/99., 58/02., 143/02. i 115/06.; u daljnjem tekstu: ZKP/97), koje glase:
»Članak 36.
(1) Sudac ili sudac porotnik isključen je od obavljanja sudske dužnosti:
(...)
4) ako je u tome kaznenom predmetu obavljao istražne radnje ili je sudjelovao u odlučivanju o prigovoru protiv optužnice ili je sudjelovao u postupku kao tužitelj, branitelj, zakonski zastupnik ili opunomoćenik oštećenika odnosno tužitelja, ili je ispitan kao svjedok ili vještak.
(...)«
»Članak 367.
(1) Bitna povreda odredaba kaznenog postupka postoji:
(...)
2) ako je na glavnoj raspravi sudjelovao sudac ili sudac porotnik koji se morao izuzeti (članak 36. stavak 1),
(...)«
V. OCJENA USTAVNOG SUDA
5. Članak 29. stavak 1. Ustava u relevantnom dijelu glasi:
»Članak 29.
Svatko ima pravo da zakonom ustanovljeni neovisni i nepristrani sud pravično ... odluči o ... sumnji ili optužbi zbog kažnjivog djela.
(...)«
5.1. U konkretnom slučaju u donošenju osporene drugostupanjske presude sudjelovao je (kao jedan od tri člana drugostupanjskog sudskog vijeća) sudac Nenad Vlašić, koji je kao istražni sudac obavljao istražne radnje u istom kaznenom postupku protiv podnositelja.
5.2. Ustavni sud ističe da se u pogledu pitanja nepristranosti suda primjenjuje subjektivno i objektivno mjerilo.
Subjektivno mjerilo znači ispitivanje je li sudac imao neki osobni razlog pristranosti u konkretnom predmetu ili osobnu predrasudu. U ovom predmetu nema ničega što bi ukazivalo na subjektivnu pristranost navedenog suca.
Objektivno mjerilo znači ispitivanje da li sud kao takav i njegov sastav, jamče dovoljno sigurnosti da bi isključili svaku opravdanu sumnju u pogledu nepristranosti suda. To je važno imati u vidu pri ispitivanju objektivne nepristranosti, jer sudovi upravo time što nastupaju kao nepristrani pridonose povjerenju javnosti koje je nužno u demokratskom društvu.
U pogledu objektivne nepristranosti, Ustavni sud je, kao što je prethodno navedeno, utvrdio da je sudac koji je sudjelovao u donošenju osporene drugostupanjske presude, u istom predmetu kao istražni sudac obavljao istražne radnje pa ga članak 36. stavak 1. točka 4. ZKP-a/97 isključuje od daljnjeg obavljanja sudačke dužnosti u istom predmetu. Ta okolnost dovodi u ozbiljnu sumnju njegovu objektivnu nepristranost u odlučivanju u postupku povodom izjavljene žalbe jer je riječ o činjenici koju je zakonodavac predvidio kao razlog za izuzeće dotičnog suca iz daljnjeg postupka bez potrebe dokazivanja ugrožavanja njegove nepristranosti u konkretnom slučaju.
Ustavni sud prethodno navedeno postupanje, koje predstavlja apsolutno bitnu povredu odredaba kaznenog postupka (usprkos tome što članak 367. stavak 1. točka 2. ZKP-a/97 izričito govori samo u sudjelovanju na glavnoj raspravi suca ili suca porotnika koji se morao izuzeti), ocjenjuje ustavnopravno neprihvatljivim, čime je podnositelju povrijeđeno pravo na suđenje od strane nepristranog suda, zajamčeno člankom 29. stavkom 1. Ustava.
6. Zbog utvrđenja povrede ustavnog prava podnositelja zajamčenog člankom 29. stavkom 1. Ustava, Ustavni sud nije razmatrao eventualnu povredu drugih ustavnih prava koje je podnositelj istaknuo u ustavnoj tužbi.
Ustavni sud pri tome posebno naglašava da će drugostupanjski sud, odlučujući ponovno o podnositeljevoj žalbi u sastavu koji isključuje ozbiljnu sumnju u njegovu pristranost, biti u prilici ocijeniti podnositeljeve navode iz ustavne tužbe da u drugostupanjskoj presudi nije utvrđen »eventualni pravni kontinuitet u nekoj ... odredbi Kaznenog zakona iz NN 125/11 te 144/12« usprkos činjenice što je članak 246. tog zakona, koji je stupio na snagu između donošenja prvostupanjske i drugostupanjske presude, propisao kazneno djelo zlouporabe povjerenja u gospodarskom poslovanju.
7. Slijedom navedenog, na temelju članaka 73. i 76. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon), 