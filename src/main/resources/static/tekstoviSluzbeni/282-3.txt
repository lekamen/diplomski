projekta i planirani iznos u 2015. godini, i to prema izvorima sredstava:
1. rashodi za nabavu proizvedene dugotrajne imovine i dodatna ulaganja na nefinancijskoj imovini iz stupca 5 prethodne tablice,
2. vlastita proračunska sredstva za kapitalne projekte u školstvu,
3. uzeti zajmovi za kapitalne projekte u školstvu,
4. transferi iz drugih proračuna i sl.
Ministarstvo znanosti, obrazovanja i sporta će izdati uvjetne prethodne suglasnosti na planove koji ne sadržavaju isključivo kapitalne projekte.
Realizacija ovih rashoda u dijelu koji se odnosi na kapitalne pomoći izravnanja iz državnog proračuna moguća je tek po izvršenju radova i nabavi roba i usluga, a ne anticipativno.
Zahtjevi za realizaciju rashoda za nabavu proizvedene dugotrajne imovine i dodatna ulaganja na nefinancijskoj imovini provode se isključivo putem obrasca DEC-OŠ-2015., koji je sastavni dio ove Odluke.
PRIJELAZNE I ZAVRŠNE ODREDBE
IV.
Sredstva za financiranje decentraliziranih funkcija osnovnog školstva županije, Grad Zagreb i gradovi ostvaruju iz dodatnog udjela poreza na dohodak po stopi 1,9%.
Ako županije, Grad Zagreb i gradovi iz dodatnog udjela poreza na dohodak po stopi od 1,9% ne ostvare sredstva potrebna za financiranje decentraliziranih funkcija osnovnog školstva, razliku do ukupnih bilančnih prava ostvaruju s pozicije izravnanja za decentralizirane funkcije iz Državnog proračuna Republike Hrvatske za 2015. godinu.
Kontrolu ostvarivanja tih prihoda obavlja Ministarstvo financija, a kontrolu izvršavanja rashoda obavlja Ministarstvo znanosti, obrazovanja i sporta.
V.
Županije, Grad Zagreb i gradovi dužni su donijeti vlastite odluke o kriterijima, mjerilima i načinu financiranja decentraliziranih funkcija osnovnog školstva za 2015. godinu u okvirima bilanciranih sredstava i po namjenama utvrđenim u točkama II. i III. ove Odluke.
VI.
Županije, Grad Zagreb i gradovi dužni su Ministarstvu znanosti, obrazovanja i sporta izvještaje za razdoblje od 1. siječnja do 31. prosinca 2015. godine dostaviti do 31. ožujka 2016. godine na obrascu OŠ-DEC-IZVJEŠĆE, koji je sastavni dio ove Odluke.
VII.
Županije, Grad Zagreb i gradovi koji su primijenili model javno-privatnog partnerstva (JPP) mogu zatražiti uvećanje materijalnih i financijskih rashoda za iznos najma uz uvjet da se za isti iznos umanje rashodi za nabavu proizvedene dugotrajne imovine i dodatna ulaganja na nefinancijskoj imovini.
VIII.
Ministarstvo znanosti, obrazovanja i sporta, na zahtjev nositelja financiranja, može predložiti Vladi Republike Hrvatske preraspodjelu ili prenamjenu utvrđenih bilančnih prava županijama, Gradu Zagrebu, odnosno gradovima u sklopu ukupno utvrđenih bilančnih prava za financiranje decentraliziranih funkcija osnovnog školstva, ako utvrdi da je zbog realizacije programa javnih potreba osnovnog školstva to potrebno.
Svoje zahtjeve nositelji financiranja podnose Ministarstvu znanosti, obrazovanja i sporta najkasnije do 30. lipnja 2015. godine, a Ministarstvo znanosti, obrazovanja i sporta je najkasnije do 31. kolovoza 2015. godine dužno predložene izmjene i dopune dostaviti na mišljenje Ministarstvu financija.
IX.
Županije, Grad Zagreb i gradovi dužni su rashode za materijal, dijelove i usluge tekućeg i investicijskog održavanja te rashode za nabavu proizvedene dugotrajne imovine i dodatna ulaganja na nefinancijskoj imovini realizirati u skladu sa Zakonom o javnoj nabavi.
Županije, Grad Zagreb i gradovi ne mogu započinjati realizaciju nabave proizvedene dugotrajne imovine i dodatna ulaganja na nefinancijskoj imovini bez izrade investicijskog elaborata u kojem su precizno utvrđeni: opseg radova i usluga, vrijednost radova i usluga, vrijeme realizacije i realni izvori sredstava, kao i prethodne suglasnosti Ministarstva znanosti, obrazovanja i sporta na Plan rashoda za nabavu proizvedene dugotrajne imovine i dodatna ulaganja na nefinancijskoj imovini.
X.
Nadležna tijela županija, Grada Zagreba i gradova – nositelja financiranja osnovnog školstva mogu na osnovi vlastite odluke o