 Disciplinski sud Komore drugog stupnja imaju po 5 (pet) članova – predsjednika, zamjenika predsjednika i 3 (tiri) člana, koje imenuje i razrješava Skupština Komore na temelju kandidacijskih lista. Predsjednici Disciplinskih sudova Komore prvog i drugog stupnja mogu biti diplomirani socijalni radnici, koji su članovi Komore i koji plaćaju članarinu.
Članovi, predsjednici i zamjenici predsjednika Disciplinskih sudova Komore prvog i drugog stupnja biraju se na vrijeme od četiri godine i mogu biti ponovo birani.
Članovi Upravnog i Nadzornog odbora Komore ne mogu biti članovi Disciplinskog suda Komore.
Disciplinski postupak pokreće predsjednik Komore po službenoj dužnosti ili na zahtjev Upravnog ili Nadzornog odbora.
Magistar socijalnog rada, magistar socijalne politike i sveučilišni prvostupnik socijalnog rada je odgovoran ako:
1. povrijedi odredbe Zakona o djelatnosti socijalnog rada,
2. povrijedi odredbe Etičkog kodeksa socijalnih radnika,
3. obavlja nestručno profesiju,
4. svojim ponašanjem prema korisniku njegovih usluga, drugom magistru odnosno prvostupniku socijalnog rada, magistru socijalne politike ili trećim osobama povrijedi ugled svoje profesije,
5. ne ispunjava Statutom ili drugim općim aktom članske obveze prema Komori, a osobito ako se ne učlani u Komoru iako je to obvezan sukladno Zakonu o djelatnosti socijalnog rada i ne plaća redovito članarinu,
6. počini kazneno djelo koje ga čini nedostojnim za obavljanje djelatnosti socijalnog rada te bude pravomoćnom sudskom presudom osuđen za to kazneno djelo.
Predsjednik Komore obvezan je prijavu proslijediti Disciplinskom sudu prvog stupnja u roku od osam dana od primitka prijave.
Protiv odluke Disciplinskog suda Komore prvog stupnja može se uložiti žalba Disciplinskom sudu Komore drugog stupnja.
Odluka Disciplinskog suda Komore drugog stupnja je izvršna i protiv nje se može pokrenuti upravni spor.
Način rada i nadležnost Disciplinskih sudova Komore prvog i drugog stupnja, disciplinska odgovornost, lake i teške povrede, disciplinske mjere i kazne te postupak utvrđivanja disciplinske odgovornosti, pobliže su uređeni Pravilnikom o pravima i disciplinskoj odgovornost članova Komore.«.
Članak 14.
U članku 32. stavak 2 mijenja se i glasi:
»Stalna povjerenstva iz stavka 1 ovog članka sastoje se od 5 (pet) članova. Članovi povjerenstava između sebe biraju predsjednika.«
Članak 15.
Iza članka 34. dodaje se novi članak 34.a, koji glasi:
»Članak 34.a
Povjerenstvo za stručna pitanja i trajno usavršavanje koordinira rad stručnih sekcija Komore.
Stručne sekcije Komore se organiziraju prema području u kojem se provodi djelatnost socijalnog rada (u području socijalne skrbi, odgoja i obrazovanja, zdravstva, pravosuđa, obitelji, civilnog društva, vjerskih i humanitarnih zajednica), radi unaprijeđenja djelatnosti socijalnog rada na tom području.
Način rada Stručnih sekcija pobliže je uređen Pravilnikom o osnivanju i načinu rada stručnih sekcija.«.
Članak 16.
U članku 35. stavku 4. riječ: »osam« zamjenjuje se riječju: »pet«.
Članak 17.
U članku 37. stavak 1 mijenja se i glasi:
»Tajnika Komore bira Upravni odbor na temelju javnog natječaja koji se objavljuje na službenoj web stranici Komore.«
U istom članku u stavku 2. briše se točka i dodaju se riječi:
»temeljem ugovora o radu na neodređeno puno radno vrijeme.«
Članak 18.
Naslov iznad članka 38.: »Blagajnik« mijenja se i glasi: »IV. Financijsko poslovanje« i članak 38. mijenja se i glasi:
»Knjigovodstveni servis priprema periodične i godišnje financijske izvještaje, predlaže i sastavlja godišnji plan i program financijskog i materijalnog poslovanja Komore te završne račune Komore i podnosi ih na odobrenje Skupštini Komore, Upravnom odboru i Nadzornom odboru.
Tajnik Komore sudjeluje u izradi propisa iz područja financiranja Komore, sudjeluje u izradi prijedloga cijena usluga Komore, surađuje s ostalim tijelima Komore u financijskim pitanjima te obavlja sve ostale poslove koje mu predsjednik Komore ili bilo koje drugo tijelo Komore ustupi na