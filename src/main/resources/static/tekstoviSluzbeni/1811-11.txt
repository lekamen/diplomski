 izobrazbe iz članka 5. ovoga Pravilnika povjerenstvo za odabir kandidata za poslijediplomski studij utvrđuje znanstvena područja, polja i grane od interesa za sustav obrane u okviru kojih djelatnicima može biti odobren poslijediplomski studij uz potporu Ministarstva obrane.
(2) Povjerenstvo za odabir kandidata za poslijediplomski studij imenuje ministar obrane posebnom odlukom.
Članak 70.
(1) Na poslijediplomski studij može se uputiti kandidata koji ispunjava opće uvjete iz javnog natječaja koje propisuje visoko učilište i internog oglasa.
(2) Interni oglas za upis na poslijediplomski studij uz rad uz potporu Ministarstva obrane početkom kalendarske godine objavljuje ustrojstvena jedinica Ministarstva obrane nadležna za ljudske resurse.
Članak 71.
(1) Uvjeti za odabir kandidata za upućivanje na poslijediplomski studij su:
– završen diplomski studij
– osobni čin najmanje natporučnik/poručnik fregate
– službena ocjena u posljednje tri ocjenjivane godine; ne manja od »ističe se«
– navršenih najviše 42 godina života.
(2) Iznimno od stavka 1. podstavka 4. ovoga članka kandidatima koji su upisani na 4. – 6. semestar poslijediplomskog studija može se omogućiti školovanje uz potporu Ministarstva obrane ako imaju navršenih najviše 44 godina života.
(3) Ako je broj kandidata koji ispunjavaju uvjete iz stavaka 1. i 2. ovoga članka veći od planiranih godišnjih kvota za upućivanje kandidata na poslijediplomski studij, kandidati se odabiru prema sljedećim kriterijima:
– viša službena ocjena u posljednje tri ocjenjivane godine
– viša razina znanja stranog jezika
– viši prosjek ocjena tijekom studija
– objavljeni stručni/znanstveni radovi iz znanstvenog područja/polja upisa.
Članak 72.
Za odabir kandidata koji se upućuju na poslijediplomski studij uz rad uz potporu Ministarstva obrane u skladu s uvjetima i kriterijima iz članka 71. ovoga Pravilnika nadležno je povjerenstvo za odabir kandidata za poslijediplomski studij.
Članak 73.
(1) Odabrani kandidati nakon upisa odgovarajućeg studija sklapaju ugovor o školovanju uz rad s Ministarstvom obrane.
(2) Ugovori o pravima i obvezama između Ministarstva obrane i kandidata za upućivanje na diplomski i poslijediplomski studij uz rad uz potporu Ministarstva obrane sklapaju se u skladu s člancima 7. – 11. ovoga Pravilnika.
Članak 74.
(1) Ministarstvo obrane će djelatniku upisanom na diplomski i poslijediplomski studij uz rad nadoknaditi plaćene troškove upisa na studij, troškova školarine u punom iznosu za svaki semestar nakon dostavljenog dokaza o upisu u idući semestar i troškove izrade diplomskog odnosno završnog rada ili doktorske disertacije.
(2) Tema diplomskog odnosno završnog rada ili doktorske disertacije iz stavka 1. ovoga članka mora biti iz područja od interesa za sustav obrane i odobrena od ustrojstvene jedinice Ministarstva obrane nadležne za ljudske resurse odnosno Povjerenstva za odabir kandidata za poslijediplomski studij.
III. PRIJELAZNE I ZAVRŠNE ODREDBE
Članak 75.
(1) Postupci odabira i upućivanja kandidata na izobrazbe i školovanja koji su započeti do stupanja na snagu ovoga Pravilnika dovršit će u skladu s odredbama Pravilnika o načinu i uvjetima školovanja za potrebe Oružanih snaga na vojnim učilištima, školama u građanstvu i inozemstvu (»Narodne novine«, br. 107/03) i Pravilnika o školovanju u inozemstvu, Urbroj: 512-01-99-2103, od 17. prosinca 1999. godine, a o pravima i obvezama polaznika izobrazbi i školovanja odlučit će se u skladu s odredbama ovoga Pravilnika.
(2) Zatečeni polaznici izobrazbe i školovanja zadržavaju prava i obveze u skladu sa sklopljenim ugovorima.
(3) Obveze na temelju ranije sklopljenih ugovora ostaju na snazi do njihova ispunjenja.
Članak 76.
Danom stupanja na snagu ovoga Pravilnika prestaje važiti Pravilnik o načinu i uvjetima školovanja za potrebe Oružanih snaga na vojnim učilištima, školama u građanstvu i inozemstvu (»Narodne novine«, br. 107/03), Pravilnik o školovanju u inozemstvu, urbroj: 512-01-99-2103 od 17. prosinca 1999. i Odluka o obvezi