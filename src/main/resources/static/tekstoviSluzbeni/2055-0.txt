105 02.10.2015 Odluka o davanju prava priređivanja igara klađenja
VLADA REPUBLIKE HRVATSKE
2056
Na temelju članka 23. stavka 3. Zakona o igrama na sreću (»Narodne novine«, br. 87/09, 35/13, 158/13, 41/14 i 143/14), Vlada Republike Hrvatske je na sjednici održanoj 1. listopada 2015. godine donijela
ODLUKU
O DAVANJU PRAVA PRIREĐIVANJA IGARA KLAĐENJA
I.
Daje se pravo priređivanja igara klađenja, u trajanju od 15 godina računajući od dana potpisivanja ugovora o pravu priređivanja igara na sreću klađenja, trgovačkom društvu INTERIGRE d.o.o., Zadar, Hrvoja Ćustića 1/B, OIB: 57930981912.
II.
Ugovor s trgovačkim društvom iz točke I. ove Odluke u kojem će se detaljno regulirati prava i obveze ugovornih strana, sklopit će ministar financija.
III.
Trgovačko društvo iz točke I. ove Odluke bit će pozvano na potpisivanje ugovora o pravu priređivanja igara na sreću klađenja u roku od 60 dana od dana donošenja ove Odluke.
IV.
Trgovačkom društvu iz točke I. ove Odluke koje ne ispunjava obveze preuzete ugovorom o pravu priređivanja igara na sreću klađenja ili kod kojeg se utvrdi nastup neke od drugih zakonskih okolnosti koje su uvjet za oduzimanje prava priređivanja igara na sreću klađenja, Vlada Republike Hrvatske može odlukom oduzeti stečeno pravo priređivanja igara klađenja.
V.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/441
Urbroj: 50301-05/16-15-2
Zagreb, 1. listopada 2015.
Predsjednik Zoran Milanović, v. r.
