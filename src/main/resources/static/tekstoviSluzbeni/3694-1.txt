ovim Statutom.
Članak 11.
HGK obavlja određena javna ovlaštenja koja su utvrđena zakonom.
Članak 12.
HGK izdaje svjedodžbe, uvjerenja i potvrde o činjenicama o kojima vodi evidenciju, te o drugim činjenicama za koje je to određeno Zakonom ili općim aktom.
HGK izdaje uvjerenja i druge isprave o poslovnim običajima na području Republike Hrvatske.
Isprave iz stavka 1. i 2. ovoga članka imaju značaj javnih isprava.
Način vođenja evidencije i izdavanja isprava uređuje se posebnim aktom HGK, ukoliko nije uređeno Zakonom.
Na uvjerenja i druge isprave, kao i na druge pojedinačne isprave koje HGK donosi u izvršavanju javnih ovlaštenja, može se uložiti prigovor Upravnom odboru.
III. PRAVA I DUŽNOSTI ČLANICA HGK
Članak 13.
Članice HGK su ravnopravne i imaju jednaka prava i dužnosti u HGK.
Članak 14.
Prava i dužnosti članica HGK su osobito da:
1. biraju svoje predstavnike u tijela HGK;
2. putem svojih predstavnika upravljaju poslovima HGK;
3. sudjeluju u radu strukovnih grupa i drugih oblika organiziranja u HGK;
4. razmjenjuju u HGK informacije i iskustva, obavljaju konzultacije, te organiziraju savjetovanja;
5. pokreću inicijativu za donošenje i promjenu zakona i drugih propisa i mjera od interesa za gospodarstvo;
6. koriste stručnu pomoć HGK u pitanjima iz djelokruga HGK;
7. koriste usluge koje HGK obavlja po zakonskom ovlaštenju;
8. pred Sud časti iznose slučajeve povrede pravila morala (dobrih poslovnih običaja) u vezi s odnosima na tržištu;
9. pred Centar za mirenje, Stalno arbitražno sudište iznose međusobne sporove radi sporazumnog rješavanja putem posredovanja i radi odlučivanja o tim sporovima;
10. daju podatke i obavještenja potrebna za izvršenje zadaća HGK;
11. pridržavaju se odredaba Statuta, odluka, zaključaka i drugih akata tijela HGK te razvijaju međusobnu odgovornost za provođenje zadaća HGK;
12. uredno podmiruju doprinos odnosno članarinu HGK.
IV. UPRAVLJANJE POSLOVIMA HGK
Članak 15.
Članice HGK upravljaju poslovima HGK preko svojih predstavnika u tijelima HGK i drugim oblicima organiziranja i rada u HGK.
Članak 16.
Rad u tijelima HGK i drugim oblicima organiziranja u HGK temelji se na zajedničkom odlučivanju i odgovornosti, te ravnopravnosti članova u ostvarivanju njihovih prava i dužnosti.
Član tijela HGK odgovoran je i osobno za svoj rad i, u skladu sa svojim pravima i dužnostima, za rad i odluke tijela HGK čiji je član.
U radu tijela HGK i drugih oblika organiziranja i rada u HGK, ali bez prava da odlučuju mogu sudjelovati i predstavnici članica HGK koje su zainteresirane za pitanja o kojima se raspravlja, kao i odgovarajući radnici stručne službe HGK.
Članak 17.
Predstavnika u tijelima HGK i drugim oblicima organiziranja i rada u HGK bira se na vrijeme od četiri godine i može biti ponovno biran.
Svojstvo predstavnika u HGK prestaje i prije vremena na koje je izabran:
1. prestankom članice HGK;
2. podnošenjem ostavke i
3. opozivom tijela koji ga je izabrao.
Članak 18.
Tijela HGK su:
1. Skupština;
2. Upravni odbor;
3. Nadzorni odbor i
4. predsjednik HGK.
Skupština
Članak 19.
Skupština je najviše tijelo upravljanja HGK. Skupština ima najmanje 77 članova, a najviše 101 člana.
Članak 20.
Članove Skupštine biraju gospodarska vijeća i strukovna udruženja.
Kriteriji i način izbora članova Skupštine definiraju se Odlukom o kriterijima i načinu izbora članova koju donosi Upravni odbor.
Odluku o raspisivanju izbora donosi Skupština prije isteka mandata starog saziva Skupštine.
Članak 21.
Skupština:
1. donosi:
– Statut HGK;
– Program rada;
– Pravilnik o Sudu časti pri HGK;
– Pravilnik o Stalnom arbitražnom sudištu pri HGK;
– Pravilnik o Centru za mirenje pri HGK;
– utvrđuje uzance;
– odluku o financiranju HGK i financijski plan;
– odluku o osnivanju i ukidanju županijskih ili regionalnih komora;
– odluku o raspisivanju izbora za članove Skupštine;
– Poslovnik o radu Skupštine.
2. odobrava godišnji izvještaj o radu i usvaja završni račun HGK;
3. odlučuje o najznačajnijim pitanjima gospodarskog razvoja;
4. odlučuje o osnivanju i