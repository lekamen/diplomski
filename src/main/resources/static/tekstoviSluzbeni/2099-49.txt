 posjetitelja s 10 PM i uređena kružna staza s interpretacijskim sadržajima. Unutar zone planira se postava građevine infocentra.
(2) U ovoj zoni dozvoljeno je:
1. Obnavljanje i rekonstrukcija postojeće građevine u skladu s osnovnom namjenom.
– dozvoljen je samo tradicionalni način građenja s uklapanjem u prirodnu cjelinu
– okolni teren potrebno je izvesti na način kojim se ne narušava vizura i prirodni krajolik vrha
– zabranjuje se upotreba umjetnih materijala koji izgledom nisu sukladni okolišu (limovi, plastični pokrovi ili obloge, metalne nosive konstrukcije).
2. Rekonstrukcija TV odašiljača (repetitora) s pripadajućim uređajima, vezano uz članak 41. ovoga Plana.
3. Rekonstrukcija – gradnja pomoćne građevine OiV-a (nedovršena građevina, alatnica) u funkciji osnovne građevine prema prema sljedećim uvjetima:
– zadržava se postojeća tlocrtna površina građevine
– upotrebljavanje kamena i drveta kao vanjskih materijala izrade, dok se beton koristi isključivo kao vezivno sredstvo
– pokrivanje ravnog krovišta kosim krovištem s pokrovom isključivo tradicionalnom kamenom pločom
– u sklopu građevine moguća je izgradnja WC za posjetitelje (na način da se osiguraju neometani uvjeti korištenja za posjetitelje i funkcija pomoćne građevine odašiljača i veza).
4. Uređenje zone posjetiteljske infrastrukture (izvan područja obuhvata prostora odašiljača i veza).
– izgradnja nužne uslužno-posjetiteljske infrastrukture, klupa i sjedala od kamena ili drva
– postavljanje informacijskih oglasnih ploča
– uređenje posjetiteljske kružne staze maks. širine 1,6 m s postavljanjem interpretacijskih sadržaja i urbane opreme (koševi, teleskop i sl.)
– popločavanje kamenom površina uz klupe, informacijske ploče i drugu urbanu opremu
– Dozvoljava se izgradnja ili postavljanje gotove (tipski projekt) građevine kao infotočke u funkciji posjećivanja (suvenirnice, postaje službe čuvara prirode JU Parka) tlocrtne površine do 15 m². Ukoliko se građevina gradi mora biti izgrađena tradicionalnim načinom građenja i oblikovanja. Gotove konstrukcije moraju biti oblikovane suvremeno a ne lažno tradicionalno
– postojeća pristupna cesta s parkiralištem (od oko 20 PM) zadržava se u postojećoj površini i veličini, za koju se predviđa samo redovito održavanje.
5. Crkvica Sv. Jure može se rekonstruirati u postojećim gabaritima u skladu s tradicijskim oblikovanjem i vizualnim uklapanjem u krajolik i u skladu s uvjetima nadležnog Konzervatorskog odjela.
Članak 119.
(1) Svi posjetiteljsko-informacijski centri u funkciji glavnog i sekundarnih ulaza mogu se priključiti na komunalnu infrastrukturu (voda, odvodnja, struja) gdje za to postoje tehnički uvjeti. Ove zone moraju imati priključak na javnoprometnu površinu i priključak na elektromrežu.
(2) Posjetiteljsko-informacijski centri Podglogovik i Vošac komunalno se opremaju kao posebna cjelina s vlastitim sustavom vodoopskrbe (podzemne cisterne s kišnicom) i odvodnje (sabirne jame).
8.3. Smjernice za gradnju izvan građevinskog područja naselja
Članak 120.
Na prostoru Parka, izvan površina naselja, ovisno o zoni zaštite, mogu se poduzimati zahvati i graditi građevine koje po svojoj namjeni zahtijevaju gradnju izvan građevinskog područja, isključivo u zoni korištenja (zona III).
– gospodarske građevine za vlastite potrebe i potrebe seoskog turizma, a sve u funkciji obavljanja tradicionalnih poljoprivrednih djelatnosti
– gospodarske građevine tradicijske poljoprivrede (mini »farme« tradicionalnih gabarita, oblika i izvedbe) i sklopovi gospodarskih građevina za uzgoj životinja – farme za životinje
– gospodarske građevine za biljnu proizvodnju – biljne farme
– ostale gospodarske građevine u funkciji poljoprivredne proizvodnje (poljske kućice, rasadnici, staklenici, plastenici i sl.) i pčelinjaci
– groblja
– manje sakralne građevine (kapelice, raspela i sl.)
– građevine za potrebe lovstva i gospodarenje šumama
– ostale građevine u funkciji posjećivanja (planinarski domovi, planinarske kuće i skloništa za izletnike, promatračnice,