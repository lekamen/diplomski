 iznosa,
3. se u bilo kojem trenutku utvrdi nepravilnost koja prelazi iznos od 50 % odobrenih sredstava javne potpore, Agencija za plaćanja će zahtijevati od odabranog korisnika povrat ukupno isplaćenih sredstava potpore,
4. se u bilo kojem trenutku utvrdi nepravilnost koja ujedno predstavlja sumnju na prijevaru, odlukom o povratu sredstava Agencija za plaćanja će zahtijevati od odabranog korisnika povrat ukupno isplaćenih sredstava potpore,
5. se u slučaju periodičkih plaćanja utvrdi nepravilnost prije konačne isplate, a utvrđeni iznos nepravilnosti prelazi prihvatljivi iznos sljedećeg/sljedećih zahtjeva za isplatu, odlukom o povratu sredstava od odabranog korisnika će se zahtijevati povrat iznosa koji premašuje prihvatljivi iznos iz sljedećeg/sljedećih zahtjeva za isplatu,
6. se ne dostavi obvezni konačni zahtjev za isplatu, odlukom o povratu sredstava Agencija za plaćanja će zahtijevati od odabranog korisnika povrat ukupno isplaćenih sredstava potpore,
7. odabrani korisnik ne dostavi izrađenu LRS i odluku o prihvaćanju iste sukladno članku 9. stavku 3. ovoga Pravilnika,
8. se utvrdi da su troškovi za koje je podnesen zahtjev za isplatu financirani drugim sredstvima proračuna EU, Agencija za plaćanja će zahtijevati od odabranog korisnika povrat ukupno isplaćenih sredstava potpore,
9. kontrola na terenu utvrdi nepravilnosti vezano za aktivnost,
10. je korisnik nezakonito ostvario pravo na isplatu novčanih sredstava.
(3) Korisnik iz stavka 2. ovoga članka dužan je isplaćena novčana sredstva vratiti u roku od 30 dana od dana primitka odluke o povratu sredstava ili u slučaju prigovora 30 dana od dana zaprimanja odluke povjerenstva.
(4) Ukoliko korisnik nije vratio sredstva određena odlukom o povratu sredstava, na taj iznos se nakon isteka roka iz stavka 3. ovog članka obračunava zakonska zatezna kamata.
(5) U slučaju nepoštivanja roka za povrat sredstava Agencija za plaćanja će zatražiti zaštitu svojih prava putem nadležnog suda.
Prigovori
Članak 25.
(1) Svi akti koji proizlaze iz ovoga Pravilnika nisu upravni akti.
(2) Korisnik može povjerenstvu za rješavanje po prigovorima (u daljnjem tekstu: Povjerenstvo), koje imenuje ministar, podnijeti prigovor na odluke koje proizlaze iz ovog Pravilnika, i to iz:
– članka 14. stavka 2. točke 1. ovoga Pravilnika na odluku o dodjeli sredstava,
– članka 14. stavka 2. točke 2. ovoga Pravilnika i članka 15. stavka 2. točke 2. ovoga Pravilnika na odluku o odbijanju,
– članka 15. stavka 2. točke 1. ovoga Pravilnika na odluku o privremenoj raspodjeli sredstava,
– članka 21. stavka 1. točke 2. ovoga Pravilnika na odluku o odbijanju zahtjeva za isplatu,
– članka 24. stavka 2. ovoga Pravilnika u slučajevima pod točkom 4. na odluku o povratu sredstava.
(3) Ostali akti proizašli iz ovoga Pravilnika su konačni i korisnik nema pravo prigovora.
(4) Akte iz stavaka 2. i 3. ovoga članka osim odluke o povratu sredstava korisnici su obvezni preuzeti putem AGRONET-a.
(5) Po objavi akata u AGRONET-u korisnik će biti obaviješten putem elektroničke pošte da, u roku od pet dana od dana njihova stavljanja na AGRONET, iste mora preuzeti putem linka u AGRONET-u na kartici »ODLUKE«.
(6) Ukoliko korisnik ne preuzme akte iz stavka 2. ovog članka s AGRONET-a u roku od pet dana od dana njihova stavljanja na AGRONET, Agencija za plaćanja će ih objaviti na oglasnoj ploči Agencije za plaćanja.
(7) U slučaju iz stavka 6. ovog članka, akti iz stavka 2. ovog članka stupaju na snagu osmoga dana od dana objave na oglasnoj ploči Agencije za plaćanja.
(8) Korisnik može prigovore iz stavka 2. ovoga članka podnijeti u roku od osam dana od dana preuzimanja akata iz stavka 2. ovog članka u AGRONET-u ili dana objave na oglasnoj ploči Agencije za plaćanja.
(9) Prigovori iz stavka 2. ovoga članka podnose se Povjerenstvu u dva primjerka, isključivo preporučenom pošiljkom s povratnicom, na adresu Agencije za plaćanja, Ulica grada Vukovara 269d, 10000 Zagreb.
(10) Povjerenstvo odlučuje po prigovorima iz stavka 2. ovog članka u roku od 15