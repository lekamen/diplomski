 – klađenja u Republici Hrvatskoj u 2013. i 2014. godini.

Nadalje, članovi Udruge su svi poduzetnici koji se bave djelatnošću priređivanja igre na sreću – klađenja izuzev Hrvatske lutrije te je razvidan njihov visoki zajednički tržišni udjel koji je u 2013. iznosio [80-90]% a u 2014. [80-90]% na utvrđenom mjerodavnom tržištu.
5. Zapisnik sa izvanredne sjednice Skupštine Udruge sportskih kladionica održane 26. ožujka 2014. i Obavijest o promjeni obračuna manipulativnih troškova od 28. ožujka 2014.
Agencija je izvršila uvid u preslike zapisnika sa sjednica Udruge održanih u 2013. i 2014. godini te utvrdila kako se u zapisniku sa izvanredne sjednice Skupštine Udruge sportskih kladionica održane 26. ožujka 2014. u sjedištu Udruge u Zagrebu, Radnička cesta 34/A u 15,00 sati, navodi sljedeće, citat:
»Zaključak: svi nazočni su suglasni da se prilikom ove izmjene zakona, izvrši promjena u obračunu manipulativnih troškova, tako da će se isti obračunavati po istom principu kao što Ministarstvo obračunava mjesečnu naknadu od 5%. Prijedlog je da se uputi i službeni dopis Hrvatskoj lutriji u vezi navedenog.«
Prethodno citiranom zaključku, u zapisniku se također navodi prijedlog odluke, citat:
»Goran Đurić predlaže da se MT (manipulativni trošak) računa od uloga 5% ako se svi slažu, te da se na listiću promijeni naziv umjesto MT naknada.«
Uvidom u popis nazočnih koji se nalazi u navedenom zapisniku, Agencija je utvrdila kako je na sjednici Udruge održanoj 26. ožujka 2014., sudjelovalo ukupno osam osoba. Uz predstavnike šest kladionica (Bolus, Favorit, Germania sport, Hattrick, PSK i Super Sport), sudjelovala je i Marina Habuš, tajnica Udruge. Prethodno navedeni Goran Đurić je sudjelovao kao predstavnik poduzetnika Super Sport.
U Obavijesti o promjeni obračuna manipulativnih troškova od 28. ožujka 2014. koju je Udruga dostavila Hrvatskoj Lutriji navodi se, citat:
»Svi članovi udruge jednoglasno su usvojili prijedlog novog obračuna manipulativnih troškova, a koji bi se obračunavao po istom principu kao što porezna uprava obračunava mjesečnu naknadu od 5% odnosno manipulativni trošak bi se obračunavao na način da bi osnovica za obračun bio sam ulog (5% od uloga).«
Dalje u obavijesti stoji, citat: »Kako ste i Vi priređivač igre na sreću klađenje, pozivamo Vas da razmotrite izneseni prijedlog te da se također odlučite za navedenu metodu obračuna.«
Navedeni zapisnik sa sjednice Udruge održane 26. ožujka 2014. i Obavijest od 28. ožujka 2015. ukazuju na činjenicu da su se članovi Udruge koji su prisustvovali navedenoj sjednici dogovorili oko načina obračuna MT-a koji će sve članice Udruge primjenjivati od 1. travnja 2014. nadalje, a koji dogovor predstavlja zabranjeni sporazum u smislu članka 8. ZZTN-a.
6. Manipulativni trošak
Osim očitovanja i podataka zatraženih od stranaka u predmetnom postupku, Agencija je dopisima od 27. svibnja 2015. zatražila i podatke o poslovanju i pružanju usluga priređivanja igara na sreću – klađenja od Hrvatske Lutrije, Pelikan kladionice d.o.o. i Udruge sportskih kladionica, a zatražena očitovanja i podatke, navedeni poduzetnici su dostavili između 10. i 15. lipnja 2015., a Udruga sportskih kladionica je dostavila dodatno očitovanje u spis 15. srpnja 2015.
Agencija je na primjerima uplate 25,00 i 100,00 kuna te kvote 2,00 projicirala obračun MT-a sukladno metodologiji koju su kladionice primjenjivale prije 1. travnja 2014. te metodologiji utvrđenoj na sjednici Udruge sportskih kladionica od 26. ožujka 2014. Navedeni izračuni prikazani su u tablici 3. i 4.
Tablica 3. Izračun igre na sreću – klađenja i obračun MT na primjeru uplate 25,00 kn i kvote 2,00

Tablica 4. Izračun igre na sreću – klađenja i obračun MT na primjeru uplate 100,00 kn i kvote 2,00

Iz tablice 3. i 4. razvidno je kako je nova metodologija obračuna MT-a koju primjenjuju članice Udruge u konačnici višestruko povoljnija za priređivače igre klađenja u odnosu na metodologiju obračuna MT-a koja je primjenjivana prije 1. travnja 2014.
Iako se u zapisniku sa