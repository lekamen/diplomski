 pravosudne suradnje u kaznenim stvarima u praksi najviše doprinosi uključenost Republike Hrvatske u rad Europske pravosudne mreže u kaznenim stvarima kao i rad nacionalnog državnog odvjetnika za vezu u Eurojustu. Praktična implementacija načela neposredne suradnje kroz korištenje prednosti neformalne komunikacije putem kontaktnih točaka Europske pravosudne mreže u kaznenim stvarima donijela je značajna poboljšanja u radu Ministarstva pravosuđa kao centralnog tijela u poslovima pravosudne suradnje.
Pravosudna tijela u Republici Hrvatskoj pružaju tzv. »malu međunarodnu pravnu pomoć« u kaznenim stvarima na temelju Konvencija Vijeća Europe i bilateralnih ugovora koji, uzimajući u obzir posebnosti pravnih sustava pojedinih država, predviđaju optimalna rješenja kojima se otklanjaju procesne zapreke u suradnji pravosudnih tijela dviju država u suzbijanju kriminala s elementom inozemnosti.
Na temelju Zakona o novčanoj naknadi žrtvama kaznenih djela pravo na naknadu imaju i državljani država članica Europske unije ili osobe koje imaju prebivalište u državi članici Europske unije. Informacije o pravu na naknadu dostupne su im na engleskom jeziku na internetskim stranicama Ministarstva pravosuđa, Ministarstva unutarnjih poslova i drugih pravosudnih tijela, kao i obrazac zahtjeva na engleskom jeziku.
Ministarstvo pravosuđa odnosno Samostalna služba za podršku žrtvama i svjedocima među ostalim poslovima kao zadaće ima i stručne poslove praćenja primjene međunarodnih dokumenata u pitanjima podrške žrtvama i svjedocima te organiziranje i osiguranje podrške svjedocima koji iz inozemstva dolaze svjedočiti u Republiku Hrvatsku kao i domaćim svjedocima koji su pozvani svjedočiti u inozemstvo. Poseban naglasak je na pružanju podrške žrtvama i svjedocima ratnih zločina kojima se organizira i pristup sudu te policijska zaštita.
Ministarstvo pravosuđa član je međunarodne organizacije »Victim Support Europe« te je time omogućena kontinuirana razmjena iskustava i postignuća u području podrške žrtvama i svjedocima. Potrebno je osigurati kontinuiranu aktivnost suradnje s krovnom organizacijom i drugim organizacijama u zemljama članicama u svrhu promidžbe i razvoja sustava podrške žrtvama i svjedocima u Republici Hrvatskoj kao i implementacije dobrih praksi.
Nacionalni pozivni centar za žrtve kaznenih djela i prekršaja žrtvama nudi informacije o pravima i načinima na koje ih mogu ostvariti i na engleskom jeziku te žrtve upućuju na organizacije i ustanove koje im mogu pružiti stručnu pomoć.
Direktiva obvezuje zemlje članice na osiguranje mjera i postupanja kojima se na najmanju moguću mjeru svode poteškoće žrtava s prebivalištem u državi različitoj od one u kojoj je kazneno djelo počinjeno, posebno u vezi s organiziranjem postupka. Države članice dužne su osigurati uzimanje izjave od žrtve odmah nakon podnošenja prijave za kazneno djelo, korištenje video-konferencijskih i uređaja za telefonske konferencije, mogućnost prijave kaznenog djela u državi boravišta ako to ne mogu učiniti u državi u kojoj je djelo počinjeno te prosljeđivanje navedene prijave nadležnom tijelu države članice u kojoj je počinjeno djelo. Direktiva predviđa da kada žrtva napusti državno područje države u kojoj je počinjeno kazneno djelo (te se vrati u državu svog boravišta), država u kojoj je počinjeno djelo više nije obavezna pružati pomoć, podršku i zaštitu žrtvi, osim u pogledu aktivnosti koje se izravno odnose na kazneni postupak, poput zaštitnih mjera tijekom sudskog postupka. Država žrtvinog boravišta treba žrtvi pružiti pomoć, podršku i zaštitu u svrhu oporavka. Nadležna tijela u Republici Hrvatskoj koja dolaze u neposredni kontakt sa žrtvama iz inozemstva trebaju prilikom pružanja informacija o pravima, žrtvama dati i informacije o nadležnim službama za pomoć i podršku žrtvama, ne samo u Republici Hrvatskoj nego i u državama njihova boravišta.
Pravovremeno pružanje informacija žrtvama osigurano je postupanjem Ravnateljstva policije koje je izradilo obrasce s informacijama o