 Komore prestaje i prije isteka roka na koji je izabran:
– gubitkom statusa člana Komore,
– ostavkom,
– opozivom.
Ako se pravovremeno ne provedu izbori za vijećnike Skupštine ili za druga tijela Komore, dosadašnji vijećnici, odnosno članovi tijela Komore nastavljaju obavljati svoje funkcije do izbora novih vijećnika, odnosno članova, a najdulje jednu godinu od isteka mandata.
Članak 27.
Skupština obavlja sljedeće poslove:
1. donosi Statut te njegove izmjene i dopune uz suglasnost ministra nadležnog za zdravstvo;
2. donosi ostale akte koji nisu u nadležnosti Upravnog vijeća i drugih tijela Komore;
3. donosi Kodeks etike i deontologije doktora dentalne medicine i Kodeks etike i deontologije dentalnih tehničara i dentalnih asistenata;
4. donosi Poslovnik o radu Skupštine;
5. donosi Pravilnik o izboru tijela Komore;
6. donosi Pravilnik o nadležnosti, ustrojstvu i načinu djelovanja Časnog suda pri Komori;
7. određuje najnižu cijenu rada doktora dentalne medicine izvan mreže javne zdravstvene službe;
8. donosi odluku o visini članarine;
9. donosi odluku o naknadama za rad pri Komori;
10. donosi financijski proračun Komore za tekuću godinu;
11. prihvaća godišnji obračun Komore;
12. prihvaća izvješća o radu svih tijela Komore;
13. imenuje i razrješava predsjednika Komore sukladno općem aktu Komore;
14. na prijedlog predsjednika Komore imenuje i razrješava zamjenika predsjednika Komore;
15. na prijedlog predsjednika Komore imenuje i razrješava predsjednika Nadzornog odbora;
16. imenuje i razrješava članove Nadzornog odbora;
17. na prijedlog područnih sjedišta Komore te uz prethodnu suglasnost predsjednika Komore i prijedlog Upravnog odbora Strukovnog razreda dentalnih tehničara imenuje i razrješava članove Časnog suda prvog i drugog stupnja pri Komori;
18. imenuje i razrješava članove Upravnog vijeća;
19. donosi listu dužnosnika Komore;
20. obavlja i druge poslove koji prema ovom Statutu, zakonu ili drugim općim aktima pripadaju u njegov djelokrug.
Članak 28.
Skupština može biti redovna i izvanredna.
Redovna Skupština sastaje se po potrebi, a najmanje jednom godišnje. Redovnu Skupštinu saziva predsjednik Komore.
Izvanrednu Skupštinu saziva predsjednik Komore na vlastiti zahtjev, na zahtjev natpolovične većine vijećnika Skupštine Komore ili 1/5 članova Komore i to u roku od 30 dana od dana zaprimanja pismenog zahtjeva.
U slučaju spriječenosti predsjednika Komore, izvanrednu Skupštinu može sazvati predsjednik Upravnog vijeća Komore, na zahtjev natpolovične većine vijećnika Skupštine Komore ili 1/5 članova Komore i to u roku od 30 dana od dana zaprimanja pismenog zahtjeva.
Redovnoj i izvanrednoj Skupštini predsjedava predsjednik Radnog predsjedništva.
Na izvanrednoj Skupštini može se raspravljati i odlučivati samo o pitanjima radi kojih je sazvana, na način i prema postupku utvrđenim odredbama ovoga Statuta i Poslovnika o radu Skupštine.
Članak 29.
Poziv za redovnu i izvanrednu sjednicu Skupštine Komore mora biti poslan vijećnicima Skupštine Komore najkasnije 15 dana prije njezina održavanja.
U pozivu za sjednicu Skupštine Komore mora biti označeno mjesto i vrijeme održavanja sjednice te dnevni red sjednice.
Članak 30.
Skupština može pravovaljano odlučivati ako je sjednici nazočno više od polovice vijećnika Skupštine.
Ukoliko se na sjednici Skupštine donosi Statut Komore, odnosno njegove izmjene i dopune, sjednici treba biti nazočno više od dvije trećine od ukupnog broja vijećnika Skupštine Komore.
Skupština odlučuje većinom glasova nazočnih vijećnika Skupštine.
Odluke Skupštine obvezatne su za sve članove Komore.
Članak 31.
Rad Skupštine odvija se prema odredbama Poslovnika o radu Skupštine.
3. UPRAVNO VIJEĆE
Članak 32.
Upravno vijeće ima 9 članova.
Članovi Upravnog vijeća su:
– predsjednici područnih sjedišta Komore,
– rizničar Komore,
– dekan Stomatološkog fakulteta Sveučilišta u Zagrebu;
– predsjednik Hrvatskog stomatološkog društva HLZ;
– predsjednik Strukovnog razreda dentalnih tehničara.
Predsjednika i zamjenika predsjednika