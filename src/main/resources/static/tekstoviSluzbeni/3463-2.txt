 te ističe da su propisi jednaki za sve. Navodi da je Zakonom o lokalnoj i područnoj (regionalnoj) samoupravi propisan rok za donošenje proračuna i način postupanja u slučaju nedonošenja istog, odnosno ne donošenja odluke o privremnom finaciran, te u primjeni Zakona nema iznimaka, da su u odredbe prisilne naravi i ne mogu se proizvoljno tumačiti i primjenjivati, da Zakon ne ostavlja mogućnost stvaranja presedana u pojedinačnim slučajevima, dakle ni po zahtjevu tužitelja. Slijedom stanja spisa predmeta odnosno pravilno utvrđenog činjeničnog stanja sukladno Zakonu, doneseno je osporavno rješenje te smatra da tužba ne dovodi u pitanje zakonitost osporavnog rješenja i predlaže ovom Sudu odbiti tužbeni zahtjev kao neosnovan.
Tužbeni zahtjev nije osnovan.
Osporavano rješenje Vlade Republike Hrvatske o istovremenom raspuštanju Općinskog vijeća Općine Murter – Kornati i razrješenju općinskog načelnika Općine Murter – Kornati i njegove zamjenice od 14. siječnja 2016., doneseno je na temelju odredbe članka 85.a Zakona o lokalnoj i područnoj (regionalnoj) samoupravi, kojom je propisano da na prijedlog središnjeg tijela državne upravne nadležnog za lokalnu i područnu (regionalnu) samoupravu Vlada Republike Hrvatske istovremeno će raspustiti predstavničko tijelo i razriješiti općinskog načelnika, gradonačelnika odnosno župana i njihovog zamjenika koji je izabran zajedno s njima ako u zakonom određenom roku ne bude donesen proračun, odnosno odluka o privremenom finaciranju.
Iz podataka spisa predmeta, dostavljenog Sudu uz odgovor tuženika Vlade Republike Hrvatske, proizlazi da proračun odnosno odluka o privremenom finaciranju nisu doneseni u roku, a što je vidljivo među ostalim iz dopisa Ureda državne uprave u Šibensko-kninskoj županiji od 7. siječnja 2016., zapisnika sa sjednice Općinskog vijeća Općine Murter – Kornati od 16. prosinca 2015. i zapisnika sa sjednice Općinskog vijeća Općine Murter – Kornati 28. prosinca 2015., prema kojem ni proračun Općine Murter – Kornati za 2016. godinu ni odluka o privremenom financiranju Općine Murter – Kornati za razdoblje od 1. siječnja 2016. do 31. ožujka 2016., nisu prihvaćeni (sa 6 glasova »protiv« i 4 glasova »za«), a što u bitnome ni tužitelj ne dovodi u sumnju (preslike navedenog dopisa te preslike zapisnika prileže spisu predmeta).
Prema izričitoj zakonskoj odredbi citiranog članka 85a. Zakona o lokalnoj i područnoj (regionalnoj) samoupravi, ne donošenje proračuna ili odluke o privremenom financiranju u roku, razlog je za među ostalim za razrješenje općinskog načelnika i njegovog zamjenika, pa tužbeni navodi koji se odnose na eventualne razloge ne donošenja proračuna nisu od utjecaja na drugačije rješenje, imajući na umu i odredbe članka 69. i članka 70. istoga Zakona, kojima je propisan način i rok donošenja proračuna i odluke o privremenom financiranju.
S obzirom na navedeno, kako je osporavano rješenje tuženika doneseno pravilnom primjenom materijalnog prava i na temelju pravilno i potpuno utvrđenog činjeničnog stanja,te kako nije ostvaren ni jedan od razloga ništavosti pojedinačne odluke (članak 128. stavak 1. Zakona o općem upravnom postupku, »Narodne novine« 47/09.) na koji Sud pazi po službenoj dužnosti (članak 31. stavak 2. Zakona o upravnim sporovima), to je na temelju odredbe članka 57. stavak 1. Zakona o upravnim sporovima, odlučeno kao u točki I. izreke ove presude.
Objava ove presude u »Narodnim novinama« temelji se na odredbi članka 85.c stavka 5. Zakona o lokalnoj i područnoj (regionalnoj) samoupravi (točka II. izreke presude).
Napominje se tužitelju, u odnosu na traženi trošak spora, da sukladno članku 79. Zakona o upravnim sporovima, u upravnim sporovima svaka stranka podmiruje svoje troškove.
Broj: UsII-11/16-8
Zagreb, 17. ožujka 2016.
Predsjednica vijeća Mira Kovačić, v. r.
