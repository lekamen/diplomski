 podnošenja tužbe uredno podmirio sve obveze prema Tele 2, osim spornog računa za uslugu Interneta jer da ne može platiti nešto što nije koristio. Stoga traži od suda da razmotri činjenice i sporne račune te da uvaži tužbu.
Tuženo tijelo u svom odgovoru na tužbu od 19. studenoga 2011. u cijelosti je osporilo navode tužbe i tužbenog zahtjeva, u bitnom navodeći da je HAKOM u postupku rješavanja spora između tužitelja i operatora javnih komunikacijskih usluga Tele 2 d.o.o. (dalje: Tele2) osporavanom odlukom odbio dio prigovora koji se odnosi na račun za mjesec prosinac 2011., kao neosnovan, dok da je dio prigovora koji se odnosi na račun za mjesec siječanj 2012., usvojen te da je naloženo Tele2 d.o.o. da umanji račun za mjesec siječanj 2012. na način da se prilagodi prosječnom iznosu računa za internet uslugu u odnosu na prethodna tri mjeseca. Također je navelo da je suprotno navodima tužitelja da nije ostvaren Internet promet u roamingu jer da je mobitel bio ugašen, a što da može potkrijepiti izjavama svjedoka, uvidom u detaljne ispise poziva nesporno utvrđeno da je sporan Internet promet ostvaren, a da činjenica da je predmetni mobitel bio ugašen ne znači da sporan promet internetom zaista nije i ostvaren jer da je tužitelj npr. mogao SIM karticu staviti u drugi uređaj i na taj način ostvariti prijenos podataka putem interneta. Stoga, da iskaz svjedoka koji bi potvrdio da je mobitel bio ugašen ne dokazuje da sporan promet internetom zaista nije i ostvaren. Da su sukladno odredbi članka 20. stavak 1. točka 1. Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine«, broj 154/08 i 51/11, dalje Pravilnik) u svrhu zaštite svojih korisnika, operatori obvezni nadzirati uobičajeno ponašanje prilikom uporabe usluga te ih u primjerenom roku upozoriti o svakom neuobičajenom i iznenadnom povećanju troška pojedine usluge i to ako je korištenje dvostruko veće od prosječnog korištenja usluge u prethodna tri mjeseca. Da su sukladno navedenom, u odnosu na račun za mjesec prosinac 2011., do trenutka ispostavljanja računa tužitelju ispostavljena samo 2 računa, odnosno u konkretnom slučaju da nije proteklo tri mjeseca korištenja usluge slijedom čega da nije postojala ni obveza obavještavanja korisnika sukladno navedenom članku, dok da je u odnosu na račun za mjesec siječanj 2012. utvrđeno da je Tele2 postupio sukladno obvezi iz članka 20. stavak 1. točka 1. Pravilnika, međutim sa zakašnjenjem. Slijedom navedenog, a temeljem odredbe članka 22. stavka 10. Pravilnika, da je naloženo Tele2 da umanji račun za mjesec siječanj 2012. te da isti prilagodi prosječnom iznosu računa za internet uslugu u odnosu na prethodna tri mjeseca.
U odnosu na tužbeni navod da tužitelj nikad nije koristio spornu uslugu niti u tuzemstvu niti u inozemstvu, a što da je razvidno iz prethodnih i naknadnih računa, tuženo tijelo je navelo da isti navod tužitelja ne dokazuje da u ovom konkretnom slučaju nije došlo do spajanja uređaja na internet, osobito ako na mobilnom uređaju nije bila uključena opcija koja onemogućuje prijenos za vrijeme boravka u inozemstvu.
U odnosu na navod tužitelja da ga Tele2 nije osigurao, upozorio i zaštitio od mogućih zlouporaba, tuženo tijelo je navelo da isti navod neosnovan iz razloga navedenih na stranici 2. točka 3. osporavane Odluke, jer da je uvidom u preslik uredno potpisanog Zahtjeva za zasnivanje pretplatničkog odnosa utvrđeno da isti sadrži naznaku da su korisniku uručene upute o zaštiti od zlouporabe i prijevara te da se obvezuje, za slučaj da ih nije uzeo, iste pročitati na internet stranici, a čime da je Tele2 ispunio svoju obvezu iz članka 30. stavak Pravilnika u svezi s člankom 43. stavak 3. Zakona o elektroničkim komunikacijama (»Narodne novine«, broj 73/08, 90/11 i 133/12, dalje: ZEK). Stoga, da je osporavana odluka zakonita te da je donesena u okviru zakonskih ovlasti tuženog tijela, radi čega je predložilo da sud odbije tužbu tužitelja kao neosnovanu.
Rješenjem ovog suda 