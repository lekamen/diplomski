125 18.11.2015 Obvezatne upute broj FLN I - o suradnji Državnog izbornog povjerenstva Republike Hrvatske i Gradskog izbornog povjerenstva Grada Gline u provedbi nadzora financiranja izborne promidžbe te pravnima i obvezama sudionika provedbe nadzora financiranja izborne promidžbe na prijevremenim izborima za gradonačelnika i zamjenika gradonačelnika Grada Gline koji će se održati 20. prosinca 2015
DRŽAVNO IZBORNO POVJERENSTVO REPUBLIKE HRVATSKE
2391
Na osnovi članka 27. stavaka 2. i 8. Zakona o financiranju političkih aktivnosti i izborne promidžbe (»Narodne novine«, broj 24/11, 61/11, 27/13 i 48/13 – pročišćeni tekst i 2/14 Odluka USRH, broj U-I-2986/2013, u daljnjem tekstu: Zakon o financiranju), Državno izborno povjerenstvo Republike Hrvatske donijelo je
OBVEZATNE UPUTE BROJ FLN I
O SURADNJI DRŽAVNOG IZBORNOG POVJERENSTVA REPUBLIKE HRVATSKE I GRADSKOG IZBORNOG POVJERENSTVA GRADA GLINE U PROVEDBI NADZORA FINANCIRANJA IZBORNE PROMIDŽBE TE PRAVIMA I OBVEZAMA SUDIONIKA PROVEDBE NADZORA FINANCIRANJA IZBORNE PROMIDŽBE NA PRIJEVREMENIM IZBORIMA ZA GRADONAČELNIKA I ZAMJENIKA GRADONAČELNIKA GRADA GLINE KOJI ĆE SE ODRŽATI 20. PROSINCA 2015.
I. NADZOR FINANCIRANJA IZBORNE PROMIDŽBE
Nadzor financiranja izborne promidžbe na prijevremenim izborima za gradonačelnika i zamjenika gradonačelnika Grada Gline provode:
– Državno izborno povjerenstvo Republike Hrvatske (u daljnjem tekstu: Državno izborno povjerenstvo) i
– Gradsko izborno povjerenstvo Grada Gline (u daljnjem tekstu: povjerenstvo).
II. OBVEZE GRADSKOG IZBORNOG POVJERENSTVA
Nadležno povjerenstvo s Državnim izbornim povjerenstvom kontaktira:
– telefonskim putem (01/4569-711),
– elektroničkom poštom (dip@izbori.hr) ili
– poštom (Državno izborno povjerenstvo Republike Hrvatske, Zagreb, Visoka 15).
Povjerenstvo je dužno odrediti najmanje jednu osobu (člana izbornog povjerenstva) kao kontakt osobu za nadzor financiranja izborne promidžbe.
U provedbi nadzora financiranja izborne promidžbe, povjerenstvo:
• izbornim sudionicima daje priopćenja Državnog izbornog povjerenstva o financiranju izborne promidžbe te propisane obrasce koje su izborni sudionici dužni popunjavati,
• prilikom preuzimanja kandidatura od izbornih sudionika će zatražiti podatke o posebnim računima otvorenim za financiranje izborne promidžbe (izborni sudionici moraju priložiti Ugovor o otvaranju posebnog računa za financiranje izborne promidžbe), te načinu objave izvješća,
• zaprima izvješća o primljenim donacijama za financiranje izborne promidžbe i izvješća o troškovima (rashodima) izborne promidžbe, prati objavu izvješća i evidentira ih u obrasce koji su dostavljeni od strane Državnog izbornog povjerenstva, a osobito o tome:
– je li izvješće predano pravovremeno,
– jesu li donacije dopuštene, tj. jesu li u skladu s člankom 22. Zakona o financiranju (podaci su sadržani u obrascu IZ-DP),
– je li visina donacije za pravne i fizičke osobe u skladu s člankom 11. Zakona o financiranju (podaci su sadržani u obrascu IZ-DP),
• sastavlja popis donacija pravnih osoba i evidentira ih u obrazac dostavljen od strane Državnog izbornog povjerenstva,
• zaprima financijske izvještaje za financiranje izborne promidžbe, s potrebnim prilozima, prati objavu financijskih izvještaja i evidentira ih u obrasce dostavljene od strane Državnog izbornog povjerenstva, a osobito o tome:
– je li financijski izvještaj (obrazac FIN-IZVJ) predan pravovremeno i sadržava li sve potrebne priloge (obrasce IZ-DP, IZ-TP, IZ-MO),
– jesu li donacije dopuštene, tj. jesu li u skladu s člankom 22. Zakona o financiranju (podaci su sadržani u prilogu – obrascu IZ-DP),
– je li visina donacije za pravne i fizičke osobe u skladu s člankom 11. Zakona o financiranju (podaci su sadržani u prilogu – obrascu IZ-DP),
• sastavlja popis donacija pravnih osoba i evidentira ih u obrazac koji je potrebno dostaviti Državnom izbornom povjerenstvu (one pravne osobe koje nisu obuhvaćene prethodno dostavljenim popisima),
• dostavlja radi objave Digitalno informacijsko-dokumentacijskom