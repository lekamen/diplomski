 plaćanja rješenjem će brisati subjekta upisanog u Upisnik subjekata iz stavka 2. ovoga članka na njegov zahtjev, odnosno kada na zahtjev kontrolnog tijela ili nadležne inspekcije za provođenje službene kontrole utvrdi da je prestao ispunjavati uvjete propisane Uredbom (EZ) br. 834/2007, ovim Zakonom i propisima donesenim na temelju ovoga Zakona.
(6) Agencija za plaćanja obvezna je izraditi popis subjekata koji su na temelju pravomoćnog rješenja upisani u Upisnik subjekata iz stavka 2. ovoga članka te popis dostaviti Ministarstvu najkasnije do 31. siječnja tekuće godine za prethodnu godinu.
(7) Popise iz stavka 6. ovoga članka Ministarstvo objavljuje na službenim mrežnim stranicama.
(8) Protiv rješenja iz stavaka 4. i 5. ovoga članka može se izjaviti žalba Ministarstvu u roku od 15 dana od dana primitka rješenja.
Brisanje iz Upisnika subjekata ili Upisnika kontrolnih tijela
Članak 79.
(1) Agencija za plaćanja rješenjem će brisati subjekta iz Upisnika subjekata ako ponovi prekršaj za koji je u prekršajnom postupku izrečena kazna iz članka 172. ovoga Zakona.
(2) Ministarstvo će kontrolnom tijelu rješenjem ukinuti ovlaštenje i brisati ga iz Upisnika kontrolnih tijela ako ponovi prekršaj za koji je pravomoćnom presudom u prekršajnom postupku izrečena kazna iz članka 173. ovoga Zakona ili ako je kažnjeno pravomoćnom presudom za kazneno djelo iz članka 258. Kaznenog zakona (»Narodne novine«, br. 125/11. i 144/12.).
(3) Kontrolno tijelo kojem je ukinuto ovlaštenje i brisano je iz Upisnika kontrolnih tijela na temelju odredbe iz stavka 2. ovoga članka može podnijeti zahtjev za ponovni upis nakon proteka dvije godine od pravomoćnosti presude.
(4) Protiv rješenja iz stavka 1. i 2. ovoga članka nije dopuštena žalba, već se može pokrenuti upravni spor.
Povjerenstvo za ekološku proizvodnju
Članak 80.
(1) Za promicanje, unapređivanje i praćenje razvoja, davanje stručnih mišljenja i prijedloga u ekološkoj proizvodnji Ministarstvo će osnovati Povjerenstvo za ekološku proizvodnju (u daljnjem tekstu: Povjerenstvo).
(2) Ministar rješenjem imenuje predsjednika, članove i tajnika Povjerenstva iz redova znanstvenih i stručnih djelatnika, predstavnika tijela državne uprave, predstavnika kontrolnih tijela, predstavnika nadležne inspekcije za provođenje službenih kontrola, predstavnika subjekata te predstavnika nevladinih organizacija koje promiču ekološku proizvodnju.
(3) Povjerenstvo donosi poslovnik o svom radu.
Uvoz iz trećih zemalja
Članak 81.
(1) Ministarstvo financija – Carinska uprava vodi evidenciju o uvozu ekoloških proizvoda iz trećih zemalja.
(2) Podatke iz stavka 1. ovoga članka Carinska uprava dostavlja Ministarstvu do 31. ožujka tekuće godine za prethodnu godinu.
Poglavlje B. Integrirana proizvodnja
Zadaće nadležnog tijela
Članak 82.
(1) Ministarstvo kao nadležno tijelo ima sljedeće zadaće:
– uređuje sustav integrirane proizvodnje poljoprivrednih proizvoda
– provodi službene kontrole nad integriranom proizvodnjom
– uređuje vođenje Upisnika proizvođača u integriranoj proizvodnji (u daljnjem tekstu: Upisnik proizvođača)
– uređuje provođenje stručnog nadzora u integriranoj proizvodnji
– uređuje vođenje evidencije u integriranoj proizvodnji
– uređuje označavanje i stavljanje na tržište integriranih proizvoda
– objavljuje popise proizvođača na službenim mrežnim stranicama.
(2) Vođenje evidencije, edukaciju proizvođača i označavanje proizvoda iz integrirane proizvodnje propisat će ministar pravilnikom.
Tehnološke upute
Članak 83.
(1) Tehnološke upute za integriranu proizvodnju sadrže opis agrotehničkih mjera u integriranoj proizvodnji i izrađuju se za sljedeća područja poljoprivredne proizvodnje: ratarstvo, povrćarstvo, voćarstvo i vinogradarstvo.
(2) Proizvođač u integriranoj proizvodnji dužan je poštivati Tehnološke upute za integriranu proizvodnju.
(3) Za izradu Tehnoloških uputa za integriranu proizvodnju Ministarstvo osniva stručna povjerenstva za pojedina područja poljoprivredne proizvodnje iz stavka 1. ovoga članka.
(4) Ministar