 tima, upravitelj kaznenog tijela najmanje jedanput u šest mjeseci određuje zatvorenike koji su ostvarili uvjete za novčanu nagradu za rad te utvrđuje visinu nagrade.
Nagrada za rad zatvorenika ne može iznositi više od 20% od naknade za rad zatvorenika za puni fond sati u redovnom radnom vremenu.
V. GODIŠNJI ODMOR
Članak 16.
Godišnji odmor zatvorenik stječe nakon dvanaest mjeseci neprekidnog rada.
Zatvoreniku se za svaku sljedeću kalendarsku godinu može odobriti korištenje polovine godišnjeg odmora nakon šest mjeseci neprekidnog rada.
Godišnji odmor iz prethodne kalendarske godine zatvorenik, iznimno može iskoristiti do 30. lipnja tekuće godine.
Privremena nesposobnost za rad uzrokovana namjernim ugrožavanjem zdravlja smatra se prekidom rada u odnosu na odobravanje godišnjeg odmora.
Članak 17.
Plan korištenja godišnjeg odmora zatvorenika na prijedlog stručnog tima donosi upravitelj.
Članak 18.
Minimalno trajanje godišnjeg odmora od 18 dana, uvećava se:
a) s obzirom na duljinu rada za vrijeme izdržavanje kazne:
– za jedan dan od druge do pete godine rada,
– za dva dana od šest do deset godina rada,
– za tri dana od jedanaest do petnaest godina rada,
– za četiri dana od šesnaest do dvadeset godina rada,
– za pet dana od dvadeset jedne do dvadeset pet godina rada,
– za šest dana od dvadeset šest do trideset godina rada i
– za sedam dana nakon trideset godina rada.
b) s obzirom na uvjete rada za rad na poslovima s otežanim ili posebnim uvjetima rada do dva dana,
c) s obzirom na složenost poslova radnog mjesta za koeficijent složenosti 0,50 i 0,60 jedan dan, za koeficijent 0,70 i 0,80 dva dana i za koeficijent 0,90 i 1,00 tri dana.
VI. PREKID RADA
Članak 19.
Upravitelj kaznenog tijela pisanom odlukom odlučuje o prekidu rada zatvorenika.
Osim povreda obveza iz rada iz čl. 87. Zakona o izvršavanju kazne zatvora, odluka o prekidu rada donosi se u slučaju kada rad nije potreban ili moguć, a posebno u slučajevima;
– ako zatvorenik ne želi više raditi,
– nesposobnosti za rad duže od dva mjeseca,
– iz sigurnosnih razloga,
– zbog izmjene pojedinačnog programa izvršavanja kazne zatvora.
Prekid rada u trajanju do 30 dana, zbog premještaja zatvorenika u drugo kazneno tijelo, ne smatra se prekidom rad u smislu stjecanja prava na godišnji odmor.
VII. KORIŠTENJE SREDSTAVA OSTVARENIH RADOM ZATVORENIKA
Članak 20.
Financijska sredstva ostvarena radom zatvorenika koriste se za pokriće stvarnih troškova, odnosno za isplatu naknada za rad i nagrada zatvorenika te ostalih izdataka nastalih obavljanjem rada zatvorenika.
Ostatak prihoda nakon podmirenja izdataka iz stavka 1. ovoga članka koristi se za poboljšanje uvjeta života i rada zatvorenika u kaznenim tijelima, a dijeli se na tekuće i kapitalne izdatke.
Članak 21.
Prije korištenja sredstava iz članka 19. stavka 2. ovoga Pravilnika, kazneno tijelo dužno je pribaviti suglasnost ministra nadležnog za poslove pravosuđa.
VIII. IZVJEŠĆIVANJE
Članak 22.
Izvješće o korištenju sredstava ostvarenih radom zatvorenika dostavlja se na obrascu IKS.
Izvješće o radu zatvorenika dostavlja se na obrascu IOR.
Izvješće o broju zatvorenika koji su odbili rad, o broju zatvorenika nesposobnih za rad, o broju zatvorenika koji žele raditi, a ne može im se osigurati rad, te o broju ozlijeđenih zatvorenika na radu i izvan rada, dostavlja se na obrascu NS-OZ.
Članak 23.
Tromjesečna izvješća iz članka 21. dostavljaju se do 10. u mjesecu, za prethodno razdoblje od tri, šest i devet mjeseci, a godišnje izvješće dostavlja se za razdoblje od dvanaest mjeseci u kalendarskoj godini, do 31. siječnja za prethodnu godinu.
Sva izvješća na obrascima, koji su sastavni dio ovog Pravilnika, dostavljaju se u Središnji ured Uprave za zatvorski sustav ministarstva nadležnog za poslove pravosuđa.
Članak 24.
Središnji ured Uprave za zatvorski sustav razmatra godišnje izvješće o korištenju financijskih sredstava ostvarenih radom zatvorenika i ministru nadležnom za poslove pravosuđa predlaže davanje konačne suglasnosti.
IX. ZAVRŠNE ODREDBE
Članak