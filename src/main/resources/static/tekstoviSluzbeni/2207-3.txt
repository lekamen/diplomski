popunjen dnevnik rada doktora medicine na specijalističkom usavršavanju, dokaz o završenom poslijediplomskom specijalističkom studiju, dokumentacija o ocjenjivanju dijelova programa specijalističkog usavršavanja i dokaz o položenom završnom ispitu nakon zajedničkog internističkog debla odnosno zajedničkog kirurškog debla, ako je ono predviđeno programom specijalizacije. Ostala dokumentacija prilaže se prijavi u skladu s odredbama članka 8. i 16. ovoga Pravilnika (potvrda ravnatelja zdravstvene ustanove, uprave trgovačkog društva koje obavlja zdravstvenu djelatnost ili doktora medicine privatne prakse odnosno čelnika tijela ili pravne osobe, odnosno obavijest ministarstva o prekidu tijekom specijalizacije), dokaz o državljanstvu (preslika osobne iskaznice, putovnice, rodnog lista ili domovnice), rješenje ministarstva o odobrenju specijalizacije i preslika važećeg odobrenja za samostalan rad (licenca) izdanog od Komore. Preslika osobne iskaznice, putovnice, rodnog lista ili domovnice uzet će se kao valjani dokaz o promjeni prezimena.«.
Članak 10.
U članku 22. u stavku 2. brišu se riječi: »Glavni mentor i mentori specijalizanta ne mogu biti članovi ispitnog povjerenstva.«, a iza stavka 5. dodaje se novi stavak 6. koji glasi:
»Ispitivač ima pravo na naknadu putnih troškova sukladno odluci ministra.«.
Članak 11.
U članku 23. u stavku 1. iza riječi: »u zdravstvenoj ustanovi iz članka 4. ovoga Pravilnika.« briše se točka i dodaju se riječi: »u kojoj je zaposlen predsjednik ispitnog povjerenstva.«.
U istom članku u stavku 2. iza riječi: »praktičnog dijela.« briše se točka i dodaju se riječi: »a provodi se kao pisani i usmeni ispit.«.
U istom članku iza stavka 2. dodaju se novi stavci 3., 4., 5. i 6., koji glase:
»Pisani ispit sastoji se od pitanja s višestrukim odgovorom, s mogućih 5 odgovora po pitanju ili s jednim točnim odgovorom, a za pogrešne odgovore nema negativnih bodova.
Svaki ispitni rok sadrži 70 pitanja, a prolaznim se smatra 60% točno odgovorenih pitanja. Pitanja za svaku specijalizaciju u ukupnom fondu pitanja pisanog dijela specijalističkog ispita sastavlja radna skupina odgovorna za određenu specijalizaciju, a fond pitanja sadrži najmanje 200 pitanja.
Pristupnik koji nije položio pisani ispit, može ponovo pristupiti ispitu u sljedećem roku. Pisani ispit održava se istodobno na svim medicinskim fakultetima Sveučilišta u Republici Hrvatskoj koji provode ispit.
Usmeni ispit polaže se pred ispitnim povjerenstvom i sastoji se od praktičnog dijela usklađenog s programom specijalističkog usavršavanja, tijekom kojeg se ocjenjuju kompetencije stečene programom specijalističkog usavršavanja. Usmeni ispit održava se u zdravstvenoj ustanovi iz članka 4. ovoga Pravilnika u kojoj je zaposlen predsjednik ispitnog povjerenstva.«.
Članak 12.
U članku 27. iza stavka 5. dodaje se novi stavak 6. koji glasi:
»Glavni mentor i mentor specijalizanta u slučaju da specijalizant ne položi specijalistički ispit, obvezno prisustvuju polaganju specijalističkog ispita kod ponovnih polaganja ispita.«.
Članak 13.
Iza članka 27. dodaje se novi članak 27.a koji glasi:
»Članak 27.a
Pristupnik može izjaviti ministarstvu pisani prigovor na provedeni specijalistički ispit u cijelosti ili u dijelu ispita, u skladu s odredbama zakona kojim je propisan upravni postupak.
Ministarstvo donosi rješenje o prigovoru na temelju mišljenja Povjerenstva za specijalističko usavršavanje doktora medicine, koje može uključiti u izradu mišljenja jednog ili više stručnjaka samo za taj predmet (ad hoc), bez sudjelovanja ispitivača na čiji dio specijalističkog ispita je izjavljen prigovor.«.
Članak 14.
U članku 33. u stavcima 1. i 2. riječi: »Nacionalno povjerenstvo« zamjenjuju se riječju: »Povjerenstvo«.
Članak 15.
U članku 38. Pravilnika dodaje se stavak 2. koji glasi:
»U programu užih specijalizacija Priloga I. Pravilnika o specijalističkom usavršavanju doktora medicine (»Narodne novine«, broj 111/2009):
– u točki: »10. Naziv specijalizacije: PEDIJATRIJA«, pod naslovom: »UŽE