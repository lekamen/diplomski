 traka, kojom se utvrđuje obvezna površina za kontrolu.
Godišnje podnošenje zahtjeva
Članak 83.
Svake godine tijekom trajanja obveznog razdoblja korisnik je dužan na jedinstvenom zahtjevu zatražiti potporu za PT na listu A i prijaviti površine na listu B u skladu s propisanim rokovima podnošenja jedinstvenog zahtjeva.
Obveze PT korisnika
Članak 84.
PT korisnik je dužan ispunjavati sljedeće obveze:
1. Tijekom prvih osamnaest mjeseci obaveznog petogodišnjeg razdoblja završiti izobrazbu vezano uz mjeru Poljoprivreda, okoliš i klimatske promjene u trajanju od minimalno 18 sati. Svake sljedeće godine korisnik je dužan završiti izobrazbu ili koristiti individualno savjetovanje ili sudjelovati u demonstracijskoj aktivnosti u trajanju od minimalno 6 sati godišnje vezano uz navedenu mjeru.
2. Uspostava cvjetnih traka: cvjetne trake treba posijati uz rub ili unutar parcele i ne smiju se koristiti kao put ili prolaz, širine najmanje 3 m, maksimalno 15 m; ukupna dužina traka na parceli mora biti najmanje 200 m po hektaru; udaljenost između traka najmanje 50 metara.
3. Trake trebaju sadržavati najmanje pet cvjetnih vrsta iz Tablice 4. Priloga 4. ovoga Pravilnika koje naizmjence cvjetaju tijekom cijele vegetacijske sezone. Trake se moraju ostaviti da ocvatu i mogu se zaorati najranije 1. listopada. Položaj traka može se mijenjati svake godine.
4. Uspostava travnih traka: travne trake treba posijati uz rub parcele i ne smiju se koristiti kao put ili prolaz, širine najmanje 2 m, maksimalno 3 m; ukupna dužina traka na parceli mora biti najmanje 200 m po hektaru; udaljenost između traka najmanje 50 metara.
5. Trake trebaju sadržavati najmanje pet vrsta trava iz Tablice 4. Priloga 4. ovoga Pravilnika. U prvoj godini uspostavljanja traku se mogu pokositi 2-3 puta kako bi se spriječilo zakorovljavanje i potaknulo busanje. U trećoj godini trake treba pokositi, ali ne poslije 1. listopada.
6. Korisnik mora voditi evidenciju o provođenju svih radnji iz točki 1-5 koje se odnose na obveze iz ove operacije. Evidencija se vodi sukladno Obrascu 6. iz Priloga 4. koji je sastavni dio ovoga Pravilnika.
7. Korisnik je dužan tijekom obveznog razdoblja provoditi operaciju na istim površinama u skladu s podnesenim zahtjevom za ulazak u sustav potpore i donesenom Odlukom o ulasku u sustav potpore kojom se utvrđuje obvezna površina za kontrolu.
OPERACIJA 10.1.7. Održavanje ekstenzivnih voćnjaka (EV)
Uvjeti za ostvarenje potpore za operaciju 10.1.7.
Članak 85.
(1) Uvjeti za ulazak u sustav potpore za Održavanje ekstenzivnih voćnjaka (dalje u tekstu: EV korisnik) jesu:
1. Poljoprivredno zemljište na kojem se provodi poljoprivredna proizvodnja registrirano je u ARKOD sustavu i označeno je kao ekstenzivni voćnjak s najmanje 50, a najviše 200 stabala na hektaru.
2. EV korisnik podnosi Agenciji za plaćanja jedinstveni zahtjev na kojem traži ulazak u sustav potpore za Održavanje ekstenzivnih voćnjaka na listu A i prijavljuju površine na listu B, a u skladu s propisanim rokovima podnošenja jedinstvenog zahtjeva.
3. Prilikom ulaska u sustav potpore korisnik preuzima obvezu petogodišnjeg razdoblja provođenja operacije o čemu potpisuje Izjavu koja je sastavni dio jedinstvenog zahtjeva.
(2) Agencija za plaćanja na temelju podataka iz podnesenog zahtjeva za ulazak u sustav potpore, EV korisniku koji udovoljava uvjetima iz stavka 1. ovog članka donosi Odluku o ulasku u sustav potpore za Održavanje ekstenzivnih voćnjaka, kojom se utvrđuje obvezna površina za kontrolu.
Godišnje podnošenje zahtjeva
Članak 86.
Svake godine tijekom trajanja obveznog razdoblja korisnik je dužan na jedinstvenom zahtjevu zatražiti potporu za EV na listu A i prijaviti površine na listu B u skladu s propisanim rokovima podnošenja jedinstvenog zahtjeva.
Obveze EV korisnika
Članak 87.
EV korisnik je dužan ispunjavati sljedeće obveze:
1. Tijekom prvih osamnaest mjeseci obaveznog petogodišnjeg razdoblja završiti izobrazbu vezano uz mjeru Poljoprivreda, okoliš i klimatske promjene u trajanju od minimalno 18