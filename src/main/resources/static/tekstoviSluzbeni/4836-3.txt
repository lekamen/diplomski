 poslovanja namijenjen dezinvestiranju. Povjerenik je pri tom naveo kako je Agrokor ukazao na problem provođenja prihvaćenih strukturnih mjera u pogledu navedenog prodajnog mjesta.
Vezano uz navedeno prodajno mjesto Povjerenik je utvrdio da je Agrokor putem tiskovina u kolovozu 2014. oglasio javnu ponudu u odnosu na dezinvestiranje predmetnog prodajnog mjesta, te da je isto ponovio 4. ožujka 2015. i da je tijekom cijelog razdoblja do proteka roka za dezivestiranje, odnosno do 12. ožujka 2015., javna ponuda bila oglašena na službenim mrežnim stranicama Agrokora, Konzuma d.d. i Mercatora-H d.o.o., ali da do isteka roka za deizinvestiranje Agrokor nije zaprimio niti jednu obvezujuću ponudu kao ni pismo namjere za predmetno prodajno mjesto.
Povjerenik je obavijestio Agenciju da dopis Agrokorovog poslovnog savjetnika za prodaju prodavaonica predviđenih rješenjem Agencije potvrđuje navedene tvrdnje vezano uz predmetno prodajno mjesto. Kao glavni razlozi izostanka interesa za navedeno prodajno mjesto navedeni su relativno velika kvadratura prodajnog mjesta, neatraktivna mikrolokacija centra te izuzetno niska posjećenost i nedostatno zanimanje kupaca uslijed nepovoljnih tržišnih prilika.
S obzirom na rezultate radnji koje je Agrokor u provedbi mjera dezinvestiranja za predmetno prodajno mjesto poduzimao do isteka roka za dezinvestiranje, a što je, usprkos svim naporima, rezultiralo neuspjehom u pronalasku zakupodavca za predmetno prodajno mjesto, Povjerenik utvrđuje kako je jasno da bi u pogledu tog prodajnog mjesta bilo potrebno, sukladno točki 1.3.5, podtočke 1.3.5.1 i 1.3.5.2 Rješenja Agencije, pristupiti promjeni namjene tog prodajnog mjesta, a ukoliko to ne uspije, zatvaranju predmetnog prodajnog mjesta.
Slijedom navedenog, nakon što se upoznao sa svim relevantnim činjenicama Povjerenik je, sukladno svom Mandatu, predložio Agenciji da razmotri mogućnost odstupanja od provođenja točki 1.3.5, podtočka 1.3.5.1 i 1.3.5.2. Rješenja, u pogledu predmetnog prodajnog mjesta i dopustiti Agrokoru ostanak u zakupu, odnosno zadržavanje tog prodajnog mjesta u Agrokorovoj maloprodajnoj mreži, bez obveze davanja prijedloga zamjenskog prodajnog mjesta. Stav je Povjerenika da je ovakav prijedlog razuman uzme li se u obzir specifičnost opisane situacije vezane za predmetno prodajno mjesto.
Povjerenik je pritom uzeo u obzir i činjenicu da je društvo koje upravlja Westgateom upozorilo da je zbog najavljenog zatvaranja predmetnog prodajnog mjesta više od polovice drugih zakupoprimca najavilo raskid ugovora o zakupu s trgovačkim centrom jer smatraju da bi zatvaranjem jedine prodavaonice široke potrošnje u tom trgovačkom centru došlo do značajnog pada prodaje u svim ostalim prodajnim prostorima, što bi potencijalno dovelo u opasnost poslovanje i samog Westgatea.
Povjerenik je mišljenja, ako Agencija dopusti da Agrokor nastavi poslovati u predmetnoj prodavaonici te da ostane u zakupu i nakon proteka roka za dezinvestiranje, kako ne bi bilo potrebno zahtijevati zamjensku prodavaonicu u odnosu na predmetnu prodavaonicu s obzirom na činjenicu da je Agrokor već za pet (5) prodavaonica namijenjenih za dezinvestiranje ponudio devet (9) zamjenskih prodavaonica, koje ostvaruju gotovo [40-50]% više prihoda, što je Agencija 10. veljače 2015. prihvatila.
Agencija je, na temelju odluke Vijeća sa 13/2015. sjednice, održane 23. ožujka 2015., usvojila obrazloženje Povjerenika i poslovnog savjetnika Agrokora u prodaji prodavaonica predviđenih za dezinvestranje u odnosu na predmetno prodajno mjesto te je stoga prihvatila prijedlog da se isto izuzme od obveze dezinvestiranja uzimajući u obzir sve okolnosti konkretnog slučaja koje se nisu mogle predvidjeti u trenutku predlaganja dezinvestiranja tog prodajnog mjesta i činjenicu da je Agrokor poduzeo sve radnje predviđene rješenjem Agencije u cilju dezinvestiranja tog prodajnog mjesta, ali nije bilo zainteresiranih ponuditelja, što pak nije ovisilo o volji stranke.
Nadalje, Povjerenik je 24. rujna 2015. obavjestio Agenciju