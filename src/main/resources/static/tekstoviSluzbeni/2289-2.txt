 donese presudu kojom će osporeno rješenje oglasi ništavim, a podredno, ako nađe da se radi o upravnoj stvari, osporeno rješenje poništi.
Tuženik, pozvan na odgovor u smislu članka 32. Zakona o upravnim sporovima (»Narodne novine« 20/10., 143/12. i 152/14. – nadalje u tekstu: ZUS), protivi se tužbi osporavajući prije svega osnovanost prigovora nenadležnosti, navodeći da je veza ZEK-a i određenih naknada stvarna, neposredna i bitna s obzirom da se spor odnosi na regulatorne obveze tužitelja kao operatora sa značajnom tržišnom snagom, koje su mu određene upravno sukladno odredbi članka 56. ZEK-a. Okvirni sadržaj tih obveza propisan je člankom 58. ZEK-a koji propisuje regulatornu obvezu transparentnosti, člankom 59. ZEK-a koji propisuje regulatornu obvezu nediskriminacije i člankom 61. ZEK-a koji propisuje regulatornu obvezu pristupa i korištenja posebnih dijelova mreže, a konkretiziran je u odlukama o analizama mjerodavnih tržišta. Analiza mjerodavnih tržišta je ključni dokument u kojima se određuju regulatorne obveze i definira njihov konkretni sadržaj pa se navedene usluge temelje na gore naprijed navedenim regulatornim obvezama.
Nadalje se tuženik upućuje i na određene, pobliže navedene presude Upravnog suda Republike Hrvatske u kojima je sud zauzeo stav da povrat neovlašteno naplaćenog iznosa nije samo stvar dužničko-vjerovničkog odnosa između tužitelja i njegovih korisnika, već ulazi u domenu regulatornih obveza propisanih ZEK-om. Ujedno smatra da je HAKOM prema izričitoj odredbi članka 20. ZEK-a obavezan riješiti spor između dva ili više operatera iako ta nadležnost nije isključiva u odnosu na sudsku, već je komplementarna što da proizlazi iz stavka 5. tog članka Zakona.
Tuženik se posebno osvrće na dio tužbe koji se odnosi i na naknade za kašnjenje za usluge koje nisu u području odgovornosti tužitelja pa se s tim u vezi dodaje da je sam postupak utvrđivanja i otklanjanja smetnji utvrđen člankom 25.1. RUO-a kojim je propisana obveza HT-a i krajnjeg korisnika međusobno se obavještavati o smetnjama u tehničkim parametrima i posljedicama koje navedene smetnje mogu imati te obveza aktivnog surađivanja na otklonu smetnji. S tim u vezi se navodi da ukoliko tužitelj ne otkloni kvar/smetnju unutar roka iz članka 15.3. RUO-a obveza je operatoru korisniku isplatiti naknadu za svaki dan kašnjenja, a HT nije pravovremeno obavijestio H1 Telekom da se radi o smetnjama koje nisu u odgovornosti tužitelja iz čega je vidljivo da nije aktivno surađivao po pitanju otklona/kvara zbog čega i taj prigovori smatra neosnovanim.
Tuženik se protivi i drugim navodima tužbe vezanim uz navodnu neodređenost izreke navodeći kako su parametri suprotno tvrdnjama iz tužbe jasno određeni, te ne samo u izreci već i u obrazloženju rješenja koje se tumači zajedno s izrekom, pa slijedom izloženog predlaže Sudu da se tužbu odbije kao neosnovanu pozivom na odredbu članka 57. Zakona o upravnim sporovima.
Odgovor na tužbu je podnio i H1 Telekom d.d. iz Splita, u svojstvu zainteresirane osobe očitujući se prije svega u odnosu na prigovore nenadležnosti navodeći s tim u vezi da je osnovni zadatak tuženika upravo reguliranje obveza i spornih pitanja među operatorima, pa time svakako i pitanje naknada za kašnjenje. Smatra da tužitelj svojim korištenjem izraza »ugovorna kazna« nastoji dovesti Sud u zabludu i dovesti u pitanje nadležnost tuženika za odlučivanje. S tim u vezi dodaje da je veza između predmeta spora i obveza iz ZEK-a neposredna, određena i konkretna, pa je time tuženik donio rješenje u granicama svojih ovlasti.
Također dodaje da je visina naknada koju je tužitelj dužan plaćati operatorima za kašnjenje u pružanju usluga određena od strane tuženik kao regulatornog tijela u okviru regulatorne obveze pristupa i korištenja posebnih dijelova mreže što je kao obvezujuće tužitelj ugradio u svoju Standardnu ponudu, što također govori u prilog nadležnosti tuženik za odlučivanje u sporovima u vezi navedenih naknada.
U odnosu na naknade za kašnjenje u otklanjanju