 prepoznavanje putem fotografija te je naveo da je osoba pod red. brojem 2., osoba koja najviše liči vozaču kombija koji ih je vozio u BIH. (prilog – posebno izvješće PU Istarske s prilozima).
PU Istarska svojim posebnim izvješćem dostavila je dana 09. lipnja 2014., dopis Ministarstva obrane RH u kojem se navodi da pregledom raspoloživog arhivskog gradiva nisu pronađeni podaci o osobi Goran Đukić, te da se isti ne nalazi na popisu ratnih zarobljenika (prilog – kopija dopisa).
Dana 15. listopada 2014., zatraženo je od Ministarstva obrane RH, Oružanih snaga RH, Hrvatske kopnene vojske, Odjel kriminalističke vojne policije dostavu dokumentacije i obavljanje obavijesnih razgovora s pripadnicima vojne policije, a koji su dana 17. odnosno 18. kolovoza 1992., godine sudjelovali u aktivnostima na pronalasku vojnih i ratnih obveznika državljana BIH, u tzv. akciji RAVO.
Dana 21. studenog 2014., Ministarstvo obrane RH, Oružane snage RH, Hrvatska kopnena vojska, Odjel kriminalističke vojne policije, dostavilo je posebno izvješće i u privitku dokumentaciju vezano za repatrijaciju državljana BIH kao i dokumentaciju policijske akcije RAVO. (prilog – kopija posebnog izvješća i dopis Ministarstva unutarnjih poslova i Ministarstva obrane RH, a vezano za akciju RAVO).
Dana 22. prosinca 2014., od Ministarstva obrane RH, Oružanih snaga RH, Hrvatske kopnene vojske, Odjel kriminalističke vojne policije, zaprimili smo posebno izvješće u kojem nas obavještavaju da su obavljeni obavijesni razgovori sa pričuvnim vojnim policajcima i to Milanom Pandžićem, Alenom Vergićem i Mirkom Martincem i Jasminom Šogoljem, a na okolnosti preprate civilnih i vojnih obveznika izbjeglih sa područja BIH .
Iz obavijesnog razgovora sa Milanom Pandžićem proizlazi da je jednom kao pričuvni pripadnik 71. bojne vojne policije u Rijeci u ljeto 1992., sudjelovao u pratnji broda na relaciji Rijeka – Split, a na kojem brodu su bili državljani BIH koji su bez valjanih dokumenata boravili na području RH. Na tom brodu koliko se on sjeća nije bilo i civilnih policajaca. Cijelim putem do luke Split bio je na palubi broda i slušao negodovanja i tužne priče tih civila iz Bosne. Tijekom puta nije bilo nikakvih problema niti primjene policijskih ovlasti prema bilo kome. Putnike je preuzela civilna policija u splitskoj luci i nije mu poznata njihova daljnja sudbina.
Iz obavijesnog razgovora sa Alanom Vergićem proizlazi da je u ljeti 1992. kao pričuvni pripadnik 71. Bojne vojne policije u Rijeci bio dva puta član patrole koja je pratila državljane BIH od Rijeke do granice sa Bosnom i Hercegovinom. Prvi put je bio član patrole na brodu do Splita, a drugi put su pratili nekoliko autobusa također do granice sa BIH. Navodi da se ne sjeća točno koliko je bilo vojnih policajaca na brodu, a ne sjeća se niti tko bi eventualno od kolega bio s njim. Misli da je u riječku luku civilna policija dopratila dva autobusa sa državljanima BiH koji su ukrcani na brod, a koji su oni osiguravali na putu do Splita. Ne sjeća se da li su na brodu bili pripadnici MUP-a pretpostavlja da ne. Osim negodovanja državljana BIH izjavljuje da nije bilo nikakvih događaja na brodu. Niti je primijetio da bi eventualno njegove kolege postupale na bilo koji način s tim civilima. Koliko se sjeća putnike je u Splitskoj luci preuzela civilna policija.
Iz obavijesnog razgovora sa Mirkom Martincem proizlazi da je unatrag tri četiri godine doživio tešku prometnu nesreću koja je imala za posljedicu gubljenje pamćenja, a nakon toga operirao je i tumor na mozgu te je imao moždani udar od kojeg se još nije u potpunosti oporavio pa se stoga ne sjeća niti akcije RAVO niti nikakvih detalja oko povratka osoba u BIH.
Iz obavijesnog razgovora s Jasminom Šogoljem proizlazi daje bio pripadnik 71. bojne vojne policije koja je bila smještena na Učki, a kasnije na Trsatu. Nepoznat mu je pojam operativne akcije RAVO kao i prevoženje državljana BIH brodom prema Splitu. Ono čega se sjeća jest da su brodom u Rijeku pristigle izbjeglice iz Dubrovnika te 