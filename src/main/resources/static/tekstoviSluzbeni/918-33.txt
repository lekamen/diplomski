 održavanja, s obrazloženjem »kako postoji mogućnost da se kroz referendum onemogući nastavak monetizacije javnog duga vezanog uz društva HAC i ARZ po koncesijskom modelu« (v. točku 22. obrazloženja ove odluke).
Time je, prema ocjeni Ustavnog suda, Vlada uputila jasnu poruku, načelnog značenja, da se neposredno sudjelovanje birača u procesu donošenja odluka u demokratskom društvu može djelotvorno provesti i kad je riječ samo o mogućnosti održavanja referenduma, a da sam postupak referenduma nije potrebno provoditi. U konkretnom slučaju, odustajanjem od dodjele koncesije za javne usluge upravljanja izgrađenim autocestama i njihovog održavanja, Vlada je uvažila razlog zbog kojeg su birači dali svoje potpise za raspisivanje referenduma, neovisno o tome što je za samo referendumsko pitanje (to jest za sam tekst prijedloga ZDIZoC-a) smatrala da nije osnovan i da je dvojben s ustavnopravnog aspekta.
Vladina je uloga biti čvrst institucionalni jamac ostvarenja ustavnog zahtjeva za razboritim i kompromisnim rješavanjem problema u društvenoj zajednici. S druge strane, Ustavni sud ne može odreći legitimaciju Vladinim prethodnim nastojanjima da u konkretnom slučaju provede postupak dodjele koncesije za javne usluge upravljanja izgrađenim autocestama i njihovog održavanja, uključujući sredstva koje je u to uložila, s obzirom da je od samog pravnog posla Vlada na kraju odustala radi postizanja tog kompromisa.
64. U tim se okvirima mora zaključiti da se odlukom o odustajanju od dodjele koncesije za javne usluge upravljanja izgrađenim autocestama i njihovog održavanja od 16. travnja 2015. (zbog postojanja mogućnosti »da se kroz referendum onemogući nastavak monetizacije javnog duga vezanog uz društva HAC i ARZ po koncesijskom modelu«) Vlada samoobvezala da će u slučaju donošenja nove odluke o dodjeli koncesije za javne usluge upravljanja izgrađenim autocestama i njihovog održavanja, koji bi pravni posao bio isti ili bitno sličan koncesijskom pravnom poslu od kojega je 16. travnja 2015. odustala, uvažiti činjenicu da je riječ o odluci za koju birači smatraju da bi trebala biti donesena na referendumu.
64.1. S obzirom na takvo stanje stvari, Ustavni sud polazi od članka 4. Zakona o koncesijama, koji propisuje da davatelj koncesije može biti i Hrvatski sabor:
»Članak 4.
(1) Davatelj koncesije može biti:
a) Hrvatski sabor, Vlada Republike Hrvatske, tijela državne uprave, u ime Republike Hrvatske,
(...)
(2) Kada je davatelj koncesije Hrvatski sabor ili Vlada Republike Hrvatske, sve pripremne radnje za davanje koncesije iz Glave II. ovoga Zakona kao i postupak davanja koncesije iz Glave III. ovoga Zakona, osim donošenja odluke o davanju koncesije, odnosno odluke o poništenju postupka davanja koncesije, može provoditi nadležno ministarstvo.
(3) Podjela poslova iz stavka 2. ovoga članka uređuje se posebnim zakonom.
(4) Kada se postupak davanja koncesije provodi prema propisu kojim se uređuje javna nabava, davatelj koncesije smatrat će se javnim naručiteljem prema tom propisu.«
Nadalje, Zakon o koncesijama propisuje u članku 5. stavku 1. točki 9. da se koncesije daju u različitim područjima i za različite djelatnosti, a osobito za javne ceste. Kad je riječ o Hrvatskom saboru, člankom 5. stavcima 5. i 6. Zakona o koncesijama je propisano:
»Članak 5.
(...)
(5) Hrvatski sabor može na prijedlog Vlade Republike Hrvatske proglasiti određenu koncesiju strateškim interesom Republike Hrvatske.
(6) U slučaju iz stavka 5. ovoga članka postupak davanja takve koncesije i druga pitanja u vezi s tom koncesijom uređuju se posebnim zakonom u skladu s odredbama ovoga Zakona.«
64.2. Iako je u članku 78. stavku 1. Zakona o cestama propisano da »odluku o davanju koncesije donosi Vlada kao davatelj koncesije u ime Republike Hrvatske«, Ustavni sud naglašava važnost prethodno navedenih zakonskih mogućnosti. Dosljedno tome, Vlada bi bila dužna da u slučaju opisanom u točki 64. obrazloženja ove odluke, a u okviru članaka 4. i 5. Zakona o koncesijama, prije pokretanja samog