 koliko može, kao i u kućanskim poslovima. Stalno je s majkom koja mu kuha, a nekad i on kuha. Odjeću pere majka, a on zna brisati prašinu.
Iz socijalne anamneze Centra za socijalnu skrb u S. sud je utvrdio materijalne i ekonomske prilike u kojima živi podnositelj.
Iz nalaza i mišljenja I. stupanjskog tijela vještačenja Zavoda za socijalnu skrb u V. od 20. 4. 2012. godine proizlazi da je protustranka D. K. rođen nakon prenešene trudnoće. (...) Kod imenovanoga postoji tjelesno i mentalno oštećenje zdravlja, kao i više vrsta oštećenja zdravlja, kao i teška trajna promjena u zdravstvenom stanju. (...)
Iz nalaza i mišljenja I. stupanjskog tijela vještačenja od 6. 3. 1999. godine proizlazi da procijenjeni kvocijent inteligencije kod protustranke iznosi 55 i na stupnju je lake mentalne retardacije. (...)
Iz rješenja HZMO od 17. 7. 2003. godine proizlazi da je kod protustranke utvrđeno postojanje tjelesnog oštećenja od 90%.
Iz psihologijskog nalaza J. P., profesora školske psihologije, proizlazi da je kod protustranke verbalni IQ 48, neverbalni IQ 50, a globalni IQ je ispod 46.
Iz povijesti bolesti specijalista obiteljske medicine J. N. od 22. 3. 2012. godine, proizlazi da protustranka ima tegobe od djetinjstva, da je socijalno i emocionalno nezreo i da nije sposoban za samostalan život.
Iz nalaza doktora R. N., psihijatra Psihijatrijske bolnice za djecu i mladež, proizlazi da je protustranka rođen nakon teškog poroda, a bio je asfiktičan i 14 dana u inkubatoru, te je kao posljedica toga ostala desna hemipareza i mentalna retardacija na razini umjerene. Ne može samostalno obavljati osobnu higijenu, pa mu je u svemu potrebno pomagati. Misaoni tijek izrazito je oskudan.
(...)
Iz nalaza i mišljenja sudskog vještaka E. K. proizlazi da je izvršila uvid u spis ovog suda broj gornji kao i medicinsku dokumentaciju koja prileži spisu, a osobno je i pregledala protustranku. (...)
Na temelju provedenih dokaza sud je nedvojbeno utvrdio da je protustranka D. K., prema nalazu i mišljenju sudskog vještaka E. K., osoba koja je u trajnom stanju lakše (do umjerene) mentalne retardacije, radi čega nije sposoban brinuti se o osobnim potrebama, pravima i interesima i kojoj je potrebna pomoć, skrb i nadzor odrasle odgovorne osobe u svakodnevnom funkcioniranju, stoga je sud, a po osnovi odredbe čl. 159. st. 1. Obiteljskog zakona, istog u potpunosti lišio poslovne sposobnosti.«
5. Protiv prvostupanjskog rješenja podnositelj je 2. travnja 2013. putem posebne skrbnice i punomoćnice podnio žalbu drugostupanjskom sudu.
U podnesenoj žalbi se navodi:
»... Iako je u ovom postupku protustranci imenovan poseban skrbnik to nije razlog da se sama protustranka isključi iz postupka, da joj se onemogući da ju u postupku zastupa odvjetnik te da sama sudjeluje u izvođenju dokaza, da predlaže dokaze. Tako je sudac koji je odlučivao u ovom postupku, nakon što je primio podnesak protustranke upućen sudu po punomoćniku 25.2.2013. nazvao punomoćnicu protustranke te joj rekao da punomoć koju je protustranka izdala punomoćniku ne priznaje jer da protustranka ne može izdati punomoć odvjetniku te da je to razlog zbog kojeg nije odgodio raspravu zakazanu za 5.3.2013. Protustranka ima poslovnu sposobnost do pravomoćnosti odluke kojom ju se lišava poslovne sposobnosti. Stoga je postupanje suda u ovom postupku bilo nezakonito.
... Obrazloženje presude svodi se na prepričavanje dokaza, a stav suda svodi se na jednu rečenicu: da je nedvojbeno utvrđeno na temelju nalaza i mišljenja vještaka da je protustranka u trajnom stanju lakše (do umjeren) mentalne retardacije te da radi toga nije sposoban brinuti se o osobnim potrebama, pravima i interesima te da joj je potrebna pomoć, skrb i nadzor odrasle odgovorne osobe u svakodnevnom funkcioniranju. (...) Za potpuno lišenje poslovne sposobnosti mora postojati konkretna opasnost za prava i interese protustranke koja se mogu zaštiti samo onemogućavanjem protustranke da utječe na negativan način na svoja prava i interese lišenjem poslovne