Ako ne prihvati sporazum stranaka iz stavka 1. ovog članka, postignuti sporazum će se smatrati optužnim prijedlogom i tijelo postupka će provesti postupak u kojem će raspraviti okolnosti zbog kojih nije prihvatio sporazum i donijeti odgovarajuću odluku o prekršaju.
(7) Ako ne prihvati sporazum stranaka iz stavka 2. ovog članka, tijelo postupka će rješenjem odbaciti sporazum i nastaviti s postupkom. Protiv ovog rješenja nije dopuštena žalba.
(8) Ako prihvati sporazum stranaka, tijelo postupka će donijeti odluku o prekršaju koja mora u cijelosti odgovarati postignutom sporazumu stranaka.
(9) Protiv odluke o prekršaju iz stavka 8. ovog članka žalba nije dopuštena.«
11.1. Predlagatelj, pozivom na članak 28. Ustava (pretpostavka nedužnosti), ustavnopravno spornim smatra pojam »počinitelj« navodeći da »ni jedna osoba prije podnošenja optužnog prijedloga nije 'počinilac prekršaja', čime je navedena odredba u dijelu 'počinitelj prekršaja', suprotna navedenoj odredbi Ustava RH«.
Prijedlog nije osnovan.
11.2. Vlada je u očitovanju navela:
«... iz ukupnosti teksta članka 109. kao i čitavog Prekršajnog zakona jasno proizlazi da se poštuje presumpcija nevinosti. Osoba kojoj se uručuje pisana obavijest o počinjenom prekršaju iz članka 109.a ne presumira se kao počinitelj prekršaja kojem je utvrđena krivnja, nego upravo suprotno, ova je odredba unijeta u Prekršajni zakon radi ostvarenja prava okrivljenika da čim prije sazna za što ga se tereti i koja su mu prava u prekršajnom postupku koji protiv njega slijedi.«
11.3. Polazeći od predlagateljevog razloga osporavanja ustavnosti članaka 109.a i 109.e PZ-a, Ustavni sud utvrđuje da se sadržaj pojma »počinitelj prekršaja« mora sagledavati u kontekstu osporenih odredaba PZ-a u cjelini, iz kojih jasno proizlazi da tu nije riječ o pravomoćno osuđenom počinitelju prekršaja, već o osobi za koju se sumnja da je počinila prekršaj. Terminološka upotreba pojma »počinitelj« ne mijenja taj smisao.
Ustavni sud utvrđuje da su članci 109.a i 109.e PZ-a u osporenom dijelu u suglasnosti s pretpostavkama odredivosti zakonskih odredaba i primjerenosti legitimnih očekivanja subjekata na koje se zakon neposredno primjenjuje.
11.4. Ustavni sud utvrđuje da su članci 109.a i 109.e PZ-a u osporenom dijelu u suglasnosti s pretpostavkama odredivosti zakonskih odredaba.
F) Članak 140. PZ-a
12. Suglasnost s Ustavom članka 140. stavka 2. PZ-a u vezi s člankom 138. stavkom 2. točkama 5. i 7. PZ-a (Glava 18., odjeljci »Struktura troškova postupka« i »Odlučivanje o troškovima postupka«) osporavaju METALMINERAL-KAMEN d.o.o. Kerestinec i Mihael Horvat iz Samobora, koje zastupa Boris Jukić, odvjetnik u Zagrebu.
Članak 140. stavci 1. i 2. PZ-a glase:
»Članak 140.
(1) U oslobađajućoj presudi i presudi kojim se optužba odbija odlučit će se i o troškovima postupka.
(2) U slučaju iz stavka 1. ovoga članka, izreći će se u presudi da troškovi postupka iz članka 138. stavka 2. točke 2. do 4. ovoga Zakona padaju na teret proračunskih sredstava suda, osim ako ovim Zakonom nije drukčije određeno, a troškovi iz članka 138. stavka 2. točaka 5. i 7. ovoga Zakona samo ako se presudom okrivljenik oslobađa od optužbe jer djelo nije prekršaj ili nema dokaza da je počinio prekršaj.«
Članak 138. stavci 1. i 2. točke 5. i 7. PZ-a glase:
»Članak 138.
(1) Troškovi prekršajnog postupka su izdaci učinjeni u povodu prekršajnog postupka od njegova pokretanja, pa i prije, pa sve do njegova završetka, te izdaci za uništenje oduzetih predmeta prekršaja.
(2) Troškovi prekršajnog postupka obuhvaćaju:
(...),
5. putne troškove okrivljenika,
(...),
7. nužne izdatke i nagradu branitelja okrivljenika.«
12.1. Predlagatelji smatraju da »okrivljenik kojega (prekršajna) odgovornost nije utvrđena ne smije biti 'kažnjen' nepriznavanjem troškova koji su nastali vođenjem postupka, a za čiju sporost nije odgovoran«. Pogotovo, navode predlagatelji, okrivljenik »ne može biti, implicitno, smatran krivim bez takvoga mjerodavnog utvrđenja«.
Prijedlog nije osnovan.
12.2. Članak