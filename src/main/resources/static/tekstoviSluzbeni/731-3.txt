 ishođenja rješenja o ispunjavanju uvjeta za obavljanje pogrebničke djelatnosti odgovarajuće se primjenjuje na podružnicu pravne osobe, odnosno izdvojeni pogon obrtnika.
Članak 13.
Poslovni ugled u smislu ovoga Zakona nema odgovorna osoba pogrebnika koja je:
– pravomoćno osuđena zbog kaznenog djela protiv života i tijela, odnosno povrede mira pokojnika
– pravomoćnom odlukom suda za prekršaje, bila tijekom jedne godine dva puta kažnjena za prekršaj povezan s obavljanjem pogrebničke djelatnosti, sukladno odredbama ovoga Zakona.
Članak 14.
(1) Ako mjesno nadležni ured državne uprave u županiji, odnosno nadležni ured Grada Zagreba uvidom u dokaze iz članka 12. stavka 3. ovoga Zakona utvrdi da su ispunjeni traženi uvjeti, donijet će rješenje o ispunjavanju uvjeta za obavljanje pogrebničke djelatnosti.
(2) Ured iz stavka 1. ovoga članka će bez odgađanja dostaviti rješenje o ispunjavanju uvjeta za obavljanje pogrebničke djelatnosti pogrebniku, nadležnom registarskom tijelu, mjesno nadležnoj Poreznoj upravi i nadležnim inspekcijama sukladno posebnim propisima.
(3) Pogrebnik može započeti obavljati djelatnost danom izvršnosti rješenja iz stavka 1. ovoga članka.
Članak 15.
Ako ured iz članka 14. stavka 1. ovoga Zakona odbije zahtjev pogrebnika za donošenje rješenja o ispunjavanju uvjeta za obavljanje pogrebničke djelatnosti, podnositelj zahtjeva može raskinuti ugovor iz članka 11. ovoga Zakona.
Članak 16.
(1) Mjesno nadležni ured državne uprave u županiji, odnosno nadležni ured Grada Zagreba, donijet će rješenje kojim se utvrđuje da su zakonski uvjeti za obavljanje pogrebničke djelatnosti prestali postojati, ako utvrdi da pogrebnik ne ispunjava uvjete za obavljanje pogrebničke djelatnosti iz članka 12. ovoga Zakona, te ako pogrebnik pogrebničke poslove obavlja protivno odredbama ovoga Zakona ili provedbenim propisima donesenim na temelju ovoga Zakona.
(2) Mjesno nadležni ured državne uprave u županiji, odnosno nadležni ured Grada Zagreba, izvršno rješenje iz stavka 1. ovoga članka dostavlja pogrebniku i nadležnom trgovačkom sudu na daljnje postupanje, odnosno ako je pogrebnik upisan u obrtnom registru, zadržava primjerak rješenja temeljem kojeg provodi postupak brisanja pogrebnika iz obrtnog registra.
Članak 17.
(1) Protiv rješenja mjesno nadležnog ureda državne uprave u županiji, odnosno nadležnog ureda Grada Zagreba, pogrebnik može izjaviti žalbu ministarstvu nadležnom za poduzetništvo i obrt.
(2) Protiv rješenja ministarstva nadležnog za poduzetništvo i obrt nije dopuštena žalba, ali se može pokrenuti upravni spor.
III. ISPIT O STRUČNOJ OSPOSOBLJENOSTI
Stručna osposobljenost
Članak 18.
(1) Pogrebnik mora ispunjavati poseban uvjet stručne osposobljenosti za obavljanje pogrebničke djelatnosti ili zaposliti radnika u punom radnom vremenu koji udovoljava ovom uvjetu.
(2) Radnik iz stavka 1. ovoga članka mora udovoljavati uvjetima iz članka 12. stavka 3. podstavaka 8. i 9. ovoga Zakona.
(3) Stručna osposobljenost iz stavka 1. ovoga članka dokazuje se polaganjem ispita o stručnoj osposobljenosti za obavljanje pogrebničke djelatnosti (u daljnjem tekstu: ispit o stručnoj osposobljenosti).
Članak 19.
(1) Ispitu o stručnoj osposobljenosti može pristupiti osoba s najmanje završenim srednjim strukovnim obrazovanjem u trogodišnjem trajanju.
(2) Ispit o stručnoj osposobljenosti provodi Hrvatska obrtnička komora prema programu koji utvrđuje pravilnikom ministar nadležan za poduzetništvo i obrt na prijedlog Hrvatske obrtničke komore.
(3) Listu ispitivača koja se sastoji od dvadeset osoba iz reda stručnjaka za pojedina ispitna područja, odlukom imenuje ministar nadležan za poduzetništvo i obrt.
(4) Ispit o stručnoj osposobljenosti polaže se pred ispitnom komisijom koju čini pet članova, a koju s liste ispitivača za svaki ispitni rok imenuje predsjednik Hrvatske obrtničke komore.
(5) Ispit o stručnoj osposobljenosti sastoji se od pisanoga i usmenog dijela.
(6) Nakon položenog ispita o stručnoj osposobljenosti Hrvatska obrtnička komora izdaje uvjerenje