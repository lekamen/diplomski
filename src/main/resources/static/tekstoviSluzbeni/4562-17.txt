 svom je radu samostalan.
Pravilnikom o radu odjela veterinarskih tehničara reguliraju zadaci i poslovi Odjela, ustroj, organizacija i tijela Odjela, način izbora članova u tijela Odjela i druga pitanja iz njegova djelokruga rada.
Pravilnik o radu odjela veterinarskih tehničara donosi Skupština Komore.
VII. OPĆI AKTI KOMORE
Članak 96.
Statut Komore je temeljni opći akt i s njim moraju biti usklađeni svi ostali akti Komore.
Odredbe u ostalim općim aktima Komore koje su u suprotnosti s ovim Statutom su nevažeće.
Članak 97.
Opći akti Komore jesu:
– Statut Hrvatske veterinarske komore
– Pravilnik o radu Ureda stručne službe
– Kodeks veterinarske etike
– Kodeks dobre veterinarske prakse
– Pravilnik o promidžbi i načinu oglašavanja rada veterinarskih organizacija i privatne prakse
– Pravilnik o radu veterinara u privatnoj praksi
– Pravilnik o stručnom nadzoru nad radom veterinara i kontroli sustava upravljanja kvalitetom
– Pravilnik o Časnom sudu i stegovnom postupku
– Pravilnik o stručnom usavršavanju veterinara
– Pravilnik o gospodarstvenom i financijskom poslovanju Komore
– Pravilnik o radu tijela Komore
– Pravilnik o nagradama i priznanjima
– Pravilnik o izdavačkoj djelatnosti
– Pravilnik o radu podružnica
– Pravilnik o radu stručnih odjela
– Pravilnik o radu odjela veterinarskih tehničara
– Pravilnik o postupku, kriterijima i načinu izdavanja mišljenja za osnivanje veterinarskih organizacija i veterinarskih praksi
– drugi pravilnici, poslovnici i akti.
Članak 98.
Opći akt potpisuje predsjednik tijela koje ga je donijelo.
Članak 99.
Inicijativu za donošenje Statuta i njegovih izmjena i dopuna mogu dati: Upravni odbor, Nadzorni odbor i podružnice Komore.
Inicijativa se upućuje Upravnom odboru Komore koji imenuje povjerenstvo za izradu nacrta prijedloga Statuta, odnosno njegove izmjene i dopune, te određuje način vođenja i duljinu trajanja javne rasprave.
VIII. ZASTUPANJE I PREDSTAVLJANJE KOMORE
Članak 100.
Komoru zastupa i predstavlja predsjednik Komore, zamjenik predsjednika i izvršni direktor, u skladu s odredbama ovoga Statuta.
IX. IMOVINA I RASPOLAGANJE IMOVINOM KOMORE
Članak 101.
Komora ima svoju imovinu.
Imovinu Komore čine:
– novčana sredstva stečena u skladu s odredbama članka 105. ovoga Statuta;
– pokretne stvari,
– nekretnine,
– druga materijalna i imovinska prava.
Komora može raspolagati svojom imovinom samo za ostvarivanje ciljeva i obavljanje djelatnosti određenih ovim Statutom, u skladu sa zakonom.
Članak 102.
Financijsko i materijalno poslovanje Komore obavlja se na osnovi godišnjeg financijskog plana koji donosi Skupština Komore.
Sredstva potrebna za rad Komore određuju se na osnovi navedenog godišnjeg financijskog plana. Planom se moraju predvidjeti troškovi za izvršenje zadaća iz programa rada Komore, troškovi za rad tijela Komore, Ureda stručne službe Komore i drugih tekućih poslova.
Godišnji financijski plan i njegov rebalans usvaja Skupština Komore na prijedlog Upravnog odbora.
Članak 103.
Financijsko-materijalno poslovanje Komore obavlja Ured stručne službe Komore, u skladu s važećim zakonima kojima se uređuje financijsko-materijalno poslovanje, Statutom i općim aktima Komore.
Članak 104.
Financijsko-materijalno poslovanje Komora obavlja preko jedinstvenog žiro računa.
Komora je dužna voditi poslovne knjige i sastavljati financijska izvješća prema propisima kojima se uređuje način financijskog poslovanja i vođenja računovodstva neprofitnih organizacija.
Članak 105.
Novčana sredstva potrebna za rad Komore prikupljaju se:
– upisninom, članarinom i doprinosima članova Komore;
– naknadama koje uplaćuju ovlaštene veterinarske organizacije i veterinarske službe s javnim ovlastima za sufinanciranje kontrola sustava upravljanja kvalitetom;
– uplatom sredstava iz državnog proračuna i proračuna jedinica lokalne uprave i samouprave te fondova, koja se ostvaruju financiranjem programa i projekata Komore,
– prihodima od ostalih naknada za usluge koje obavlja Komora;
– prihodima od održavanja konferencija, simpozija,