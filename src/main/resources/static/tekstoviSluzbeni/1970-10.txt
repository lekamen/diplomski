 projekt ulaganja iz stavka 1. ovoga članka u županijama gdje registrirana stopa nezaposlenosti iznosi od 10 % do 20 %, prema podacima Državnog zavoda za statistiku za proteklu godinu, uz predviđene potpore iz ovoga Zakona odobrit će se potpora za kapitalne troškove:
bespovratna novčana potpora u iznosu 10 % stvarnih prihvatljivih troškova ulaganja u dugotrajnu imovinu, i to za:
a) troškove izgradnje nove tvornice, industrijskog postrojenja
b) troškove kupnje novih strojeva, odnosno proizvodne opreme
u ukupnom maksimalnom iznosu protuvrijednosti kuna do 500.000,00 eura, uz uvjet da udio ulaganja u strojevima, odnosno proizvodnoj opremi iznosi minimalno 40 % od ukupne vrijednosti ulaganja, a minimalno 50 % od kupljenih strojeva, odnosno proizvodna oprema mora biti oprema visoke tehnologije.
(3) Korisniku potpore koji realizira projekt ulaganja iz stavka 1. ovoga članka u županijama gdje registrirana stopa nezaposlenosti iznosi iznad 20 %, prema podacima Državnog zavoda za statistiku za proteklu godinu, uz predviđene potpore iz ovoga Zakona odobrit će se potpora za kapitalne troškove:
bespovratna novčana potpora u iznosu 20 % stvarnih prihvatljivih troškova ulaganja u dugotrajnu imovinu, i to za:
– troškove izgradnje nove tvornice, industrijskog postrojenja
– troškove kupnje novih strojeva, odnosno proizvodne opreme
u ukupnom maksimalnom iznosu protuvrijednosti kuna do 1.000.000,00 eura, uz uvjet da udio investicije u strojevima, odnosno proizvodnoj opremi iznosi minimalno 40 % od ukupne vrijednosti ulaganja, a minimalno 50 % od kupljenih strojeva, odnosno proizvodna oprema mora biti oprema visoke tehnologije.
(4) Ako korisnik potpore ne očuva predmetno ulaganje sukladno članku 6. točki 7. ovoga Zakona te ne zadrži nova radna mjesta utvrđena odredbama ovoga članka najmanje pet godina od njihova prvog popunjavanja za velike poduzetnike, odnosno tri godine za mikro, male i srednje poduzetnike, prestaje mu pravo korištenja potpore za kapitalne troškove projekta ulaganja za cijelo odobreno razdoblje, uz obvezu povrata sredstava ostvarenih korištenjem odobrenih potpora uvećanih za iznos osnovne referentne stope koja se određuje i objavljuje na temelju pravila o državnim potporama, uvećane za 100 baznih bodova.
(5) Ukupan iznos bespovratnih novčanih, poreznih i drugih potpora koje korisnik potpore može iskoristiti tijekom razdoblja korištenja potpore određuje se u apsolutnom iznosu, poštujući maksimalni dopušteni intenzitet ukupnih potpora navedenih u članku 6. točki 13. ovoga Zakona.
7. Potpore za radno intenzivne projekte ulaganja
Članak 14.
(1) Projekt ulaganja za koji se odobravaju potpore za radno intenzivne projekte ulaganja predstavlja ulaganje u dugotrajnu imovinu korisnika potpore koja omogućuje otvaranje najmanje 100 novih radnih mjesta povezanih s projektom ulaganja i to unutar razdoblja od tri godine nakon početka ulaganja.
(2) Korisniku potpore koji realizira projekt ulaganja iz stavka 1. ovoga članka odobrit će se povećanje potpore za troškove otvaranja novih radnih mjesta povezanih s projektom ulaganja, i to za iznos od 25 % od iznosa propisanih u članku 10. ovoga Zakona.
(3) Korisniku potpore koji realizira projekt ulaganja koji omogućuje otvaranje najmanje 300 novih radnih mjesta povezanih s projektom ulaganja odobrit će se povećanje potpore za troškove otvaranja novih radnih mjesta povezanih s projektom ulaganja, i to za iznos od 50 % od iznosa propisanih u članku 10. ovoga Zakona.
(4) Korisniku potpore koji realizira projekt ulaganja koji omogućuje otvaranje najmanje 500 novih radnih mjesta povezanih s projektom ulaganja odobrit će se povećanje potpore za troškove otvaranja novih radnih mjesta povezanih s projektom ulaganja, i to za iznos od 100 % od iznosa propisanih u članku 10. ovoga Zakona.
(5) Ukupan iznos bespovratnih novčanih, poreznih i drugih potpora koje korisnik potpore može iskoristiti tijekom razdoblja korištenja potpora određuje se u apsolutnom iznosu, poštujući maksimalni dopušteni iznos ukupnih