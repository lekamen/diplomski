 utvrđivanje stanja materijala i građevine te uređaja i instalacija u odnosu na ispunjavanje temeljnih zahtjeva za građevinu.
(8) Odgovarajuće struke, u smislu ovoga Zakona, su arhitektonska, građevinska, strojarska i elektrotehnička struka.
(9) Strukovni naziv ovlašteni arhitekt, u smislu ovoga Zakona, podrazumijeva i strukovni naziv ovlašteni arhitekt urbanist za osobe koje su ovlaštene za obavljanje poslova odgovornog voditelja izrade nacrta prijedloga prostornih planova i izvješća o stanju u prostoru stekle prije 1. listopada 2005.
(10) Ministarstvo, u smislu ovoga Zakona, jest ministarstvo nadležno za poslove graditeljstva i prostornog uređenja.
(11) Ministar je ministar nadležan za poslove graditeljstva i prostornog uređenja.
Članak 4.
Pojmovi uporabljeni u ovom Zakonu imaju značenje određeno zakonima kojima se uređuje područje prostornog uređenja, gradnje, građevnih proizvoda i drugim posebnim zakonima.
Članak 5.
Za obavljeni posao pravna osoba ili fizička osoba registrirana za obavljanje djelatnosti prostornog uređenja, projektiranja i/ili stručnog nadzora građenja, građenja, upravljanja projektom gradnje i ispitivanja i prethodnih istraživanja, odgovaraju investitoru i drugim osobama prema odredbama ovoga Zakona te posebnih propisa.
Članak 6.
Izrazi koji se u ovom Zakonu rabe u rodnom značenju su neutralni i odnose se na muške i ženske osobe.
II. OBAVLJANJE STRUČNIH POSLOVA I DJELATNOSTI PROSTORNOG UREĐENJA
Odgovorni voditelj izrade prostornih planova
Članak 7.
Stručne poslove prostornog uređenja u svojstvu odgovornog voditelja izrade nacrta prijedloga prostornih planova i izvješća o stanju u prostoru i obavljanja drugih stručnih poslova prostornog uređenja može obavljati ovlašteni arhitekt urbanist sukladno posebnom zakonu kojim se uređuje udruživanje u Komoru.
Organizacijski oblici obavljanja poslova
Članak 8.
Ovlašteni arhitekt urbanist stručne poslove prostornog uređenja može obavljati samostalno u vlastitom uredu ovlaštenog arhitekta, zajedničkom uredu i/ili u pravnoj osobi registriranoj za obavljanje stručnih poslova prostornog uređenja, zavodu za prostorno uređenje županije, Grada Zagreba, odnosno velikoga grada ili Hrvatskom zavodu za prostorni razvoj.
Suglasnosti za obavljanje stručnih poslova prostornog uređenja
Članak 9.
(1) Pravna osoba registrirana za obavljanje stručnih poslova prostornog uređenja može započeti obavljati stručne poslove prostornog uređenja ako ima suglasnost Ministarstva.
(2) Ministarstvo suglasnost iz stavka 1. ovoga članka izdaje na zahtjev stranke u formi rješenja i na neodređeno vrijeme.
(3) Suglasnost za obavljanje stručnih poslova prostornog uređenja izdaje se pravnoj osobi registriranoj za obavljanje stručnih poslova prostornog uređenja koja ima zaposlenog ovlaštenog arhitekta urbanista.
(4) Ministarstvo vodi evidenciju izdanih suglasnosti za obavljanje stručnih poslova prostornog uređenja.
(5) Način predaje zahtjeva te dokumentacija koja se predaje uz zahtjev, dokumentacija koja se predaje godišnje kao dokaz ispunjavanja uvjeta izdane suglasnosti, sadržaj suglasnosti, sadržaj evidencije izdanih suglasnosti za obavljanje stručnih poslova prostornog uređenja propisuje pravilnikom ministar.
Članak 10.
(1) Suglasnost za obavljanje stručnih poslova prostornog uređenja Ministarstvo će ukinuti rješenjem ako pravna osoba:
– prestane ispunjavati uvjete propisane za davanje suglasnosti, uvjete koji moraju biti ispunjeni prilikom izrade prostornih planova ili
– ako stručne poslove prostornog uređenja obavlja protivno ovom Zakonu, propisima donesenim na temelju ovoga Zakona ili protivno propisima kojima se uređuje područje prostornog uređenja.
(2) Pravna osoba koja je ishodila suglasnost za obavljanje stručnih poslova prostornog uređenja dužna je jednom godišnje u mjesecu u kojem je izdana suglasnost dostaviti Ministarstvu dokumentaciju kojom se dokazuje da nisu prestali postojati uvjeti za obavljanje stručnih poslova prostornog uređenja.
Članak 11.
Protiv rješenja kojim se izdaje suglasnost