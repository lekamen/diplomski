78 17.07.2015 Statut Nezavisne liste Stipe Petrina (pročišćeni tekst)
POLITIČKE STRANKE
1522
Utvrđuje se pročišćeni tekst Statuta Nezavisne liste Stipe Petrina koji obuhvaća Statut Nezavisne liste Stipe Petrina koji je donijela Osnivačka Skupština Nezavisne liste Stipe Petrina na sjednici održanoj 27. siječnja 2013. godine u Primoštenu te Odluku o izmjeni Statuta Nezavisne liste Stipe Petrina koju je Skupština Nezavisne liste Stipe Petrina donijela 27. prosinca 2014. godine.
STATUT
NEZAVISNE LISTE STIPE PETRINA (pročišćeni tekst Statuta)
TEMELJNE ODREDBE
Članak 1.
Ovim statutom utvrđuje se naziv, sjedište i znak stranke, predstavljanje i zastupanje stranke, ciljevi i način djelovanja, članstvo, oblici ustrojstva, upravna tijela, način njihovog izbora i opoziva, trajanje mandata, način odlučivanja, sredstva za rad, prestanak djelovanja stranke te postupak s imovinom stranke u slučaju prestanka.
Članak 2.
Politika stranke izražena je u Statutu, Programu, deklaracijama, rezolucijama i odlukama Skupštine stranke te općim i pojedinačnim aktima upravnih tijela Stranke.
Članak 3.
Naziv stranke je: Nezavisna lista Stipe Petrina. Skraćeni naziv stranke je: NLSP. Sjedište stranke je u Primoštenu. Stranka djeluje na području čitave Republike Hrvatske.
Stranka može surađivati i učlanjivati se u programski bliske domaće i međunarodne političke i nepolitičke organizacije.
Članak 4.
Stranka ima svoj pečat i znak. Pečat je kvadratnog oblika s tekstom »Nezavisna lista Stipe Petrina«. Znak je sastavljen od crvene crte ispod koje na plavoj podlozi izranja žuto sunce sa zrakama ispod kojeg je ispisan naziv stranke Nezavisna lista Stipe Petrina.
Ustrojstveni oblici stranke imaju svoj pečat. Pečat ustrojstvenog oblika istovjetan je pečatu Stranke s tim da je na njemu uz gornji rub ispisan naziv odgovarajućeg organizacijskog oblika, a ispod znaka je ispisano mjesto organizacijskog sjedišta.
Članka 5.
Nezavisna lista Stipe Petrina osnovana je radi ostvarivanja sljedećih ciljeva;
uspostava pravne sigurnosti, efikasno poštivanje načela jednakosti i osiguranje kvalitetne zaštite svih prava koja su građanima garantirana Ustavom, Konvencijama, zakonom i moralom osiguranjem pravilnog funkcioniranja trodiobe vlasti na svim razinama vlasti, pravo na pošteno suđenje i nepristrani sud kroz učinkovitu kontrolu pravosudnog kadra, uvođenjem mehanizama političke, materijalne i kaznene odgovornosti svih nositelja javnih funkcija i dužnosti na državnom, regionalnom i lokalnom nivou, uvođenje volonterstva kao principa političkog rada na regionalnom i lokalnom nivou predstavničke vlasti, zamrzavanje prihoda saborskim zastupnicima na visinu plaće koju su imali prije zastupničkog mandata, ukidanje svih privilegija saborskim zastupnicima, osiguranje socijalne pravde, slobode izražavanja misli zabranom cenzure u svim oblicima komunikacije, poticanje i slobodu protoka informacija, poticanje znanja i razvoja svakog pojedinca uz osiguranje besplatnog i kvalitetnog školovanja, vraćanje dostojanstva radnika u prosvjeti, zaštita radnika u proizvodnim djelatnostima, poticanje i zaštita domaće proizvodnje,, zaštitu fizičkog i mentalnog zdravlja građana kroz zabranu kontaminiranja zemlje i potrošača konzumiranjem GMO-proizvoda, zabrana uvoza istih, efikasna zaštitu voda, mora i morske obale, zaštitu nepovredivosti vlasništva kroz ravnotežu načela slobode raspolaganja i odgovornosti za korištenje istog, uvođenje progresivnih poreznih stopa za sva porezna oterećenja, pravedan porezni sustav te uvođenje poreznih olakšice za zapošljavanje, zaštitu slobode tržišnog natjecanja uz intervencije države radi osiguranja socijalne pravde i prava svakog građana na dostojan život, efikasna zaštita radnika i efikasna kontrola zaštite prava radnika, osiguranje prava svim građanima da zaštite svoj udio u bivšem društvenom vlasništvu poništavanjem svih štetnih akata dosadašnjih vlasti koje su posredno ili neposredno imale za posljedicu umanjenje ili onemogućavanje udjela građana u društvenom