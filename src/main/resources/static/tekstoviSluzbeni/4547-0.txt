88 30.09.2016 Odluka o proglašenju projekta "Autokamp Punta Nova - Eko Kamp Nove" strateškim investicijskim projektom Republike Hrvatske
VLADA REPUBLIKE HRVATSKE
1896
Na temelju članka 11. Zakona o strateškim investicijskim projektima Republike Hrvatske (»Narodne novine«, br. 133/13, 152/14 i 22/16), Vlada Republike Hrvatske je na sjednici održanoj 28. rujna 2016. godine donijela
ODLUKU
O PROGLAŠENJU PROJEKTA »AUTOKAMP PUNTA NOVA – EKO KAMP NOVE« STRATEŠKIM INVESTICIJSKIM PROJEKTOM REPUBLIKE HRVATSKE
I.
Na prijedlog Povjerenstva za procjenu i utvrđivanje prijedloga strateških projekata, projekt pod nazivom »Autokamp Punta Nova – Eko Kamp Nove« (u daljnjem tekstu: Autokamp Punta Nova) proglašava se strateškim investicijskim projektom Republike Hrvatske.
II.
Vrijednost ukupnih troškova Autokampa Punta Nova procijenjena kroz materijalnu i nematerijalnu imovinu iznosi 139.294.692,00 kuna.
III.
Investitor je društvo Nova Camping d.o.o., Stjepana Radića 20, Povljana, OIB: 69210019684, (u daljnjem tekstu: Nova Camping).
IV.
Projekt Autokamp Punta Nova financira se privatnim kapitalom.
V.
Lokacija realizacije projekta je Općina Povljana, Zadarska županija, otok Pag.
VI.
Projekt Autokamp Punta Nova uključuje investiranje u izgradnju, opremanje i pokretanje poslovanja kampa visoke kategorije (5*) na lokaciji iz članka 5. stavka 1. točke 5. Zakona o strateškim investicijskim projektima Republike Hrvatske. Trenutno važećom prostorno-planskom dokumentacijom, na predmetnoj lokaciji predviđena je T3 zona (kampovi), a projekt je u pripremnoj fazi realizacije.
Realizacijom projekta Autokamp Punta Nova doprinijet će se unaprjeđenju gospodarskih djelatnosti i stvaranju dodane vrijednosti kroz uređenje 500 kamp parcela, 85 kamp mjesta, 4 sanitarna objekta i 250 mobilnih kućica ukupnog smještajnog kapaciteta 2.200 ljudi, te će se stvoriti uvjeti za zapošljavanje 20 stalno zaposlenih i do 145 sezonski zaposlenih. Predviđa se indirektno zapošljavanje još 40 zaposlenika u objektima koji će biti dati u najam za obavljanje trgovačko-uslužnih djelatnosti. Autokamp Punta Nova uz navedene sadržaje dodatno uključuje ugostiteljske i trgovačke sadržaje, vodeni park, wellness, sportsku dvoranu i sportske terene.
Realizacija projekta Autokamp Punta Nova je strukturirana kroz dvije osnovne cjeline na sljedeći način:
– 1. cjelina uključuje realizaciju opisanog projekta na kč.br. 2139/1, k.o. Povljana, i osiguranje pristupa javnoj prometnoj površini
– 2. cjelina uključuje izgradnju dodatnih parking mjesta, izmještanje recepcije i izgradnju infrastrukturnih sadržaja na susjednim nekretninama odnosno na dijelovima kč.br. 2139/2 i 2139/3, obje k.o. Povljana (prema važećoj prostorno-planskoj dokumentaciji), a kada se steknu preduvjeti za raspolaganje istima (investitor je uredio imovinsko-pravne odnose s Općinom Povljana na kč.br. 2139/1, k.o. Povljana, ugovorom o osnivanju prava građenja i ugovorom o prijenosu prava građenja, dok na kč.br. 2139/2 i 2139/3, k.o. Povljana, investitor nema prava raspolaganja, a obje su u vlasništvu Republike Hrvatske i u djelomičnoj su građevinskoj zoni (T3), slijedom čega će se po parcelaciji urediti imovinsko-pravni odnosi s Državnim uredom za upravljanje državnom imovinom).
Projekt Autokamp Punta Nova značajno pridonosi povećanju ukupnih turističkih kapaciteta, razvoju turističkih sadržaja i diversifikaciji ponude uže i šire sredine. Pored sektora turizma, kroz opisano investiranje u dugotrajnu i kratkotrajnu imovinu postiže se pozitivan učinak i rast gospodarskih aktivnosti u sektoru graditeljstva te ostalim pratećim aktivnostima prometa roba i pružanja usluga vezanim uz turističke objekte ovoga tipa.
VII.
Projekt Autokamp Punta Nova ispunjava uvjete propisane Zakonom o strateškim investicijskim projektima Republike Hrvatske, zbog sljedećih činjenica:
– realizacijom se stvaraju uvjeti za zapošljavanje većeg broja osoba
– realizacijom se doprinosi povećanju smještajnih kapaciteta visoke kategorije, razvoju turističkih sadržaja i