 niti je podignuta optužnica,
– preslika školskih isprava Vjerice – Vere Žerjav iz 1941. i 1942. godine u kojima se kao njezina majka navodi Olgu Žerjav.
c) Prijedlog za proglašenje pravomoćnog rješenja o povratu/1998 ništavim
60. U povodu prijedloga zakupca Pere Šole za proglašenje pravomoćnog rješenja o povratu/1998 ništavim po službenoj dužnosti, koji je podnesen dvije godine kasnije, nadležno upravno tijelo Grada Zagreba donijelo je akt, klasa: UP/I-942-01/97-02/178, ur.broj: 251-18-02/203-00-31 od 23. listopada 2000., u kojem je utvrdilo:
»U svezi vašeg podneska zaprimljenog 15. 5. 2000. godine kojim predlažete da ovo tijelo po službenoj dužnosti proglasi ništavim pravomoćna rješenja ovog tijela klasa: UP/I-942-01/97-02/178 ur.br. 251-18-04/03-98-05 od 26. 6. 1998. i klasa: UP/I-942-01/97-02/178, ur.br. 251-18-04/03-98-11 od 29. 10. 1998. godine iz razloga kako navodite da su se predlagatelji dr. Ivica Žerjav, Jasna Crkvenčić-Bojić i Željka Guttman u postupku povrata oduzete imovine, legitimirali kao nasljednici prvog nasljednog reda iza pok. Olge Žerjav iako ista nije uopće imala potomaka, izvješćujemo vas da ovo tijelo nakon ponovnog pomnog pregleda cijelog spisa (koje je prošlo revizioni i žalbeni postupak bez primjedbi na činjenicu da su predlagatelji zakonski nasljednici prvog nasljednog reda iza pok. majke Olge Žerjav) ne nalazi osnova da gornja rješenja po službenoj dužnosti proglasi ništavim.«
d) Kaznena prijava protiv podnositelja zahtjeva za povrat oduzetih poslovnih prostora
61. Nadalje, zakupnik Pero Šola podnio je i kaznenu prijavu protiv Ivana Žerjava, Jasne Crkvenčić Bojić i Željke Guttman zbog kaznenog djela ovjerovljavanja neistinitog sadržaja, to jest zbog toga što su prešutjeli da prijašnja vlasnica u 2/4 dijela poslovnih prostora Olga Žerjav nije njihova majka, odnosno baka.
Ta je prijava odbačena rješenjem Općinskog državnog odvjetništva u Zagrebu (ODO Zagreb) broj: DOK-649/00 od 1. kolovoza 2003.
62. Iz obrazloženja rješenja ODO-a Zagreb broj: DOK-649/00 od 1. kolovoza 2003. proizlazi da je kaznena prijava protiv Jasne Crkvenčić Bojić i Željke Guttman odbačena jer »ne postoje dokazi, pa čak niti zatvoreni krug indicija na temelju kojih bi se moglo utvrditi da su znale da je Margareta Žerjav bila prava majka Ivana Žerjava i Vere Žerjav njihove majke«. Utvrđeno je da podnositeljice nisu dovele u zabludu Općinski sud u Zagrebu prilikom donošenja rješenja o nasljeđivanju iza pok. Olge Žerjav od 23. lipnja 1997.
63. Iz rješenja ODO-a Zagreb broj: DOK-649/00 također proizlazi da je kaznena prijava protiv Ivana Žerjava odbačena zbog toga što je on preminuo 27. studenoga 2000., a smrt okrivljenika isključuje njegov kazneni progon. ODO Zagreb je u tom rješenju također utvrdio da odbacivanje prijave slijedi i onda kad se može osnovano zaključiti da je Ivan Žerjav znao da je njegova prava majka Margareta Žerjav rođ. Egger, a ne Olga Žerjav.
64. Čini se da ni ODO Zagreb, a ni bilo koje drugo tijelo, nije tražilo nikakvo očitovanje od supruge Senke Žerjav i sina Viktora Žerjava, nasljednika pok. Ivana Žerjava (ovdje podnositelja ustavne tužbe), o njihovim eventualnim saznanjima o majci njihova supruga, odnosno oca.
65. Štoviše, nadležno upravno tijelo bilo je ovlašteno u obnovljenom postupku raspraviti pitanje je li postojalo kazneno djelo uslijed navodnog prešućivanja pok. Ivana Žerjava da prijašnja vlasnica u 2/4 dijela poslovnih prostora Olga Žerjav nije njegova majka. Članak 145. Zakona o općem upravnom postupku (»Narodne novine« broj 53/91., 103/96., 47/09.; u daljnjem tekstu: ZUP:53/91-47/09) je glasio:
»Članak 145.
(1) Organ koji vodi postupak mora prekinuti postupak kad se prethodno pitanje odnosi na postojanje kaznenog djela, na postojanje braka, na utvrđivanje očinstva, ili kad je to zakonom određeno.
(2) Kad se prethodno pitanje odnosi na kazneno djelo, a nema mogućnosti za kazneno gonjenje, organ koji vodi postupak raspravit će i to pitanje.«
Unatoč tome što je bilo ovlašteno, nadležno upravno tijelo 