 u stado dok veterinarski inspektor/ovlašteni veterinar kontrolnog tijela ne utvrdi da odnosne životinje ne predstavljaju opasnost za zdravstveni status gospodarstva na kojeg se uvode. Ako je životinja iz treće zemlje uvezena na gospodarstvo, niti jedna životinja s gospodarstva ne smije se stavljati u promet u sljedećih 30 dana, osim ukoliko uvezena životinja nije izolirana od drugih životinja na gospodarstvu.
(2) Goveda za uzgoj i proizvodnju, osim udovoljavanja zahtjevima iz članaka 3., 4. i 5. ovoga Pravilnika moraju zadovoljiti i sljedeće uvjete:
a) moraju dolaziti iz stada službeno slobodnog od tuberkuloze goveda, a u slučaju životinja starijih od šest tjedana, moraju imati negativnu reakciju na intrakutani tuberkulinski test proveden tijekom 30 dana prije napuštanja stada iz kojih potječu, u skladu s odredbama Dodatka B. ovoga Pravilnika.
Navedeni intrakutani tuberkulinski test nije potreban ako životinje potječu iz države članice ili dijela države članice priznate kao službeno slobodne od tuberkuloze ili iz države članice ili dijela države članice koja ima odobren sustav mreže nadzora;
b) nekastrirane životinje koje dolaze iz stada službeno slobodnog od bruceloze goveda i koje su starije od 12 mjeseci moraju pokazati vrijednosti Brucelle ispod 30 međunarodnih jedinica (IU) aglutinacije po mililitru dobivenih serum aglutinacijskim testom ili nekim drugim testom odobrenim u skladu s posebnim postupkom Europske Komisije, koji se provodi tijekom 30 dana prije nego životinje napuste stado podrijetla, u skladu s odredbama Dodatka C. ovoga Pravilnika.
Navedeni serum aglutinacijski test nije potreban ako životinje potječu iz države članice ili dijela države članice koja je službeno slobodna od bruceloze ili države članice ili dijela države članice s odobrenim sustavom mreže nadzora;
c) moraju dolaziti iz stada koje je službeno slobodno od enzootske leukoze goveda i ako su starije od 12 mjeseci, moraju imati negativnu reakciju na individualni test koji se provodi 30 dana prije napuštanja stada iz kojeg potječu i u skladu s odredbama Dodatka D. ovoga Pravilnika.
Navedeni test nije obvezan ako životinje potječu iz države članice ili dijela države članice koja je službeno slobodna od enzootske leukoze goveda ili države članice ili dijela države članice koja ima odobren sustav mreže nadzora;
d) niti u jednom trenutku od napuštanja gospodarstva porijekla do dolaska na odredište ne smiju doći u dodir s govedima koja ispunjavaju samo zahtjeve iz stavka 3. ovoga članka;
(3) Goveda namijenjena klanju moraju, uz uvjete navedene u člancima 3., 4. i 5. ovoga Pravilnika, dolaziti iz stada službeno slobodnih od tuberkuloze goveda, enzootske leukoze goveda i u slučaju nekastriranih goveda i iz stada koja su službeno slobodna od bruceloze.
(4) Nadležno tijelo ovlašćuje državne institute, nacionalni referentni laboratorij ili službene laboratorije odgovorne za koordinaciju standarda i metoda dijagnostike koje se navode u Dodacima A do D ovoga Pravilnika. Nadležno tijelo vodi ažurirane popise instituta i laboratorija koji su dostupni javnosti i državama članicama.
(5) Zadaci i dužnosti državnih instituta, nacionalnog referentnog laboratorija i službenih laboratorija propisani su u Dodacima B i C te Dodatku D Poglavlju II. ovoga Pravilnika.
Članak 7.
Životinje za klanje moraju se po dolasku na odredište:
a) u klaonicu, zaklati što je prije moguće, ali obvezno u roku od 72 sata nakon dolaska u skladu sa zahtjevima zdravlja životinja,
ili
b) u odobreni sabirni centar, moraju se nakon trgovine otpremiti izravno u klaonicu na klanje što je prije moguće, ali obvezno u roku od tri radna dana nakon dolaska u sabirni centar u skladu s zahtjevima zdravlja životinja. Niti u jednom trenutku između njihova dolaska u sabirni centar i dolaska u klaonicu ne smiju doći u kontakt s papkarima, osim sa životinjama koje ispunjavaju uvjete propisane odredbama ovoga Pravilnika.
Članak 8.
(1) Sumnja na bolesti navedene u Dodatku E Poglavlju I. ovoga Pravilnika obvezno