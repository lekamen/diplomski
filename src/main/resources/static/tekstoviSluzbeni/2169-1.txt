 također zatraženo izdavanje privremene mjere zabranom 1. tuženiku otuđenja, opterećenja i svakog drugog raspolaganja nekretninama i poslovnim udjelima pobliže navedenim u tužbi.
Podnescima od 24. travnja 2006. tuženici su dali odgovor na tužbu.
Prvostupanjski sud je potom održao pet (5) ročišta: 13. rujna 2006., 27. listopada 2006., 8. prosinca 2006., 26. siječnja 2007. i 23. ožujka 2007. – na kojem je donio i objavio rješenje broj: P-2032/05.
Navedenim rješenjem je djelomično pod točkom I. izreke odbačen tužbeni zahtjev podnositelja i drugih tužitelja radi utvrđenja ništavim odluke o pretvorbi poslovnog sustava Dalma Holding u dioničko društvo i rješenja o davanju suglasnosti na provedbu pretvorbe, te radi utvrđenja da je Dalma d.d. nastala u postupku pretvorbe Poslovnog sustava Dalma Holdinga kao pravni slijednik Dalma Holdinga i Dalma Transporta d.d. spajanjem njihovih temeljnih kapitala, pod točkom II. izreke odbijen je prigovor tuženika glede dvostruke litispendencije, pod točkom III. izreke odlučeno je da će se rasprava o tužbenim zahtjevima radi utvrđenja ništavim upisa u sudski registar promjene vlasnika/osnivača Dalma Transporta d.d. i radi isplate plaće nastaviti po nastupu pravomoćnosti rješenja prvostupanjskog suda od 23. ožujka 2007.
Protiv navedenog rješenja žalbu su 6. travnja 2007. podnijeli podnositelji i drugi tužitelji.
Prvostupanjski sud je rješenjem broj: P-2032/05 od 6. travnja 2007. djelomično prihvatio prijedlog tužitelja za osiguranje određivanjem privremene mjere.
Protiv rješenja prvostupanjskog suda od 23. ožujka 2007. Hrvatski fond za privatizaciju je 11. travnja 2007. podnio žalbu.
Prvostupanjski sud je rješenjem broj: P-2032/05 od 12. travnja 2007. ispravio pogreške u pisanju u izreci pisanog otpravka rješenja od 23. ožujka 2007.
Protiv rješenja od 6. travnja 2007. žalbu su 20. travnja 2007. podnijeli Dalma d.d. te podnositelji i drugi tužitelji.
Dalma d.d. je 23. travnja 2007. podnijela žalbu protiv rješenja prvostupanjskog suda od 23. ožujka 2007.
Podnositelji i drugi tužitelji su 30. travnja 2007. podnijeli žalbu protiv rješenja prvostupanjskog suda od 12. travnja 2007.
Podnositelji i drugi tužitelji su 3. svibnja 2007. dali odgovore na žalbu Dalme d.d. podnesenu protiv navedenog rješenja od 6. travnja 2007. i odgovor na žalbu Dalme d.d. podnesenu protiv navedenog rješenja od 23. ožujka 2007.
Prvostupanjski sud je rješenjem broj: P-2032/05 od 10. svibnja 2007. odbacio žalbu Hrvatskog fonda za privatizaciju podnesenu protiv rješenja tog suda od 23. ožujka 2007.
Rješenjem prvostupanjskog suda broj: P-2032/05 od 2. listopada 2007. pozvan je punomoćnik podnositelja i drugih tužitelja dostaviti izjave o odobravanju podnošenja tužbe i podnošenja žalbe protiv rješenja prvostupanjskog suda od 23. ožujka 2007., 6. travnja 2007. i 12. travnja 2007.
Prvostupanjski sud je rješenjem broj: P-2032/05 od 2. listopada 2008. utvrdio prekid postupka u odnosu na 13. tužitelja Stanka Pavića, te je pozvao 17. tužitelja Ivana Trivu da se izjasni odobrava li podnošenje tužbe i žalbe protiv rješenja tog suda od 23. ožujka 2007., 6. travnja 2007. i 12. travnja 2007.
Rješenjem prvostupanjskog suda broj: P-2032/05 od 24. studenoga 2008. odbačena je tužba 17. tužitelja Ivana Trive.
Rješenjem Visokog trgovačkog suda broj: Pž-1890/09-3 od 16. prosinca 2009. odbijene su žalbe podnositelja i drugih tužitelja, te Dalme d.d. i potvrđeno je rješenje prvostupanjskog suda od 23. ožujka 2007. (ispravljeno rješenjem prvostupanjskog suda od 12. travnja 2007.).
Navedeno rješenje Visokog trgovačkog suda uručeno je podnositeljima i drugim tužiteljima 24. veljače 2010.
Visoki trgovački sud je rješenjem broj: Pž-1891/09-3 od 17. prosinca 2009. ukinuo rješenje prvostupanjskog suda o određivanju privremene mjere od 6. travnja 2007. i predmet je vratio prvostupanjskom sudu na ponovno suđenje.
Potom je prvostupanjski sud održao jedno (1) ročište 17. ožujka 2010.
Rješenjem prvostupanjskog suda broj: P-2032/05 od 17. ožujka 2010. uskraćeno je