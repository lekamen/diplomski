 objavljivanja članaka u kojima se barata službenim tajnama, i to s glavnim urednikom i s novinarom Jutarnjeg lista kao i s novinarkom Večernjeg lista, nije teško zaključiti da se ovdje radi o Mladenu Plešeu i Ivanki Toma. U kolumni od ponedjeljka 1. listopada o. g. glavni urednik Večernjeg lista i potvrđuje kontakte svoje novinarke s glavnim državnim odvjetnikom, ali je brani tezom da ona na to ima pravo. Kao da DORH nema službu za odnose s javnošću!
Ako je, dakle, sve to istina, držim da su protuzakonitom i, dakako, selektivnom objavom iskaza u medijima (samo onih za koje DORH smatra da im idu u prilog), grubo kršena moja temeljna ljudska prava te da je na taj način u javnosti umjetno stvaran dojam moje krivnje, čime je vršen pritisak na sud koji bi samo trebao potvrditi osuđujuću presudu na koju su me DORH i ti mediji već osudili.
Zbog toga tražim da se utvrdi:
– Je li istina da je MUP proveo istragu u svezi s ‘curenjem’ u medije iskaza danih USKOK-u?
– Je li istina da je utvrđeno kako je u Jutarnjem i Večernjem listu objavljen najveći broj iskaza?
– Je li istina da se Ivanka Toma i Mladen Pleše dovode u vezu s navedenim inkriminacijama?
– Je li istina da su zatraženi ispisi telefonskih kontakata za Ivanku Toma i Mladena Plešea?
– Ako je to istina, koliko su telefonskih kontakata navedeni novinari u kritično vrijeme ostvarili s glavnim državnim odvjetnikom Mladenom Bajićem? Radi li se o stotinama kontakata i postoji li indikativna komunikacija prije objave tih iskaza u medijima?
Ako su rezultati istrage slučajno zagubljeni na policiji ili DORH-u tražim ponovno postupanje MUP-a prema navedenim pitanjima i konkretan odgovor o utemeljenosti navoda iz medija. Ovom pismu ujedno prilažem dopise moje odvjetnice gđe. Jadranke Sloković upućene MUP– u i DORH-u još 6. rujna 2012., na koji još nije stigao odgovor.
Također ovom pismu prilažem presliku službenog sudskog zapisnika od 3. travnja 2012. s ročišta na Općinskom sudu u Zagrebu iz kojeg je vidljivo da je zamjenik glavnog urednika Jutarnjeg lista u svojstvu svjedoka priznao da je informacije dobivao iz USKOK-a.«
478. Uz ustavnu tužbu priložen je i podnesak podnositelja od 29. travnja 2013. upućen predsjedniku Hrvatskog sabora (listovi 237 i 238 spisa Ustavnog suda). U tom podnesku podnositelj je naveo da su on i njegovi branitelji prije šest mjeseci uputili predstavke odborima Hrvatskog sabora, i to Odboru za unutarnju politiku i nacionalnu sigurnost, te Odboru za pravosuđe, u kojima su iznijeli pritužbe na rad državnih tijela, prije svega Ministarstva unutarnjih poslova i Državnog odvjetništva, i to »s konkretnim podacima o provođenju tajnog nadzora nad mojim odvjetnicima, bez sudskog naloga te nezakonitog curenja dokumenata iz tajne istrage, objavljivanja tajnih dokumenata i drugih kršenja mojih Ustavom zajamčenih ljudskih prava, prije svega prava na pravično suđenje i presumpciju nedužnosti«. Podnositelj je u tom podnesku zamolio predsjednika Hrvatskog sabora da potakne navedene saborske odbore da odluče o njegovim predstavkama, odnosno da utvrde jesu li u podnositeljevom slučaju postojale nepravilnosti na koje se u njima pozvao.
Predsjednik Hrvatskog sabora je na temelju članka 51. Poslovnika Hrvatskoga sabora (»Narodne novine« broj 81/13.), dopisom klase: 050-01/13-02/252, ur. broja: 6511-1-13-05 od 20. studenoga 2013., Odboru za pravosuđe i Odboru za unutarnju politiku i nacionalnu sigurnost, uputio »na razmatranje Poticaj gospodina dr.sc. Ive Sanadera vezano za kršenje prava na pravično suđenje zbog utjecaja Državnog odvjetništva Republike Hrvatske« (list 229 spisa Ustavnog suda).
4.5. Ocjena Ustavnog suda
479. S obzirom na prikazano stanje stvari, Ustavni sud zaključuje da je riječ o ozbiljnim prigovorima podnositelja koji zahtijevaju djelotvorno postupanje nadležnih državnih tijela, uključujući sudove, bez obzira i neovisno o konačnom rezultatu, to jest o tome hoće li nadležna tijela utvrditi da su prigovori podnositelja osnovani odnosno neosnovani.
480. Kad je riječ o