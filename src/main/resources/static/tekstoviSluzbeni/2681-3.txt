 udruga dužna je voditi računa o utvrđenjima iz rješenja VSA.
IV. POSTUPAK IZDAVANJA PRAVNIH MIŠLJENJA
Članak 22.
VSA je ovlaštena davati pravna mišljenja o pravnim pitanjima vezanim uz sport i sportske djelatnosti te o drugim pitanjima vezanim uz primjenu Zakona o sportu i drugih akata donesenih na temelju njega.
Članak 23.
1. VSA će dati pravno mišljenje na zahtjev Vijeća HOO.
2. VSA može dati pravno mišljenje i na prijedlog nacionalnih sportskih saveza i drugih udruga. Iznimno, na temelju odluke VSA u punom sastavu, VSA može dati pravno mišljenje i na zahtjev druge fizičke ili pravne osobe.
3. U slučajevima iz stavka 2. ovoga članka, VSA će dati pravno mišljenje samo ako ocijeni da je rješavanje pitanja koje podnositelj prijedloga postavlja od posebnog interesa za razvoj športa, ili da postoje druge posebno važne okolnosti koje opravdavaju davanje pravnog mišljenja u konkretnom slučaju.
Članak 24.
1. Zahtjev ili prijedlog za davanje pravnog mišljenja podnose se u pisanom obliku tajniku VSA neposredno, ili mu se šalju preporučeno poštom. Uz zahtjev ili prijedlog treba podnijeti i sve isprave koje bi mogle biti od važnosti VSA prilikom razmatranja postavljenog pitanja.
2. Nakon podnošenja zahtjeva ili prijedloga, predsjednik VSA ispitat će udovoljava li postavljeno pitanje uvjetima iz članka 22. ovog Pravilnika te će odbaciti zahtjeve ili prijedloge koji su nerazumljivi, proturječni, nepotpuni ili se odnose na pitanja o kojima VSA nije ovlaštena davati pravno mišljenje.
Članak 25.
1. O pitanjima o kojima je ovlašteno davati pravno mišljenje raspravlja VSA u punom sastavu.
2. Prijedloge koji ne udovoljavaju uvjetima iz stavka 3. članka 23. VSA će odbaciti.
Članak 26.
1. Ako zaključi da je za davanje pravnog mišljenja potrebno pribaviti dodatne obavijesti, VSA može pozvati stranku koja je pokrenula postupak da ih podnese VSA, ili ih može pribaviti od HOO ili iz drugih izvora.
2. VSA se može o postavljenom pitanju savjetovati i s drugim športskim i pravnim stručnjacima izvan svog sastava. U slučaju da takve osobe daju svoje pisano savjetodavno mišljenje, pripada im pravo na odgovarajuću nagradu i naknadu troškova.
Članak 27.
1. Pravno mišljenje daje se u pisanom obliku. Pri davanju pravnog mišljenja, VSA nije obvezana oblikom zahtjeva odnosno prijedloga te može u slučaju potrebe postavljeno pitanje preoblikovati, razlučiti na više potpitanja, a može u svrhu rješavanja postavljenog pitanja riješiti i druga pitanja koja nisu sadržana u zahtjevu odnosno prijedlogu.
2. Ako drugačije nije propisano u ovom Pravilniku, na sadržaj pravnog mišljenja na odgovarajući se način primjenjuju odredbe članka 20. ovog Pravilnika.
3. Uz pristanak stranke koja je postupak pokrenula, pravno mišljenje može se objaviti.
4. Pravno mišljenje je savjetodavnog karaktera i ne obvezuje stranku ni treće osobe.
V. TROŠKOVI POSTUPKA
Članak 28.
Osoba koja pokreće postupak izvanrednog preispitivanja, odnosno postupak izdavanja pravnog mišljenja, dužna je radi podmirenja troškova postupka uplatiti u korist VSA iznos utvrđen tarifom koja je sastavni dio Odluke o troškovima postupka pred VSA.
Odlukom o troškovima mogu se odrediti uvjeti pod kojima se u određenim slučajevima stranka može osloboditi od dužnosti plaćanja troškova postupka.
Članak 29.
Prije uplate predujma troškova postupka VSA neće postupati po podnesenom zahtjevu odnosno prijedlogu.
Članak 30.
U Odluci o troškovima u postupku pred VSA propisat će se pretpostavke pod kojima VSA može odlučiti da se predujam troškova postupka ili njegov dio vrati stranci koja ga je uplatila.
VI. PRIJELAZNE I ZAVRŠNE ODREDBE
Članak 31.
Na postupak VSA u pitanjima koja nisu određena ovim Pravilnikom na odgovarajući će se način primjenjivati odredbe važećeg Zakona o parničnom postupku, ako to odgovara prirodi postupka pred VSA.
Članak 32.
Stupanjem na snagu ovog Pravilnika prestaje važiti Pravilnik o postupku pred Vijećem športske arbitraže Hrvatskog olimpijskog odbora broj 966 od 25. svibnja 1999.
Članak 33.
Ovaj