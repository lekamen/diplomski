52 06.06.2016 Pravilnik o dodjeli potpore za otkup povlastica ili ribolovnog alata upisanih u povlasticu za obavljanje gospodarskog ribolova na moru
MINISTARSTVO POLJOPRIVREDE
1382
Na temelju članka 59. stavka 2. Zakona o morskom ribarstvu (»Narodne novine«, broj 81/2013, 14/2014 i 152/2014), ministar poljoprivrede donosi
PRAVILNIK
O DODJELI POTPORE ZA OTKUP POVLASTICA ILI RIBOLOVNOG ALATA UPISANIH U POVLASTICU ZA OBAVLJANJE GOSPODARSKOG RIBOLOVA NA MORU
I. OPĆE ODREDBE
Članak 1.
(1) Ovim Pravilnikom propisuju se korisnici te uvjeti, kriteriji i način ostvarivanja prava i dodjele potpore za otkup povlastica ili ribolovnog alata upisanih u povlastice za obavljanje gospodarskog ribolova na moru.
(2) Potpora za otkup povlastica ili alata upisanih u povlastice za obavljanje gospodarskog ribolova na moru provodit će se kroz isplatu potpore za otkup i brisanje povlastica ili isplatu potpore za otkup i brisanje ribolovnih alata upisanih u povlastice za obavljanje gospodarskog ribolova na moru koji će se definirati ovim Pravilnikom.
(3) Cilj ove potpore je očuvanje biološkog bogatstva mora i održivo, racionalno gospodarenje biološkim bogatstvima mora sukladno znanstvenim pokazateljima te smanjenje ribolovnog napora za vrste ili područja gdje je to potrebno.
Definicije
Članak 2.
(1) Pojedini pojmovi korišteni u ovome Pravilniku imaju sljedeće značenje:
1. Korisnik – svaka fizička ili pravna osoba koja zadovolji uvjete ovog Pravilnika.
2. Ministar – čelnik središnjeg tijela državne uprave koje je nadležno za poslove ribarstva.
3. Ministarstvo poljoprivrede (u daljnjem tekstu: Ministarstvo) – središnje tijelo državne uprave nadležno za poslove ribarstva.
4. Podnositelj Zahtjeva za dodjelu potpore za otkup povlastice ili ribolovnih alata upisanih u povlastice za obavljanje gospodarskog ribolova na moru (u daljnjem tekstu: Podnositelj Zahtjeva za otkup) – svaka fizička ili pravna osoba koja podnosi Zahtjev za otkup povlastice ili alata za obavljanje gospodarskog ribolova na moru temeljem ovog Pravilnika.
5. Povlastica za obavljanje gospodarskog ribolova na moru (u daljnjem tekstu: povlastica) – isprava na temelju koje se obavlja gospodarski ribolov i koja se izdaje ovlašteniku za ribarsko plovilo koje je upisano u povlasticu.
6. Uprava ribarstva – unutarnja ustrojstvena jedinica Ministarstva poljoprivrede nadležna za poslove ribarstva.
7. Zahtjev za dodjelu potpore za otkup povlastice ili ribolovnih alata upisanih u povlastice (u daljnjem tekstu: Zahtjev za otkup) – propisani obrazac kojeg fizičke ili pravne osobe ispunjavaju te podnose u svrhu dodjele i isplate novčane potpore za otkup i brisanje povlastice ili ribolovnih alata upisanih u povlastice.
(2) Ostali nedefinirani pojmovi koji se koriste u ovom Pravilniku imaju istovjetno značenje kao i pojmovi upotrijebljeni u Zakonu o morskom ribarstvu (»Narodne novine«, broj 81/2013, 14/2014 i 152/2014) (u daljnjem tekstu: Zakon) i propisima donesenim na temelju njega.
Članak 3.
(1) Potpora u skladu s ovim Pravilnikom podrazumijeva dodjelu bespovratnih novčanih sredstava iz državnog proračuna Republike Hrvatske za otkup i brisanje povlastica ili ribolovnih alata upisanih u povlastice.
(2) Potpora se provodi sukladno Ugovoru o pristupanju Republike Hrvatske Europskoj uniji (»Narodne novine«, Međunarodni ugovori, broj 2/2012 i 9/2013) sukladno kojem je Ministarstvo u propisanom roku dostavilo Europskoj komisiji popis postojećih državnih potpora u ribarstvu koje će se provoditi do zaključno 30. lipnja 2016. godine.
Odluka o raspoređivanju i korištenju sredstava
Članak 4.
(1) Odluku o raspoređivanju i korištenju novčanih sredstava namijenjenih za dodjelu potpore temeljem ovog Pravilnika donosi ministar za tekuću financijsku godinu.
(2) Odluku iz stavka 1. ovoga članka ministar donosi najkasnije do 15. lipnja za tekuću fiskalnu godinu.
II. UVJETI PRIHVATLJIVOSTI
Članak 5.
(1) Korisnici modela otkupa povlastica ili ribolovnih alata upisanih u povlastice moraju zadovoljiti sljedeće uvjete:
a) da su 