 nad tom drugom pravnom osobom.
(6) U slučaju iz stavka 5. ovoga članka korisnik uz jedinstveni zahtjev obavezno prilaže izjavu s podacima o drugoj pravnoj osobi na Obrascu 2. iz Priloga 3. koji je sastavni dio ovoga Pravilnika.
(7) Dva poljoprivredna gospodarstva ne mogu ostvariti plaćanja za mlade poljoprivrednike ne temelju istog nositelja, odnosno odgovorne osobe.
(8) Nositelj poljoprivrednog gospodarstva koji ostvaruje uvjete za plaćanje za mlade poljoprivrednike dužan je imati:
1. minimalno završeno srednjoškolsko obrazovanje poljoprivrednog, prehrambenog ili veterinarskog usmjerenja, ili
2. završen jedan od stručnih poljoprivredno-prehrambenih programa obrazovanja verificiran od strane Ministarstva znanosti, obrazovanja i sporta, ili
3. završen program edukacije u okviru Mjere 1 Programa ruralnog razvoja.
(9) Korisnik iz stavka 1. ovoga članka dužan je u roku za podnošenje jedinstvenog zahtjeva iz članka 6. stavka 1. ovoga Pravilnika dostaviti regionalnom uredu Agencije za plaćanja kopiju dokumenta o obrazovanju iz stavka 8. ovoga članka uz predočenje originala na uvid. Podatke o završenom obrazovanju poljoprivrednika regionalni ured Agencije za plaćanja upisuje u Upisnik poljoprivrednika.
(10) Iznimno od stavka 9. ovoga članka korisnik koji u prvoj godini podnošenja zahtjeva za plaćanjem za mlade poljoprivrednike nema udovoljene uvjete iz stavka 8. ovoga članka dužan je do kraja iduće godine dostaviti regionalnom uredu Agencije za plaćanja dokaz o završenom programu iz stavka 8. točke 2. ili 3. ovoga članka.
2.9. PROIZVODNO VEZANA POTPORA
Članak 35.
(1) Proizvodno vezana potpora dodjeljuje se korisnicima sukladno članku 44. Zakona i to za:
– krave u proizvodnji mlijeka,
– tov junadi,
– krave dojilje,
– ovce i koze,
– povrće,
– voće,
– šećernu repu,
– krmne proteinske usjeve.
(2) Ukupne godišnje omotnice za razdoblje 2015.-2019. godine za mjere proizvodno vezane potpore u razdoblju od 2015. do 2019. godine prikazane su u Tablici 10. iz Priloga 1. koji je sastavni dio ovoga Pravilnika.
(3) Jedinični iznosi potpore za svaku mjeru proizvodno vezane potpore iz stavka 1. ovoga članka utvrđivat će se svake godine uzimajući u omjer ukupnu godišnju omotnicu za tu mjeru iz stavka 2. ovoga članka i prihvatljivi broj hektara ili grla stoke prijavljenih u jedinstvenom zahtjevu za tu godinu.
(4) Sukladno članku 52. stavku 4. Uredbe (EU) br. 1307/2013 pravo na proizvodno vezanu potporu iz stavka 1. podstavaka 1. do 4. ovoga članka može se dodijeliti i onim korisnicima koji na dan 31. prosinca 2014. godine imaju posebna prava na plaćanja za korisnike bez zemlje dodijeljena 2013. godine kao i onim korisnicima koji ne raspolažu prihvatljivim hektarima za aktiviranje prava na osnovno plaćanje u okviru programa izravnih plaćanja iz članka 25. Zakona.
Proizvodno vezana potpora za krave u proizvodnji mlijeka
Članak 36.
(1) Proizvodno vezana potpora za krave u proizvodnji mlijeka dodjeljuje se korisnicima koje se bave proizvodnjom mlijeka i isporučuju najmanje 3.860 litara mlijeka po grlu godišnje.
(2) Prihvatljiva grla su ženska grla koja nisu mesne pasmine i njihovi križanci, odnosno grla koja ne ostvaruju proizvodno vezanu potporu za krave dojilje, a prisutna su na gospodarstvu na zadnji dan roka za zakašnjele zahtjeve iz članka 8. stavka 1. ovoga Pravilnika, i do tog dana u JRDŽ-u imaju zabilježeno barem jedno teljenje.
(3) Korisnik je dužan pridržavati se razdoblja obveznog držanja od 150 uzastopnih dana koje započinje prvoga dana nakon roka za zakašnjele zahtjeve iz članka 8. stavka 1. ovoga Pravilnika
(4) Isporuka iz stavka 1. podrazumijeva isporuku otkupljivaču mlijeka.
(5) U slučaju izravne prodaje mlijeka i mliječnih proizvoda s poljoprivrednog gospodarstva kriterij isporuke mlijeka iz stavka 1. ovoga članka neće se primjenjivati kod poljoprivrednih gospodarstava koja su registrirana za poslovanje s hranom životinjskog podrijetla radi isporuke mlijeka i mliječnih proizvoda s gospodarstva.
(6) Grlo za koje se ostvaruje proizvodno