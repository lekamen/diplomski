 Podnositelj imao prihode od 74.613.745,62 kn, uz dobit od 1.432,816,65 kn, kako Podnositelj u uvjetima blokade svaki radni dan trpi štetu od otprilike 300.000,00 kn te je vrlo upitno koliko Podnositelj može nastaviti redovno poslovati u takvim uvjetima, gdje se pojavljuje čitav niz problema:
• nemogućnost isplate plaća radnicima,
• gubitak povjerenja poslovnih partnera zbog nemogućnosti podmirenja tekućih poslovnih obveza,
• otkazivanje ugovora od strane ugovornih partnera poradi nemogućnosti ispunjenja uvjeta iz istih,
• nemogućnost otplate kredita, budući je Podnositelj nositelj kreditnih obveza u iznosu od 3.500.000,00 kn, te je jamac za kreditne obveze u iznosu od približno 30.000.000,00 kn, te bi provedba ovrhe onemogućila Podnositelja da uredno ispunjava svoje obveze po navedenim zaduženjima.
• gubitak koncesija za obavljanje djelatnosti pružanja medijskih usluga radija, uslijed nemogućnosti emitiranja programa, i to: koncesije oznake DR1 za program Narodni radio, na području cijele države putem nakladnika Radio Croatia d.o.o., koncesije oznake Z-ZG1 za program Antena Zagreb na području grada Zagreba i Zagrebačke županije putem nakladnika Obiteljski radio d.o.o., te koncesije oznake D-ZG2 za program Enter Zagreb, za područje grada Zagreba – istočni dio, putem nakladnika Enter Zagreb d.o.o.
(...)
Slijedom navedenog, razvidno je kako je Podnositelj je u uvjetima blokade onemogućen redovito poslovati, a time i otplatiti predmetno dugovanje za slučaj kad bi se ono pokazalo zakonski osnovanim (što Podnositelj osporava), te kako će samo postojanje blokade sasvim sigurno gospodarski uništiti Podnositelja. Ukoliko bi se Podnositelju omogućilo redovno poslovanje, a pobijana rješenja utvrdila zakonski osnovanima, on bi bio u mogućnosti otplaćivati navedeno dugovanje uz izbjegavanje gospodarske propasti (odnosno stečaja), gubitka poslovanja i radnih mjesta.
Na dan podnošenja ove tužbe, Podnositelj ima 34 zaposlenika i 42 vanjska suradnika, koji prihode ostvaruju putem Ugovora o autorskom djelu i Ugovora o poslovnoj suradnji. (...)
U ovakvim okolnostima vrlo realna opasnost koja prijeti Podnositelju jest stečaj društva a radi odredbe čl. 110 Stečajnog zakona NN 71/15 kojom je propisano da je Financijska agencija dužna podnijeti prijedlog za otvaranje stečajnoga postupka ako pravna osoba u Očevidniku redoslijeda osnova za plaćanje ima evidentirane neizvršene osnove za plaćanje u neprekinutom razdoblju od 120 dana, u roku od osam dana od isteka toga razdoblja. Da je ta opasnost iznimno ozbiljna vidljivo je iz činjenice kako je FINA, sukladno čl. 112. Stečajnog zakona već osigurala novčana sredstava za namirenje troškova stečajnoga postupka, odnosno ustegnula je iznos od 5.000,00 kn koji služi kao predujam za namirenje troškova stečajnog postupka i dana 28. rujna 2015. godine počeo je teći rok od 120 dana. Imajući u vidu vrlo visoki, višemilijunski iznos za koji je pokrenuta ovrha i dobit Podnositelja u prethodnoj poreznoj godini koja je iznosila 1.432,816,65 kn, a 697.839,72 kn u prethodnoj 2013. godini, sasvim je izvjesno da Podnositelj neće biti u mogućnosti podmiriti navedeno dugovanje, što će rezultirati stečajnim postupkom kojeg je FINA dužna pokrenuti.
(...)
Podnositelj se poziva na praksu Ustavnog suda u primjeni članka 67. stavka 2 Ustavnog zakona u prima facie složenim predmetima, budući da porezni predmeti po naravi stvari pripadaju u tu skupinu. Podnositelj se nadalje poziva i na praksu izraženu u rješenjima broj: U-IIIB/5860/2014 od 12. kolovoza 2014, U-IIIB/2656/2014 od 18. lipnja 2014, U-IIIB/2598/2014 od 18. lipnja 2014, a u kojima je do primjene članka 67. stavka 2. Ustavnog zakona došlo zbog javnog interesa koji je povezan sa značenjem urednog funkcioniranja sveučilišta (javne službe) za društvenu zajednicu ...«
3.2. U podnesku od 22. listopada 2015. podnositelj, uz obavijest Ustavnom sudu da je nakon podnošenja ustavne tužbe doneseno rješenje Upravnog suda u Zagrebu, u bitnome navodi:
»Podnositelj ovim putem