 proizvoda, a nadležno tijelo za provedbu naknadnih kontrola velikih korisnika izvoznih potpora je Ministarstvo financija
– Uredbu (EU) br. 1308/2013 u dijelu članaka 90., 189., 190., 194., 195. i 205., nadležno je Ministarstvo financija – Carinska uprava koja ova pravila provodi pri uvozu i izvozu prije postupka uvoznog, odnosno izvoznoga carinjenja.
(3) Provedbeno tijelo u smislu uredbi iz članka 1. stavka 2. ovoga Zakona je Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja).
(4) Za provedbu pojedinih stručnih poslova Ministarstva u cilju provedbe uredbi iz članka 1. stavka 2. ovoga Zakona, ministar može povjeriti obavljanje istih i drugim pravnim osobama s javnim ovlastima i javnim ustanovama.
GLAVA II. MJERE RURALNOGA RAZVOJA
Opće odredbe
Članak 10.
(1) Mjere ruralnoga razvoja usmjerene su na povećanje ekonomske učinkovitosti i unapređenje konkurentnosti proizvodnje i prerade poljoprivrednih i prehrambenih proizvoda, okolišno prihvatljivu i energetski učinkovitu poljoprivrednu djelatnost prilagodljivu klimatskim promjenama, poboljšanje kvalitete života, očuvanje naseljenosti i unapređenje gospodarskih djelatnosti u ruralnim područjima poštujući načela očuvanja i unapređenja okoliša, krajobraza i bioraznolikosti.
(2) Mjere ruralnoga razvoja mogu se provoditi na nacionalnoj razini ili na razini jedinica lokalne i područne (regionalne) samouprave.
(3) Ministarstvo priprema Nacionalni program ruralnoga razvoja (u daljnjem tekstu: Program) za cijelo područje Republike Hrvatske.
(4) Ministarstvo priprema Program uzimajući u obzir prioritete Europske unije za ruralni razvoj te prilagođava zadane prioritete nacionalnom kontekstu i dopunjuje druge politike Europske unije.
(5) IAKS mjere ruralnoga razvoja jesu mjere ruralnoga razvoja predviđene Programom koje se podnose na jedinstvenom zahtjevu sukladno članku 21. ovoga Zakona.
(6) Program donosi Vlada nakon odobrenja Europske komisije.
(7) Mjere ruralnoga razvoja financiraju se iz državnog proračuna Republike Hrvatske i EPFRR-a.
(8) Ministarstvo je upravljačko tijelo odgovorno za upravljanje Programom.
(9) Način, uvjete, korisnike i postupak provedbe te financijska sredstva (alokaciju) pojedinih mjera ruralnoga razvoja iz Programa propisat će ministar pravilnicima.
(10) Iznimno od stavka 6. ovoga članka, a uz dozvolu tijela Europske komisije, određene mjere ruralnoga razvoja provodit će se i prije odobrenja Programa od strane Europske komisije.
(11) U svrhu provođenja mjera iz stavka 10. ovoga članka ministar će donijeti pravilnike za provedbu tih mjera.
Dodatno nacionalno financiranje ruralnoga razvoja
Članak 11.
(1) Ministarstvo može predložiti dodatno nacionalno financiranje ruralnoga razvoja koje nije obuhvaćeno Programom iz članka 10. ovoga Zakona.
(2) Kod dodatnog nacionalnog financiranja iz stavka 1. ovoga članka Ministarstvo postupa u skladu s pravilima za državnu potporu iz članka 66. ovoga Zakona.
(3) Sredstva za namjene iz stavka 1. ovoga članka osiguravaju se iz državnog proračuna Republike Hrvatske.
(4) Potpora za mjeru organizacija manifestacija na području Republike Hrvatske dodjeljuje se za sljedeće kategorije manifestacija:
1. znanstveno-stručni skupovi, vezani uz područje šumarstva, vodnoga gospodarstva, lovstva, poljoprivrede, prerade, sigurnosti hrane i kvalitete proizvoda, očuvanja okoliša, bioraznolikosti i krajobraza, ublažavanje i prilagodbu klimatskim promjenama, organizacije i poslovanja poljoprivrednih proizvođača te ruralnoga razvoja
2. gospodarske manifestacije (sajmovi i izložbe), vezane uz poljoprivredu, preradu, prehranu i ruralni razvoj
3. lokalno-tradicijske manifestacije, vezane uz prezentaciju kulturne baštine, tradicijskih obrta i lokalnih proizvoda u naseljima do 10 000 stanovnika.
(5) Način, postupak i uvjete provedbe mjere iz stavka 4. ovoga članka utvrdit će ministar pravilnikom.
(6) Maksimalna visina potpore za organizaciju manifestacija na području Republike Hrvatske utvrđena je u