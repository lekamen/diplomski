operatori imaju tržišni udjel od 27,59% prema broju ostvarenih minuta poslovnih korisnika u mjesnom i/ili međumjesnom prometu na fiksnoj lokaciji te 23,48% tržišnog udjela prema broju korisnika. Zainteresirana osoba ukazuje da je čak i uz određivanje regulatornih obveza na mjerodavnom tržištu, a koje tužitelj smatra ograničavajućim tržišnu udio tužitelja iznimno visok i stabilan što ukazuje da nije točna tvrdnja tužitelja da je neravnopravan u odnosu na ostale tržišne natjecatelje.
Što se tiče navoda da je tuženik prekoračio zakonske ovlasti propisane člankom 112. ZEK-a kada je naložio tužitelju da s naručiteljem PMF-om raskine ugovor u roku od 120 dana od primitka rješenja zainteresirana osoba ukazuje da je stavkom 1. točke 20. predmetnog članka 112. ZEK-a propisano da je u obavljanju inspekcijski poslova inspektor ovlašten narediti uklanjanje drugih utvrđenih nepravilnosti, nedostataka ili propusta u primjeni ZEK-a i propisa donesenih na temelju ZEK-a. Kako je u inspekcijskom postupku utvrđeno da je tužitelj odabran kao najpovoljniji ponuditelj u postupku nabave elektroničkih komunikacijskih usluga koje je proveo PMF upravo na temelju ponude koja predstavlja osobito tešku povredu ZEK-a iz članka 118. stavka 1. točke 2. ZEK-a tuženik je u smislu odredbe članka 112. stavka 1. točke 20. bio ovlašten narediti uklanjanje utvrđene nepravilnosti i sprječavanje daljnjeg kršenja regulatornih obveza. Zainteresirana osoba ukazuje da je dana 27. studenog 2013. godine zatražio od tuženika provjeru postupanja tužitelja po pobijanom rješenju te tom prilikom zatražio pokretanje prekršajnog postupka protiv tužitelja, a sve u skladu s obrazloženjem pobijanog rješenja u kojem je inspektor naveo da će predložiti vijeću tuženika podnošenje optužnog prijedloga zbog prekršaja iz članka 118. stavka 1. točke 2. ZEK-a.
Tuženik se na dopis zainteresirane osobe očitovao dopisom od 5. prosinca 2013. kojim je utvrdio da je tužitelj izvršio nalog inspektora te je raskinuo ugovor o javnoj nabavi s PMF-om i izvršio rješenje s danom 20. studenog 2013.
Zainteresirana osoba ističe da iako je tužitelj formalno postupio po pobijanom rješenju u zadanom roku, to jest raskinuo ugovor o javnoj nabavi s PMF-om, tužitelj je i dalje nastavio pružati usluge PMF-u na što je zainteresirana osoba upozorila tuženika dopisom od 10. prosinca 2013. Zainteresirani ističe da je tužitelj nastavio pružati usluge naručitelju skoro 6 mjeseci nakon što je ugovor o javnoj nabavi raskinut. Iz svega je, prema mišljenju zainteresirane, razvidno da tužitelj nije pretrpio štetu već i nadalje nastavio postupati suprotno regulatornim obvezama te je izvjesno da je na taj način ostvario imovinsku korist budući da je u razdoblju nakon raskida ugovora nastavio pružati usluge naručitelju. Isto tako zainteresirana smatra da je osporeno rješenje obrazloženo, da je činjenično stanje pravilno i potpuno utvrđeno, te da se tuženik detaljno očitovao o svim navodima tužitelja. Predlaže da Sud u potpunosti odbije tužbeni zahtjev za poništenje pobijanog rješenja.
Tužbeni zahtjev nije osnovan.
U ovom upravnom sporu Sud je održao javnu raspravu 10. ožujka 2016. Opunomoćenik tužitelja je povukao tužbeni zahtjev za donošenje rješenja o odgodnom učinku tužbe te za izdavanje privremene mjere, a zatražio je da se poništi osporeno rješenje. Ocjenjujući osnovanost tužbe na osnovi sadržaja spisa predmeta i utvrđenog činjeničnog stanja, priloženih isprava, a sve to u okviru navoda i razloga iz tužbe Sud ne nalazi da bi u provedenom postupku došlo do povrede pravila postupka, pogrešno i nepravilno utvrđenog činjeničnog stanja te pogrešne primjene materijalnog prava.
Odredbama članka 63. stavka 1., 2., 3., 4. i 5. ZEK-a propisano je da Agencija može odrediti operatorima sa značajnom tržišnom snagom na određenom maloprodajnom tržištu odgovarajuće regulatorne obveze u skladu s odredbama ovog članka samo ako na temelju postupka analize tržišta provedenih u skladu s člancima 52. do 57. ovog Zakona, utvrdi da na tom