 joj u svom pozivu odredi tajništvo Sudišta, smatrat će se da nije imenovala arbitra u roku koji joj je određen.
(3) Dodatni troškovi arbitra iz stavka 1. ovoga članka ulaze u troškove arbitražnog postupka.
Osnivanje arbitražnog suda
Članak 22.
(1) Smatra će se da arbitražni sud osnovan dana kada Sudište primi izjavu imenovanog arbitra pojedinca odnosno izjave svih članova arbitražnog vijeća o nezavisnosti i o prihvaćanju dužnosti.
(2) O tom će datumu Sudište obavijestiti arbitra pojedinca ili članove arbitražnog vijeća te stranke.
2. Nezavisnost i nepristranost arbitra; zamjena, opoziv i razrješenje arbitra
Nezavisnost i nepristranost arbitara
Članak 23.
(1) Osoba kojoj se netko obrati radi imenovanja za arbitra dužna je iznijeti sve okolnosti koje bi mogle dovesti u pitanje njezinu nezavisnost i nepristranost.
(2) Arbitar je i nakon imenovanja dužan bez odgode iznijeti strankama takve okolnosti, osim ako ih je o njima već ranije obavijestio.
Zamjena arbitra
Članak 24.
Ako tijekom arbitražnog postupka arbitar iz bilo kojega razloga treba biti zamijenjen, arbitar koji će ga zamijeniti imenovat će se prema odredbama Pravilnika po kojima je trebao biti imenovan arbitar koji se zamjenjuje. To vrijedi i onda kada tijekom postupka imenovanja arbitra koji se zamjenjuje, neka stranka nije sudjelovala u postupku imenovanja.
Izuzeće arbitra
Članak 25.
(1) Ako postoje okolnosti koje nezavisnost i nepristranost arbitra dovode u opravdanu sumnju, predsjednik Sudišta će ga izuzeti na zahtjev jedne od stranaka.
(2) Stranka može zahtijevati izuzeće arbitra koga je imenovala ili u čijem je imenovanju sudjelovala samo ako je razlog za izuzeće nastao ili je stranka za njega saznala tek nakon što je arbitar imenovan.
(3) Zahtjev za izuzeće podnosi se u pismenom obliku uz navođenje razloga zbog kojih se izuzeće traži. Zahtjev se može podnijeti u roku od 30 dana od kada je stranka koja izuzeće zahtijeva saznala za imenovanje arbitra ili za neku okolnost iz stavka 1. ovoga članka.
(4) Ako se arbitar čije se izuzeće traži ne povuče ili se druga stranka ne suglasi sa zahtjevom za izuzeće, o tom zahtjevu odlučuje ovlaštenik za imenovanje nakon što je arbitru čije se izuzeće traži i drugoj stranci omogućio da se o njemu očituju. Ta se odluka mora obrazložiti.
(5) Arbitar koji se povukao ili koji je izuzet nema pravo na nagradu ni na naknadu troškova postupka. Pristanak na takve posljedice povlačenja ili izuzeća arbitar će dati potpisivanjem izjave o nezavisnosti i prihvaćanju dužnosti.
Prestanak mandata arbitra zbog neobavljanja dužnosti
Članak 26.
(1) Stranka može zatražiti od predsjednika Sudišta da se provede postupak za donošenje odluke o prestanku mandata arbitra zbog neobavljanja dužnosti.
(2) Postupak za donošenje odluke iz stavka 1. ovoga članka predsjednik Sudišta ili predsjedništvo Sudišta mogu pokrenuti i po službenoj dužnosti.
(3) Zaključak o prestanku mandata arbitra zbog neobavljanja dužnosti donosi predsjedništvo Sudišta na temelju obrazloženog prijedloga predsjednika Sudišta ili potpredsjednika kojeg je on odredio.
(4) O prijedlogu za opoziv predsjedništvo odlučuje nakon što je arbitru dana prilika da se izjasni o tom prijedlogu.
(5) Mandat opozvanog arbitra prestaje dostavom odluke predsjedništva strankama.
(6) Arbitar čiji je mandat prestao ima pravo na naknadu troškova koje je imao u postupku te na primjerenu nagradu za obavljeni rad samo ako je do neobavljanja dužnosti došlo uslijed opravdanih razloga.
(7) Svoj zahtjev za naknadu troškova i primjerenu nagradu arbitar je dužan postaviti u roku od 15 dana nakon što mu odluka prestanku mandata bude dostavljena. U suprotnom gubi pravo tražiti naknadu troškova i primjerenu nagradu.
(8) O naknadi troškova i primjerenoj nagradi odlučuje vijeće sastavljeno od predsjednika Sudišta i dva potpredsjednika, osim ako predsjedništvo Sudišta odluči drukčije.
(9) Arbitar pristaje na primjenu odredaba ovoga članka potpisivanjem izjave o nezavisnosti i prihvaćanju dužnosti.
Ponavljanje rasprave u