 u bilančnoj grupi.
Članak 48.
(1) Ukoliko tržišni sudionik koji ima status voditelja bilančne grupe prestane sudjelovati na tržištu električne energije, članovi njegove tržišne bilančne grupe, ukoliko namjeravaju nastaviti sudjelovati na tržištu električne energije, u obvezi su postati voditelji svojih tržišnih bilančnih grupa ili se pridružiti nekoj od postojećih tržišnih bilančnih grupa ili među sobom odabrati novog voditelja bilančne grupe.
(2) Operator tržišta bez odgode obavještava operatora prijenosnog sustava o svim promjenama u bilančnim grupama.
V. EVIDENCIJA UGOVORNIH OBVEZA
Članak 49.
(1) Operator tržišta evidentira ugovorne obveze koje proizlaze iz sljedećih ugovora sklopljenih na tržištu električne energije:
– ugovora o kupoprodaji električne energije,
– ugovora vezanih uz sustav poticanja proizvodnje električne energije iz obnovljivih izvora energije i kogeneracije,
– ugovora o nabavi električne energije za pokriće gubitaka u prijenosnoj mreži,
– ugovora o nabavi električne energije za pokriće gubitaka u distribucijskoj mreži,
– ugovora o pružanju energije za kompenzacijski plan razmjene,
– ugovora o pružanju pomoćnih usluga,
– ugovora o pružanju usluge uravnoteženja,
– ugovora o odgovornosti za odstupanje,
– ugovora o članstvu u bilančnoj grupi,
– ugovora o sudjelovanju na tržištu električne energije i
– ugovora o uređivanju odnosa između operatora sustava i opskrbljivača.
(2) Ugovorima iz stavka 1. od alineje 1. do 7. ovoga članka određeni su proizvodi za trgovanje na tržištu električne energije.
Članak 50.
Operator prijenosnog sustava dostavlja Operatoru tržišta podatke o ugovornim obvezama koje proizlaze iz sklopljenih ugovora iz članka 49. alineje 3., 5., 6, 7., 8. i 11. ovih Pravila, na način i u rokovima utvrđenim ugovorom iz članka 33. ovih Pravila.
Članak 51.
Operator distribucijskog sustava dostavlja Operatoru tržišta podatke o ugovornim obvezama koje proizlaze iz sklopljenih ugovora iz članka 49. alineje 4., 6. i 11. ovih Pravila, na način i u rokovima utvrđenim ugovorom iz članka 33. ovih Pravila.
VI. UGOVORNI RASPOREDI
Članak 52.
Ugovorni raspored EKO bilančne grupe sadrži:
– ukupni plan proizvodnje električne energije od povlaštenih proizvođača u sustavu poticanja koji su članovi EKO bilančne grupe,
– plan kupoprodaje električne energije unutar Republike Hrvatske raspoređen po tržišnim sudionicima,
– plan prekogranične kupoprodaje električne energije raspoređen po tržišnim sudionicima i granicama Republike Hrvatske posebno za uvoz i posebno za izvoz,
– plan kupoprodaje električne energije zaključene na burzi,
– plan kupoprodaje električne energije s operatorom prijenosnog sustava i
– plan kupoprodaje električne energije s operatorom distribucijskog sustava.
Članak 53.
Ugovorni raspored proizvođača sadrži:
– ukupni plan proizvodnje električne energije u vlastitim proizvodnim objektima,
– plan kupoprodaje električne energije unutar Republike Hrvatske raspoređen po tržišnim sudionicima,
– plan prekogranične kupoprodaje električne energije raspoređen po tržišnim sudionicima i granicama Republike Hrvatske posebno za uvoz i posebno za izvoz,
– plan kupoprodaje električne energije zaključene na burzi,
– plan kupoprodaje električne energije za gubitke, za kompenzacijski plan razmjene te za uravnoteženje elektroenergetskog sustava s operatorom prijenosnog sustava i
– plan kupoprodaje električne energije s operatorom distribucijskog sustava.
Članak 54.
Ugovorni raspored opskrbljivača sadrži:
– plan isporuke električne energije sumarno za krajnje kupce,
– raspored preuzimanja udjela električne energije proizvedene od povlaštenih proizvođača u sustavu poticanja,
– plan kupoprodaje električne energije unutar Republike Hrvatske raspoređen po tržišnim sudionicima,
– plan prekogranične kupoprodaje električne energije raspoređen po tržišnim sudionicima i granicama Republike Hrvatske posebno za uvoz i posebno za izvoz,
– plan kupoprodaje električne energije zaključene na burzi,
– plan kupoprodaje električne energije