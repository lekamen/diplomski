51 03.06.2016 Odluka kojom se potvrđuje da sustav EuroNKS udovoljava uvjetima iz Zakona o konačnosti namire u platnim sustavima i sustavima za namiru financijskih instrumenata
HRVATSKA NARODNA BANKA
1374
Na temelju članka 5. stavka 1. Zakona o konačnosti namire u platnim sustavima i sustavima za namiru financijskih instrumenata (»Narodne novine«, br. 59/2012. i 44/2016.) i članka 43. stavka 2. točke 9. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donosi
ODLUKU
KOJOM SE POTVRĐUJE DA SUSTAV EuroNKS UDOVOLJAVA UVJETIMA IZ ZAKONA O KONAČNOSTI NAMIRE U PLATNIM SUSTAVIMA I SUSTAVIMA ZA NAMIRU FINANCIJSKIH INSTRUMENATA
Članak 1.
Sustav EuroNKS, kao međubankovni platni sustav kojem je vlasnik i operativni upravitelj Financijska agencija, udovoljava uvjetima iz članka 3. točke 1. Zakona o konačnosti namire u platnim sustavima i sustavima za namiru financijskih instrumenata.
Članak 2.
Ova Odluka objavljuje se u »Narodnim novinama« i stupa na snagu 6. lipnja 2016.
O. br.: 144-020/05-16/BV
Zagreb, 31. svibnja 2016.
Guverner Hrvatske narodne banke prof. dr. sc. Boris Vujčić, v. r.
