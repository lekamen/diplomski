u inozemstvu ostvaruje pravo na:
– mjesečnu stipendiju u skladu s Pravilnikom o načinu i uvjetima sklapanja ugovora o kadetskoj službi i ugovora o stipendiranju
– zdravstveno osiguranje u skladu s propisima Hrvatskog zavoda za zdravstveno osiguranje
– logističku potporu; odore i ostala vojna oprema ako ih ne osigurava zemlja primateljica
– službene i simbolične darove za ustanovu u kojoj se provodi izobrazba i promidžbeno-informativni materijal.
Članak 57.
(1) Ministarstvo obrane kadetu će osigurati:
– prijevoznu kartu za odlazak na izobrazbu i povratak s izobrazbe ili naknadu troškova kupljene prijevozne karte ako se karta nije mogla pravodobno osigurati
– naknadu troškova prijevoza u mjestu izobrazbe
– prijevoznu kartu ili naknadu troškova prijevoza za dolazak u Republiku Hrvatsku dva puta godišnje ako je to odobreno planom i programom vojne akademije
– prijevoznu kartu ili naknadu troškova prijevoza za dolazak u Republiku Hrvatsku i povratak na izobrazbu u slučaju smrti ili teške bolesti člana uže obitelji.
(2) Svi isplaćeni troškovi iz stavka 1. ovoga članka pravdaju se predočenjem izvornih računa.
Članak 58.
(1) Ministarstvo obrane kadetu osigurava:
– plaćanje odnosno naknadu troškova školarine ili kotizacije
– naknadu troškova za knjige i udžbenike ako ih ne osigurava država primateljica
– naknadu troškova studijskih putovanja ako troškove ne snosi država primateljica
– naknadu troškova prijevoda dokumenata i stručnog priznavanja stečene inozemne visokoškolske kvalifikacije
– naknadu troškova izrade vize i naknadu troškova boravišne vize za polaznika izobrazbe ako ih ne osigurava država primateljica
– pokriće troškova protokolarnih obveza, međunarodne večere ili svečanosti u čast hrvatskih nacionalnih praznika te promidžbe Republike Hrvatske u iznosu od 2.500,00 kn po godini studija.
(2) Svi isplaćeni troškovi iz stavka 1. ovoga članka pravdaju se predočenjem izvornih računa.
Članak 59.
Kadet je obvezan:
– pridržavati se propisa o zaštiti tajnosti podataka, odredbi bilateralnih sporazuma o vojnoj suradnji s državom primateljicom
– profesionalno izvršavati sve obveze koje proistječu iz sklopljenog ugovora s Ministarstvom obrane i nastavnog plana i programa međunarodne vojne izobrazbe
– na kraju svake školske godine podnijeti izvješće ustrojstvenoj jedinici Ministarstva obrane nadležnoj za upravljanje djelatnim vojnim osobljem o tijeku školovanja, postignutim rezultatima te eventualnim problemima
– ustrojstvenoj jedinici Ministarstva obrane nadležnoj za ljudske resurse podnijeti financijsko izvješće i dostaviti svu dokumentaciju o nastalim troškovima radi konačnog obračuna troškova
– ustrojstvenoj jedinici Ministarstva obrane nadležnoj za ljudske resurse dostaviti podatak o otvorenom bankovnom računu u zemlji primateljici, u roku od 15 dana od početka izobrazbe
– po završetku vojne akademije završiti program prve razine slijedno-rastuće časničke izobrazbe.
5. Stručna osposobljavanja i usavršavanja
Članak 60.
(1) Vojne osobe i državni službenici i namještenici upućuju se stručna osposobljavanja i usavršavanja u skladu s godišnjim planovima izobrazbe iz članka 5. ovoga Pravilnika.
(2) Stručna osposobljavanja i usavršavanja iz stavka 1. ovoga članka obuhvaćaju:
– specijalističko usavršavanje zdravstvenih djelatnika
– školovanje uz rad na diplomskom studiju
– školovanje uz rad na poslijediplomskom specijalističkom studiju ili poslijediplomskom sveučilišnom (doktorskom) studiju (u daljnjem tekstu: poslijediplomski studij).
Članak 61.
Ugovori o pravima i obvezama između Ministarstva obrane i kandidata za stručno osposobljavanje i usavršavanje sklapaju se u skladu s člancima 7. – 11. ovoga Pravilnika.
5.1. Specijalističko usavršavanje zdravstvenih djelatnika
Članak 62.
Potrebe za specijalizacijom odnosno užom specijalizacijom zdravstvenih djelatnika utvrđuju se godišnjim planovima izobrazbe iz članka 5. ovoga Pravilnika.
Članak 63.
(1) Specijalističko usavršavanje obavlja se u obliku specijalizacije odnosno uže specijalizacije