 angažiranjem volontera, sud periodično pokreće postupak selekcije i edukacije volontera promoviranjem rada Odjela na odgovarajućim studijima, te suradnjom s regionalnim volonterskim centrima, organizacijama civilnog društva i medijima.
Članak 25.
Osobe zainteresirane za volontiranje u Odjelu prijavljuju se ispunjavanjem Prijavnog obrasca koji je dostupan na internetskim stranicama ministarstva nadležnog za poslove pravosuđa i županijskih sudova.
Članak 26.
(1) Osnovni uvjeti koje moraju zadovoljiti osobe koje žele volontirati u Odjelu su:
– punoljetnost
– hrvatsko državljanstvo
– da se protiv njih ne vodi kazneni postupak i da nisu pravomoćno osuđivane
– da su osnovno zdravstveno osigurane
– da imaju stečenu najmanje srednju stručnu spremu i najmanje godinu dana radnog iskustva, a za studente da imaju završenu najmanje drugu godinu studija
– drugi uvjeti za volontiranje sukladno odredbama Zakona o volonterstvu.
(2) Uvjeti iz stavka 1. podstavaka 3. i 4. ovog članka dokazuju se uvjerenjem suda da se protiv osobe ne vodi kazneni postupak odnosno da nije pravomoćno osuđivana i važećom zdravstvenom iskaznicom.
(3) Prijavi za selekcijski postupak kandidati su dužni priložiti pisanu suglasnost za pribavljanje uvjerenja o podacima iz kaznene evidencije ministarstva nadležnog za poslove pravosuđa (obrazac 2).
Članak 27.
(1) Osobe koje zadovolje uvjete iz članka 26. ovog Pravilnika pristupaju selekcijskom postupku koju provodi ispitna komisija.
(2) Ispitnu komisiju iz stavka 1. ovog članka čine službenici Odjela, a prema potrebi i jedan predstavnik volontera i jedan službenik ministarstva nadležnog za poslove pravosuđa. Komisijom koju imenuje sud predsjedava službenik Odjela. Komisija donosi odluke većinom glasova.
(3) Tijekom selekcijskog postupka kod svakog kandidata procjenjuju se: komunikacijske i prezentacijske vještine, mogućnost rada u stresnim i emocionalno zahtjevnim situacijama, sklonost timskom radu, odgovornost i ozbiljnost, želja za stjecanjem novih znanja, vještina i iskustava, kreativnost u pronalaženju rješenja, pokazan interes za radom s osobama svih životnih dobi i socijalnih statusa, odgovarajuća motivacija za volontiranje u Odjelu.
(4) Kod kandidata se posebno vrednuju prethodno radno iskustvo koje uključuje rad s ljudima i volontersko iskustvo.
Članak 28.
Selekcijski postupak sastoji se od: analize sadržaja Prijavnog obrasca, selekcijskog intervjua, prema potrebi psihološkog testiranja, trodnevne osnovne edukacije, praktične pripreme za volontiranje, završnog razgovora u svrhu evaluacije selekcijskog postupka i prema potrebi radionice grupne psihološke procjene.
Članak 29.
Vještine i iskustva iz članka 27. stavka 3. ovog Pravilnika utvrđuju se na selekcijskom intervjuu koji se provodi pomoću standardiziranog obrasca.
Članak 30.
Prema procjeni članova ispitne komisije, a u svrhu selekcije, može se provesti psihološko testiranje kandidata, koje provode službenici ministarstva nadležnog za poslove pravosuđa.
Članak 31.
(1) Kandidate koji prema procjeni članova ispitne komisije posjeduju odgovarajuće vještine i iskustva Odjel će pozvati na sudjelovanje u trodnevnoj osnovnoj edukaciji, čije pohađanje je obavezno.
(2) Trodnevna osnovna edukacija obuhvaća pravni, psihološki i praktični aspekt podrške žrtvama i svjedocima.
(3) Edukaciju provode službenici Odjela u suradnji sa službenicima ministarstva nadležnog za poslove pravosuđa, a za pojedine tematske cjeline mogu se angažirati i drugi stručnjaci.
(4) Po završetku osnovne edukacije kandidati popunjavaju standardizirane evaluacijske obrasce.
(5) Ako službenici Odjela tijekom provođenja osnovne trodnevne edukacije procijene da kandidat nije u mogućnosti adekvatno udovoljiti zahtjevima volontiranja u Odjelu, o tome će obavijestiti kandidata u evaluacijskom razgovoru i završiti selekcijski postupak kao neuspješan.
Članak 32.
(1) Nakon osnovne edukacije slijedi praktična priprema za volontiranje koja se provodi na način da kandidat sudjeluje u pružanju podrške uz