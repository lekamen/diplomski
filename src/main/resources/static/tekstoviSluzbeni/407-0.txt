19 20.02.2015 Uredba o izmjenama i dopunama Uredbe o sastavljanju i predaji Izjave o fiskalnoj odgovornosti i izvještaja o primjeni fiskalnih pravila
VLADA REPUBLIKE HRVATSKE
408
Na temelju članka 7. stavka 11. Zakona o fiskalnoj odgovornosti (»Narodne novine«, br. 139/2010 i 19/2014), Vlada Republike Hrvatske je na sjednici održanoj 19. veljače 2015. godine donijela
UREDBU
O IZMJENAMA I DOPUNAMA UREDBE O SASTAVLJANJU I PREDAJI IZJAVE O FISKALNOJ ODGOVORNOSTI I IZVJEŠTAJA O PRIMJENI FISKALNIH PRAVILA
Članak 1.
U Uredbi o sastavljanju i predaji Izjave o fiskalnoj odgovornosti i izvještaja o primjeni fiskalnih pravila (»Narodne novine«, br. 78/2011, 106/2012 i 130/2013), u članku 2. iza riječi: »izvanproračunskih korisnika« dodaju se riječi: »te na trgovačka društva u vlasništvu Republike Hrvatske, odnosno jedne ili više jedinica lokalne i područne (regionalne) samouprave te na druge pravne osobe kojima je osnivač Republika Hrvatska, odnosno jedna ili više jedinica lokalne i područne (regionalne) samouprave utvrđene u Registru trgovačkih društava i drugih pravnih osoba obveznika davanja Izjave o fiskalnoj odgovornosti koji objavljuje Ministarstvo financija«.
Članak 2.
U članku 3. stavku 1. iza riječi: »čelnik jedinice područne (regionalne) samouprave« dodaju se riječi: »te predsjednik uprave trgovačkog društva u vlasništvu Republike Hrvatske, odnosno jedne ili više jedinica lokalne i područne (regionalne) samouprave i čelnik druge pravne osobe kojoj je osnivač Republika Hrvatska, odnosno jedna ili više jedinica lokalne i područne (regionalne) samouprave«.
Članak 3.
U članku 6. stavku 1. podstavku 4. riječi: »u prethodnoj godini« brišu se.
U stavku 2. iza riječi: »Preslik« dodaju se riječi: »Izjave i«.
Članak 4.
U članku 7. stavak 6. mijenja se i glasi:
»(6) Upitnik se sastavlja na odgovarajućem obrascu iz priloga 2.a ili priloga 2.b ove Uredbe.«.
Članak 5.
U članku 11. stavku 1. riječi: »u prethodnoj godini« brišu se.
U stavku 2. riječi: »u prethodnoj godini« brišu se.
U stavku 3. riječi: »u prethodnoj godini« brišu se.
Članak 6.
Članak 12. mijenja se i glasi:
»(1) Čelnik proračunskog i izvanproračunskog korisnika državnog proračuna do 28. veljače tekuće godine za prethodnu godinu dostavlja nadležnom ministarstvu Izjavu, popunjeni Upitnik, Plan otklanjanja slabosti i nepravilnosti, Izvješće o otklonjenim slabostima i nepravilnostima utvrđenima prethodne godine i Mišljenje unutarnjih revizora o sustavu financijskog upravljanja i kontrola za područja koja su bila revidirana, sukladno članku 6. ove Uredbe.
(2) Predsjednik uprave trgovačkog društva u vlasništvu Republike Hrvatske i čelnik druge pravne osobe kojoj je osnivač Republika Hrvatska do 31. ožujka tekuće godine za prethodnu godinu dostavlja nadležnom ministarstvu Izjavu, popunjeni Upitnik, Plan otklanjanja slabosti i nepravilnosti, Izvješće o otklonjenim slabostima i nepravilnostima utvrđenima prethodne godine i Mišljenje unutarnjih revizora o sustavu financijskog upravljanja i kontrola za područja koja su bila revidirana, sukladno članku 6. ove Uredbe.
(3) Čelnik proračunskog i izvanproračunskog korisnika proračuna jedinice lokalne i područne (regionalne) samouprave do 28. veljače tekuće godine za prethodnu godinu dostavlja načelniku općine, gradonačelniku, odnosno županu nadležne jedinice lokalne i područne (regionalne) samouprave Izjavu, popunjeni Upitnik, Plan otklanjanja slabosti i nepravilnosti, Izvješće o otklonjenim slabostima i nepravilnostima utvrđenima prethodne godine i Mišljenje unutarnjih revizora o sustavu financijskog upravljanja i kontrola za područja koja su bila revidirana, sukladno članku 6. ove Uredbe.
(4) Predsjednik uprave trgovačkog društva u vlasništvu jedne jedinice lokalne i područne (regionalne) samouprave i čelnik druge pravne osobe kojoj je osnivač jedna jedinica lokalne i područne (regionalne) samouprave do 31. ožujka tekuće godine za prethodnu godinu dostavlja načelniku općine, gradonačelniku, odnosno županu nadležne jedinice lokalne i