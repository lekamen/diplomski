 (multidisciplinarni pristup, uključenost vanjskih stručnjaka),
– edukacije i stručno osposobljavanje radnika i/ili drugih osoba koje pružaju usluge.
2. Djeca i mlađe punoljetne osobe s problemima u ponašanju
Članak 13.
Sadržaj nadzora nad pružanjem socijalnih usluga djeci i mlađim punoljetnim osobama s problemima u ponašanju obuhvaća:
– analizu prijema i adaptacije novih korisnika (zakonska osnova smještaja, propisana dokumentacija, postupanje sukladno Zakonu o sudovima za mladež i Pravilniku o izvršavanju odgojnih mjera),
– dijagnostiku i opservaciju korisnika,
– analizu propisane evidencije i dokumentacije,
– stručne postupke, kompetencije, multidisciplinarni pristup,
– primjenu načela i principa odgoja, utemeljenost pedagoških postupaka,
– primjenu programa u radu s korisnicima (primjerenost, ciljevi, metode, tehnike, sadržaji, uključivanje u različite aktivnosti, trajanje programa),
– primjenu programa (godišnjih, mjesečnih za specifične radionice, mjesečnih za skupinu, individualnih, primjerenost, usmjerenost na osobnost, podupiru li i razvijaju sposobnosti korisnika),
– kriterije za smještaj u odgojne skupine (struktura korisnika po dobi, spolu, razvojnim teškoćama, dijagnozama, viktimologiji, brojnost skupine),uvid u grupne procese (grupna atmosfera, kohezija, dinamika, osiguravanje privatnosti korisnika),
– efikasnost i trajnost stimulacije razvoja korisnika (emocionalnog, kognitivnog, fizičkog razvoja) kroz primjenu različitih metoda i sadržaja rada,
– način provođenja slobodnog vremena korisnika (organizirano i slobodno provođenje vremena),
– briga o zdravlju (podjela terapije, praćenje općeg zdravstvenog stanja, organizacija pružanja zdravstvene skrbi i njege),
– uključenost korisnika u obrazovni proces, uključenost korisnika u vlastiti tretman
poštovanje osobnosti i dostojanstva korisnika,
– upoznavanje korisnika s pravima, te obavezama, pravo na informiranje,
– sustav discipliniranja i nagrađivanja,
– kućni red (grupna pravila, dnevni ritam, fleksibilnost),
– postupak zadržavanja korisnika protiv njegove volje,
– utvrđivanje pritužbenih postupaka korisnika (mogućnosti pritužbe, uvažavanje i njihovo rješavanje),
– socijalni razvoj (interakcije s okolinom),
postupak pri prekidu smještaja,
suradnja s nadležnim centrima za socijalnu skrb i sudovima za mladež,
suradnja s roditeljima i drugim članovima obitelji, te njihova uključenost (članova obitelji) u proces resocijalizacije, odgoja, prihvata korisnika u matičnu sredinu po završetku tretmana,
– analizu dokumentacije iz koje je razvidan način i oblici suradnje sa centrima za socijalnu skrb, školama, zdravstvenom službom, policijom, nadležnim općinskim odvjetništvom, sudovima i drugim nadležnim tijelima,
– uključenost vanjskih stručnjaka,
– edukacije i stručno osposobljavanje radnika i/ili drugih osoba koje pružaju usluge.
3. Djeca s teškoćama u razvoju i odrasle osobe s invaliditetom
Članak 14.
Sadržaj nadzora nad pružanjem usluga skrbi izvan vlastite obitelji djeci i odraslim osobama s invaliditetom obuhvaća:
– uvid i analizu propisane evidencije i dokumentacije,
– uvid u izbor metoda, oblika i postupaka rada stručnih radnika,
– analizu kriterija za formiranje skupina,
– njegu i zbrinjavanje (hranjenje, kupanje i njega, prevencija komplikacija dugotrajnog ležanja, održavanje osobne higijene, održavanje higijene prostora i dr.),
– brigu o zdravlju (podjela terapije, praćenje općeg zdravstvenog stanja, organiziranje pružanja zdravstvenih usluga, savjetodavni rad i podrška korisniku i obitelju, provođenje zdravstvenog odgoja, dr.)
– psihosocijalnu rehabilitaciju (prijem i otpust korisnika, dijagnostika i opservacija, praćenje razdoblja adaptacije, individualni plan, individualni i grupni rad, praćenje programa rada, primjena različitih metoda podrške u svrhu usmjeravanja i osposobljavanja za rješavanje problema, evaluaciju i prilagodbu individualnog plana i osobno uključivanje u provedbu, pomoć u održavanju, razvijanju i unapređenju socijalnih veza u pravnoj ili