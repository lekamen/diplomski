i transparentnosti cijena i uvjeta korištenja javno dostupnih usluga. U vezi navoda iz tužbe, navodi da su prigovori tužitelja usmjereni na zaštitu tužiteljeve osobnosti od učestalog kršenja njegovih prava kao potrošača, a koju traži od tuženika te ističe da nije ovlašten postupati po traženju tužitelja jer djeluje u okviru odredbi Zakona o elektroničkim komunikacijama koji ne propisuje takvu razinu zaštite prava korisnika. Stoga navodi da ukoliko tužitelj smatra da su povrijeđena njegova potrošačka prava i traži naknadu štete, da ista ne predstavlja razlog na temelju kojeg je tužitelj ovlašten pokrenuti postupak pred tuženikom u skladu s člankom 51. Zakona o elektroničkim komunikacijama. Nadalje, navodi i da su zahtjevi tužitelja za raskidom sklopljenih pretplatnički ugovora usvojeni i da su mu u više navrata izvršena financijska odobrenja po ispostavljenim računima, pa da nije oštećen. Zaključuje da tužitelj ni na koji način nije dokazao u čemu se ogleda povreda njegovih prava i na koji način bi tuženik mogao u okviru svojeg djelovanja propisanog Zakonom o elektroničkim komunikacijama djelovati u smjeru zaštite njegove osobnosti te da je stoga pravilno utvrđeno činjenično stanje i na ispravan način su primijenjene odredbe Zakona o elektroničkim komunikacijama. Predlaže odbiti tužbeni zahtjev.
U očitovanju na odgovor na tužbu, u podnesku od 10. veljače 2016. je tužitelj u bitnome naveo da je operator javnih komunikacijskih usluga nastavio s kršenjem njegovih prava te da je tuženik propustio postupiti po načelima koje sam ističe i pružiti visoku zaštitu krajnjih korisnika prema Zakonu o zaštiti potrošača. Smatra da je tuženik povrijedio odredbu članka 41. Zakona o elektroničkim komunikacijama, kao i članka 51. tog Zakona jer nije zatražio mišljenje unutarnje ustrojbene jedinice za zaštitu prava korisnika usluga.
Hrvatski Telekom d.d., kao zainteresirana osoba, iako uredno pozvana rješenjem ovog Suda broj gornji od 8. siječnja 2016. nije se uključila u spor.
Radi utvrđivanja svih odlučnih činjenica u sporu, kod ovoga Suda je održana javna rasprava 21. ožujka 2016. u skladu s odredbom članka 7. stavka 1. Zakona o upravnim sporovima (»Narodne novine«, broj 20/10., 143/12. i 152/14., dalje: ZUS), u prisutnosti tužitelja i opunomoćenice tuženika. Na raspravi je tužitelj ostao pri navodima tužbe i podneska od 10. veljače 2016. te je u spis dostavio podnesak u kojem je ponovio dotadašnje navode uz iznošenje mišljena o nadležnosti tuženika za rješavanje spora te je iznio navode koji su sadržani u prigovorima podnesenim operatoru, a dostavljenima uz tužbu. Opunomoćenica tuženika je ostala pri navodima odgovora na tužbu te je u vezi navoda tužitelja istaknula da se tužitelj poziva na dokumentaciju koja nije bila predmetom postupka te da mišljenje nadležne ustrojbene jedinice, odnosno Povjerenstva nije zatraženo budući da u konkretnom slučaju nisu ispunjene procesne pretpostavke za pokretanje postupka, a da se mišljenje iste traži samo kada se radi o meritumu. Posebno je istaknula da je tužitelj u svom zahtjevu zatražio kažnjavanje operatora, odnosno naknadu štete, a da je tek kasnije proširio svoje pritužbe u odnosu na istoga.
Sud je izveo dokaze uvidom u spis, kao i u spis tuženika te je na temelju razmatranja svih činjeničnih i pravnih pitanja u smislu odredbe članka 55. stavka 3. ZUS-a utvrdio da tužbeni zahtjev nije osnovan.
Iz podataka spisa proizlazi da je tužitelj 31. kolovoza 2015. podnio zahtjev za rješavanje spora s operatorom javnih komunikacijskih usluga Hrvatski Telekom d.d. Uz isti je priložen prigovor tuženiku od 28. kolovoza 2015. iz kojeg je razvidno da je tužitelj nezadovoljan postupanjem operatora, da smatra da isti krši prava potrošača te predlaže tuženiku da se hitno izmijene svi ugovori s operatorima. Traži da se donese odluka o krivnji operatora te da mu se za pretrpljene muke i patnje naknadi adekvatna odšteta.
Uz navedeni zahtjev su priloženi prigovori operatoru od 18. lipnja 2015., 11. srpnja 2015., 18. srpnja 