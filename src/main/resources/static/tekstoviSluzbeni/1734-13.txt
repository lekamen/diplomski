 tipa B,
2. »GHS06« – koji upozorava potrošača da se unutar takve ambalaže nalazi kemikalija razvrstana u jednu od sljedećih kategorija opasnosti: akutna toksičnost 1., 2. i 3. kategorije,
3. »GHS08« – koji upozorava potrošača da se unutar takve ambalaže nalazi kemikalija razvrstana u jednu od sljedećih kategorija opasnosti: mutagenost 1.A i 1.B kategorije; karcinogenost 1.A i 1.B kategorije; reproduktivna toksičnost 1.A i 1.B kategorije; specifična toksičnost za ciljane organe – jednokratno izlaganje 1. i 2. kategorije, specifična toksičnost za ciljane organe – ponavljano izlaganje 1. i 2. kategorije.
(4) Posjednik otpadne ambalaže koja je opasni otpad obvezan je takvu otpadnu ambalažu predati:
– sakupljaču, ukoliko se radi o otpadnoj ambalaži koja potječe od pravne osobe ili fizičke osobe – obrtnika,
– osobi koja upravlja reciklažnim dvorištem, sakupljaču ili prodavatelju proizvoda od kojih potječe otpadna ambalaža koja je opasni otpad, ako se radi o otpadnoj ambalaži koja potječe od fizičke osobe.
(5) Odredbe stavka 4. ovoga članka se ne primjenjuju na neuporabljiv proizvod iz stavka 1. ovoga članka ili za ostatke takvog proizvoda u prodajnoj ambalaži, a za koje je postupanje propisano posebnim propisom.
(6) Prodavatelj koji prodaje proizvode u ambalaži od kojih nastaje otpadna ambalaža koja je opasni otpad obvezan je preuzimati otpadnu ambalažu koja je opasni otpad od fizičkih osoba.
(7) Prodavatelj iz stavka 6. ovoga članka obvezan je postaviti spremnik za sakupljanje otpadne ambalaže koja je opasni otpad i na vidnom mjestu, na ulazu za potrošače u trgovinu, informirati potrošače o mogućnosti predaje odnosno obvezi preuzimanja otpadne ambalaže koja je opasni otpad u njegovom prodajnom prostoru tijekom cijelog radnog vremena prodajnog mjesta.
(8) Prodavatelj iz stavka 6. ovoga članka može svoju obvezu prenijeti na drugog prodavatelja, pod uvjetom da udaljenost do drugog prodavatelja koji je obvezan preuzimati otpadnu ambalažu koja je opasni otpad ili do reciklažnog dvorišta nije veća od 3 kilometra.
(9) Prodavatelj iz stavka 6. ovoga članka može samostalno ili u suradnji sa sakupljačem, uz prethodno pribavljenu suglasnost Fonda, organizirati preuzimanje otpadne ambalaže koja je opasni otpad i izvan vlastitog prostora u skladu s odredbama ovog Pravilnika.
(10) Prodavatelj iz stavka 6. ovoga članka i osoba koja upravlja reciklažnim dvorištem obvezni su preuzetu otpadnu ambalažu koja je opasni otpad predati sakupljaču.
Registar gospodarenja posebnim kategorijama otpada
Članak 29.
(1) Proizvođač, mali proizvođač, ambalažer, prodavatelj, osoba koja upravlja reciklažnim dvorištem odnosno davatelj usluge prikupljanja miješanog komunalnog otpada, sakupljač i obrađivač dužni su upisati se i dostavljati podatke u Registar gospodarenja posebnim kategorijama otpada koji vodi Fond, sukladno Zakonu i posebnom propisu kojim se uređuje Registar.
(2) Prilikom upisa i dostave podataka u Registar osobe iz stavka 1. ovoga članka obvezne su, osim podataka propisanih Zakonom i posebnim propisom kojim se uređuje Registar, dostaviti i podatke iz članaka 9., 10., i 11. ovoga Pravilnika.
(3) Proizvođač koji stavlja na tržište proizvode u ambalaži od kojih nastaje otpadna ambalaža koja je opasni otpad obvezan je, osim podataka iz stavka 2. ovoga članka, u Registar dostaviti i popis svih osoba koji prodaju navedene proizvode krajnjim potrošačima.
(4) Podatke iz Registra o količini proizvedene, izvezene i uvezene ambalaže od proizvoda te podatke o količini proizvedene, sakupljene, obrađene i izvezene otpadne ambalaže Fond je obvezan dostaviti Agenciji najkasnije do 1. svibnja tekuće godine za prethodnu kalendarsku godinu na obrascu Izvješće o količini proizvedene, izvezene i uvezene ambalaže od proizvoda (u daljnjem tekstu: Obrazac AO11) iz Priloga XVI. ovog Pravilnika i obrascu Izvješće o količini proizvedene, sakupljene, obrađene i izvezene otpadne ambalaže (u daljnjem tekstu: Obrazac AO12) iz Priloga XVII. ovog Pravilnika.
(5) Agencija je obvezna