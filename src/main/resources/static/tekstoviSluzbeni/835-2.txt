 S obzirom da podnositelj upućuje na pristranost drugostupanjske sutkinje kao razlog povrede ustavnog prava zajamčenog člankom 29. stavkom 1. Ustava, Ustavni sud napominje da uobičajena formulacija o nepristranosti, koju Europski sud za ljudska prava u Strasbourgu iznosi u svojim presudama i odlukama, sadržana u predmetu Parlov-Tkalčić protiv Hrvatske (presuda, 22. prosinca 2009., zahtjev br. 24810/06), glasi:
»2. Ocjena Suda
78. Sud ponavlja da se, prema njegovoj ustaljenoj sudskoj praksi, postojanje nepristranosti u smislu članka 6. stavka 1. mora utvrditi primjenom subjektivnog testa, pri čemu se mora uzeti u obzir osobno uvjerenje i ponašanje konkretnog suca, to jest je li sudac imao neke osobne predrasude ili pristranosti u tom predmetu, a isto tako i primjenom objektivnog testa, to jest tako da se utvrdi je li sam sud, uzimajući u obzir između ostalih aspekata i njegov sastav, pružio dovoljno jamstava kako bi se isključila svaka objektivna sumnja u pogledu njegove nepristranosti (vidjeti, inter alia, Fey protiv Austrije, 24. veljače 1993., § 27., 28. i 30..., te Wettstein protiv Švicarske, br. 33958/96, § 42., ESLJP 2000-XII).
79. U pogledu subjektivnog testa, osobna nepristranost suca mora se pretpostaviti dok se ne dokaže suprotno (vidjeti Wettstein, … § 43.).
80. U pogledu objektivnog testa, potrebno je utvrditi postoje li činjenice koje se mogu potvrditi (ascertainable facts), a koje mogu pobuditi sumnju u nepristranost suca koji odlučuje u predmetu. To podrazumijeva da kad se odlučuje o tome postoji li u određenom predmetu opravdani razlog za bojazan da sud nije nepristran, stajalište same osobe jest važno, ali nije odlučno. Odlučno je može li se ta bojazan smatrati objektivno opravdanom (vidjeti Wettstein,… § 44., te Ferrantelli i Santangelo protiv Italije, 7. Kolovoza 1996., § 58.)«.
7. Primjenjujući navedena načelna stajališta na konkretni slučaj, Ustavni sud prvo utvrđuje da je netočna podnositeljeva tvrdnja da mu je sudila sutkinja protiv koje je vodio »kazneni postupak kao oštećenik a koji kazneni postupak je u tijeku«. Podnositelj nije vodio takav postupak te isti, suprotno njegovim tvrdnjama, nikada nije bio u tijeku. Podnositelj je, naime, neuspješno pokušao voditi takav kazneni postupak u svojstvu oštećenika kao tužitelja, ali je njegov optužni prijedlog odbačen prvostupanjskim rješenjem jer nije imao potrebno odobrenje Državnog sudbenog vijeća. Prvostupanjsko je rješenje postalo pravomoćno 17. veljače 2010., danom donošenja drugostupanjskog rješenja kojim je odbijena podnositeljeva žalba protiv prvostupanjskog rješenja. Dakle, u trenutku odlučivanja predmetne sutkinje o podnositeljevoj žalbi već je gotovo prije pune dvije godine bilo pravomoćno riješeno da podnositelj protiv nje ne može voditi kazneni postupak, a u trenutku podnošenja ustavne tužbe prošlo je preko dvije godine.
Ustavni sud nadalje napominje da je podnositelj optužni prijedlog protiv predmetne sutkinje podnio zbog navodnog počinjenja kaznenih djela zlouporabe položaja i ovlasti te nesavjesnog rada u službi jer je »kao bivša sutkinja Općinskog suda u Rijeci, u predmetu P-1547/02 donijela presudu protiv njega, pri čemu je postupala nesavjesno, propuštajući izvesti predložene dokaze i utvrditi činjenice čime mu je prouzročila štetu«. Odbacujući podnositeljevu kaznenu prijavu nadležno je državno odvjetništvo navelo »da je postupanje prijavljene sutkinje u predmetu Općinskog suda u Rijeci P-1547/02, povodom žalbe podnositelja bilo podvrgnuto kontroli Županijskog suda u Rijeci, koji je njezinu presudu potvrdio« te da stoga »nisu utvrđene nikakve okolnosti iz kojih bi proizlazilo da je sutkinja Helena Vlahov-Kozomara postupala na način kojim bi ostvarila biće kaznenih dijela zlouporabe položaja i ovlasti, i nesavjesnog rada u službi«. Iz toga proizlazi da je bila riječ, kao što je kasnije ocijenilo Državno sudbeno vijeće, »o subjektivnom nezadovoljstvu podnositelja donesenim sudskim odlukama«.
Ustavni sud ističe da, pored postojanja i poštovanja 