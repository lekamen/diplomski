 posebnim propisima.
(2) Druga ovlaštena osoba iz stavka 1. ovoga članka je stručnjak u smislu odredbi carinskog zakonodavstva, a čije usluge Carinska uprava može koristiti u skladu s nacionalnim zakonodavstvom.
Oblik osiguranja kojim se jamči plaćanje očekivanog iznosa troškova
Članak 18.
(1) Ako je u postupku povodom zahtjeva za donošenje odluke koja se odnosi na primjenu carinskog zakonodavstva, posebno u vezi s odlukama u skladu s člankom 33. Uredbe (EU) br. 952/2013 ili u vezi s pružanjem informacija u skladu s člankom 14. stavkom 1. Uredbe (EU) br. 952/2013, potrebno provesti analizu ili drugo odgovarajuće ispitivanje kod osobe iz članka 17. ovoga Zakona, carinski ured zaključkom će pozvati podnositelja zahtjeva da u roku od 30 dana od dana dostave zaključka dostavi odgovarajući oblik osiguranja kojim se jamči plaćanje očekivanog iznosa troškova sukladno članku 22. stavku 1. točki 2. podtočki a) ovoga Zakona.
(2) Ako podnositelj zahtjeva ne dostavi oblik osiguranja iz stavka 1. ovoga članka, carinski ured donijet će rješenje o obustavi postupka.
Naknadna provjera
Članak 19.
(1) Ako carinskim zakonodavstvom donesenim na razini Unije nije drukčije propisano, postupak naknadne provjere iz članka 48. Uredbe (EU) br. 952/2013 koji se vodi po službenoj dužnosti smatra se pokrenutim kada carinski ured poduzme bilo koju radnju sa svrhom vođenja postupka.
(2) Carinski ured o pokrenutom postupku iz stavka 1. ovoga članka obavještava osobe na koje se ta provjera odnosi dostavom obavijesti o provođenju postupka naknadne provjere, u slučaju:
1. kada se naknadna provjera mora provesti u poslovnim prostorima posjednika robe ili posjednikova zastupnika, prostorima druge osobe koja je izravno ili neizravno uključena u te radnje u poslovnom svojstvu ili bilo koje druge osobe koja je u posjedu tih isprava i podataka u poslovne svrhe i/ili
2. kada su u vezi sa započetom naknadnom provjerom potrebne aktivnosti osobe na koju se naknadna provjera odnosi (dostava isprava, davanje izjava i sl.).
(3) Obavijest o provođenju postupka naknadne provjere predaje se osobi:
1. najkasnije osam dana prije predviđenog postupanja iz stavka 2. ovoga članka ili
2. neposredno prije početka radnje naknadne provjere ako bi obavještavanje u roku iz točke 1. ovoga stavka umanjilo učinkovitost naknadne provjere ili bi se ugrozila svrha naknadne provjere.
(4) Iznimno od stavka 3. točke 2. ovoga članka, ako to okolnosti slučaja zahtijevaju, obavijest se može izreći usmeno, o čemu se unosi zabilješka u zapisniku o izvršenoj službenoj radnji.
(5) Ako carinski ured to smatra opravdanim, dostava obavijesti o provođenju naknadne provjere može se dostaviti osobi na koju se naknadna provjera odnosi i u drugim slučajevima od onih opisanih u stavku 2. ovoga članka.
Zlouporaba prava u carinskom postupanju
Članak 20.
(1) Zlouporabom prava u carinskom postupanju smatra se svako postupanje deklaranta, posjednika robe ili druge osobe koja je na bilo koji način izravno ili neizravno povezana s deklariranom robom, usmjereno na:
1. prikrivanje stvarne namjere, cilja ili osnove raspolaganja deklariranom robom na carinskom području Unije
2. prijevarno izbjegavanje plaćanja carine i drugih javnih davanja na carinskom području Unije, uključujući i stvaranje uvjeta za prijevarno izbjegavanje plaćanja carine i drugih javnih davanja.
(2) U smislu stavka 1. ovoga članka, osobito se smatra da deklarant, posjednik robe ili druga osoba koja je na bilo koji način izravno ili neizravno povezana s deklariranom robom zloupotrebljava pravo u carinskom postupanju ako:
1. sklapa fiktivne ili prividne pravne poslove u vezi s deklariranom robom ili sudjeluje u sklapanju ili izvršavanju takvih pravnih poslova
2. organizira ili planira provedbu fiktivnih isporuka, primitaka ili kretanja deklarirane robe ili izravno ili neizravno sudjeluje u njima
3. izravno ili neizravno sudjeluje u krivotvorenju carinske, poslovne, prijevozne ili druge dokumentacije u vezi s deklariranom robom ili u korištenju takve