 (Obrazac MOD-RD(G)),
4. Izvještaj o tehničkim pričuvama (Obrazac MOD-TP),
5. Izvještaj o vrstama mirovinskih programa odnosno mirovina (Obrazac MOD-MP)
6. Izvještaj o broju korisnika mirovine i broju ugovora (Obrazac MOD-BKU)
(3) Struktura i sadržaj dodatnih izvještaja mirovinskog osiguravajućeg društva iz stavka 2. ovoga članka propisani su obrascima iz Priloga 2 koji je sastavni dio ovoga Pravilnika.
Izvještajna razdoblja
Članak 5.
(1) Mirovinsko osiguravajuće društvo dužno je sastavljati:
– financijske izvještaje iz članka 3. stavka 1. ovoga Pravilnika za razdoblje poslovne godine (godišnji financijski izvještaji), te za tromjesečna izvještajna razdoblja tijekom poslovne godine i to na dan 31. 3., 30. 6., 30. 9., 31. 12. (tromjesečni financijski izvještaji),
– dodatne izvještaje iz članka 4. stavka 2. točaka 1. do 5. ovoga Pravilnika za razdoblje poslovne godine (godišnji dodatni izvještaji) te za tromjesečna izvještajna razdoblja tijekom poslovne godine i to na dan 31. 3., 30. 6., 30. 9., 31. 12. (tromjesečni dodatni izvještaji),
– dodatni izvještaj iz članka 4. stavka 2. točke 6. ovoga Pravilnika mjesečno (mjesečni dodatni izvještaj).
(2) Bilješke uz financijske izvještaje za tromjesečna izvještajna razdoblja tijekom poslovne godine trebaju obuhvaćati samo značajne poslovne događaje i promjene računovodstvenih politika u odnosu na zadnje objavljene revidirane godišnje financijske izvještaje.
(3) U smislu ovoga Pravilnika poslovna godina jednaka je kalendarskoj godini.
(4) Godišnji financijski izvještaji iz članka 3. stavka 1. ovoga Pravilnika moraju biti revidirani od strane vanjskog neovisnog ovlaštenog revizora, a sastavljeni sukladno strukturi i sadržaju koji su definirani obrascima iz Priloga 1 ovoga Pravilnika.
Rokovi dostave izvještaja
Članak 6.
(1) Mirovinsko osiguravajuće društvo dužno je dostaviti Agenciji tromjesečne financijske izvještaje iz članka 3. stavka 1. ovoga Pravilnika i tromjesečne dodatne izvještaje iz članka 4. stavka 2. točke 1. do 5. ovoga Pravilnika najkasnije u roku od mjesec dana po proteku izvještajnog razdoblja.
(2) Mirovinsko osiguravajuće društvo dužno je dostaviti Agenciji mjesečni dodatni izvještaj iz članka 4. stavka 2. točke 6. ovoga Pravilnika najkasnije do desetog dana u mjesecu koji slijedi nakon izvještajnog mjeseca.
(3) Mirovinsko osiguravajuće društvo dužno je dostaviti Agenciji revidirane godišnje financijske izvještaje iz članka 3. stavka 1. ovoga Pravilnika te revidirane godišnje dodatne izvještaje iz članka 4. stavka 2. ovoga Pravilnika najkasnije u roku od četiri mjeseca nakon isteka poslovne godine za koju se izvještaji sastavljaju.
Način dostave izvještaja
Članak 7.
(1) Mirovinsko osiguravajuće društvo dužno je dostaviti Agenciji tromjesečne financijske izvještaje iz članka 3. stavka 1. ovoga Pravilnika te tromjesečne i mjesečne dodatne izvještaje iz članka 4. stavka 2. ovoga Pravilnika u elektroničkom i pisanom obliku. Izvještaji propisani ovim Pravilnikom u pisanom obliku dostavljaju se Agenciji potpisani od strane uprave mirovinskog osiguravajućeg društva i odgovornih osoba, dok se izvještaji u elektroničkom obliku dostavljaju u skladu s tehničkom uputom Agencije.
(2) Mirovinsko osiguravajuće društvo dužno je revidirane godišnje financijske izvještaje iz članka 3. stavka 1. ovoga Pravilnika te revidirane godišnje dodatne izvještaje iz članka 4. stavka 2. ovoga Pravilnika dostaviti u elektroničkom obliku te pisanom obliku zajedno s revizorskim izvješćem o obavljenoj reviziji.
(3) U opravdanim slučajevima nemogućnosti dostave u elektroničkom obliku, mirovinsko osiguravajuće društvo dužno je dostaviti izvještaje u elektroničkom obliku čim prestanu razlozi nemogućnosti dostave, a najkasnije u roku od osam dana od isteka roka za dostavu izvještaja.
Objava financijskih izvještaja
Članak 8.
(1) Mirovinsko osiguravajuće društvo dužno je na svojim mrežnim stranicama objaviti polugodišnje financijske izvještaje u rokovima istovjetnim rokovima iz članka 6. stavka 1. ovoga