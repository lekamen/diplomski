 lišenje slobode nije razumno. U takvim okolnostima lišenje slobode koje je na početku bilo zakonito pretvorilo bi se u lišenje slobode koje je proizvoljno te je, samim time, u neskladu s člankom 5. Konvencije.
... ne može se zanemariti činjenica da je u konkretnom slučaju od izricanja prvostupanjske presude proteklo više od 5 godina za koje je vrijeme optuženi Branimir Glavaš izdržavao kaznu po toj pravomoćnoj presudi. Osim toga, samom činjenicom stupanja na izdržavanje kazne rješenje o određivanju ‘obligatornog’ istražnog zatvora koje je bilo doneseno nakon izricanja presude ostvarilo je svoju svrhu i time postalo neegzistentno. Uzimajući u obzir činjenicu da je optuženi Glavaš u istražnom zatvoru i na izdržavanju kazne proveo više od 5 godina, da je u skladu s odredbama domaćeg prava već ostvario uvjete za uvjetni otpust u odnosu na prvostupanjsku presudu te da je od izricanja prvostupanjske presude do odluke Ustavnog suda RH proteklo razumno vrijeme odlučivanja ... u konkretnoj situaciji valja ponovo utvrditi postoji li uzročno posljedična veza između presude i lišenja slobode te postoji li i dalje svrha i cilj određivanja istražnog zatvora ... ili lišenje slobode više nije razumno. Stav je ovoga vijeća da lišenje slobode optuženog Glavaša po zakonskoj osnovi iz članka 123. stavak 2. ZKP/08 u ovim okolnostima više ne ostvaruje svoju svrhu odnosno nije razumno i da više ne postoji uzročno posljedična veza za određivanje istražnog zatvora u odnosu na vrijeme izricanja presude, unatoč tome što optuženik boravkom u istražnom zatvoru nije dosegao maksimalne rokove trajanja propisane člankom 133. ZKP/08 i što je protiv njega još uvijek na snazi prvostupanjska presuda ...
... Takav pravni stav izražava i Vrhovni sud Republike Hrvatske u svojoj odluci Kž-274/09 od dana 28. travnja 2009. ...
Prijedlog državnog odvjetnika da se ... odredi istražni zatvor iz zakonske osnove propisane odredbom članka 123. stavak 1. točka 1. ZKP/08 ... vijeće u konkretnom slučaju također cijeni proizvoljnim i nesvrhovitim.
... nije dovoljna pretpostavljena i apstraktna opasnost od bijega. Optuženi Glavaš se sam javio na izdržavanje kazne zatvora u Bosni i Hercegovini te je bio dostupan ovome sudu tijekom trajanja postupka, a nakon ukidanja drugostupanjske odluke po odluci Ustavnog suda došao je na ročište za odlučivanje o istražnom zatvoru pristajući da po eventualnoj odluci suda bude lišen slobode. Sve ove okolnosti u svojoj ukupnosti ukazuju na to da nema realne bojazni da bi optuženik boravkom na slobodi postao nedostupan nadležnim tijelima ... Osim toga ... protiv ovog optuženika nikada nije bio određen pritvor odnosno istražni zatvor po ovoj zakonskoj osnovi.
(...)
... prijedlog državnog odvjetnika za određivanjem ‘obligatornog’ istražnog zatvora samo prema optuženom Glavašu (je) diskriminatoran, jer se i svi ostali optuženici u ovom predmetu nalaze u istoj pravnoj situaciji, pa bi i prihvaćanje takvog prijedloga od strane suda bilo diskriminatorno u odnosu na optuženog Glavaša i predstavljalo kršenje njegovih prava zajamčenih člankom 14. Konvencije.
(...)
Iako odredba iz članka 123. stavak 4. ZKP/08 propisuje da se istražni zatvor usprkos postojanju okolnosti samo iz stavka 1. članka 123. ZKP/08 neće odrediti ili produljiti ako je već isteklo najdulje vrijeme trajanja istražnog zatvora (članak 133. ZKP/08), odnosno iako iz izričaja te odredbe proizlazi da se vrijeme trajanja istražnog zatvora iz članka 133. ZKP/08 ne odnosi i na trajanje istražnog zatvora iz članka 123. stavak 2. ZKP/08, sud prethodno utvrđenje da optuženici boravkom u istražnom zatvoru nisu dosegli dopušteno trajanje istražnog zatvora iz članka 133. ZKP/08 temelji na ustaljenoj sudskoj praksi Vrhovnog suda Republike Hrvatske. Praksa govori da se maksimalni rokovi trajanja istražnog zatvora odnose i na ‘obligatorni’ istražni zatvor, kao i da se izdržavanje kazne ne uračunava u rokove trajanja istražnog zatvora, pa u tom smislu navodi branitelja optuženog Glavaša da bi