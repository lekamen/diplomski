130 30.11.2015 Presuda Visokoga upravnog suda Republike Hrvatske broj: UsII-51/13-14 od 28. listopada 2015.
VISOKI UPRAVNI SUD REPUBLIKE HRVATSKE
2471
PRESUDA
Visoki upravni sud Republike Hrvatske u vijeću sastavljenom od sudaca toga suda Borisa Markovića, predsjednika vijeća, Sanje Štefan i Blanše Turić, članica vijeća, te Biserke Cerovski, zapisničarke, u upravnom sporu tužitelja Hrvatski Telekom d.d. iz Zagreba, Roberta Frangeša Mihanovića 9, kojeg zastupa opunomoćenica Irena Tušek, protiv odluke tuženika Hrvatske agencije za poštu i elektroničke komunikacije, sada Hrvatske regulatorne agencije za mrežne djelatnosti, Zagreb, Roberta Frangeša Mihanovića 9, koju zastupa Domagoj Maričić po generalnoj punomoći broj: Su-164/2015, uz sudjelovanje Amis Telekom d.o.o., Zagreb, Bani 75, B.Net Hrvatska d.o.o., Zagreb, Avenija Dubrovnik 16, BT Net d.o.o., Zagreb, Dubravkin trg 5, H1 Telekom d.d., Split, Put Trščenice 10, Iskon Internet d.d. Zagreb, Garićgradska 18, Metronet d.o.o., Zagreb, Ulica grada Vukovara 269d, Metronet telekomunikacije d.d., Zagreb, Ulica grada Vukovara 269/d, kojeg zastupa Iva Šuler, dipl. iur. direktorica pravnih poslova, Novi Net d.o.o., Selnica, Merhatovec 5, OT-Optima Telekom d.d., Zagreb, Bani 75/a, kojeg zastupa Iva Dragić, dipl.iur. iz Zagreba, VIPnet d.o.o., Zagreb, Vrtni put 1, Terrakom d.o.o., Zagreb, Mošćenička 15, u svojstvu zainteresiranih osoba, radi određivanja regulatornih obveza operatorima sa značajnom tržišnom snagom, nakon održane javne i usmene rasprave, u nazočnosti opunomoćenice tužitelja, opunomoćenika tuženika te opunomoćenika zainteresiranih osoba VIPnet d.o.o., Zagreb i B.net d.o.o. Zagreb, dana 28. listopada 2015.
presudio je
I. Odbija se tužbeni zahtjev za poništavanje odluke Hrvatske agencije za poštu i elektroničke komunikacije (sada Hrvatske regulatorne agencije za mrežne djelatnosti) klasa: UP/I-344-01/12-03/07, urbroj: 376-11-13-14 od 28. svibnja 2013.
II. Ova presuda objavit će se u »Narodnim novinama«.
Obrazloženje
Osporenom Odlukom tuženika pod točkom I. određuju se operatorima sa značajnom tržišnom snagom na tržištu završavanja (terminacije) poziva u vlastitu mrežu koje se pruža na fiksnoj lokaciji sljedeća trgovačka društva:
Amis Telekom d.o.o., Zagreb, Bani 75
B.Net Hrvatska d.o.o., Zagreb, Avenija Dubrovnik 16
BT Net d.o.o., Zagreb, Dubravkin trg 5
H1 Telekom d.d., Split, Put Trščenice 10
Hrvatski Telekom d.d., Zagreb, Savska cesta 32
Iskon Internet d.d. Zagreb, Garićgradska 18
Metronet d.o.o., Zagreb, Ulica grada Vukovara 269/d
Metronet telekomunikacije d.d., Zagreb, Ulica grada Vukovara 269/d
Novi Net d.o.o., Selnica, Merhatovec 5
OT-Optima Telekom d.d., Zagreb, Bani 75/a
VIPnet d.o.o., Zagreb, Vrtni put 1
Terrakom d.o.o., Zagreb, Mošćenička 15.
Točkom II. izreke Odluke trgovačkom društvu Hrvatski Telekom d.d., Zagreb, određuju se sljedeće regulatorne obveze: obveza pristupa i korištenja posebnih dijelova mreže (članak 61. ZEK-a), obveza nediskriminacije (članak 59. ZEK-a), obveza transparentnosti uz objavu standardne ponude međupovezivanja (članak 58. ZEK-a), obveza nadzora cijena i vođenja troškovnog računovodstva (članak 62. ZEK-a) te obveza računovodstvenog razdvajanja (članak 60. ZEK-a). Točkom III. izreke Odluke određeno je da ostalim društvima iz točke I. ove Odluke određuju se sljedeće regulatorne obveze: obveza pristupa i korištenja posebnih dijelova mreže (članak 61. ZEK-a), obveza nediskriminacije (članak 59. ZEK-a), obveza transparentnosti uz obvezu objave minimalne ponude uvjeta međupovezivanja, (članak 58. ZEK-a) te obveza nadzora cijena (članak 62. ZEK-a). Točkom IV. Odluke određeni su način, uvjeti i rokovi provođenja regulatornih obveza iz točke II. i III. ove Odluke propisani dokumentom Hrvatske agencije za poštu i elektroničke komunikacije »Analiza tržišta završavanja (terminacije) poziva u određenu javnu komunikacijsku mrežu koje se pruža na fiksnoj lokaciji« koji je u cijelosti sastavni dio ove Odluke. Točkom V. Odluke određeno je da regulatorne