 privremeno isključiti pretplatnička telekomunikacijska terminalna oprema iz javne elektroničke komunikacijske mreže u skladu s odredbama Zakona i propisa donesenih na temelju Zakona.
Stavkom 4. navedenog članka Pravilnika propisano je da je operator dužan u slučaju privremenog isključenja pretplatničke terminalne opreme iz elektroničke komunikacijske mreže zbog nepodmirenih dugovanja najmoprimca ili zakupnika obavijest o privremenom isključenju pretplatničke terminalne opreme poslati i vlasniku stana odnosno poslovnog prostora na adresu koju je isti naznačio u zahtjevu za privremeni prijenos prava i obveza iz pretplatničkog odnosa na najmoprimca ili zakupnika.
Stavkom 5. navedenog članka Pravilnika propisano je da u slučaju iz stavka 4. ovog članka operator ne smije trajno isključiti pretplatničku terminalnu opremu, već u trenutku kada se ispune uvjeti za trajno isključenje, operator je obvezan pretplatničku liniju vratiti natrag na najmodavca ili zakupodavca, a s kojim postupkom je najmodavac ili zakupodavac upoznat putem zahtjeva za privremeni prijenos prava i obveza iz pretplatničkog odnosa na najmoprimca ili zakupnika.
Točkom 51. Općih uvjeta poslovanja Hrvatskog Telekoma za pružanje usluga u javnoj pokretnoj komunikacijskoj mreži (dalje Opći uvjeti) propisano je da Hrvatski Telekom osigurava ispravan i neometan rad mobilne mreže Hrvatskog Telekoma. U tu svrhu Hrvatski Telekom će redovito održavati svoje mrežne kapacitete te nadzirati funkcioniranje i kvalitetu usluge u skladu s tehničkim standardima i propisima. U svrhu sprečavanja zagušenja u mreži Hrvatski Telekom poduzima najveće napore u cilju postizanja učinkovitog korištenja mrežnih resursa. Prijenosni opseg pojedine mobilne usluge Hrvatskog Telekoma je maksimalan prijenosni opseg koji je podložan promjenama ovisno o opterećenju mreže. Korisnik usluga prihvaća da u okviru tehničkih i operativnih mogućnosti mobilne mreže Hrvatskog Telekoma postoji mogućnost da mobilne usluge Hrvatskog Telekoma neće biti dostupne u svako vrijeme i na svakom mjestu. U slučaju mijenjanja tehnologije pružanja usluga, koja zahtijeva prilagodbu na terminalnoj opremi pretplatnika, Hrvatski Telekom će obavijestiti pretplatnika pisanim ili elektroničkim putem najmanje 90 dana prije namjeravane promjene.
Točkom 53. navedenih Općih uvjeta propisano je da ako zbog tehničke smetnje i/ili smanjenja kakvoće usluge u djelokrugu odgovornosti Hrvatskog Telekoma, a koju Hrvatski Telekom nije uklonio u roku od dvadeset i četiri (24) sata od trenutka njezina utvrđivanja ili duže, ovisno o vrsti tehničke smetnje o čemu će korisnik biti obaviješten bez odgode, korisniku nije bio omogućen pristup ili korištenje mobilnim uslugama Hrvatskog Telekoma, naknada za mjesečni pristup komunikacijskom sustavu bit će umanjena ili će korisnik biti na drugi način obeštećen, i to razmjerno broju dana trajanja tehničke smetnje. Tehničkom smetnjom iz ove točke ne smatra se nepokrivanje određenog područja korisnim signalom mobilne mreže Hrvatskog Telekoma, te korisnik koji se zatekne na tom području, ne ostvaruje pravo na umanjenje naknade utvrđene ovom točkom.
Točkom 68. navedenih Općih uvjeta propisano je da korisnik usluga koji je podnio pravovremeni prigovor na iznos kojim je zadužen za obavljenu mobilnu uslugu Hrvatskog Telekoma plaća, do rješenja prigovora, nesporni dio računa ili prosječni iznos kojim je bio zadužen u razdoblju od najviše tri mjeseca prije razdoblja na koje se odnosi prigovor. Ako je podnositelj prigovora postao pretplatnikom prije manje od tri mjeseca od početka razdoblja na koje se odnosi prigovor, pretplatnik plaća nesporni dio zaduženja, a najmanje iznos ugovorene mjesečne naknade, odnosno iznos ugovorenog mjesečnog paketa, iznos naknade za pristup mobilnoj mreži i iznos naknade za radijsku frekvenciju. Iznimno, u slučaju kada je sporno koji iznos mjesečne naknade je ugovoren, pretplatnik je obvezan platiti onaj iznos mjesečne naknade koji je za njega povoljniji, uključujući iznos naknade za