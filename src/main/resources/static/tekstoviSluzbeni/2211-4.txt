 objektivne okolnosti koje dovode u sumnju nepristranost i neovisnost suda i podrivaju povjerenje građana u pravosudni sustav. Međutim, u konkretnom slučaju ta svrha nije ostvarena odnosno sumnja u nepristranost nije otklonjena unatoč delegaciji suda. Upravno suprotno.
Naime, zbog naprijed opisanih previda sudova i njihove nedostatne komunikacije i koordinacije, izravni učinak za podnositelja je da je osporeno rješenje donio »kontaminirani« sud odnosno sud u odnosu na nepristranost kojeg je postojala sumnja dovoljno osnovana da je V. s. prihvatio prijedlog za delegaciju upravo iz tog razloga i spis delegirao Ž. s. u V. G..
7.4. Slijedom svega navedenog, Ustavnom sudu ne preostaje drugo nego utvrditi da je u konkretnom slučaju podnositelju povrijeđeno pravo na pravično suđenje propisano člankom 29. stavkom 1. Ustava.
8. Ustavni sud je utvrdio da prigovori podnositelja vezani uz članke 35., 61. i 64. Ustava, na način kako su postavljeni u ustavnoj tužbi te u mjeri u kojoj bi u okolnostima konkretnog slučaja osporeno rješenje moglo utjecati na ostvarivanje sadržaja tih ustavnih normi, ne upućuju na mogućnost povrede ljudskih prava i temeljnih sloboda zajamčenih Ustavom.
9. Slijedom navedenog, na temelju članaka 73. i 76. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst), odlučeno je kao u točkama I. i II. izreke.
Na temelju članka 29. Ustavnog zakona o Ustavnom sudu Republike Hrvatske odlučeno ja kao u točki III. izreke.
Broj: U-III-3581/2014
Zagreb, 9. lipnja 2015.
USTAVNI SUD REPUBLIKE HRVATSKE
Predsjednica Vijeća dr. sc. Snježana Bagić, v. r.
