 javno zdravstvo te ostalih tijela i nevladinih organizacija u čijem je djelokrugu problematika osoba stradalih od EOR-a.
Članak 97.
(1) U svrhu prikupljanja i ažuriranja podataka o osobama stradalih od EOR-a Ured za razminiranje Vlade Republike Hrvatske uspostavlja i vodi bazu podataka u skladu s propisima kojima se uređuje područje zaštite osobnih podataka u suradnji s Agencijom za zaštitu osobnih podataka i Hrvatskim zavodom za javno zdravstvo.
(2) Baza podataka iz stavka 1. ovog članka sadržava podatke i o osobama stradalim u MSP-u.
13. SOCIOEKONOMSKA INTEGRACIJA RAZMINIRANIH PODRUČJA
Članak 98.
Jedinice područne (regionalne) samouprave dužne su, u roku od šest mjeseci od dana izdavanja Potvrde iz članka 77. stavka 1. podstavka 1. ovoga Zakona, podnijeti izvješće HCR-u o razmjeru korištenja područja i/ili građevine koje su isključene iz MSP-a, a za koja su zatražila prioritetno uvrštavanje u Plan na temelju članka 8. stavka 1. ovoga Zakona.
Članak 99.
Jedinici područne (regionalne) samouprave za koju se utvrdi da ne koristi područja i/ili građevinu za koje je zaprimila Potvrdu iz članka 77. ovoga Zakona, a za koje je tražila prioritetno uvrštavanje u Plan, sukladno članku 8. stavku 1. ovoga Zakona, smanjit će se proračunska sredstva za razminiranje u sljedećem proračunskom razdoblju za iznos troškova koji su nastali razminiranjem područja koji su prioritetno uvršteni u Plan.
14. DJELATNICI NA POSLOVIMA PROTUMINSKOG DJELOVANJA
Članak 100.
(1) Poslove dopunskog općeg izvida, tehničkog izvida i kontrole kvalitete u HCR-u, poslove razminiranja te pomoćne poslove u ovlaštenoj pravnoj osobi i/ili kod obrtnika mogu obavljati osobe koje imaju iskaznicu protuminskog djelovanja.
(2) Djelatnici koji obavljaju poslove dopunskog općeg izvida, tehničkog izvida, razminiranja, kontrole kvalitete, pomoćne poslove i poslove inspekcijskog nadzora su:
– pomoćni djelatnik
– pirotehničar
– voditelj radilišta
– pirotehničar HCR-a
– pirotehničar HCR-a za kontrolu kvalitete
– nadzornik za kontrolu kvalitete
– inspektor Ministarstva.
(3) Osobe iz stavka 1. ovoga članka dužne su iskaznicu protuminskog djelovanja dati na uvid inspektoru Ministarstva.
(4) Službeno svojstvo, identitet i ovlast inspektor Ministarstva dokazuje službenom značkom i službenom iskaznicom Ministarstva.
(5) Ministar donosi pravilnike o:
– službenoj iskaznici i znački inspektora Ministarstva za nadzor nad poslovima protuminskog djelovanja
– osobnoj nadzornoj knjižici, iskaznici protuminskog djelovanja i vođenju upisnika.
Članak 101.
(1) Zahtjev za izdavanje iskaznice protuminskog djelovanja podnosi se osobno Ministarstvu.
(2) Uz zahtjev iz stavka 1. ovoga članka podnositelj mora priložiti dokaz da:
– ima najmanje srednju stručnu spremu za pirotehničara, voditelja radilišta i pirotehničara HCR-a za kontrolu kvalitete
– ima najmanje završenu osnovnu školu za pomoćnog djelatnika
– ima najmanje završen preddiplomski sveučilišni studij ili stručni studij u trajanju od najmanje tri godine za nadzornika za kontrolu kvalitete
– ima ugovor o radu u punom radnom vremenu s ovlaštenom pravnom osobom i/ili obrtnikom ili HCR-om za obavljanje poslova iz članka 100. stavka 1. ovoga Zakona
– ima uvjerenje ovlaštene zdravstvene ustanove medicine rada da je duševno, tjelesno i zdravstveno sposoban za poslove punjenja i paljenja mina sukladno propisima o poslovima s posebnim uvjetima rada.
(3) Uvjerenje iz stavka 2. podstavka 5. ovoga članka osoba je dužna ishoditi svake godine te je dužna, prilikom pristupanja liječničkom pregledu, ovlaštenoj zdravstvenoj ustanovi rada podnijeti izvod iz medicinskog kartona o bolestima koje mogu biti kontraindikacija za obavljanje poslova.
(4) Ministarstvo po službenoj dužnosti pribavlja dokaze da podnositelj zahtjeva:
– nije pravomoćno osuđivan ili se protiv njega ne vodi kazneni postupak za kazneno djelo za koje se postupak pokreće po službenoj dužnosti, osim za kazneno djelo izazivanja prometne nesreće iz nehaja, koja za posljedicu ima tjelesnu ozljedu ili