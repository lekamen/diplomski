65 12.06.2015 Uredba o izmjenama i dopunama Uredbe o poslovima i posebnim uvjetima rada u državnoj službi
VLADA REPUBLIKE HRVATSKE
1241
Na temelju članka 112. Zakona o državnim službenicima i namještenicima (»Narodne novine«, broj 27/2001), a u vezi s člankom 144. stavkom 2. točkom b) Zakona o državnim službenicima (»Narodne novine«, br. 92/2005, 107/2007, 27/2008, 34/2011, 49/2011, 150/2011, 34/2012, 49/2012 – pročišćeni tekst, 37/2013, 38/2013 i 1/2015), Vlada Republike Hrvatske je na sjednici održanoj 11. lipnja 2015. godine donijela
UREDBU
O IZMJENAMA I DOPUNAMA UREDBE O POSLOVIMA I POSEBNIM UVJETIMA RADA U DRŽAVNOJ SLUŽBI
Članak 1.
U Uredbi o poslovima i posebnim uvjetima rada u državnoj službi (»Narodne novine«, br. 74/2002, 58/2008, 119/2011 i 33/2013), u članku 4. stavku 1. točki 3. iza riječi: »pravosuđa,« brišu se riječi: »uprave i lokalne samouprave, u Upravi za zatvorski sustav,«.
Iza točke 9. dodaje se točka 10. koja glasi:
»10. poslovi radnih mjesta s posebnim uvjetima rada u Ministarstvu obrane i Oružanim snagama Republike Hrvatske.«.
Članak 2.
Članak 8. mijenja se i glasi:
»Utvrđuju se poslovi s posebnim uvjetima rada ovlaštenih službenih osoba u Ministarstvu pravosuđa, Upravi za zatvorski sustav, Upravi za organizaciju pravosuđa te državnih službenika koji rade u probacijskim uredima Uprave za kazneno pravo i probaciju, za obavljanje kojih službenicima raspoređenim na odgovarajuća radna mjesta pripada visina dodataka, i to:
1. za poslove osiguranja kaznionica, zatvora i odgojnih zavoda 30% 2. za poslove dijagnostičke obrade zatvorenika (poslovi medicinske, socijalne, psihološke i kriminološke obrade zatvorenika) 25% 3. za poslove promatranja i provedbe pojedinačnih programa izvršavanja kazne zatvora, maloljetničkog zatvora i odgojne mjere, nadziranja i praćenja njihove provedbe 25% 4. za poslove zdravstvene zaštite zatvorenika i maloljetnika u kaznionicama, zatvorima i odgojnim zavodima 25% 5. poslove strukovnog osposobljavanja, organiziranja i praćenja rada zatvorenika i maloljetnika 25% 6. poslovi neposredne izobrazbe zatvorenika 25% 7. za poslove zaštite ljudi i imovine u otvorenoj kaznionici te održavanja unutarnjeg reda i stege zatvorenika 10% 8. za poslove osiguranja pravosudnih tijela 10% 9. za poslove upravljanja kaznionicom, zatvorom, odgojnim zavodom i Centrom za dijagnostiku Zagreb 10% 10. za probacijske poslove koji se obavljaju u neposrednom kontaktu s osuđenicima u probacijskim uredima 5% 11. za poslove neposrednog pružanja pravne pomoći zatvorenicima i maloljetnicima 5% 12. za poslove matice zatvorenika i maloljetnika u kaznionicama, zatvorima, odgojnim zavodima i Centru za dijagnostiku u Zagrebu 5% 13. za poslove pologa stvari, novca, dragocjenosti, obvezne ušteđevine zatvorenika i maloljetnika i naknade za rad zatvorenika i maloljetnika 5% 14. za poslove prodaje u prodavaonicama za zatvorenike 5% 15. za poslove neposrednog upravnog i inspekcijskog nadzora nad zakonitošću rada kaznionica, zatvora, odgojnih zavoda i centara i zakonitosti postupanja sa zatvorenicima i maloljetnicima te neposrednog rješavanja incidentnih situacija i pritužbi i predstavki zatvorenika i maloljetnika    5%«.    
Članak 3.
Iza članka 12.a dodaje se članak 12.b koji glasi:
»Članak 12.b
Utvrđuju se poslovi radnih mjesta s posebnim uvjetima rada u Ministarstvu obrane i Oružanim snagama Republike Hrvatske, i to:
a) Radna mjesta II. vrste
1. zrakoplovno-tehnički specijalist 15%
b) Radna mjesta III. vrste
1. zrakoplovno-tehnički specijalist                         15%
2. namještenik u pododsjeku za eshumaciju
    tehničar specijalizirani
    radnici na radarskim i podzemnim postajama      10%
3. mehaničar specijalizirani                                      8%
4. rukovatelj skladišta opasnih tvari
    rukovatelj energetskog sustava
    rukovatelj pogonskih goriva i maziva
    rukovatelj avionskih goriva i maziva
    rukovatelj specijalnih vozila
    vozač opasnih tvari                                                5%
c)