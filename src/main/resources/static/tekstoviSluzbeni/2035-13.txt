 duljem od 6 mjeseci ne bi, u slučaju izbora, mogla niti postati zastupnikom u Hrvatskom saboru. ... Dakle, osoba koja je pravomoćno osuđena na kaznu zatvora u trajanju duljem od 6 mjeseci ... ne može u slučaju izbora niti započeti obnašati (dobiti) zastupnički mandat čime je kandidatura te osobe od samog početka pravno nevaljana (fiktivna). ... Zbog navedenih razloga mišljenje je Državnog izbornog povjerenstva da navedena osoba ne bi mogla biti kandidatom na listi kandidata.’ Podnositelj Prijedloga za ocjenu ustavnosti ZID ZIZHS-a dovodi u pitanje namjere Kluba zastupnika kod usvajanja ovoga Zakona, kao i rad pravosudnog sustava Republike Hrvatske u cjelini. Sukladno pozivu iz dopisa Ustavnog suda, Klub zastupnika će u nastavku iznijeti dodatno obrazloženje predmetne odredbe, a kako bi Ustavnom sudu pomogao u donošenju odluke o ustavnosti predmetne odredbe ZID ZIZHS-a, odnosno, kako bi se otklonila svaka, i najmanja sumnja u namjere Kluba zastupnika prilikom predlaganja ZID ZIZHS-a, odnosno usvajanja amandmana na isti prijedlog. Odredba članka 8. ZID ZIZHS-a kojom se predviđa nemogućnost kandidiranja zbog počinjenja određenih kaznenih djela nije usmjerena ad personam protiv određenih osoba. Ona je osmišljena i prihvaćena upravo na suprotan način: usmjerena je protiv svih počinitelja točno određenih, po društvo i sustav osobito opasnih kaznenih djela, dok za ista kaznena djela ne nastupi rehabilitacija te protiv osoba pravomoćno osuđenih na kaznu zatvora dulju od 6 mjeseci, dok se osobe nalaze na izdržavanju takve kazne. Zabrana kandidiranja osoba pravomoćno osuđenih na kaznu zatvora dulju od 6 mjeseci, dok se osobe nalaze na izdržavanju takve kazne, a kao što to proizlazi iz stajališta Ustavnog suda izraženog u očitovanju broj U-VII-5293 od dana 12. studenoga 2011. godine i Očitovanja Državnog izbornog povjerenstva Republike Hrvatske klasa: 013-03/11-17/90, urbroj: 507-11-03 od 9. studenoga 2011. godine, već postoji u pravnom poretku Republike Hrvatske i primjenjivala se na dosadašnjim izborima za Hrvatski sabor. Unošenje takve odredbe u ZID ZIZHS-a predstavlja isključivo kodifikaciju norme koja već postoji, kako bi svim adresatima ista bila razumljiva i lako dostupna, zbog čega Klub zastupnika smatra da njena ustavnost ne bi trebala biti niti dvojbena niti sporna. S druge strane, odredba kojom se kandidiranje onemogućava počiniteljima točno određenih, po društvo i sustav osobito opasnih kaznenih djela, poput genocida, ratnog zločina ili teškog ubojstva te protiv počinitelja kaznenog djela zlouporabe položaja i ovlasti, kao najtežeg oblika kaznenih djela protiv službene dužnosti, dok za ista kaznena djela ne nastupi rehabilitacija predstavlja želju zakonodavca da onemogući osobe koje su se posebno teško ogriješile o pravni sustav da sudjeluju u donošenju najvažnijih pravnih akata jedne države – zakona i Ustava. Takva je norma određena usko – ona se odnosi samo na počinitelje najtežih kaznenih djela i vremenski je ograničena – traje od pravomoćnog izricanja kazne do nastupa rehabilitacije, koji nastup ovisi o težini izrečene kazne. Dakle, Klub zastupnika je prilikom predlaganja Zakona i usvajanja amandmana imao u vidu načelo proporcionalnosti, odnosno vodio je računa o tome da predmetna mjera ne bude previše široko postavljena te da njen obuhvat bude usmjeren samo prema onim pojedincima koji su se evidentno teško ogriješili o sustav. Klub zastupnika takvu mjeru smatra nužnom, jer je očito da je povjerenje hrvatskih građana u sustav teško i trajno narušeno ponašanjem obnašatelja najviših državnih dužnosti, zbog čega je potrebno poduzimati i ovakve korake kako bi se osiguralo da se takvo povjerenje građana u sustav vrati. Konačno, a kao što je navedeno u obrazloženju prihvaćenog amandmana zastupnice Mirele Holy, takva mjera nije nepoznata u komparativnom pravu pa Austrija, primjerice, predviđa nemogućnost kandidiranja za osobe koje su osuđene na kaznu zatvora u trajanju od godine dana, dok izdržavanje kazne traje te šest mjeseci