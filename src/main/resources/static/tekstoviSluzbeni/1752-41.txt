stavkom 1. Ustava odnosno člankom 7. Konvencije (v. točke 36. i 37.). Stoga su oni i jedino mogući u državi utemeljenoj na vladavini prava.
125. Ustavni sud naglašava da opisani učinci novog stavka 4. članka 31. Ustava u cijelosti omogućavaju ostvarenje njegova temeljnog cilja i svrhe. To su progon i sankcioniranje počinitelja onih djela/31-1 (uz uvjet da ta djela imaju zakonska obilježja propisana člankom 7. stavkom 1. ZoNKD-RPiPP-a) za koja je po OKZRH-u/76-92 i KZRH-u/77-91 odnosno KZ-u/97 (kao i po drugim zakonima navedenima u ZoNKD-RPiPP-u) bila propisana kazna zatvora u trajanju dužem od pet godina, jer su OKZRH/76-92 i KZ/97 za takva djela/31-1 predvidjeli rokove apsolutne zastare od 20 do 50 godina od počinjenja djela (pri čemu činjenica da su neka od tih djela/31-1 praktički već bila u zastari na dan stupanja na snagu Promjene Ustava/2010, pa stoga nisu obuhvaćena novim stavkom 4. članka 31. Ustava, ne utječe na pravilnost prethodnog utvrđenja).
Istodobno, učinci novog stavka 4. članka 31. Ustava otklanjaju mogućnost – zbog proteka vremena i kraćih zakonskih rokova zastare – retroaktivnog »oživljavanja« kaznenog progona za djela/31-1 za koja su bile propisane kazne zatvora u trajanju dužem od tri godine i u kraćem trajanju od toga. Naime, za ta su djela/31-1 zakonski rokovi zastare istekli već prije Promjene Ustava/2010 (to jest prije 16. lipnja 2010.) jer su rokovi (apsolutne) zastare po OKZRH-u/76-92 za ta djela/31-1 iznosili od četiri do 10 godina, a po KZ-u/97 od šest do 10 godina.
Prema tome, kad je riječ o učincima novog stavka 4. članka 31. Ustava na mogućnost kaznenog progona za djela/31-1 počinjena od lipnja 1990. do polovine siječnja 1998. (pod uvjetom da ta djela imaju zakonska obilježja propisana člankom 7. stavkom 1. ZoNKD-RPiPP-a), pravljenje razlike među tim djelima/31-1 ovisno o težini zapriječene kazne dovelo je do toga da se iznimni državni i javni interes, koji je kvalificiran novim stavkom 4. članka 31. Ustava, pravedno uravnotežio s ustavnim načelom zakonitosti u kaznenom pravu (članak 31. stavak 1. Ustava) i ustavnim načelom razmjernosti (članak 16. Ustava) kao temeljnim izrazima vladavine prava u demokratskom društvu (članak 3. Ustava).
126. Ustavni sud dužan je podsjetiti i na to da dispozicija novog stavka 4. članka 31. Ustava (»ne zastarijevaju«) jasno upućuje na odluku ustavotvorca da vremenski ne ograničava mogućnost kaznenog progona za djela/31-1 nakon što se utvrdi da ona nisu bila u zastari na dan stupanja na snagu članka 5. Promjene Ustava/2010 i da imaju zakonska obilježja propisana člankom 7. stavkom 1. ZoNKD-RPiPP-a.
127. Takva se odluka ustavotvorca nesumnjivo može opravdati ne samo razlozima navedenima u točkama 121. do 123.1. obrazloženja ove odluke, već i time što su progon i sankcioniranje počinitelja težih i najtežih RPiPP-djela/31-4 od posebnog državnog i javnog interesa. To stoga što su počinitelji takvih kaznenih djela nesporno pridonijeli općoj destrukciji nacionalnog gospodarskog sustava, beskrupuloznoj devastaciji nacionalne imovine i globalnom osiromašenju nacije u najosjetljivijem razdoblju novije hrvatske povijesti (v. zakonski okvir članka 7. stavka 1. ZoNKD-RPiPP-a u točkama od 167. do 172.).
Sva takva teža i najteža kaznena djela vezana su uz počinitelje koji su od 30. svibnja 1990. do 15. siječnja 1998., iskorištavanjem ratnog stanja, protupravno pribavili nerazmjernu imovinsku korist prijevarama, prikrivanjima protuzakonito dobivenog novca odnosno pranjem novca, zlouporabama stečaja, utajama poreza, zlouporabama i prijevarama u gospodarskom poslovanju, sklapanjima štetnih ugovora, nedozvoljenim trgovinama, izbjegavanjima carinskog nadzora, krivotvorenjima isprava, raznim zlouporabama položaja i ovlasti, nesavjesnim radom i prijevarama u službi, pronevjerama, primanjima i davanjima mita, itd. Stoga se kod tih kaznenih djela javni interes ne iscrpljuje samo u progonu i sankcioniranju počinitelja tih kaznenih djela. Ovdje je riječ i o kaznenopravnom mehanizmu