nadležno tijelo bez odlaganja prosljeđuje zahtjev nadležnom tijelu države domaćina i o tome obavještava podnositelja zahtjeva.
b. Zaprimanje zahtjeva/IMI dosjea iz matične države
Članak 12.
(1) U slučaju profesija koje podliježu automatskom sustavu priznavanja inozemnih stručnih kvalifikacija u skladu s Glavom IV. Zakona, nadležno tijelo će u roku od 30 dana od dana primitka urednog zahtjeva odlučiti o izdavanju EPC kartice u svrhu poslovnog nastana u Republici Hrvatskoj.
(2) U slučaju profesija koje podliježu općem sustavu priznavanja inozemnih stručnih kvalifikacija u skladu s Glavom III. Zakona, nadležno tijelo će u roku od 60 dana od dana primitka urednog zahtjeva odlučiti o izdavanju EPC kartice ili će zatražiti provedbu dopunske mjere u skladu s člankom 18. Zakona, a u svrhu poslovnog nastana u Republici Hrvatskoj.
(3) U slučaju privremenog i povremenog pružanja usluga u Republici Hrvatskoj u profesiji u kojoj se zahtijeva prethodna provjera stručnih kvalifikacija, nadležno tijelo će u roku od 60 dana od dana primitka urednog zahtjeva odlučiti o izdavanju EPC kartice ili će zatražiti provedbu provjere kompetentnosti u skladu s člankom 10. stavkom 7. Zakona.
Članak 13.
(1) U slučaju opravdane sumnje, nadležno tijelo može od nadležnog tijela matične države zatražiti da mu u roku od najviše dva tjedna dostavi dodatne podatke ili ovjerenu presliku nekog dokumenta, pridržavajući se rokova za donošenje odluke o izdavanju EPC kartice iz članka 12. ovoga Pravilnika.
(2) Nadležno tijelo može, uz obrazloženje, odbiti zahtjev za izdavanje EPC kartice ako ne zaprimi tražene podatke ili dokumente od nadležnog tijela matične države odnosno od podnositelja zahtjeva.
Članak 14.
(1) Ako nadležno tijelo ne odluči o izdavanju EPC kartice u rokovima iz članka 12. ovoga Pravilnika ili ne provede provjeru kompetentnosti u skladu s člankom 10. Zakona, smatrat će se da je EPC kartica izdana te će se automatski poslati podnositelju zahtjeva putem IMI sustava.
(2) Rokovi iz članka 12. ovoga Pravilnika mogu se, iznimno, produljiti za najviše dva tjedna ako je to nužno radi zaštite javnog zdravlja i sigurnosti primatelja usluga, o čemu će nadležno tijelo donijeti zaključak u kojem je dužno obrazložiti razloge produljenja te će o tome obavijestiti podnositelja zahtjeva.
(3) Protiv odluke iz članka 12. ovoga Pravilnika ili u slučaju da odluka ne bude donesena u roku, ne može se izjaviti žalba, ali se može pokrenuti upravni spor pred nadležnim upravnim sudom.
III. OBRADA I PRISTUP PODACIMA
Članak 15.
(1) Nadležno tijelo, u svojstvu države domaćina ili matične države, pravodobno ažurira odgovarajući IMI dosje s podacima o disciplinskim mjerama ili kaznenim sankcijama povezanima sa zabranom ili ograničenjem obavljanja profesije ili pružanja usluga koje su izrečene nositelju stručne kvalifikacije te briše podatke koji više nisu ažurni i potrebni, a u skladu s propisima kojima se regulira zaštita osobnih podataka.
(2) Nadležno tijelo obavještava nositelja EPC kartice i drugo nadležno tijelo koje ima pristup IMI dosjeu o svakom ažuriranju IMI dosjea.
(3) Ažuriranje podataka iz stavka 1. ovoga članka ograničava se na podatke o identitetu nositelja EPC kartice, dotičnoj profesiji, informacijama o nacionalnom tijelu ili sudu koji donosi odluku o ograničenju ili zabrani te opseg i razdoblje zabrane obavljanja profesije ili pružanja usluga.
(4) Svi podaci o zabrani ili ograničenju obavljanja profesije ili pružanja usluga brišu se iz IMI dosjea istekom razdoblja tijekom kojeg se primjenjuje zabrana ili ograničenje.
(5) Nadležno tijelo je dužno, na zahtjev nositelja EPC kartice, pružiti sve podatke sadržane u IMI dosjeu koji se odnose na njega.
Članak 16.
(1) Nadležno tijelo ima pravo pristupa podacima sadržanima u IMI dosjeu.
(2) EPC kartica sadrži podatke koji su potrebni za utvrđivanje prava na obavljanje profesije, a to su: ime i prezime, datum i mjesto rođenja, profesija i sustav priznavanja inozemnih stručnih kvalifikacija, nadležno tijelo, broj EPC