– drugi dokazi, ako su posebnim zakonom propisani posebni uvjeti za upis u registar stranih udruga u Republici Hrvatskoj.
(4) Uz priloge navedene u stavku 3. podstavku 1., 2., 3. 4. i 5. ovoga članka, prilažu se i ovjereni prijevodi istih na hrvatskom jeziku i latiničnom pismu.
Upis promjena u registar stranih udruga
Članak 17.
(1) Osoba ovlaštena za zastupanje strane udruge u Republici Hrvatskoj podnosi zahtjev za upis promjena:
– naziva (skraćenog naziva)
– sjedišta ili adrese sjedišta u Republici Hrvatskoj
– ciljeva ili djelatnosti koje će strana udruga obavljati u Republici Hrvatskoj
– osobe ovlaštene za zastupanje strane udruge u Republici Hrvatskoj
– prestanak djelovanja strane udruge u Republici Hrvatskoj.
(2) Osoba ovlaštena za zastupanje izvijestit će nadležni ured o promjeni adrese sjedišta strane udruge u državi sjedišta.
(3) Promjene iz stavka 1. ovoga članka prijavljuje se na Obrascu broj 5 – Zahtjev za upis promjena u Registar stranih udruga u Republici Hrvatskoj.
(4) Zahtjevu za upis promjena u registar stranih udruga prilažu se:
– ovjereni prijevod na hrvatskom jeziku i latiničnom pismu odluke nadležnog tijela o promjeni i
– preslika isprave o identitetu osobe ovlaštene za zastupanje strane udruge u Republici Hrvatskoj.
Izvadak iz registra stranih udruga
Članak 18.
(1) Na zahtjev svake zainteresirane osobe, ured državne uprave u županiji, odnosno gradski ured Grada Zagreba nadležan za poslove opće uprave, izdaje izvadak iz registra stranih udruga, neovisno o sjedištu strane udruge.
(2) Izvadak iz registra stranih udruga izdaje se u obliku računalnog ispisa.
(3) Izvadak sadrži sljedeće podatke:
1. registarski broj
2. OIB strane udruge
3. datum upisa
4. naziv (skraćeni naziv)
5. adresu sjedišta u Republici Hrvatskoj (mjesto, ulica i broj)
6. adresu sjedišta u zemlji sjedišta
7. ciljeve i djelatnosti koje će strana udruga obavljati u Republici Hrvatskoj
8. osobe ovlaštene za zastupanje u Republici Hrvatskoj (ime, prezime, OIB i svojstvo),
9. datum prestanka djelovanja strane udruge u Republici Hrvatskoj.
(4) Izvadak ovjerava ovlaštena osoba svojim potpisom i pečatom.
(5) Izvadak iz registra stranih udruga sadrži posljednje važeće podatke upisane u registar stranih udruga.
(6) Na zahtjev svake zainteresirane osobe, izvadak može sadržavati određene podatke o prethodnim promjenama koji se iskazuju kao »Bilješka«.
(7) Nepopunjene rubrike izvatka, prilikom izdavanja, će se jasno i izričito naznačiti.
IV. PODNOŠENJE ZAHTJEVA, JAVNOST REGISTRA UDRUGA REPUBLIKE HRVATSKE, REGISTRA STRANIH UDRUGA U REPUBLICI HRVATSKOJ I ČUVANJE ZBIRKI ISPRAVA
Podnošenje zahtjeva za upis u registar udruga i registar stranih udruga
Članak 19.
(1) Obrasci zahtjeva za upis i obrasci zahtjeva za upis promjena u registar udruga i registar stranih udruga, podnose se u dva primjerka.
(2) Obrasci se popunjavaju uredno i čitko.
(3) Podaci upisani u rubrike obrazaca moraju biti istovjetni s odredbama statuta, odnosno odlukama nadležnih tijela udruge ili strane udruge.
Javnost registra udruga i registra stranih udruga
Članak 20.
(1) Registar udruga i registar stranih udruga su javni.
(2) Podaci upisani u registre te statut udruge i izvod iz statuta ili drugog akta iz kojeg su vidljivi ciljevi i djelatnosti strane udruge su javni i objavljuju se na mrežnoj stranici središnjeg tijela državne uprave nadležnog za opću upravu zajedno sa poveznicom na javno objavljene podatke iz Registra neprofitnih organizacija.
(3) Pravo uvida u zbirke isprava ima svaka osoba koja obrazloži postojanje svojeg pravnog interesa.
Čuvanje zbirki isprava
Članak 21.
(1) Zbirke isprava propisane ovim Pravilnikom smatraju se ispravama trajne vrijednosti.
(2) Ovlaštena osoba zadužena za vođenje registra dužna je čuvati zbirke isprava na način da se zaštite od zloporabe, oštećenja ili uništenja.
Članak 22.
Ministarstvo je dužno osigurati sigurnosnu kopiju registra udruga i registra stranih udruga u elektroničkom obliku, kopiranjem na prijenosni informatički medij ili na drugi