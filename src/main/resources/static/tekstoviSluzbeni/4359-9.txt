 prometu, obavljaju druge djelatnosti u zračnom prometu ili pružaju prihvat i otpremu vojnih zrakoplova obvezne su trajno provoditi nadzor i kontrolu obavljanja poslova značajnih za sigurnost vojnog zračnog prometa.
(2) Nadzor i kontrola iz stavka 1. ovoga članka provodi se osobito nad:
– stručnom osposobljenošću vojnog zrakoplovnog osoblja i njegovim zdravstvenim stanjem te osposobljenošću pomoćnoga zrakoplovnog i drugoga stručnog osoblja
– organiziranjem radnog vremena, vremena leta, broja uzlijetanja i slijetanja, odmorima te zdravstvenim mjerama i mjerama zaštite na radu članova posade
– ispravnošću i održavanjem vojnih operativnih površina, vojnih objekata, instalacija ili uređaja koji služe za sigurno uzlijetanje, slijetanje i kretanje vojnih zrakoplova
– radom i opremom za prihvat i otpremu vojnih zrakoplova, putnika i stvari, spasilačko-vatrogasnom zaštitom, pružanjem hitne pomoći na vojnom aerodromu
– opskrbom zrakoplova gorivom i mazivom
– pripremom i planiranjem leta te uporabom vojnog zrakoplova.
VIII. VOJNO ZRAKOPLOVNO OSOBLJE
Članak 51.
(1) Vojno zrakoplovno osoblje su pripadnici Oružanih snaga koji posjeduju odgovarajuća zvanja i osposobljeni su za obavljanje poslova:
– vojnog letača
– ostalog letačkog osoblja
– zrakoplovno-tehničkog osoblja
– motrenja zračnog prostora
– navođenja vojnih zrakoplova
– planiranja i pripreme vojnog letenja
– vojnog padobranca
– operatora bespilotnog zrakoplova
– zrakoplovnog meteorologa
– prednjeg zračnog kontrolora
– zrakoplovnog liječnika.
(2) Vojno zrakoplovno osoblje upisuje se u Registar vojnog zrakoplovnog osoblja u skladu s Uputom koju donosi SSVZP.
Članak 52.
(1) Ovlaštenja, prava i dužnosti vojnih letača i ostalog letačkog osoblja te način i uvjeti za stjecanje letačkih zvanja propisani su Pravilnikom o letačkoj službi u Oružanim snagama Republike Hrvatske.
(2) Ovlaštenja, prava i dužnosti zrakoplovno-tehničkog osoblja te način i uvjeti stjecanja zvanja propisani su Pravilnikom o kontinuiranoj plovidbenosti i održavanju vojnih zrakoplova.
(3) Ovlaštenja, prava i dužnosti vojnih padobranaca te način i uvjeti stjecanja zvanja propisani su Pravilnikom o vojnom padobranstvu.
(4) Ovlaštenja, prava i dužnosti ostalog vojnog zrakoplovnog osoblja iz članka 51. stavka 1. ovoga Pravilnika regulirat će se posebnim Uputama koje donosi načelnik Glavnog stožera Oružanih snaga.
Ovlaštenje za upravljanje vojnim zrakoplovima
Članak 53.
(1) Vojnim zrakoplovom može upravljati vojni pilot koji posjeduje važeću dozvolu vojnog letača za upravljanje određenim tipom vojnog zrakoplova i uvjerenje o zdravstvenoj sposobnosti, a iznimno i osoba izvan Oružanih snaga osposobljena za upravljanje određenim tipom vojnog zrakoplova uz prethodno odobrenje SSVZP-a.
(2) Vojni letač može obavljati letačku zadaću na više tipova zrakoplova u istom danu.
(3) Bespilotnim vojnim zrakoplovom može upravljati osposobljeni operator koji ima uvjerenje o zdravstvenoj sposobnosti zrakoplovnog osoblja, a iznimno i osoba izvan Oružanih snaga osposobljena za upravljanje određenim tipom bespilotnog zrakoplova uz prethodno odobrenje SSVZP-a.
Članak 54.
(1) Sastav letačke posade za svaki tip vojnog zrakoplova propisuje se Priručnikom za uporabu određenog tipa vojnog zrakoplova i Uputom za provedbu namjenskih zadaća određenog tipa vojnog zrakoplova.
(2) Član posade vojnog zrakoplova može biti i osoba izvan Oružanih snaga osposobljena za dužnost člana posade određenog tipa vojnog zrakoplova i koja posjeduje uvjerenje o zdravstvenoj sposobnosti, uz prethodno odobrenje SSVZP-a.
(3) Letenje u vojnim zrakoplovima iznimno može biti odobreno i drugim osobama koje nisu osposobljene za letenje na određenom tipu vojnog zrakoplova, a te osobe ne smatraju se članovima posade zrakoplova.
(4) Letenje osoba iz stavka 3. ovoga članka odobrava:
– ministar obrane za osobe izvan Oružanih snaga
– zapovjednik HRZ-a i PZO-a za pripadnike Oružanih snaga
– zapovjednik postrojbe koja organizira letenje – za vojne letače.
(5) Osobe iz stavka 3. prije