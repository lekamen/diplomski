 ista prava biti birana kao i svaki drugi građanin Republike Hrvatske.’ Imajući u vidu provedenu raspravu, kao i stajalište drugih zastupnika u pogledu navedene izmjene članaka 8. ZID ZIZHS-a, predlagatelj Konačnog prijedloga ZID ZIZHS-a, P.Z. br. 722, Klub zastupnika, je tijekom odlučivanja o amandmanima odustao od svojeg ranijeg prijedloga, odnosno, uz tehničke korekcije koje su vidljive u obrazloženju predstavnika predlagatelja danom tijekom očitovanja o amandmanima, prihvatio je amandman zastupnice Mirele Holy i usvojio članak 8. ZID ZIZHS-a u obliku u kojem je on u usvojenom ZID ZIZHS-u. U obrazloženju navedenog amandmana predlagateljica zastupnica Mirela Holy navela je: ‘Uvodi se zabrana kandidiranja pravomoćno osuđenim osobama za kaznena djela iz Glave IX. i Glave XXIV. Kaznenog zakona. Iako sadržaj pasivnog biračkog prava uključuje pravo građanina da, pod jednakim uvjetima i bez diskriminacije po bilo kojoj osnovi i u bilo kojem obliku, ima pravo da bude biran odnosno da bude kandidat na izborima, zakonski je moguće propisati ograničenje pasivnog biračkog prava osobe koja je pravomoćno osuđena za kaznenog djelo, sve do trenutka rehabilitacije. Osoba koja je pravomoćno osuđena za kazneno djelo, koje se međunarodnim pravom smatra najtežim oblikom delikta za koji ne postoji zastara, ne može biti simbol političkog govora niti biti u funkciji najvažnijeg koraka demokratskog procesa, onog izbornog. Ustavni je sud u svom mišljenju iz 2011. U-VII-5293/2011 između ostalog naveo ‘Izborni postupci uvijek su najvažniji test privrženosti istinskoj političkoj demokraciji koja je utjelovljena u Ustavu Republike Hrvatske. Riječ je o integriranom sustavu za zaštitu ljudskog dostojanstva u kojemu ključnu ulogu imaju demokracija i vladavina prava. Logika izbornog procesa mora biti istovjetna toj ustavnoj logici. Ona mora voditi sva nadležna tijela u pronalaženju puta do pojedinačnih rješenja u svakom konkretnom slučaju. ‘Što se tiče komparativne prakse, pravo glasa, i aktivno i pasivno, osobama osuđenima na zatvor, bez obzira na vrstu i težinu zločina koji su počinili sve dok ne izdrže dosuđenu zatvorsku kaznu, ograničeno je u Velikoj Britaniji, Luksemburgu, Češkoj, Mađarskoj, Estoniji, Bugarskoj, Rumunjskoj, Armeniji i Rusiji. Dodatno, u osam europskih država, među kojima su Francuska i Njemačka, nema opće zabrana prava glasa za sve zatvorenike premda sudac uz zatvorsku kaznu može kao dodatnu sankciju kažnjenima za najteže oblike zločina, odrediti i zabranu aktivnog i pasivnog biračkog prava.’ Iz naprijed citiranog razvidno je da je intencija predlagatelja ZID ZIZHS-a, Kluba zastupnika bila poduzeti mjere koje će osigurati da se iz političke utakmice odstrane oni pojedinci koji su se na najteži mogući način ogriješili o sustav, a u cilju vraćanja povjerenja hrvatskih građana – birača – u taj sustav. Ili, kako je to bilo navedeno u obrazloženju amandmana Kluba zastupnika: ‘Imajući u vidu veliki broj vršitelja visokih državnih dužnosti (predsjednik i potpredsjednik Vlade Republike Hrvatske, ministri, zastupnici, župani, gradonačelnici i načelnici) protiv kojih se vode kazneni postupci ili su ti kazneni postupci pravomoćno okončani osuđujućim presudama, a u cilju vraćanja povjerenja građana u politički sustav, držimo da je upravo zakonom potrebno onemogućiti kandidiranje onim osobama koje su se teško ogriješile o sustav.’ Takav stav Kluba zastupnika predstavlja oživotvorenje stajališta Ustavnog suda izraženo u Očitovanju broj U-VII-5293 od dana 12. studenoga 2011. godine da su ‘Izborni postupci uvijek ... najvažniji test privrženosti istinskoj političkoj demokraciji koja je utjelovljena u Ustavu Republike Hrvatske’, odnosno, stajališta Državnog izbornog povjerenstva Republike Hrvatske klasa: 013-03/11-17/90, urbroj: 507-11-03 od dana 9. studenoga 2011. godine u kojem izrijekom stoji: ‘Zato osoba koja bi bila kandidat na listi izborne jedinice, a koja je već u trenutku kandidiranja pravomoćno osuđena na bezuvjetnu kaznu zatvora u trajanju