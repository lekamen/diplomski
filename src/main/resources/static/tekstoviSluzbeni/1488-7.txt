 istraživanju.
VII. ZADAĆE STRUKA, STRUČNI ISPIT I STRUČNO USAVRŠAVANJE
1. ZADAĆE STRUKA
Stručni poslovi prostornog uređenja
Članak 47.
Zadaća arhitektonske struke u obavljanju stručnih poslova prostornog uređenja je obavljanje tih poslova u svojstvu odgovornog voditelja izrade nacrta prijedloga prostornih planova i izvješća o stanju u prostoru i obavljanja drugih stručnih poslova prostornog uređenja u okviru znanja stečenog obrazovanjem i radom.
Članak 48.
Zadaća građevinske, elektrotehničke i strojarske struke u obavljanju stručnih poslova prostornog uređenja je obavljanje tih poslova u svojstvu suradnika za prometnu, komunalnu i drugu infrastrukturu u okviru znanja stečenog obrazovanjem i radom.
Projektiranje i kontrola projekata
Članak 49.
(1) Zadaće arhitektonske struke u obavljanju poslova projektiranja su:
– izrada arhitektonskih projekata za zgrade te projekata instalacije vodovoda i kanalizacije u zgradama
– izrada iskaza procijenjenih troškova građenja u okviru zadaća za koje je arhitektonska struka ovlaštena za projektiranje
– izrada projekata krajobraznog uređenja za sve građevine i projekata krajobrazne arhitekture
– izrada arhitektonskog projekta postojećeg stanja za zgrade i objekte krajobrazne arhitekture
– utvrđivanje ispunjavanja temeljnih zahtjeva za građevinu za zgrade i objekte krajobrazne arhitekture, s izradom dokaza o ispunjavanju temeljnih zahtjeva, u okviru zadaća za koje je arhitektonska struka ovlaštena za projektiranje
– izrada dijelova projekta uklanjanja za sve građevine, u okviru zadaća za koje je arhitektonska struka ovlaštena za projektiranje
– izrada projekta postojećeg stanja za zgrade i objekte krajobrazne arhitekture
– nostrifikacija arhitektonskih projekata.
(2) Zadaće struke koje su ovlašteni obavljati ovlašteni krajobrazni arhitekti uređuje se statutom Komore, u koju se udružuju ovlašteni arhitekti.
Članak 50.
(1) Zadaće građevinske struke u obavljanju poslova projektiranja i kontrole projekata su:
– izrada građevinskih projekata za sve građevine, uključujući sve projekte instalacije vodovoda i kanalizacije
– izrada iskaza procijenjenih troškova građenja, u okviru zadaća za koje je građevinska struka ovlaštena za projektiranje
– utvrđivanje ispunjavanja temeljnih zahtjeva za građevinu za sve građevine s izradom dokaza o ispunjavanju temeljnih zahtjeva koji uključuju projekt izvedenog stanja, u okviru zadaća za koje je građevinska struka ovlaštena za projektiranje
– izrada dijelova projekta uklanjanja za sve građevine, u okviru zadaća za koje je građevinska struka ovlaštena za projektiranje
– izrada građevinskog projekta postojećeg stanja za sve građevine
– kontrola glavnog projekta i projekta uklanjanja svih građevina s obzirom na mehaničku otpornost i stabilnost
– nostrifikacija građevinskih projekata.
(2) Zadaće struke koje su ovlašteni obavljati ovlašteni inženjeri geoinženjerske i geotehničke struke uređuje se statutom Komore, u koju se udružuju ovlašteni inženjeri građevinske struke.
Članak 51.
Zadaće strojarske struke u obavljanju poslova projektiranja su:
– izrada strojarskog projekta strojarskih instalacija, opreme i postrojenja u svim građevinama koji uključuje prateće sustave, pomoćne uređaje, instalacije i pripadajuće dijelove nosive strojarske konstrukcije strojarske opreme te izrada projekta vodovoda i kanalizacije
– izrada iskaza procijenjenih troškova građenja u okviru zadaća za koje je strojarska struka ovlaštena za projektiranje
– utvrđivanje ispunjavanja temeljnih zahtjeva za građevinu s izradom dokaza o ispunjavanju temeljnih zahtjeva koji uključuju projekt izvedenog stanja strojarskih instalacija, opreme i postrojenja u okviru zadaća za koje je strojarska struka ovlaštena za projektiranje
– izrada dijelova projekta uklanjanja svih građevina u okviru zadaća za koje je strojarska struka ovlaštena za projektiranje
– izrada strojarskog projekta postojećeg stanja za sve građevine
– nostrifikacija strojarskih projekata.
Članak 52.
Zadaće elektrotehničke struke u obavljanju