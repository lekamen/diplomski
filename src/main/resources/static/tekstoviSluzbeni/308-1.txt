 kreditnoj sposobnosti pravnih osoba i fizičkih osoba koje obavljaju samostalne djelatnosti;
– upravljanje potraživanjima klijenata nastalih s osnove prodane robe i pruženih usluga i savjetovanja u vezi s tim;
– izvozno financiranje na osnovi otkupa s diskontom i bez regresa dugoročnih nedospjelih tražbina osiguranih financijskim instrumentima (forfeiting);
– otkup dospjelih tražbina;
– izdavanje kreditnog pokrića prilikom obavljanja inozemnog faktoringa.
(2) Vrijednost potraživanja po poslovima iz stavka 1. ovoga članka iskaznih prije umanjenja za utvrđene ispravke vrijednosti ne smije prelaziti 25% vrijednosti potraživanja po poslovima faktoringa prije umanjenja za utvrđene ispravke vrijednosti, iskazanih u izvještajima koja su faktoring-društva dužna dostavljati Agenciji u rokovima i način propisan pravilnikom kojim je regulirana struktura i sadržaj financijskih i dodatnih izvještaja.
Otkup dospjelih tražbina
Članak 9.
(1) U smislu ovog Pravilnika, otkup dospjelih tražbina predstavlja otkup dospjelih nenaplaćenih tražbina od poslovnih subjekata koje nije izvršeno u roku predviđenom računom, ugovorom ili propisima kojima su uređeni rokovi ispunjenja novčanih obveza.
(2) Faktoring-društvo ne smije vršiti otkup dospjelih nenaplaćenih plasmana ili otkup rizika i koristi s osnove dospjelih nenaplaćenih plasmana kreditne institucije kako je to definirano zakonom kojim se uređuju uvjeti za osnivanje, poslovanje i prestanak rada kreditnih institucija te pružanje bankovnih i/ili financijskih usluga i relevantnim odlukama Hrvatske narodne banke, niti otkup dospjelih nenaplaćenih tražbina ili otkup rizika i koristi s osnove tih tražbina nastalih po osnovi onih financijskih usluga koje imaju osnovno obilježje i svrhu financiranja, a obavljaju ih i drugi subjekti na temelju propisa koji se na te subjekte primjenjuju.
Završna odredba
Članak 10.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/15-06/03
Urbroj: 326-01-550-15-1
Zagreb, 6. veljače 2015.
Predsjednik Upravnog vijeća Petar-Pierre Matek, v. r.
