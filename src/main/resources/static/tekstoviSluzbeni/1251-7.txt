
a) učenik padobranac, pod nadzorom nastavnika, za padobran kojim planira izvesti skok,
b) nastavnik padobranstva,
c) stariji paker padobrana, ili
d) glavni paker padobrana.
(3) Stariji ili glavni paker padobrana smije pakirati:
a) glavni padobran,
b) rezervni padobran, i
c) padobran za spašavanje.
(4) Stariji ili glavni paker padobrana koji je pakirao rezervni padobran ili padobran za spašavanje mora:
a) plombirati rezervni padobran i padobran za spašavanje plombom i pamučnim koncem prekidne čvrstoće do najviše 40 N, i
b) u knjižicu padobrana upisati datum pakiranja padobrana i ovjeriti potpisom i jedinstvenom oznakom da je pakiranje obavljeno u skladu s uputama proizvođača.
(5) Plomba mora sadržavati jedinstvenu oznaku ovlaštene osobe koja je pakirala padobran.
(6) Jedinstvenu oznaku ovlaštenoj osobi dodjeljuje Agencija kod izdavanja ovlaštenja stariji ili glavni paker padobrana.
(7) Stariji i glavni paker padobrana moraju voditi evidenciju o pakiranjima rezervnih padobrana i padobrana za spašavanje koje su obavili u posljednje 2 godine.
(8) Evidencija o pakiranjima rezervnih padobrana i padobrana za spašavanje mora sadržavati:
a) tip padobrana,
b) serijski broj padobrana,
c) datum proizvodnje,
d) naziv proizvođača,
e) tip kupole,
f) podatke o vlasniku padobrana, i
g) datum pakiranja.
Tehnički pregled
Članak 34.
(1) Padobran se smije koristiti samo ako je tehničkim pregledom utvrđena njegova ispravnost za sigurno korištenje.
(2) Tehnički pregled padobrana obuhvaća pregled svih sastavnih komponenti kompleta padobrana sukladno uputama proizvođača i obuhvaća:
a) kupolu s konopcima i pripadajućim dijelovima,
b) sustav veza,
c) sustav za pakiranje kupole i konopaca s pripadajućim dijelovima, i
d) sustav aktiviranja s pripadajućim dijelovima.
(3) Tehnički pregled padobrana vrijedi 12 mjeseci od datuma obavljenog tehničkog pregleda.
(4) Tehnički pregled padobrana smiju obavljati proizvođač padobrana, stariji i glavni paker padobrana.
Upis i evidencija obavljenog tehničkog pregleda
Članak 35.
(1) Osoba koja je obavila tehnički pregled padobrana dužna je u knjižicu padobrana upisati datum obavljenog tehničkog pregleda i ovjeriti ga potpisom i žigom s jedinstvenom oznakom.
(2) Osoba koja je obavila tehnički pregled mora čuvati dokumentaciju o obavljenom tehničkom pregledu najmanje 2 godine.
DIO ČETVRTI DOZVOLE I OVLAŠTENJA
GLAVA I. Opće odredbe
Podnošenje zahtjeva
Članak 36.
Zahtjev i dokazi o udovoljavanju uvjetima za izdavanje kategorije dozvole i ovlaštenja, produženje i obnavljanje valjanosti ovlaštenja te za izdavanje odobrenja ispitivača padobranaca, podnosi se na obrascu i na način kako je to propisala Agencija.
Osposobljavanje
Članak 37.
(1) Osposobljavanje za stjecanje dozvole ili ovlaštenja padobranca smije provoditi organizacija za osposobljavanje.
(2) Iznimno od stavka 1. ovoga članka Agencija može prihvatiti osposobljavanje od strane proizvođača za stjecanje ovlaštenja:
a) tandem pilot,
b) nastavnik tandem pilota,
c) stariji paker padobrana, i
d) glavni paker padobrana.
Provjera praktične osposobljenosti i provjera stručnosti
Članak 38.
(1) Provjera praktične osposobljenosti i provjera stručnosti se mora provoditi prema odgovarajućoj listi provjere koju propisuje i objavljuje Agencija.
(2) Provjera praktične osposobljenosti mora se provoditi istim tipom padobrana kojim je provedeno osposobljavanje.
(3) Provjera praktične osposobljenosti i provjera stručnosti je podijeljena u sekcije koje omogućuju provjeru provođenja pripreme za skok i izvođenje skoka.
(4) Sekcija se smatra položenom ako su položene sve stavke sekcije.
(5) Ako samo jedna sekcija nije položena, dozvoljeno je jedno ponavljanje polaganja te sekcije.
(6) U slučaju prekida provjere iz razloga koje ispitivač:
a) smatra opravdanim, na sljedećoj provjeri ocjenjuju se samo sekcije koje u prethodnoj provjeri nisu bile provedene u cijelosti, i
b) ne smatra opravdanim, provjera nije položena.
(7) Ispitivač mora prekinuti provedbu provjere praktične osposobljenosti i 