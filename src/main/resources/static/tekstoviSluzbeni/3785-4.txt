 zapise telefonskih poziva, ako se radi o subjektima nadzora Hrvatske agencije za nadzor financijskih usluga iz članka 4. stavka 1. točke 2. ovoga Zakona.
(2) Hrvatska agencija za nadzor financijskih usluga može od bilo koje fizičke ili pravne osobe, uključujući i osobe koje su uključene u prijenos naloga ili koje obavljaju druge poslove pri sklapanju transakcija koje su predmet nadzora Hrvatske agencije za nadzor financijskih usluga, zatražiti sve podatke i očitovanja koji su Hrvatskoj agenciji za nadzor financijskih usluga potrebni za nadzor. Ako to zahtijeva svrha nadzora, Hrvatska agencija za nadzor financijskih usluga ovlaštena je te osobe saslušati kao svjedoke u smislu zakona koji uređuje opći upravni postupak.
(3) Kad je to potrebno radi nadzora nad pravnom ili fizičkom osobom na koju se primjenjuje Uredba (EU) br. 909/2014 i ovaj Zakon, Hrvatska agencija za nadzor financijskih usluga u skladu s podjelom nadležnosti iz članka 4. ovoga Zakona može zahtijevati odgovarajuće podatke, dokumentaciju i očitovanja od sljedećih osoba i izvršiti pregled njihova poslovanja:
1. osoba koje su s pravnom ili fizičkom osobom nad kojom Hrvatska agencija za nadzor financijskih usluga provodi postupak nadzora u odnosu uske povezanosti, u smislu zakona kojim je uređeno tržište kapitala u Republici Hrvatskoj
2. osoba na koje je pravna ili fizička osoba nad kojom Hrvatska agencija za nadzor financijskih usluga provodi postupak nadzora izdvojila poslovne procese i
3. imatelja kvalificiranih udjela u pravnoj ili fizičkoj osobi nad kojom Hrvatska agencija za nadzor financijskih usluga provodi postupak nadzora.
(4) Kada je za nadzor nad osobom iz stavka 3. ovoga članka ovlašteno drugo nadležno tijelo, Hrvatska agencija za nadzor financijskih usluga će, sukladno Uredbi (EU) br. 909/2014, pregled poslovanja te osobe obaviti u suradnji s drugim nadležnim tijelom.
Postupak nadzora koji provodi Hrvatska narodna banka
Članak 9.
(1) Nadzor nad provedbom Uredbe (EU) br. 909/2014 i ovoga Zakona, sukladno podjeli nadležnosti iz članka 4. ovoga Zakona, obavlja Hrvatska narodna banka, sukladno odredbama Uredbe (EU) br. 909/2014, ovoga Zakona i zakona kojim je uređeno osnivanje i poslovanje kreditnih institucija u Republici Hrvatskoj.
(2) Na nadzor iz stavka 1. ovoga članka na odgovarajući se način primjenjuju odredbe o provođenju nadzora, odnosno supervizije od strane Hrvatske narodne banke iz zakona kojim je uređeno osnivanje i poslovanje kreditnih institucija u Republici Hrvatskoj.
Nadzorne mjere Hrvatske agencije za nadzor financijskih usluga
Članak 10.
(1) Kada Hrvatska agencija za nadzor financijskih usluga, sukladno podjeli nadležnosti iz članka 4. ovoga Zakona, utvrdi povrede odredbi Uredbe (EU) br. 909/2014 i/ili ovoga Zakona, osim mjera predviđenih člankom 63. stavkom 2. Uredbe (EU) br. 909/2014, ovlaštena je izreći i sljedeće nadzorne mjere:
1. izreći preporuku kada utvrdi slabosti, manjkavosti i nedostatke koji nemaju značaj kršenja Uredbe (EU) br. 909/2014 ili ovoga Zakona
2. naložiti otklanjanje utvrđenih nezakonitosti i nepravilnosti
3. naložiti tržišnom operatoru da obustavi trgovanje financijskim instrumentom te ukinuti već doneseno rješenje o obustavi, u opsegu u kojem je to potrebno za uklanjanje ili sprječavanje štetnih posljedica na uređenom tržištu i/ili
4. naložiti središnjem depozitoriju vrijednosnih papira ili središnjoj drugoj ugovornoj strani privremenu blokadu financijskih instrumenata.
(2) Hrvatska agencija za nadzor financijskih usluga informira javnost o svim izrečenim sankcijama i drugim mjerama za kršenje odredbi Uredbe (EU) br. 909/2014, pod uvjetima iz članka 62. Uredbe (EU) br. 909/2014.
Dodatne mjere Hrvatske agencije za nadzor financijskih usluga
Članak 11.
Kada Hrvatska agencija za nadzor financijskih usluga utvrdi povrede odredbi Uredbe (EU) br. 909/2014 i/ili ovoga Zakona od strane subjekata nadzora iz članka 4. stavka 1. točke 2. ovoga Zakona, Hrvatska agencija za nadzor financijskih usluga može, osim nadzornih