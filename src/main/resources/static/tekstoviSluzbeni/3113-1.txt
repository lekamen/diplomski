 umrlih osoba,
10. izdavanje liječničkih uvjerenja, svjedodžbi, potvrda i mišljenja i
11. druge radnje sukladno općim i posebnim propisima.
Članovi Komore mogu biti i svi ostali liječnici – državljani Republike Hrvatske, sukladno odredbama posebnog zakona, Statuta i drugih posebnih akata Komore.
Članovi Komore mogu biti i liječnici – strani državljani pod uvjetima propisanim zakonom te posebnim aktom Komore.
Članak 6.
Komora obavlja sljedeće poslove s javnim ovlastima:
1. vodi Imenik liječnika u Republici Hrvatskoj,
2. daje, obnavlja i oduzima odobrenja za samostalan rad,
3. obavlja stručni nadzor nad radom liječnika,
4. određuje najnižu cijenu rada privatnih liječnika,
5. odobrava pojedinačne cijene liječničkih usluga privatnih liječnika,
6. obavlja i druge poslove s javnim ovlastima sukladno zakonu.
Pored Imenika liječnika, Komora vodi i druge upisnike i evidencije (upisnike za pripravnike, specijalizante, specijaliste i uže specijaliste, disciplinski upisnik, upisnik upravnih predmeta i druge javne knjige) sukladno pozitivnim propisima.
Imenik liječnika, upisnici i evidencije iz staavka 2. ovog članka javne su knjige. Izvaci iz javnih knjiga te potvrde izdane na temelju podataka iz tih knjiga, javne su isprave.
Zaštita osobnih podataka članova Komore osigurava se sukladno odredbama pozitivnih propisa koji reguliraju zaštitu i tajnost osobnih podataka.
Članak 7.
Osim javnih ovlasti iz prethodnog članka, Komora obavlja i sljedeće poslove:
1. čuva i unapređuje društveni položaj i ugled liječničkog zvanja;
2. predstavlja liječnike, članove Komore, u Republici Hrvatskoj i inozemstvu;
3. donosi Kodeks medicinske etike i deontologije te prati i nadzire njegovo provođenje i sankcionira kršenje;
4. u suradnji s medicinskim fakultetima, stručnim društvima Hrvatskog liječničkog zbora i drugim stručnim društvima te drugim pravnim i fizičkim osobama organizira, nadzire i vrednuje trajnu medicinsku izobrazbu liječnika;
5. zastupa liječnike kod sklapanja ugovora sa Hrvatskim zavodom za zdravstveno osiguranje te drugim društvima za osiguranje u cilju vrednovanja liječničkog rada u postupku formiranja cijena zdravstvenih usluga;
6. daje prijedloge i stručna mišljenja kod pripreme propisa koji imaju utjecaj na razvoj medicinske struke, zdravstvene zaštite i liječničkog zvanja;
7. daje prethodno mišljenje na mrežu zdravstvene djelatnosti,
8. daje prethodna mišljenja na propise, sukladno odredbama zakona i podzakonskih akata koji uređuju zdravstvena područja;
9. daje prijedloge podzakonskih te drugih akata sukladno posebnom zakonu;
10. daje suglasnost na cijene zdravstvenih usluga iz opsega privatnog zdravstvenog osiguranja;
11. daje mišljenje u postupku osnivanja, preseljenja, proširenja i promjene djelatnosti pružatelja zdravstvenih usluga (zdravstvenih ustanova, privatnih praksi te trgovačkih društava za obavljanje zdravstvene djelatnosti);
12. propisuje način isticanja naziva pružatelja zdravstvenih usluga kao i način obavještavanja javnosti o njihovom radu;
13. pruža zaštitu osobama koje nisu zadovoljne mjerama poduzetima po prigovoru na kvalitetu, sadržaj i vrstu zdravstvene usluge koja im se pruža, sukladno aktima Komore koji uređuju provođenje disciplinskog postupka;
14. surađuje sa zdravstvenom inspekcijom ministarstva nadležnog za zdravstvo u provođenju stručnog nadzora;
15. provodi disciplinski postupak;
16. surađuje s ministarstvom nadležnim za zdravstvo, Hrvatskim zavodom za zdravstveno osiguranje i drugim tijelima;
17. sudjeluje u postupku priznavanja inozemnih stručnih kvalifikacija sukladno posebnom zakonu;
18. daje pravne savjete i drugu stručnu pomoć članovima Komore, a vezano uz obavljanje liječničke djelatnosti;
19. izdaje liječničke iskaznice sukladno posebnom aktu Komore;
20. provodi izobrazbu kandidata za stalne sudske vještake;
21. dodjeljuje novčanu pomoć članovima komore i ostalim ovlaštenicima sukladno posebnom aktu Komore;
22. izdaje svoje glasilo i druge publikacije;
23. obavlja poslove vještačenja iz područja