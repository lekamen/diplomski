66 15.06.2015 Pravilnik o načinu provođenja i sadržaju upravnog nadzora i nadzora nad stručnim radom te uvjetima koje moraju ispunjavati državni službenici za provođenje upravnog nadzora
MINISTARSTVO SOCIJALNE POLITIKE I MLADIH
1269
Na temelju članka 242. Zakona o socijalnoj skrbi (»Narodne novine« broj 157/13 i 152/14), ministrica socijalne politike i mladih donosi
PRAVILNIK
O NAČINU PROVOĐENJA I SADRŽAJU UPRAVNOG NADZORA I NADZORA NAD STRUČNIM RADOM TE UVJETIMA KOJE MORAJU ISPUNJAVATI DRŽAVNI SLUŽBENICI ZA PROVOĐENJE UPRAVNOG NADZORA
I. OPĆE ODREDBE
Članak 1.
(1) Ovim Pravilnikom propisuje se način i sadržaj provođenja upravnog nadzora nad radom centra za socijalnu skrb (u daljnjem tekstu: centar), jedinica lokalne i područne (regionalne) samouprave i drugih pravnih osoba koje odlučuju o pravima iz socijalne skrbi, način i sadržaj nadzora nad stručnim radom centra, te uvjeti koje moraju ispunjavati ovlašteni državni službenici koji provode upravni nadzor.
(2) Izrazi koji se koriste u ovom Pravilniku, a imaju rodno značenje koriste se neutralno i odnose se jednako na muški i ženski spol.
Članak 2.
Upravni nadzor provode ovlašteni državni službenici ministarstva nadležnog za poslove socijalne skrbi.
II. NAČIN PROVOĐENJA UPRAVNOG NADZORA I NADZORA NAD STRUČNIM RADOM
Članak 3.
(1) Upravni nadzor provodi se neposrednim pregledom predmeta i dokumentacije koji su predmet upravnog nadzora.
(2) Nadzor nad stručnim radom provodi se analizom sadržaja stručne dokumentacije sa svrhom uvida u primjenu metoda i tehnika stručnog rada.
(3) Upravni nadzor i nadzor nad stručnim radom provodi se u prostorima centra, jedinice lokalne i područne (regionalne) samouprave odnosno druge pravne osobe čiji se rad nadzire.
(4) Izvanredni upravni nadzor može se provesti i na način da se od centra, jedinice lokalne i područne (regionalne) samouprave odnosno druge pravne osobe zatraži dostava predmeta i dokumentacije nad kojom je potrebno provesti nadzor.
(5) Za svaki pojedini nadzor određuje se voditelj nadzora između državnih službenika koji provode upravni nadzor.
(6) Voditelja nadzora određuje voditelj odjela za upravni nadzor uz suglasnost voditelja službe.
(7) Voditelj nazora ovlašteni je državni službenik koji brine o vođenju zapisnika tijekom nadzora, te izradi cjelovitog izvješća koje sadrži izvješća svih ostalih uključenih državnih službenika, prema područjima rada koje nadziru.
Zapisnik
Članak 4.
(1) O provedenom upravnom i stručnom nadzoru voditelj upravnog nadzora sastavlja zapisnik kojim se utvrđuje koje su radnje provedene tijekom provođenja upravnog nadzora.
(2) Zapisnik sadrži:
– naznaku pravne osobe u kojoj se provodi nadzor,
– osobno ime ovlaštene osobe u pravnoj osobi,
– osobno ime ovlaštenih državnih službenika koji provode nadzor,
– vrijeme početka nadzora,
– podatke o obavljenim nadzornim radnjama,
– podatke o usmeno izrečenim mjerama,
– druge podatke koji su od značaja za provedbu nadzora,
– vrijeme završetka nadzora,
– potpise ovlaštenih državnih službenika koji su proveli nadzor i odgovorne osobe u pravnoj osobi u kojoj je nadzor proveden.
(3) Ovlašteni državni službenici mogu privremeno izuzeti predmete i izvornu dokumentaciju što se utvrđuje zapisnikom.
Članak 5.
III. SADRŽAJ UPRAVNOG NADZORA I NADZORA NAD STRUČNIM RADOM
Upravni nadzor u smislu provođenja ovog Pravilnika obuhvaća:
1. zakonitost rada i postupanja
2. rješavanje u upravnim stvarima
3. djelotvornost, ekonomičnost i svrhovitost rada u obavljanju poslova javnopravnih tijela i jedinica lokalne i područne (regionalne) samouprave
4. svrhovitost unutarnjeg ustrojstva i osposobljenost službenika i namještenika za obavljanje poslova javnopravnih tijela i jedinica lokalne i područne (regionalne) samouprave
5. odnos službenika i namještenika prema građanima i drugim strankama.
Članak 6.
Nadzor nad zakonitosti rada i postupanja obuhvaća osobito nadzor nad:
– zakonitosti općih akata pravne osobe koja odlučuje o pravima iz socijalne skrbi,
– statusnom dokumentacijom centra