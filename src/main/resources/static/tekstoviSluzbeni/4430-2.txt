 tužitelju da onemogući pružanje usluge s posebnom tarifom odnosno na koje brojeve se predmetno rješenje odnosi. Tužitelj nadalje ističe da uvidom u svoj sustav utvrdio kako je na sporne brojeve iz točke III. izreke rješenja kao i ostale brojeve obuhvaćene inspekcijskim nadzorom zaprimljena veća količina poziva od strane raznih operatora iz Republike Hrvatske od kojih su neki uspostavljeni, dok neki nisu te slijedom navedenog nikako ne stoji tvrdnja da brojevi nisu bili dostupni iz svih mreža u Republici Hrvatskoj.
Navedene brojeve je Ugovorom o zakupu brojeva broj: UGO-2015-125 od 24. travnja 2015. godine i Dodacima ugovora sekundarno dodijelio operateru IT Jedan d.o.o. Isto tako ustanovljeno je kako od strane tužitelja nisu postavljena nikakva ograničenja za pozive prema navedenim brojevima. Daljnjom provjerom utvrđeno je kako glasovna poruka: »broj koji ste birali ne odgovara molim pokušajte«, ponovo nije generirana od strane tužitelja. Tužitelj ističe da nitko od drugih operatora i krajnjih korisnika nije prijavio možebitne smetnje, nedostatke kvarove ili štete. Ističe da je Ugovorom o međusobnom povezivanju javnih komunikacijskih mreža sklopljenog između OT Optima Telekom d.d. i Voljatel d.o.o. (pravni prednik tužitelja), a koji u Prilogu 6. navedenog Ugovora koji se odnosi na upravljanje i održavanje pod točkom 1. Prijava smetnji navodi da je: »Bilo koja ugovorna strana obvezna prijaviti smetnje, nedostatke, kvarove ili štete od 0 – 24 sata bez odlaganja dojavom mjestu za smetnje druge Ugovorne strane i staviti drugoj Ugovornoj strani i na raspolaganje informacije koje su bitne za uklanjanje kvarova/smetnji«. Poziva se isto tako da se navedeno regulira i u prilogu 4. koji se odnosi na Planiranje i tehničku suradnju. Ističe da su navodi Optime Telekoma d.d. u potpunosti neosnovani i neprovjereni od strane tuženika. Naime, u obrazloženju se navodi da je zainteresirana osoba Optima Telekom d.d. dostavio dopunu zahtijeva za pokretanja inspekcijskog nadzora u kojoj obavještava tuženika kako su kolege iz Srbije provjerili dostupnost brojeva iz zahtjeva za pokretanje inspekcijskog nadzora, a sve kako bi dodatno potvrdili sve tvrdnju da brojevi u mreži Terrakoma ne zaprimaju pozive iz EU/EEA zemalja, već isključivo iz zemalja iz kojih cijena potraživanja nije regulirana te da su pozivi prema brojevima bili bezuspješni. Ističe da nije razvidno iz kojih razloga je tuženik uopće uzeo u obzir takve navode zainteresirane osobe obzirom da nije jasno o kojim osobama (kolegama je riječ) i na koji način su provjeravali brojeve niti o istome dostavlja dokaze.
Predlaže da se tužba uvaži i osporeno rješenje poništi.
Tuženik u odgovoru na tužbu ističe da tužitelj osporava rješenje u cijelosti te osporavajući točku I. rješenja tvrdi da se u konkretnom slučaju nije radilo o prijenosu prava na uporabu brojeva, već o sekundarno dodijeljenim brojevima. Tužitelj tvrdi da je predmetne brojeve sekundarno dodijelio IT Jedan d.o.o. koji je zatim dao na korištenje operatoru Kron d.o.o. Ističe da bi IT Jedan d.o.o. imao pravo na sekundarnu dodjelu brojeva on mora imati pravo na uporabu brojeva bilo temeljem osnove primarne dodjele brojeva (članak 70. i 71. Zakona o elektroničkim komunikacijama bila temeljem prijenosa prava na uporabu brojeva (članak 74. istog Zakona). Isto tako ukazuje sudu na činjenicu da ugovor o zakupu brojeva broj: UGO-2015-125 s pripadajućim dodacima koji su sklopili Terrakom d.o.o. i IT Jedan d.o.o. potpisao u ime oba operatora Igor Tatarević isto kao i ugovor o najmu geografskih brojeva UGO-2015-0101 sa svim dodacima između Krona d.o.o. i IT Jedan d.o.o. Navedeno ukazuje na povezanost Terrakoma d.o.o. i IT Jedan d.o.o. te upućuje na činjenicu da je Terrakom d.o.o. imao saznanja o postupanju IT Jedan d.o.o.
Što se tiče navoda tužitelja da tablice brojeva ne odgovaraju činjeničnom stanju tuženik dodatno pojašnjava sadržaj navedenih tablica. Naime, podaci u koloni pod nazivom »Klijent« i »Datum dodjele«, podaci su koje je dostavio