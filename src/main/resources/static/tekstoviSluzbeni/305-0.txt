16 11.02.2015 Odluka o izmjenama Odluke o minimalno potrebnim deviznim potraživanjima
HRVATSKA NARODNA BANKA
306
Na temelju članka 77. i članka 43. stavka 2. točke 9. i stavka 5. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donio je 6. veljače 2015.
ODLUKU
O IZMJENAMA ODLUKE O MINIMALNO POTREBNIM DEVIZNIM POTRAŽIVANJIMA
I.
U Odluci o minimalno potrebnim deviznim potraživanjima (»Narodne novine«, br. 59/2008., 17/2009., 23/2009., 30/2011., 18/2012., 67/2012., 104/2013. i 44/2014.) u točki III. stavak 2. mijenja se i glasi:
»Iznimno, za razdoblje od 12. veljače 2015. do 11. kolovoza 2016. u devizna potraživanja, u smislu ove Odluke, uključuje se i nominalni iznos trezorskog zapisa Ministarstva financija Republike Hrvatske izdanog u eurima na aukciji održanoj 10. veljače 2015. i uplaćenog 12. veljače 2015., također u eurima, ISIN: HRRHMFT632X5.«
II.
U obrascu DP/DO 1 fusnota 6 mijenja se i glasi: »Stupac 8 popunjava se iznimno za razdoblje od 12. veljače 2015. do 11. kolovoza 2016. Nakon isteka navedenog razdoblja stupac 8 ne popunjava se.«
III.
Ova Odluka objavljuje se u »Narodnim novinama«, a stupa na snagu 12. veljače 2015.
O. br. 36-020/02-15/BV
Zagreb, 6. veljače 2015.
Guverner Hrvatske narodne banke prof. dr. sc. Boris Vujčić, v. r.
