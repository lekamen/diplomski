sudjelovao u postupku. Međutim, u obrazloženju predmetnog Rješenja ODO-a nema nikakvog očitovanja o rodnom listu samog Ivana Žerjava.
Tužitelji ističu da su navedena ‘utvrđenja’ manjkava budući da ni Općinsko državno odvjetništvo, niti prvostupanjsko tijelo, nikada nisu izvršili uvid u sudski predmet Općinskog suda u Zagrebu, poslovni broj O-2720/75. S druge strane, o činjenicama vezanima za sudski predmet poslovni broj O-4670/97 u upravnom postupku se nikad nije raspravljalo, budući da se prvostupanjsko tijelo pouzdavalo u već opisana ‘utvrđenja’ državnog tijela koje je zastupalo protustranku u upravnom postupku.
Tužitelji su tijekom upravnog postupka u više navrata dostavili brojne dokaze o njihovom srodstvu s Olgom Žerjav rođ. Rabatić. Radi se o opširnim očitovanjima i ispravama (npr. očitovanje tužitelja od 02. 04. 2001. g., odgovor tužitelja na tužbu Vladimira Pačića Upravnom sudu Republike Hrvatske posl. broj Us-6136/2002 od dana 23. 08. 2002. g.). Sve te dokaze tuženik je u potpunosti ignorirao prilikom donošenja pobijanog Rješenja, iako je tijekom prvostupanjskog postupka bilo i sasvim drugačijih stavova o ovom pitanju.
Tako npr. u Zaključku prvostupanjskog tijela klasa: UP/I-942-01/97-02/178 urbroj: 251-14-02/203-08-101 od dana 27. 11. 2008. g. kojim se odbija zahtjev Pere Šole za izuzeće tadašnje voditeljice postupka Jasne Lovrinčić stoji: ‘... u odnosu na prigovor o netraženju dokumentacije iz koje je vidljivo srodstvo, navodimo da u spisu prileži mnogobrojna dokumentacija i to npr. rješenje o nasljeđivanju i osmrtnica iza pok. Žerjav Olge, razne potvrde ondašnjeg Sekretarijata za unutrašnje poslove, potvrde Okružnog javnog tužilaštva za Grad Zagreb iz 1957. godine, niz njenih izjava, svjedodžbi i dr. i u svim se dokumentima navodi da je Olga Žerjav majka Ivice i Vere Žerjav ud. Šporiš. Pitanje srodstva nije bilo sporno niti protustranci niti nadležnom tijelu u postupku revizije. Sve to bio je razlog da je odbijen zahtjev da se rješenje po službenoj dužnosti proglasi ništavim...’.
Tužitelji smatraju da se tuženik, kao ni prvostupanjsko tijelo, nisu mogli upuštati u ocjenjivanje pravne snage pravomoćnih sudskih odluka na način kako je to učinjeno u pobijanom Rješenju. Prema čl. 9. Zakona o naknadi, prava iz tog zakona priznaju se fizičkoj osobi – prijašnjem vlasniku, odnosno njegovim zakonskim nasljednicima prvog nasljednog reda. Prema stavku 2. istog članka u pogledu prava nasljeđivanja primjenjuju se odredbe Zakona o nasljeđivanju, ako Zakonom o naknadi nije drukčije propisano. Prema čl. 174. Zakona o nasljeđivanju, nasljednici se utvrđuju u ostavinskom postupku. ...«
4) Osporena presuda Visokog upravnog suda (2014.)
35. Osporenom presudom Visokog upravnog suda odbijena je kao neosnovana tužba podnositelja. Relevantni dio te presude glasi:
»Nadalje, u obnovljenom postupku je na temelju prikupljenih javnih isprava, i to iz izvatka iz matice rođenih izdanog od Gradskog ureda za opću upravu, klasa: 223-02/10-10/1 od 5. ožujka 2010., za Veru Žerjav i rodnog lista izdanog od Gradskog ureda za opću upravu, klasa: 223-02/08-11/3 od 3. rujna 2008., za Ivana Žerjava utvrđeno da je kao njihov otac upisan Viktor Žerjav, a kao njihova majka Margareta Žerjav, rođ. Egger. Također iz vjenčanog lista Gradskog ureda za opću upravu, klasa: 223-03/08-06/1 od 3. rujna 2008., utvrđeno je da su Viktor Žerjav i Margareta Žerjav rođ. Egger sklopili brak 25. srpnja 1920. te da je Margareta Žerjav naknadno promijenila prezime Žerjav u Eger. Dakle, utvrđeno je na temelju javnih isprava da sada pok. Olga Žerjav, rođ. Rabatić, nije bila majka Vere Žerjav i Ivana Žerjava, iz čega proizlazi da isti nisu niti bili ovlaštenici naknade u smislu odredbe članka 9. Zakona o naknadi za imovinu oduzetu za vrijeme jugoslavenske komunističke vladavine (...) jer nisu njeni zakonski nasljednici prvog nasljednog reda.
Naime, pored pribavljenih izvoda iz matice rođenih, rodnog lista, vjenčanog lista koji imaju dokaznu snagu javne isprave i kao takve zakonsku 