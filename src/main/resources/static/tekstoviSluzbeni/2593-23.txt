 mora osloboditi put drugom plovilu,
Ovaj stavak se ne primjenjuje na čamce u odnosu na druga plovila.
(5) Kao odstupanje od odredbi stavaka 1., 3. i 4. ovoga članka, plovila koja plove u blizini granice označenog plovnog puta i kojima se ta granica nalazi na desnoj strani moraju nastaviti plovidbu uz tu granicu; ostala plovila trebaju im osloboditi put. Ovaj stavak se ne primjenjuje na čamce u odnosu na druga plovila.
Članak 6.04 – Mimoilaženje: osnovna pravila
(1) Ako prilikom mimoilaženja dvaju plovila postoji mogućnost sudara, svako od plovila mora skretati na svoju desnu stranu, tako da se mimoiđu lijevim bokom. Ovo pravilo se ne primjenjuje na čamce u odnosu na druga plovila.
(2) Prilikom mimoilaženja, plovila koja plove uzvodno moraju, vodeći računa o lokalnim okolnostima i kretanju drugih plovila, osloboditi put plovilima koja plove nizvodno.
(3) Plovila koja plove uzvodno i ostavljaju na svojoj lijevoj strani mjesto za prolaz plovilima koja plove nizvodno, ne daju nikakav znak.
(4) Plovila koja plove uzvodno i ostavljaju na svojoj desnoj strani mjesto za prolaz nizvodnih plovila, moraju pravodobno s desne strane pokazati:
a) noću:
– jasno bijelo trepćuće svjetlo zajedno sa svijetloplavom pločom.
b) danju:
– snažno bijelo trepćuće svjetlo ili
– svijetloplavu ploču zajedno s jasnim trepćućim bijelim svjetlom.
Navedeni znakovi moraju biti vidljivi s prednje i zadnje strane plovila i moraju se pokazivati sve dok se ne završi mimoilaženje. Zabranjeno je pokazivati ih i poslije završenog mimoilaženja, osim ako se ne želi pokazati namjera o nastavku propuštanja nizvodnih plovila s desne strane. Svijetloplava ploča mora biti obrubljena bijelom trakom čija je širina najmanje 5 cm. Okvir, rub kao i svjetiljka s trepćućim svjetlom moraju biti zagasite boje.
(5) Ako postoji dvojba da plovila koja plove nizvodno nisu shvatila namjere plovila koja plove uzvodno, tada su uzvodna plovila dužna oglasiti se s jednim kratkim zvučnim znakom ako se mimoilaženje treba izvršiti s njihove lijeve strane, a s dva kratka zvučna znaka ako se mimoilaženje treba izvršiti s njihove desne strane.
(6) Bez povrede odredbe članka 6.05 ovoga Pravilnika, plovila koja plove nizvodno moraju slijediti pravac koji im označe plovila koja plove uzvodno u skladu s naprijed navedenim odredbama. Plovila koja plove nizvodno moraju ponavljati vizualne znakove navedene u stavku 4. ovoga članka i zvučne znakove navedene u stavku 5. ovoga članka koje su im uputila uzvodna plovila.
(7) Odredbe stavaka 1. do 6. ovoga članka ne primjenjuju se na čamce u odnosu prema drugim plovilima ni u slučajevima gdje se čamci mimoilaze s drugim čamcima.
(8) Ako prilikom mimoilaženja dvaju čamaca postoji mogućnost sudara, svaki od čamaca mora skretati na svoju desnu stranu, tako da se mimoiđu lijevim bokom.
(9) Bez obzira na odredbe stavka 8. ovoga članka, kada se u slučaju čamaca različitih kategorija dva čamca mimoilaze na način da postoji opasnost od sudara, motorni čamci moraju osloboditi put svim ostalim čamcima i čamci koji nisu motorni niti se kreću pomoću jedara moraju osloboditi put čamcima koji se kreću pomoću jedara. Međutim, čamci koji plove u blizini granice označenog plovnog puta i kojima se ta granica nalazi na desnoj strani moraju nastaviti plovidbu uz tu granicu; ostali čamci trebaju im osloboditi put.
Članak 6.05 – Mimoilaženje: odstupanje od osnovnih pravila
(1) Kao odstupanje od odredbi članka 6.04 ovoga Pravilnika, plovila mogu u posebnim slučajevima i ako su sigurna da se njihovim zahtjevima može udovoljiti na siguran način, zahtijevati da se mimoiđu desnim bokom.
(2) Iznimno od odredbi članka 6.04 ovoga Pravilnika:
a) putnički brodovi koji plove na redovitim linijama i kod kojih najveći odobreni broj putnika nije manji od broja koji su za tu svrhu propisala nadležna tijela, kada ploveći nizvodno žele stati na pristan koji se nalazi na strani puta kojim plove uzvodna plovila; i
b) tegljeni sastavi koji plove nizvodno i koji se žele zadržati blizu određene obale