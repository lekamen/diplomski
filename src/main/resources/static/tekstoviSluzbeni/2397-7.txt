 nastanak ocjenjuju se prema okolnostima svakog pojedinog slučaja.
Slijedom navedenog Ustavni sud utvrđuje da osporenom presudom podnositelju nije povrijeđeno pravo na pravično suđenje zajamčeno člankom 29. stavkom 1. Ustava.
Također, podnositelju osporenim presudama nije povrijeđen članak 6. stavak 1. Konvencije.
5.2. Ustavni sud utvrdio je da prigovori podnositelja vezani uz članke 14. stavak 2., 16., 22. stavak 1., 25. stavak 4., 32. stavke 1. i 3., 35. i 115. stavak 3. Ustava te članke 5. i 17. Konvencije, članak 2. Protokola br. 4 uz Konvenciju i članak 3. Protokola br. 7 uz Konvenciju na način kako su postavljeni u ustavnoj tužbi te u mjeri u kojoj bi u okolnostima konkretnog slučaja osporene presude mogle utjecati na ostvarivanje sadržaja tih ustavnih odnosno konvencijskih normi, ne upućuju na mogućnost povrede ljudskih prava i temeljnih sloboda zajamčenih Ustavom odnosno Konvencijom.
6. Na temelju članaka 73. i 75. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst, u daljnjem tekstu: Ustavni zakona), odlučeno je kao izreci odluke.
Odluka o objavi (točka II. izreke) temelji se na članku 29. Ustavnog zakona.
Broj: U-III-5124/2013
Zagreb, 15. listopada 2015.
USTAVNI SUD REPUBLIKE HRVATSKE
Predsjednica Vijeća dr. sc. Snježana Bagić, v. r.
