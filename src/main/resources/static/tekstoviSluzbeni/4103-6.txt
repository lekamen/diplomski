 Hrvatskog Crvenog križa na prijedlog odbora društava Hrvatskog Crvenog križa imenuje Glavni odbor Hrvatskog Crvenog križa (dalje u tekstu: Glavni odbor). Iskaznice o počasnom članstvu izdaje Hrvatski Crveni križ.
Članak 12.
Članovi iz članka 10. stavka 4., 5. i 6. (mladi aktivni) koji redovito plaćaju članarinu, potporni i počasni članovi Hrvatskog Crvenog križa imaju sljedeća prava i dužnosti:
– birati i biti biran,
– sudjelovati u radu tijela društva Crvenog križa i u tijelima Hrvatskog Crvenog križa u koja su birani,
– pravo sudjelovati na sjednicama skupština i tijela nižih razina ukoliko su izabrani u skupštine i tijela na višoj razini organiziranosti, bez prava glasa,
– pravo govora i pravo predlaganja u okviru dnevnog reda na skupštini i drugim tijelima društava Crvenog križa,
– neposredan utjecaj na program rada i razvoj društva Crvenog križa,
– dužnost zaštite interesa društva Crvenog križa,
– dužnost osobnog osposobljavanja za izvršavanje zadaća i neposrednog sudjelovanja u aktivnostima i akcijama Crvenog križa,
– dužnost unapređenja i širenja temeljnih načela Međunarodnog pokreta,
– dužnost podmirivanja utvrđenog članskog doprinosa.
Članak 13.
Mladi Hrvatskog Crvenog križa imaju sljedeća prava i dužnosti:
– prema svojim mogućnostima sudjelovati u aktivnostima Crvenog križa i humanitarnim akcijama, a posebno akcijama solidarnosti i pružanja konkretne pomoći starim, bolesnim i osobama s invaliditetom, akcijama usmjerenima na zaštitu, očuvanje i unapređenje okoliša i promicanje zdravog načina života;
– redovno se osposobljavati za pomaganje u ostvarenju zadaća i ciljeva Crvenog križa u skladu s temeljnim načelima Međunarodnog pokreta i razvoju humanih osjećaja uzajamnosti i solidarnosti.
Učlanjivanje mladih Hrvatskog Crvenog križa te uključivanje i sudjelovanje u aktivnostima i humanitarnim akcijama Hrvatskog Crvenog križa uređuje se posebnim pravilnikom koji donosi Glavni odbor.
Članak 14.
Članstvo u Hrvatskom Crvenom križu prestaje:
– istupom iz članstva po osobnoj volji,
– nepodmirivanjem članskog doprinosa duže od dvije godine,
– smrću člana,
– isključenjem zbog ponašanja štetnog za ugled Hrvatskog Crvenog križa i ponašanja suprotnog odredbama ovog Statuta te kršenja temeljnih načela Međunarodnog pokreta i Etičkog kodeksa Hrvatskog Crvenog križa.
Istup iz članstva po osobnoj volji mora biti u pisanom obliku.
Prestankom članstva i isključenjem člana prestaju i sva prava vezana uz članstvo u Hrvatskom Crvenom križu.
O isključenju člana odlučuje odbor društva Crvenog križa u koje je učlanjen, odnosno Glavni odbor kad je član imenovan.
Na odluku o isključenju isključeni član ima pravo žalbe. Rok za podnošenje žalbe iznosi 30 dana od dana dostave odluke o isključenju.
O žalbi isključenog člana odlučuje skupština društva, odnosno Skupština Hrvatskog Crvenog križa kada je član imenovan. Odluka skupštine društva, odnosno Skupštine Hrvatskog Crvenog križa je konačna. O odluci skupštine društva, odnosno Skupštine Hrvatskog Crvenog križa član će biti obaviješten u pisanom obliku.
Članak 15.
U Hrvatskom Crvenom križu i njegovim ustrojstvenim oblicima posebna pažnja se posvećuje volontiranju.
Volonteri Hrvatskog Crvenog križa su osobe koje dobrovoljno ulažu svoje vrijeme, trud, znanje i vještine u aktivnosti Crvenog križa za opću dobrobit ili dobrobit druge osobe, bez postojanja uvjeta isplate novčane naknade ili potraživanja druge imovinske koristi za obavljeno volontiranje.
U odnosu na volontiranje neposredno se primjenjuju odredbe posebnih propisa i ovoga Statuta.
Način rada volontera u Hrvatskom Crvenom križu i druga pitanja vezano za volontiranje uredit će se posebnim pravilnikom koji donosi Glavni odbor.
Unutarnji nadzor
Članak 16.
Članovi općinskih, gradskih i županijskih društava Hrvatskog Crvenog križa sami nadziru rad društva.
Ako član smatra da je općinsko, gradsko, županijsko društvo ili Hrvatski Crveni križ povrijedilo statut ili drugi opći akt društva ili Hrvatskog Crvenog križa, ovlašten je na to upozoriti odbor