 sustav za bilježenje moraju imati mogućnost čuvanja svih prikupljenih podataka u trajanju od najmanje tri (3) mjeseca.
(5) Postupci za korištenje dijagnostičkog sustava i sustava za bilježenje kod nastanka izvanrednog događaja bit će propisani aktima upravitelja infrastrukturom.
1.2.9 Računalni sustav za nadzor, mjerenje i upravljanje (SCADA)
Članak 60.
(1) Sustav SCADA namijenjen je za nadzor i upravljanje opremom koja ima sigurnosno nerelevantna svojstva. To su npr:
– grijači skretnica,
– rasvjeta skretničkih i isklizničkih signala,
– klima uređaj,
– kontrola prostora,
– napojna automatika s osnovnim i rezervnim izvorom električne energije,
– kontrola i upravljanje napajanjem pružnih SS uređaja i uređaja za osiguranje ŽCP-a,
– kontrola izoliranosti sustava,
– stacionarni dizel generator,
– stanje registrofona.
(2) Sustav SCADA prenosi informacije o statusu na radno mjesto prometnika vlakova, osoblja održavanja ili u SUP.
1.3 NAPAJANJE ELEKTRIČNOM ENERGIJOM
Članak 61.
(1) SSU mora imati osigurano pouzdano napajanje električnom energijom. Kod SSU mora biti osigurano besprekidno napajanje, a kod pojedinih relejnih uređaja dopušteni su prekidi do 1,5 sekundi u izmjeničnim strujnim krugovima.
(2) Osnovni izvor napajanja je elektrodistribucijska mreža s tolerancijom napona i frekvencije kakva je propisana za nisko naponske priključke sukladno Mrežnim pravilima elektroenergetskog sustava.
(3) Pomoćno napajanje osigurava se iz baterija s odgovarajućim pretvaračima, a mora osigurati napajanje kolodvorskih SSU u vremenu od najmanje 1 sata. Napajanje crvenog svjetla na ulaznim i zaštitnim signalima mora imati vremensku rezervu od najmanje 8 sati.
(4) Rezervni izvor napajanja može biti kontaktna mreža ili stacionarni generator s tolerancijom napona i frekvencije kao što je propisano za niskonaponske priključke elektrodistribucijske mreže.
(5) SSU moraju biti izvedeni kao izolirani sustavi (IT). U napojnom dijelu SSU moraju biti ugrađeni mjerači izoliranosti (izometri) prema zemlji. Gornja granica dopuštene struje odvoda je 1 mA. Povećanje struje odvoda preko navedene vrijednosti mora se alarmirati na upravljačkom uređaju izravno ili putem sustava SCADA ako je ugrađen.
(6) Odredba o izvedbi SSU kao izoliranih sustava ne odnosi se na relejne uređaje ako su dijelom ili u potpunosti konstruirani i izvedeni kao uzemljeni uređaji.
(7) Priključak na elektrodistribucijsku mrežu mora imati prenaponsku zaštitu sukladno HRN HD 60364-1. Sve metalne mase potrebno je povezati na sabirnicu za izjednačenje potencijala.
(8) Kolodvorskih SSU moraju na svom napojnom dijelu imati priključak za pokretni trofazni električni generator.
(9) Električnu energiju za pružne SSU treba osigurati pomoću pružnog energetskog kabela (u daljnjem tekstu PEK) iz napojnog dijela SSU u kolodvoru uz nazivni napon propisan od upravitelja infrastrukture.
(10) Pružni energetski kabel treba dimenzionirati tako da osigura napajanje iz SSU susjednih kolodvora. Dimenzioniranje kabela treba izvesti za dopušteni pad napona do 8 %. Navedeno se odnosi na izvanredne situacije, kada dođe do prekida kabela, te je napajanje do najudaljenijeg pružnog SSU ili uređaja za osiguranje ŽCP-a osigurano iz samo jednog kolodvorskog uređaja. Za pružni energetski kabel obavezno se mora napraviti proračun struje kratkog spoja i ugraditi odgovarajuća zaštita.
(11) Upravljanje i nadzor napajanja pružnih SS uređaja i uređaja za osiguranje pružnih ŽCP-a mora se uključiti u sustav SCADA kako bi se osoblju održavanja omogućio daljinski izbor strane napajanja PEK.
(12) Ako ne postoji obostrano napajanje PEK, pružni SSU kao i uređaji za osiguranje ŽCP-a moraju imati baterijsku rezervu od najmanje 8 sati. Ukoliko ne postoji PEK, uređaji za osiguranje ŽCP-a na otvorenoj pruzi napajaju se iz elektrodistribucijske mreže.
(13) Uporaba solarnog napajanja SSU ili nekih njegovih dijelova dopušta se u slučajevima kada to lokalne prilike dopuštaju odnosno kada je napajanje električnom energijom primjenom električnih