 Pravilnika. Upute i podaci moraju biti jasni, razumljivi i shvatljivi.
(10) Ako proizvođač smatra ili ima razloga vjerovati da mjerilo koje je stavio na tržište nije sukladno s propisanim zahtjevima ovoga Pravilnika, mora bez odgode poduzeti popravne radnje kako bi se mjerilo uskladilo ili, prema potrebi povuklo s tržišta ili opozvalo. Ako mjerilo predstavlja rizik, proizvođač mora o tome bez odgode obavijestiti središnje tijelo državne uprave nadležno za mjeriteljstvo kao i nadležna nacionalna tijela onih država članica u kojima je stavio mjerilo na raspolaganje na tržištu navodeći podatke, posebno o nesukladnosti mjerila i o svim poduzetim popravnim radnjama.
(11) Proizvođač je obvezan na opravdan zahtjev središnjeg tijela državne uprave nadležnog za mjeriteljstvo osigurati sve podatke i dokumente, u papirnatom ili elektroničkom obliku, nužne za dokazivanje sukladnosti mjerila s odredbama ovoga Pravilnika na hrvatskom jeziku ili nekom drugom jeziku lako razumljivom tom tijelu. Proizvođač mora na zahtjev središnjeg tijela državne uprave nadležnog za mjeriteljstvo surađivati na svakoj poduzetoj radnji kako bi se uklonili rizici koje predstavlja mjerilo koje je stavio na tržište.
Obveze ovlaštenog zastupnika
Članak 10.
(1) Proizvođač može na temelju pismenog ovlaštenja ovlastiti fizičku ili pravnu osobu osnovanu u Europskoj uniji za svog ovlaštenog zastupnika.
Obveze iz članka 9. stavka 1. ovoga Pravilnika i obveza sastavljanja tehničke dokumentacije iz članka 9. stavka 2. ovoga Pravilnika ne mogu biti sadržane u pismenom ovlaštenju.
(2) Ovlašteni zastupnik je obvezan provoditi zadaće specificirane u ovlaštenju koje mu je dao proizvođač. Tim se ovlaštenjem mora omogućiti ovlaštenom zastupniku najmanje sljedeće:
– da drži EU izjavu o sukladnosti i tehničku dokumentaciju na raspolaganju mjeriteljskoj inspekciji središnjeg tijela državne uprave nadležnog za mjeriteljstvo u razdoblju od deset (10) godina od dana stavljanja mjerila na tržište;
– da na opravdan zahtjev središnjeg tijela državne uprave nadležnog za mjeriteljstvo tom tijelu dostavi sve podatke i dokumentaciju koji su potrebni za dokazivanje sukladnosti mjerila;
– da na zahtjev surađuje sa središnjim tijelom državne uprave nadležnim za mjeriteljstvo i drugim nadležnim nacionalnim tijelima u svakoj poduzetoj radnji kako bi se uklonili rizici koje predstavlja mjerilo obuhvaćeno njegovim ovlaštenjem.
Obveze uvoznika
Članak 11.
(1) Uvoznik je obvezan stavljati na tržište samo mjerila koja su sukladna s odredbama ovoga Pravilnika.
(2) Prije stavljanja mjerila na tržište i/ili njegovog stavljanja u uporabu, uvoznik je obvezan osigurati da je proizvođač proveo odgovarajući postupak ocjenjivanja sukladnosti iz članka 18. ovoga Pravilnika, da je sastavio tehničku dokumentaciju kojom dokazuje da mjerilo nosi oznaku CE i dodatnu mjeriteljsku oznaku te da su uz mjerilo priloženi primjerak EU izjave o sukladnosti i drugi potrebni dokumenti te da je proizvođač zadovoljio sve zahtjeve iz članka 9. stavaka 7. i 8. ovoga Pravilnika.
(3) Kada uvoznik smatra ili ima razloga vjerovati da mjerilo nije u skladu s temeljnim zahtjevima iz Dodatka I. ovoga Pravilnika i odgovarajućim posebnim dodatkom koji se odnosi na dotičnu vrstu mjerila, ne smije staviti mjerilo na tržište niti ga staviti u uporabu sve dok ne provede njegovo usklađivanje. Kad mjerilo predstavlja rizik, uvoznik o tome mora obavijestiti proizvođača i mjeriteljsku inspekciju središnjeg tijela državne uprave nadležnog za mjeriteljstvo.
(4) Uvoznik je obvezan na mjerilu ili kad to nije moguće na ambalaži ili u dokumentu koji prati mjerilo navesti svoje ime, registrirani trgovački naziv ili registriranu trgovačku oznaku i adresu na kojoj je dostupan u skladu s Dodatkom I. točkom 9.2. ovoga Pravilnika. Adresa i kontakt podaci moraju biti na hrvatskom jeziku.
(5) Uvoznik je obvezan osigurati da su uz mjerilo priložene upute i podaci na hrvatskom jeziku u skladu s Dodatkom I. točkom 9.3. ovoga Pravilnika.
(6) Uvoznik je obvezan, dok