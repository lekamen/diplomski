kojeg korisnik može preuzeti sa službene mrežne stranice Agencije za plaćanja (www.apprrr.hr).
(5) Promjene iz stavka 2. ovoga članka korisnik mora prijaviti najmanje 45 dana prije isteka roka za podnošenje Zahtjeva za isplatu, u protivnom, Agencija za plaćanja izdaje Pismo odbijanja zahtjeva za promjenu.
(6) Predmet Zahtjeva za promjenu ne može biti izmjena Odluke o prihvatljivosti Zahtjeva za potporu.
(7) Aktivnosti vezane uz promjenu Zahtjeva za potporu ne smiju započeti prije podnošenja Zahtjeva za promjenu, osim pripremnih aktivnosti iz članka 23 ovoga Pravilnika.
(8) Ako je korisnik tražio promjene iz stavka 2. ovoga članka, Zahtjev za isplatu moći će podnijeti nakon zaprimanja odgovora od strane Agencije za plaćanja.
(9) Ako je obrada Zahtjeva za isplatu u tijeku korisnik neće biti u mogućnosti podnijeti zahtjev za promjenu.
(10) Uvjeti podnošenja Zahtjeva za promjenu putem AGRONET-a sustava, uključujući dokumentaciju koja se dostavlja uz Zahtjev za promjenu propisuje se Natječajem iz članka 26. ovoga Pravilnika.
(11) Ukoliko je korisnik u obvezi provesti postupak javne nabave, uz Zahtjev za promjenu ponuditelja u obvezi je dostaviti i dokumentaciju iz provedenog postupka javne nabave.
(12) Ako je Zahtjev za promjenu nepotpun ili ukoliko je potrebno tražiti dodatna obrazloženja/ispravke vezane uz Zahtjev za promjenu, Agencija za plaćanja će putem elektroničke pošte od korisnika tražiti dopunu/obrazloženje/ispravak. Korisnik je dužan u roku od pet radnih dana od slanja elektroničke pošte od strane Agencije za plaćanja dostaviti dopunu/obrazloženje/ispravak.
(13) Ukoliko korisnik traženu dopunu/obrazloženje/ispravak ne dostavi sukladno stavku 12. ovoga članka, Agencija za plaćanja izdaje Pismo odbijanja zahtjeva za promjenu.
(14) Agencija za plaćanja će za zaprimljene Zahtjeve za promjenu ovisno o zatraženoj promjeni izdati Izmjenu Odluke o dodjeli sredstava ili Pismo odobrenja u slučaju odobrenja Zahtjeva za promjenu ili Pismo odbijanja u slučaju odbijanja Zahtjeva za promjenu.
(15) Izmjenom Odluke o dodjeli sredstava ne može se odobriti iznos potpore veći od iznosa potpore, koji je već određen Odlukom o dodjeli sredstava.
(16) U slučaju promjene Odluke o prihvatljivosti inicirane od strane Agencije za plaćanja, korisniku će biti izdan Ispravak Odluke o prihvatljivosti te će s korisnikom biti sklopljen aneks Ugovora o financiranju.
(17) U slučaju promjene Odluke o dodjeli sredstava inicirane od strane Agencije za plaćanja, korisniku će biti izdan Ispravak Odluke o dodjeli sredstava.
Ostale promjene u projektu bez kojih se projekt ne može provesti ili koje imaju utjecaj na poboljšanje projekta moraju biti obrazložene prilikom dostavljanja Zahtjeva za isplatu.
Potvrda o odustajanju i odluka o poništenju
Članak 35.
(1) U slučaju da korisnik želi odustati od dodjele sredstava iz EPFRR-a, dužan je podnijeti Zahtjev za odustajanje putem AGRONET-a na način opisan u Vodiču za korisnike.
(2) Ukoliko korisnik podnese Zahtjev za odustajanje tijekom administrativne kontrole Zahtjeva za potporu odnosno prije donošenja Odluke o prihvatljivosti, Agencija za plaćanja će prekinuti sve aktivnosti nad Zahtjevom za potporu te će korisniku izdati Potvrdu o odustajanju.
(3) U slučaju da je Agencija za plaćanja donijela Odluku o prihvatljivosti, a korisnik nije u propisanom roku vratio potpisani Ugovor o financiranju, Agencija za plaćanja će donijeti Odluku o poništenju.
(4) Ukoliko korisnik podnese Zahtjev za odustajanje nakon donošenja Odluke o prihvatljivosti i sklapanja Ugovora o financiranju ili nakon donošenja Odluke o dodjeli sredstava, Agencija za plaćanja će korisniku izdati Odluku o poništenju te raskinuti Ugovor o financiranju.
(5) Ukoliko je izdana Odluka o prihvatljivosti i sklopljen Ugovor o financiranju, a nakon toga je korisniku izdana Odluka o odbijanju, Agencija za plaćanja će izdati Odluku o poništenju i Izjavu o raskidu Ugovora o financiranju.
(6) Agencija za plaćanja će donijeti Odluku o poništenju i u sljedećim