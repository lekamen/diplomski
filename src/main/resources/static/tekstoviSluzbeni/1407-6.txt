 ponudio dokaze koji bi opravdali nošenje pištolja kritične zgode.
Prema medicinskoj dokumentaciji izdanoj na ime optuženika, isti je bio narušenog fizičkog, ali i psihičkog zdravlja te je prema preporuci svog liječnika opće prakse konzumirao pored inih lijekova i lijekove za stabilizaciju psihičkog zdravlja.
Optuženik je, prema ocjeni ovog suda, osoba koja je znala da je konzumiranje lijekova za stabilizaciju psihičkog stanja i istovremeno konzumiranje alkohola neprihvatljivo te da su moguće nepredvidive posljedice u takvim stanjima alkoholizma pomiješani sa somatskim stanjima. Unatoč tome optuženik se učestalo dovodio u ovo stanje, prihvaćajući sve moguće posljedice.
Sud nije povjerovao obrani optuženika da je stanje alkoholiziranosti bio prevalentni faktor, koji je doveo do iskrivljavanja svijesti te u konačnosti do ispaljenja streljiva iz predmetnog pištolja u pravcu tijela svih oštećenika.
Ovo stoga jer je optuženik s pobudom da prisili ošt. Jasminu Mišković Špernoga na nastavak zajedničkog života – ovoj, pa i njenoj kćerki Lj. F. te ošt. Milošu Ognjenoviću slao poruke da će ih – upravo likvidirati. Ovo se nije dogodilo samo jednom kako bi se moglo zaključiti da se radi o ekscesu optuženika, nego višekratno.
Ovakav zaključak suda potire stav obrane optuženika da isti nije imao namjeru da usmrti svoju suprugu – ošt. Jasminu Mišković Špernoga, odnosno njenog brata – ošt. Miloša Ognjenovića i sestru – ošt. Danicu Ognjenović. Naprotiv sud drži da je optuženik samo oživotvorio svoje patološke ideje postupajući rezignirano, bez trunke savjesti o mogućim posljedicama.
Optuženik se u svoj krvavi pohod uputio kritične zgode s jasnim ciljem, što potvrđuju fiksirane činjenice, a time i optužnu tezu da Jakob Špernoga nije kanio lišiti života samo svoju suprugu, nego i članove njezine obitelji. Ovo stoga jer je utvrđeno da je optuženik u pravcu tijela ošt. Jasmini Mišković Špernoga ispalio više zrna i time je, nakon pada na tlo spomenute oštećene, njegova misija mogla biti okončana, jer je presudio osobi koja nije prihvatila zajednički život s njim i kaznio je zbog neposluha.
Kraj ovoga treba konstatirati da je optuženik primio dva udarca u glavu drvenom letvom koja mu je zadala ošt. Danica Ognjenović.
Međutim, kako je utvrđeno da je optuženik nakon prvih ispaljenih hitaca u pravcu tijela ošt. Jasmine Mišković Špernoga ušao u kuću te se tu susreo s ošt. Milošem Ognjenovićem u kojeg je ispalio više hitaca od kojih je isti trenutno pao na tlo, a zatim ispalio više hitaca u pravcu tijela ošt. Danice Ognjenović koja se nalazila nekoliko metara udaljena od ošt. Miloša Ognjenovića. Dvoje nasilno umrlih oštećenika je pokušalo s obzirom na položaje tijela koja su zatečena na licu mjesta, zaštiti svoju djecu – kćerku P. T. (ošt. Danica Ognjenović), odnosno nećaku mlt. Lj. F. (ošt. Miloš Ognjenović).
Smatrajući da je realizirao svoje prijetnje i lišio života svoju suprugu, njenog brata i sestru, jer kćerku ošt. Jasmine Mišković Špernoga (mlt. Ljiljanu Filipović) nije vidio u kući – optuženik se mirno nakon ovog masakra uputio do automobila koji je bio zaustavljen nekoliko desetina metara od mjesta događaja, mirno sjeo u automobil i napustio mjesto događaja.
Da je svijest optuženika bila očuvana, da je bio svjestan što čini, proizlazi iz izvedenih dokaza te ukazuje da je optuženik kanio pobjeći pa čak i kada je vidio službeno vozilo policije, koje je po pozivu došla na licu mjesta.
Sve opisano upućuje ne samo na izravnu namjeru da usmrti oštećene, nego na iskazanu bešćutnost, neosjetljivost koja se ničim ne može opravdati.
Intenzitet kriminalnog ponašanja optuženika bio je ogroman, isti je usmrtio dvoje ljudi, a treća žrtva ostala je na životu zahvaljujući sretnim okolnostima, nikako zbog nekog osjećaja sućuti optuženika jer ono nije ni na kakav način izražen.«
20. Tvrdnje obrane da je kritične zgode podnositelj postupao u nužnoj obrani prvostupanjski sud je otklonio sa sljedećim obrazloženjem:
»Nije u pravu obrana optuženika kada se poziva na