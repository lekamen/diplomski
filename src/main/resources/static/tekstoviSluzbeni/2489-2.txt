 poslova koje Odjel obavlja i podacima za kontakt, na temelju kojih se žrtve i svjedoci mogu telefonskim, pisanim ili putem elektroničke pošte obratiti službenicima Odjela.
Članak 12.
(1) Odjel utvrđuje potrebu za podrškom i osigurava podršku žrtvama i svjedocima na temelju naloga suca, upute državnog odvjetnika ili drugih podataka koje sud i državno odvjetništvo dostavljaju Odjelu u pisanom obliku, kao i na temelju podataka koji se nalaze u ročišniku suda ili u informacijskom sustavu suda. Podrška se osigurava i na temelju zahtjeva žrtava i svjedoka, članova njihovih obitelji kao i organizacija kod kojih je žrtva u tretmanu.
(2) Podaci o žrtvama i svjedocima koji se dostavljaju Odjelu odnose se na: broj predmeta, ime i prezime okrivljenika, naziv kaznenog djela ili prekršaja, datum i vrijeme održavanja ispitivanja, dokaznog ročišta, optužnog vijeća, pripremnog ročišta odnosno rasprave, ime i prezime, te adresu žrtve/svjedoka, ime i prezime suca/predsjednika vijeća koji vodi predmet.
Članak 13.
(1) Na temelju prikupljenih podataka o zakazanim raspravama, dokaznim ročištima, optužnim vijećima i pripremnim ročištima službenici Odjela planiraju pružanje podrške.
(2) Odjel određuje raspored dežurstva volontera temeljem procijenjene potrebe za podrškom.
Članak 14.
(1) Pružanje emocionalne podrške i općih procesnih, tehničkih i praktičnih informacija žrtvama i svjedocima osigurava se u neposrednom kontaktu, putem telefona ili u pisanom obliku.
(2) Radi osiguranja informacija iz stavka 1. ovog članka Odjel može u sudu organizirati Info pult.
Članak 15.
Službenici Odjela ovlašteni su informacije o zdravstvenom i psihofizičkom stanju, koje mogu otežati svjedočenje žrtve i svjedoka, prenijeti sucu odnosno državnom odvjetniku.
Članak 16.
Prilikom pružanja emocionalne podrške i općih procesnih, tehničkih i praktičnih informacija, službenici Odjela i volonteri ne smiju razgovarati sa žrtvama i svjedocima o sadržaju njihova iskaza, niti ih upućivati što će i kako iskazivati.
Članak 17.
Službenici Odjela dužni su sudjelovati u oblicima stručnog usavršavanja na koje ih uputi ministarstvo nadležno za poslove pravosuđa.
Članak 18.
Voditelj Odjela izrađuje i potpisuje akte koji se odnose na izvještavanje o radu Odjela, preporuke za volontere, te odgovore na upite svjedoka i žrtava koji su u nadležnosti Odjela.
Članak 19.
(1) Odjel vodi evidenciju o zahtjevima za pružanje podrške, o svim oblicima pružene podrške te odrađenim volonterskim satima.
(2) Odjel jednom mjesečno dostavlja podatke o volonterima i odrađenim volonterskim satima ministarstvu nadležnom za poslove pravosuđa.
(3) Odjel izrađuje tromjesečne izvještaje o radu na propisanom obrascu (obrazac 1) koje dostavlja ministarstvu nadležnom za poslove pravosuđa.
Članak 20.
Odjel u radu koristi obrasce: tromjesečni izvještaj (obrazac 1), suglasnost volontera (obrazac 2), obrazac volonterske iskaznice (obrazac 3), koji su sastavni dio ovog Pravilnika.
Članak 21.
Sud kao organizator volontiranja dužan je izvijestiti nadležno tijelo o obavljenim volonterskim aktivnostima u skladu s propisima o volonterstvu.
IV. POSTUPAK ODABIRA, EDUKACIJE I ORGANIZACIJE RADA VOLONTERA
Članak 22.
(1) Sudovi su organizatori volontiranja, koji aktivno sudjeluju u regrutaciji, odabiru i edukaciji volontera, te koordiniraju i nadziru njihov rad.
(2) Sudovi kao organizatori volontiranja dužni su pridržavati se obveza i standarda koji za njih proizlaze iz propisa o volontiranju.
Članak 23.
Poslovi koje obavljaju volonteri određeni su ugovorom koji volonteri sklapaju sa sudom, a mogu obuhvaćati: pružanje emocionalne podrške svjedocima i žrtvama prije, tijekom i nakon svjedočenja, pružanje općih procesnih, tehničkih i praktičnih informacija, odgovaranje na telefonske upite, praćenje svjedoka i žrtava kroz prostorije suda, upućivanje svjedoka i žrtava na druge institucije i organizacije ovisno o njihovim potrebama, te pružanje drugih informacija i podrške svjedocima na Info pultu.
Članak 24.
Ovisno o potrebi za