 sudjelovati u izradi prijedloga mirnog rješenja spora.
Članak 12.
(1) Stranke u sporu mogu u svakom trenutku sporazumno predložiti miritelju prekid postupka mirenja kako bi im se omogućilo da samostalno i sporazumno riješe nastali spor.
(2) Ako u slučaju iz stavka 1. ovoga članka jedna stranka u sporu izjavi drugoj da nije moguće postići sporazum izvan postupka mirenja, postupak mirenja se nastavlja.
(3) Razdoblje prekida postupka ne ubraja se u rok za provođenje postupka mirenja iz članka 13. stavka 1. ovoga Pravilnika.
Rok za okončanje postupka
Članak 13.
(1) Postupak mirenja predviđen ovim Pravilnikom mora se dovršiti u roku od pet dana od dostave obavijesti o sporu GSV-a ili, ako GSV nije osnovan ili je prestao s radom, ministarstvu ili uredu iz članka 6. stavka 1. ovoga Pravilnika, osim ako stranke u sporu postignu sporazum o drugom roku za okončanje toga postupka.
(2) Ako nastali spor stranke nisu riješile sporazumno u rokovima iz stavka 1. ovoga članka, smatra se da postupak mirenja nije uspio.
Prijedlog miritelja
Članak 14.
(1) Pisani prijedlog rješenja spornih pitanja sastavlja miritelj u dogovoru s osobama iz članka 8. stavka 4. i 5. ovoga Pravilnika, a koje taj prijedlog i potpisuju.
(2) Nakon potpisivanja prijedloga iz stavka 1. ovoga članka i preuzimanja primjerka toga prijedloga, miritelj će strankama u sporu odrediti rok za njegovo prihvaćanje ili odbijanje.
Članak 15.
(1) Ako stranke u sporu prihvate prijedlog ili se sporazume o spornim pitanjima, miritelj o tomu sastavlja sporazum kojeg potpisuju osobe iz članka 8. stavka 4. i 5. ovoga Pravilnika.
(2) Sklapanjem sporazuma o spornim pitanjima okončan je postupak mirenja o čemu je miritelj dužan obavijestiti GSV ili, ako GSV nije osnovan ili je prestao s radom, ministarstvo.
Članak 16.
(1) Miritelj je dužan u zapisniku s mirenja, kojeg nakon završetka postupka mirenja dostavlja GSV-u ili, ako GSV nije osnovan ili je prestao s radom, ministarstvu izričito navesti je li mirenje uspješno okončano ili mirenje nije uspjelo.
(2) Ako se pozivu miritelja ne odazove stranka koja je pokrenula postupak mirenja i ne opravda svoj izostanak, smatrat će se da je odustala od postupka mirenja.
(3) Ako se pozivu miritelja ne odazove druga stranka u sporu i ne opravda svoj izostanak, smatrat će se postupak mirenja nije uspio.
(4) O ishodu postupka mirenja, miritelj je dužan obavijestiti GSV ili, ako GSV nije osnovan ili je prestao s radom, ministarstvo.
Članak 17.
(1) Sporazum stranaka o sklapanju, izmjeni ili obnovi kolektivnog ugovora, koji može dovesti do štrajka ili drugog oblika industrijske akcije, ima pravnu snagu i učinke kolektivnog ugovora, ako ga potpišu sindikati koji su u sporu, a u svom članstvu imaju kvalificiranu većinu, u skladu s posebnim propisom.
(2) Ako su sporazum iz stavka 1. ovoga članka potpisali sindikati u sporu koji u svom članstvu nemaju kvalificiranu većinu u skladu s posebnim propisom, njegovim potpisivanjem započinje postupak pregovora o sklapanju, izmjeni ili obnovi kolektivnog ugovora u skladu s posebnim propisom.
Tajnost postupka
Članak 18.
(1) Izjave stranaka u sporu koje su dane u postupku mirenja, a koji nije uspio, ne mogu se koristiti kao dokaz u arbitražnom, sudskom, upravnom ili nekom drugom postupku.
(2) Podaci koje stranke u sporu iznesu tijekom postupka mirenja i ponude za zaključenje sporazuma povjerljivi su, pa su ih stranke u sporu i miritelj dužni čuvati kao tajnu.
(3) O tijeku postupka mirenja, miritelj nije ovlašten davati izjave sredstvima javnog priopćavanja.
IV. TROŠKOVI POSTUPKA MIRENJA
Članak 19.
(1) Svaka stranka u sporu snosi svoje troškove, uključivo i troškove stručnjaka i drugih osoba koje je ona predložila za sudjelovanje u postupku mirenja.
(2) Troškove i nagradu jednog miritelja s liste miritelja koju utvrđuje GSV, za najviše pet održanih sastanaka snosi ministarstvo, u skladu s odlukom o visini naknade troškova rada miritelja, koju donosi ministar uz prethodno mišljenje GSV-a i uz suglasnost ministra financija.
(3) 