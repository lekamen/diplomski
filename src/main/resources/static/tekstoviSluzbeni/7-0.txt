1 02.01.2015 Odluka o izdavanju dozvole za istraživanje i eksploataciju ugljikovodika na Jadranu u istražnom prostoru ugljikovodika "Južni Jadran 25"
VLADA REPUBLIKE HRVATSKE
8
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014) te članka 16. stavka 5. i članka 17. Zakona o istraživanju i eksploataciji ugljikovodika (»Narodne novine«, br. 94/2013 i 14/2014), Vlada Republike Hrvatske je na sjednici održanoj 2. siječnja 2015. godine donijela
ODLUKU
O IZDAVANJU DOZVOLE ZA ISTRAŽIVANJE I EKSPLOATACIJU UGLJIKOVODIKA NA JADRANU U ISTRAŽNOM PROSTORU UGLJIKOVODIKA »JUŽNI JADRAN 25«
I.
Vlada Republike Hrvatske, nakon provedenog Javnog nadmetanja za izdavanje dozvola za istraživanje i eksploataciju ugljikovodika na Jadranu, donosi Odluku o odabiru najpovoljnijeg ponuditelja i odabire ponudu trgovačkog društva INA – INDUSTRIJA NAFTE d.d., Avenija Većeslava Holjevca 10, Zagreb za istražni prostor ugljikovodika »Južni Jadran 25«.
II.
Vlada Republike Hrvatske izdaje dozvolu za istraživanje i eksploataciju ugljikovodika u istražnom prostoru ugljikovodika »Južni Jadran 25« trgovačkom društvu INA – INDUSTRIJA NAFTE d.d., Avenija Većeslava Holjevca 10, Zagreb (u daljnjem tekstu: Ovlaštenik dozvole).
III.
Predmet dozvole iz točke II. ove Odluke je istraživanje i eksploatacija ugljikovodika radi sklapanja ugovora o istraživanju i podjeli eksploatacije.
Dozvolom iz točke II. ove Odluke ovlašćuje se Ovlaštenik dozvole za istraživanje i eksploataciju ugljikovodika u istražnom prostoru ugljikovodika »Južni Jadran 25«.
Istraživanje ugljikovodika uključuje istražne i ocjenske radove i djelatnosti u skladu s predloženim programom minimalnog ulaganja Ovlaštenika dozvole, a na temelju obvezujuće ponude koju je Ovlaštenik dozvole dostavio na Javno nadmetanje za izdavanje dozvola za istraživanje i eksploataciju ugljikovodika na Jadranu, kojima je svrha utvrditi postojanje, položaj i oblik ležišta ugljikovodika, njihovu količinu i kakvoću te uvjete eksploatacije, uključujući, ali ne isključivo:
– geofizička i druga geološka snimanja, interpretaciju tako prikupljenih podataka i njihovu studijsku obradu
– bušenje, produbljivanje, skretanje, opremanje, ispitivanje, privremeno napuštanje ili likvidaciju istražnih bušotina
– kupnju ili nabavu onih roba, usluga, materijala i opreme koji su potrebni za gore spomenute radove.
Istraživanje ugljikovodika dozvoljeno je samo unutar istražnog prostora ugljikovodika »Južni Jadran 25«.
Eksploatacija ugljikovodika uključuje pridobivanje ugljikovodika iz ležišta i oplemenjivanje ugljikovodika, transport ugljikovodika cjevovodima, kada je u tehnološkoj svezi s odobrenim eksploatacijskim poljima i skladištenje ugljikovodika u geološkim strukturama.
Eksploatacija ugljikovodika dozvoljena je samo unutar utvrđenog eksploatacijskog polja ugljikovodika i u granicama provjerenog rudarskog projekta eksploatacije.
Elementi određeni dokumentacijom za javno nadmetanje, uvjeti koje su izdala nadležna tijela u okviru prethodnih i pripremnih radnji provedenih sukladno Zakonu o istraživanju i eksploataciji ugljikovodika i elementi iz obvezujućih ponuda Ovlaštenika dozvole, smatraju se zadanim uvjetima, sastavni su dio dozvole za istraživanje i eksploataciju ugljikovodika na Jadranu i kao takvi su obvezujući, te su temelj za sastavljanje ugovora.
IV.
Dozvolom iz točke II. ove Odluke Ovlaštenik dozvole stječe pravo na istraživanje ugljikovodika i izravnu dodjelu koncesije u slučaju proglašenja komercijalnog otkrića i uz uvjet da Ovlaštenik dozvole uredno izvršava sve obveze iz ugovora o istraživanju i podjeli eksploatacije ugljikovodika, a što će Vlada Republike Hrvatske utvrditi odlukom o ispunjenju uvjeta, bez provođenja bilo kakvih daljnjih postupaka, temeljem dodatka ugovora.
Koncesija iz stavka 1. ove točke čini neodvojiv sastavni dio dozvole pod uvjetom da se nakon završetka istražnih radova potvrde rezerve ugljikovodika, utvrdi eksploatacijsko polje sukladno lokacijskoj dozvoli,