 minimalnih uvjeta za početak rada i pružanje usluga veteranskih centara. Sektor pruža stručnu pomoć u odlučivanju o pitanjima iz područja psihosocijalnih i zdravstvenih programa namijenjenih korisnicima veteranskih centara.
Sektor sudjeluje u izradi strateškog plana Ministarstva u dijelu definiranja ciljeva, načina ostvarenja i pokazatelja uspješnosti koji se odnose na njegovo područje rada, prati ispunjavanje postavljenih ciljeva te osigurava informacije za redovito polugodišnje i godišnje izvješćivanje o postignutim rezultatima iz svog područja rada, utvrđuje rizike uzimajući u obzir definirane ciljeve, procjenjuje učinak i vjerojatnost rizika, postupa po rizicima, prati ih i izvješćuje o njima pomoćnika/icu ministra. Sektor sudjeluje u izradi Financijskog plana Ministarstva u svom području rada za naredno razdoblje, predlaže mjesečnu dinamiku potrebnih financijskih sredstava pomoćniku/ici ministra te je odgovoran za izradu mjesečnog financijskog plana, odnosno planiranje potrebnih sredstava na mjesečnoj razini radi osiguranja pravovremene i kvalitetne provedbe programa i aktivnosti iz svog područja rada.
Sektor surađuje s nadležnom ustrojstvenom jedinicom Ministarstva i krajnjim primateljima pomoći u izradi projektnih prijedloga za projekte financirane iz strukturnih fondova i programa Europske unije, bilateralnih programa pomoći i drugih međunarodnih izvora u području zapošljavanja, razvoja ljudskih potencijala i socijalnog uključivanja braniteljske populacije i članova njihovih obitelji, te ih provodi; sudjeluje u izradi baze projekata i pripremu projektne dokumentacije za korištenje sredstava; predlaže politiku razvoja međunarodne suradnje; sudjeluje u informiranju potencijalnih prijavitelja o mogućnostima korištenja sredstava; sudjeluje u radu te priprema odgovarajuće materijale za pojedine inicijative iz nadležnosti Sektore; izrađuje upute, analize i izvješća iz svojeg djelokruga.
Sektor obavlja i druge poslove koji su mu stavljeni u nadležnost posebnim zakonom ili drugim propisima.
Sektor za psihosocijalnu, zdravstvenu i savjetodavnu pomoć ima dvije službe:
3.2.1. Služba za psihosocijalnu pomoć i zdravstvenu skrb;
3.2.2. Služba za savjetodavnu pomoć.«.
Članak 29.
Naslov iznad članka 22. mijenja se i glasi:
»3.2.1. Služba za psihosocijalnu pomoć i zdravstvenu skrb«.
Članak 30.
Članak 22. mijenja se i glasi:
»Služba za psihosocijalnu pomoć i zdravstvenu skrb provodi Nacionalni program psihosocijalne i zdravstvene pomoći sudionicima i stradalnicima Domovinskog rata, Drugog svjetskog rata te povratnicima iz mirovnih misija, osmišljava, prati i nadzire provedbu programa psihosocijalne pomoći i rehabilitacije, prati rehabilitaciju korisnika Programa kao i njihovo uključivanje u redoviti život; te obavlja i druge poslove iz ovog područja. Služba putem županijskih i gradskih središta za psihosocijalnu pomoć provodi psihosocijalni program i usklađuje rad stručnih psihosocijalnih timova u županijama i gradovima; brine o njihovoj opremljenosti, edukaciji, stručno-istraživačkom radu i stalnoj evaluaciji programa. Služba skrbi o tome da se program odvija po najvišim svjetskim profesionalnim standardima u cilju unaprjeđenja rada psihosocijalnih timova na terenu.
Služba provodi sustav skrbi na tri razine: sustav psihosocijalne pomoći, sustav zdravstvene pomoći i znanstveno-istraživački.
Služba organizira izlaske mobilnih timova u cilju pružanja trenutne savjetodavne pomoći i psihosocijalne podrške korisnicima u slučajevima pro-suicidalnih izjava korisnika, smrti, izrazito lošeg socio-ekonomskog i/ili zdravstvenog stanja, stambenih izvida u cilju ostvarivanja prava na stambeno zbrinjavanje, a na zahtjev Ministarstva branitelja, korisnika ili neke od udruga proizašlih iz Domovinskog rata.
Služba osmišljava mjere za unapređenje Nacionalnog programa ovisno o potrebama korisnika. Služba izrađuje mjesečna i godišnja izvješća o provedbi Nacionalnog programa.
Služba u suradnji s Ministarstvom pravosuđa organizira i prati procese pružanja