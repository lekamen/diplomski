 prosjek studenta na tri decimale podijeli s izračunanim prosjekom na tri decimale svih osobnih prosjeka studenata na istoj razini studija s istoga visokog učilišta iz natječaja.
(3) Svi ostali studenti preddiplomskoga sveučilišnog, kratkoga stručnog ili preddiplomskoga stručnog studija, integriranoga preddiplomskog i diplomskoga sveučilišnog studija ostvaruju broj bodova na temelju prosjeka ocjena na način da se izračunani osobni prosjek studenta na tri decimale podijeli s izračunanim prosjekom na tri decimale svih osobnih prosjeka studenata na istoj razini studija s istoga visokog učilišta iz natječaja.
(4) Studenti koji će u akademskoj godini za koju se raspisuje natječaj upisati prvu godinu diplomskoga sveučilišnog studija ili prvu godinu specijalističkoga diplomskoga stručnog studija ostvaruju broj bodova na temelju prosjeka ocjena na način da se izračunani osobni prosjek studenta na tri decimale na prethodnoj razini studija (preddiplomskome sveučilišnom ili preddiplomskome stručnom studiju) podijeli s izračunanim prosjekom na tri decimale svih studenata koji će u akademskoj godini upisati prvu godinu diplomskoga sveučilišnog ili specijalističkoga diplomskoga stručnog studija na istome visokom učilištu, a prijavljenih na natječaj.
(5) Studenti koji su u tekućoj akademskoj godini prvi put upisali prvu godinu diplomskoga sveučilišnog studija ili specijalističkoga diplomskoga stručnog studija ostvaruju broj bodova na temelju prosjeka ocjena na način da se izračunani osobni prosjek studenta na tri decimale podijeli s izračunanim prosjekom na tri decimale svih studenata diplomskoga sveučilišnog ili specijalističkoga diplomskoga stručnog studija s istoga visokog učilišta prijavljenih na natječaj.
(6) Svi ostali studenti diplomskoga sveučilišnog studija i specijalističkoga diplomskoga stručnog studija ostvaruju broj bodova na temelju uspjeha na način da se izračunani osobni prosjek studenta na tri decimale podijeli s izračunanim prosjekom na tri decimale svih studenata diplomskoga sveučilišnog ili specijalističkoga diplomskoga stručnog studija s istoga visokog učilišta prijavljenih na natječaj.
(7) Broj bodova iz stavaka 1. do 6. množi se s 1.000.
(8) Broj bodova iz stavka 7. umanjuje se:
– za 10% ako je student u prethodnim godinama studiranja i na svim razinama studija ostvario u prosjeku 50 do 54 ECTS boda,
– za 20% ako je student u prethodnim godinama studiranja i na svim razinama studija ostvario u prosjeku 45 do 49 ECTS boda,
– za 30% ako je student u prethodnim godinama studiranja i na svim razinama studija ostvario u prosjeku 40 do 44 ECTS boda.
Ovo se ne odnosi na studente iz stavka 1. i 2.
(9) Ako je student u tekućoj akademskoj godini ostvario između 18 i 30 ECTS bodova, broj bodova iz stavka 7. umanjuje mu se za 10%. Ako su studentu bodovi iz stavka 7. već umanjeni na temelju stavka 8. ovog članka, umanjuju mu se bodovi i iz stavka 8. za 10%. Navedeno se ne odnosi na studente iz stavka 1. i 4.
Broj bodova na temelju uspjeha na studiju
Članak 9.
(1) Studenti koji su u statusu redovitoga studenta u Republici Hrvatskoj upisani u drugu godinu studiranja, a u prethodnoj godini su ostvarili najmanje 55 ECTS bodova – 100 bodova.
(2) Studenti koji su u statusu redovitoga studenta u Republici Hrvatskoj upisani u treću godinu studiranja, a u prethodnima godinama studiranja su ostvarili u prosjeku najmanje 55 ECTS bodova – 150 bodova.
(3) Studenti koji su u statusu redovitoga studenta u Republici Hrvatskoj upisani u četvrtu godinu studiranja, a u prethodnim godinama studiranja su ostvarili u prosjeku najmanje 55 ECTS bodova – 200 bodova.
(4) Studenti koji su u statusu redovitoga studenta u Republici Hrvatskoj upisani u petu godinu studiranja, a u prethodnim godinama studiranja su ostvarili u prosjeku najmanje 55 ECTS bodova – 250 bodova.
(5) Studenti koji su u statusu redovitoga studenta u Republici Hrvatskoj upisani u šestu godinu studiranja, a u prethodnim godinama studiranja su ostvarili u prosjeku najmanje 55 ECTS bodova – 