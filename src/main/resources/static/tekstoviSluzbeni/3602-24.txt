 zdravstvena pitanja na globalnoj razini, sigurnost hrane i vode, bio-raznolikost itd.; koordinira pripreme za nastup izaslanstva Republike Hrvatske na sastancima ECOSOC-a te Političkog Foruma UN-a na visokoj razini za održivi razvoj (HLPF); daje podršku radu Stalnog predstavništva Republike Hrvatske pri UNESCO-u; surađuje sa zainteresiranim udrugama; prati aktivnosti Saveza civilizacija i Zajednice demokracija, te obavlja i druge poslove iz svog djelokruga.
5.2.2. Služba za ljudska prava i regionalne međunarodne organizacije i inicijative
Članak 53.
Služba za ljudska prava i regionalne međunarodne organizacije i inicijative priprema aktivnosti Republike Hrvatske i provodi diplomatsko djelovanje na području svih oblika suradnje Republike Hrvatske u regionalnom organizacijama (OESS, Vijeće Europe kao i Afrička unija, ASEAN, OIC, Arapska lige, itd); prati rad na području ljudskih prava u multilateralnom kontekstu – u okviru EU, te posebice UN-a; u Republike Hrvatske aktivno sudjeluje u radu međuresorih tijela i u suradnji s civilnim društvom na pitanjima ljudskih prava; prati djelovanje te priprema diplomatske aktivnosti i nastup Republike Hrvatske u OESS-u: koordinira međuresorsku suradnju u njegovoj političko-vojnoj, ekonomsko-ekološkoj i ljudskoj dimenziji te prati rad Ureda za demokratske institucije i ljudska prava; odabire kandidate u postupcima sekundiranja hrvatskih državljana na rad u terenskim misijama OESS-a i upućivanja kratkoročnih i dugoročnih promatrača izbora; prati rad i koordinira stručnu, resornu i programsku suradnju s VE, priprema nastup i diplomatsko djelovanje u okviru Odbora ministara i radnih tijela VE; koordinira rad stručnjaka iz različitih resora Republike Hrvatske u odborima, sudjeluje u radu Upravnog odbora za ljudska prava VE, prati rad Europske komisije protiv rasizma i nesnošljivosti, prati provedbu Europske konvencije o ljudskim pravima i presuda Europskog suda za ljudska prava; prati rad i drugih regionalnim međunarodnih organizacija (Afričke unija, ASEAN, OIC, Arapska lige); na području ljudskih prava, Služba priprema aktivnosti i diplomatsko djelovanje Republike Hrvatske, slijedom čega: u okviru EU prati i sudjeluje u radu skupina Europskog vijeća koja se bave ljudskim pravima, te prati provedbu Europske vanjske i sigurnosne politike; u okviru UN-a (Vijeće za ljudska prava, odbori Opće skupštine, Ured OHHCR-a) aktivno sudjeluje u radu te prati razvoj i provedbu standarda ljudskih prava, koordinira izradu Univerzalnog periodičkog pregleda i nacionalnih izvješća o provedbi UN ugovora o ljudskim pravima, sudjelujući i u njihovom predstavljanju; u okviru međunarodnog humanitarnog prava surađuje s ICRC-om i Hrvatskim Crvenim križem; te obavlja i druge poslove iz svog djelokruga.
6. UPRAVA ZA MEĐUNARODNOPRAVNE POSLOVE
Članak 54.
Uprava za međunarodnopravne poslove koordinira izradu i prati provedbu Programa za preuzimanje i provedbu pravne stečevine EU; koordinira aktivnosti tijela državne uprave radi učinkovitog prijenosa i provedbe pravne stečevine EU te pruža potrebnu stručnu podršku tijelima državne uprave tijekom procesa prijenosa i provedbe pravne stečevine EU; vodi bazu podataka o Programu za preuzimanje i provedbu pravne stečevine EU; izrađuje redovita izvješća o provedbi Programa za preuzimanje i provedbu pravne stečevine EU i dostavlja ih Vladi Republike Hrvatske i tijelima državne uprave; koordinira obavješćivanje Europske komisije o mjerama prijenosa direktiva i ispunjavanja drugih obveza u nacionalno zakonodavstvo; zaprima i analizira očitovanja nadležnih tijela državne uprave o mjerama prijenosa direktiva i ispunjavanja drugih obveza u nacionalno zakonodavstvo; vrši analizu usklađenosti pravnog sustava Republike Hrvatske s pravnim sustavom EU, te izrađuje mišljenja o usklađenosti nacrta prijedloga propisa s pravnom stečevinom EU; predlaže metodologiju i mjere za usklađivanje zakonodavstva; prati proces usklađivanja i primjene zakonodavstva u državama članicama EU; daje stručnu pomoć