99 27.10.2016 Presuda Visokoga upravnog suda Republike Hrvatske broj: UsII-124/16-6 od 22. rujna 2016.
VISOKI UPRAVNI SUD REPUBLIKE HRVATSKE
2093
PRESUDA
Visoki upravni sud Republike Hrvatske u vijeću sastavljenom od sudaca toga suda mr. sc. Mirjane Juričić, predsjednice vijeća, Borisa Markovića i Blanše Turić, članova vijeća, te više sudske savjetnice Jadranke Jelić zapisničarke, u upravnom sporu tužitelja Županijske uprave za ceste Krapinsko-zagorske županije, Pregrada, Janka Leskovara 40/I, kojeg zastupa ravnatelj Željko Vincelj a istoga punomoćnik Zlatko Mičin, odvjetnik u Zagrebu, Mažuranićev trg 3, protiv rješenja tuženika Hrvatske regulatorne agencije za mrežne djelatnosti, Zagreb, Roberta Frangeša Mihanovića 9, klasa: UP/I-344-03/16-11/242, urbroj: 376-10/AK-16-2 (HP) od 24. lipnja 2016. godine utvrđivanja infrastrukturnog operatora, na sjednici vijeća održanoj 22. rujna 2016.
presudio je
I. Tužba se uvažava.
II. Poništava se točka 2. rješenja Hrvatske regulatorne agencije za mrežne djelatnosti, klasa: UP/I-344-03/16-11/242, urbroj: 376-10/AK-16-2 (HP) od 24. lipnja 2016. godine te se u tom dijelu predmet vraća na ponovni postupak tuženiku.
III. Ova će se presuda objaviti u »Narodnim novinama«.
Obrazloženje
Osporenim rješenjem tužitelja, (Hrvatske regulatorne agencije za mrežne djelatnosti dalje: HAKOM) klasa: UP/I-344-03/16-11/242, urbroj: 376-04/AK-16-2 (HP) od 24. lipnja 2016. godine naloženo je, točkom 1., trgovačkom društvu Hrvatski telekom d.d. iz Zagreba da se u roku od 8 dana od zaprimanja tog rješenja očituje da li posjeduje izgrađenu elektroničko komunikacijsku mrežu, elektroničko komunikacijsku infrastrukturu i drugu povezanu opremu na dijelu cestovnog zemljišta na svim županijskim i lokalnim cestama kojima upravlja Županijska uprava za ceste Krapinsko-zagorske županije te da li je za istu infrastrukturni operator.
Točkom 2. navedenog rješenja nalaže se trgovačkom društvu iz točke 1. izreke da u roku do 15. rujna 2016. godine dostavi HAKOM-u i tužitelju prijedlog novog ugovora kojim se osigurava pravo nesmetanog pristupa, postavljanja, korištenja, popravljanja i održavanja svoje elektroničke komunikacijske mreže, elektroničke komunikacijske infrastrukture i druge povezane opreme na dijelu cestovnog zemljišta na svim županijskim i lokalnim cestama kojima upravlja Županijska uprava za ceste Krapinsko-zagorske županije, sukladno Odluci o visini naknade za osnivanje prava služnosti i prava građenja na javnoj cesti (»Narodne novine«, broj: 87/14.). Sastavni dio ugovora mora biti tablica s popisom svih katastarskih čestica koje se odnose na dijelove cestovnog zemljišta na svim županijskim i lokalnim cestama kojima upravlja Županijska uprava za ceste Krapinsko-zagorske županije te količinama postavljene elektroničke komunikacijske mreže i elektroničke komunikacijske infrastrukture na istima. Nakon obostranog potpisa ugovora, presliku istoga dostaviti Hrvatskoj regulatornoj agenciji za mrežne djelatnosti.
Točkom 3. dispozitiva navedenog rješenja nalaže se trgovačkom društvu iz točke 1. izreke da u roku do 15. rujna 2016. izradi i dostavi Hrvatskoj regulatornoj agenciji za mrežne djelatnosti i Županijskoj upravi za ceste Krapinsko-zagorske županije kompletni geodetski elaborat na katastarskim podlogama, u digitalnom obliku,(vektorizirani digitalni katastarski plan) za cjelokupnu elektroničku komunikacijsku infrastrukturu, za trase kabelske kanalizacije, trase kabela u zemlji bez kabelske kanalizacije i trase nadzemnih kabela na dijelu cestovnog zemljišta na svim županijskim i lokalnim cestama kojima upravlja Županijska uprava za ceste Krapinsko-zagorske županije.
Točkom 4. dispozitiva rješenja nalaže se trgovačkom društvu iz točke 1. izreke da u roku od osam dana od zaprimanja ovog rješenja dostavi Hrvatskoj regulatornoj agenciji za mrežne djelatnosti podatke o odgovornoj osobi za postupanje po ovom rješenju ime i prezime, ime oca, datum i mjesto rođenja, adresu stanovanja i OIB te izjavu odgovorne osobe/osoba.
U