26 09.03.2015 Pravilnik o izmjenama i dopunama Pravilnika o uvjetima za nuđenje udjela UCITS fonda
HRVATSKA AGENCIJA ZA NADZOR FINANCIJSKIH USLUGA
563
Na temelju članka 155. stavka 3. i članka 156. stavka 3. i 4. Zakona o otvorenim investicijskim fondovima s javnom ponudom (»Narodne novine«, broj 16/2013 i 143/2014) Hrvatska agencija za nadzor financijskih usluga (dalje: Agencija) na sjednici Upravnog vijeća održanoj 27. veljače 2015. godine donijela je
PRAVILNIK
O IZMJENAMA I DOPUNAMA PRAVILNIKA O UVJETIMA ZA NUĐENJE UDJELA UCITS FONDA
Članak 1.
(Članak 2. Pravilnika)
(1) U članku 2. Pravilnika o uvjetima za nuđenje udjela UCITS fonda (»Narodne novine«, broj 100/2013; Pravilnik) mijenja se stavak 2. tako da isti glasi:
»(2) Prije potpisivanja ugovora iz stavka 1. ovoga članka društvo za upravljanje dužno je primjenom dužne pažnje:
1. utvrditi da je pravna osoba iz stavka 1. ovoga članka kadrovski i organizacijski osposobljena za obavljanje poslova nuđenja udjela UCITS fonda,
2. utvrditi da pravna osoba iz stavka 1. ovoga članka ima potrebne resurse za pravilno, kvalitetno i učinkovito obavljanje poslova nuđenja udjela UCITS fonda,
3. utvrditi da zaposlenici odnosno radnici pravne osobe iz stavka 1. ovoga članka koji će obavljati poslove nuđenja udjela UCITS fonda ispunjavaju uvjete propisane člankom 3. ovoga pravilnika.«
(2) Brišu se stavci 3. i 4. te dotadašnji stavak 5. postaje stavak 3. u kojem se riječ »poddelegirati« zamjenjuje sa riječi »prenijeti«.
Članak 2.
(Članak 3. Pravilnika)
(1) U naslovu iznad članka 3. iza riječi zadovoljavati dodaje se riječ »fizičke«.
(2) U članku 3. stavku 1. iza riječi »zaposlenik« dodaje se »odnosno radnik« te se mijenja točka 3. predmetnog stavka na način da sada glasi:
»3. nije pravomoćno osuđena niti je pokrenuta istraga ili potvrđena optužnica za kaznena djela protiv gospodarstva propisana u glavi XXIV. Kaznenog zakona (»Narodne novine« broj 125/11 i 144/12) te kaznena djela koja su u pravnom kontinuitetu s prethodno navedenim kaznenim djelima, a za stranu osobu da ista nije pravomoćno osuđena niti je pokrenuta istraga ili potvrđena optužnica za kaznena djela koja po svom opisu i posljedicama odgovaraju navedenim kaznenim djelima (dokazuje se uvjerenjem o nekažnjavanju izdanim od nadležnog tijela Republike Hrvatske, a strani državljani uvjerenjem nadležnog tijela zemlje čiji su državljani, ovjerenom kao pod točkom 2. ovoga stavka).«
(3) Dodaje se novi stavak 2. koji glasi:
»(2) Zaposlenik odnosno radnik u pravnoj osobi iz članka 2. stavka 1. ovoga pravilnika mora imati potrebna znanja o bitnim karakteristikama UCITS fonda čije udjele nudi i značaju svih rizika povezanih s ulaganjem u udjele konkretnog UCITS fonda.«
Članak 3.
(Članak 4. Pravilnika)
Članak 4. mijenja se i glasi:
»(1) Društvo za upravljanje je dužno jednom godišnje, do kraja siječnja tekuće godine, Agenciji dostaviti popis pravnih osoba iz članka 2. stavka 1. ovoga pravilnika, sa stanjem na dan 31. prosinca prethodne godine.
(2) Popis iz stavka 1. ovoga članka mora sadržavati podatke o tvrtki i sjedištu pravne osobe iz članka 2. stavka 1. ovoga pravilnika, datum sklapanja ugovora i naznaku jednog ili više UCITS fonda čiji će se udjeli nuditi temeljem predmetnog ugovora.
(3) Pravna osoba iz članka 2. stavka 1. ovoga pravilnika dužna je voditi i redovito ažurirati evidenciju zaposlenika odnosno radnika koji obavljaju poslove nuđenja udjela UCITS fonda, koju je će evidenciju na zahtjev dostaviti društvu za upravljanje, a društvo za upravljanje je istu dužno na zahtjev dostaviti Agenciji.«
Članak 4.
(Članak 5. Pravilnika)
(1) U članku 5. stavku 2. iza riječi »zaposlenik« dodaje se »odnosno radnik«, te se iza riječi »pravne osobe iz« dodaje »članka 2.« a iza riječi »stavka 1.« dodaje »ovoga pravilnika dužan je«.
U točki 2. istog stavka, briše se »koji je odobren od strane Agencije«.
(2) U članku 5. stavku 3. iza riječi »zaposlenik« dodaje se »odnosno radnik« te se iza riječi »pravne osobe iz« dodaje »članka 2.« a iza riječi