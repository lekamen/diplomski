 prelaziti jednu petinu dopuštene negativne pogreške nazivne količine u pretpakovini.
2. ZAHTJEVI ZA PROVJERU SERIJA PRETPAKOVINA
Provjera pretpakovina provodi se uzorkovanjem i sastoji se od dva dijela:
– provjera koja obuhvaća stvarni sadržaj svake pojedine pretpakovine u uzorku i
– dodatna provjera prosječne vrijednosti stvarnog sadržaja svih pretpakovina u uzorku.
Serija pretpakovina smatra se prihvatljivom ako rezultati obje provjere zadovoljavaju kriterije prihvaćanja.
Za svaku provjeru postoje dva plana uzorkovanja:
– jedan za nerazarajuće ispitivanje, tj. ispitivanje koje ne uključuje otvaranje ambalaže
– drugi za razarajuće ispitivanje, tj. ispitivanje koje uključuje otvaranje ili uništavanje ambalaže.
Iz ekonomskih i praktičnih razloga razarajuće ispitivanje treba se ograničiti na stvarno potreban minimum, koje je manje učinkovito od nerazarajućeg ispitivanja.
Razarajuće ispitivanje primjenjuje se samo onda kada je nerazarajuće ispitivanje neizvedivo. U pravilu se ne smije primjenjivati na serije manje od 100 jedinica.
2.1. Serije pretpakovina
2.1.1. Serija obuhvaća sve pretpakovine iste nazivne količine, iste vrste i istog proizvodnog toka, napunjene na istome mjestu, a koje trebaju biti podvrgnute pregledu.
Veličina serije mora se ograničiti na niže utvrđene količine.
2.1.2. Prilikom provjere pretpakovina na kraju linije punjenja, broj u svakoj seriji mora biti jednak najvećoj vrijednosti jednosatne proizvodnje linije za punjenje, bez ikakvih ograničenja s obzirom na veličinu serije.
U drugim slučajevima se veličina serije mora ograničiti na 10 000.
2.1.3. Za serije manje od 100 pretpakovina, nerazarajuće ispitivanje provodi se nad 100%-tnim opsegom serije.
Ako je broj pronađenih neispravnih jedinica veći od 2,5% broja ispitanih pretpakovina, serija se odbija.
2.1.4. Prije provedbe ispitivanja iz točaka 2.2 i 2.3, potrebno je, metodom slučajnog odabira, iz serije izuzeti dovoljan broj pretpakovina, kako bi se mogla provesti i ona provjera koja zahtijeva veći broj uzoraka.
Za drugu provjeru se potreban uzorak, metodom slučajnog odabira, treba izuzeti iz prvog uzorka, i označiti
Postupak označivanja mora biti dovršen prije početka postupka mjerenja.
2.1.5. Prije provedbe ispitivanja iz točaka 2.2 i 2.3, treba se odrediti srednja vrijednost tare (mase spremnika).
Uzorci za određivanje srednje vrijednosti tare (mase spremnika trebaju se odrediti metodom slučajnog odabira. Mjerna pogreška utvrđenih vrijednosti ne smije biti veća od +1/5 dopuštene negativne pogreške nazivne količine u pretpakovini.
Prilikom određivanja mjerne pogreške prema točkama 2.2. i 2.3. ovoga Dodatka ova se mjerna pogreška ne uzima u obzir.
Odstupanja tare mase može se zanemariti ako standardno odstupanje vrijednosti tare, od 25 tara uzoraka kod ispitivanja na mjestu punjenja i od 5 tara uzoraka kod ispitivanja u skladištu ili u laboratoriju, nije veće od 1/4 dopuštenog negativnog odstupanja.
U svim ostalim slučajevima mora se utvrditi masa svakog pojedinog praznog spremnika
2.2. Provjeravanje stvarnog sadržaja pretpakovina
Najmanji prihvatljivi sadržaj izračunava se oduzimanjem dopuštene negativne pogreške za dotični sadržaj od nazivne količine pretpakovine.
Pretpakovine u seriji čiji je stvarni sadržaj manji od najmanjega prihvatljivog sadržaja smatraju se neispravnima.
2.2.1. Nerazarajuće ispitivanje
Nerazarajuće ispitivanje se provodi u skladu s dvostrukim planom uzrokovanja na način prikazan u niže navedenoj tablici.
Prvi broj provjerenih pretpakovina mora biti jednak broju jedinica u prvome uzorku kako je naznačeno u planu:
– ako je broj pronađenih neispravnih jedinica u prvome uzorku manji od ili jednak u odnosu na prvi kriterij prihvaćanja, serija se smatra prihvatljivom za tu provjeru;
– ako je broj pronađenih neispravnih jedinica u prvome uzorku jednak ili veći u odnosu na prvi kriterij odbijanja, serija se odbija;
– ako se broj pronađenih neispravnih jedinica u prvome uzorku nalazi između prvog kriterija prihvaćanja i prvog kriterija