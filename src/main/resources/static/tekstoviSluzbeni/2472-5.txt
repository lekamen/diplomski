 potrošnju u drugoj državi članici na Obrascu O-PP koji je tiskan u Prilogu 7 ovoga Pravilnika i njegov je sastavni dio.
(2) Pošiljatelj koji u skladu s člankom 19. stavkom 3. i 8. Zakona otprema trošarinske proizvode puštene u potrošnju u Republici Hrvatskoj, kao i prodavatelj iz članka 20. stavka 2. Zakona podnose nadležnom carinskom uredu Obavijest o namjeravanoj otpremi trošarinskih proizvoda puštenih u potrošnju u Republici Hrvatskoj na Obrascu O-OP koji je tiskan u Prilogu 8 ovoga Pravilnika i njegov je sastavni dio.
Primitak vina od strane malog proizvođača vina iz druge države članice
Članak 12.
U slučaju kada primatelj u Republici Hrvatskoj koji je ishodio odobrenje za primitak vina u statusu primatelja iz članka 21. stavka 1. točke 4. Zakona prima vino iz druge države članice od strane malog proizvođača vina koji posluje izvan sustava odgode plaćanja trošarine u obvezi je obavijestiti nadležni carinski ured o namjeravanom primitku vina na Obrascu O-PP koji je tiskan u Prilogu 7 ovoga Pravilnika.
IV. POSEBNOSTI KRETANJA VINA PROIZVEDENOG OD STRANE MALOG PROIZVOĐAČA VINA U REPUBLICI HRVATSKOJ
Članak 13.
(1) Kretanje vina proizvedenog od strane malih proizvođača vina na teritoriju Republike Hrvatske dozvoljeno je uz prateću dokumentaciju propisanu posebnim propisima ministarstva nadležnog za poljoprivredu.
(2) Kretanje vina proizvedenog od strane malih proizvođača vina koje se otprema u drugu državu članicu mora biti popraćeno PPTD-om iz članka 10. ovoga Pravilnika.
(3) Mali proizvođači vina kada samostalno otpremaju vino u drugu državu članicu moraju o tome obavijestiti nadležni carinski ured prije otpreme vina na Obrascu O-OP koji je tiskan u Prilogu 8 ovoga Pravilnika.
V. UTVRĐIVANJE GUBITAKA ILI MANJKOVA
Članak 14.
(1) Ovlašteni držatelj trošarinskog skladišta i oslobođeni korisnik trošarinskih proizvoda oslobođeni su plaćanja trošarine na trošarinske proizvode za utvrđene gubitke ili manjkove trošarinskih proizvoda za koje se dokaže da se mogu pripisati nepredviđenim slučajevima ili višoj sili, odnosno da su gubici ili manjkovi neodvojivo povezani sa svojstvima proizvoda nastalim tijekom proizvodnje, skladištenja i prijevoza i ako su priznati od strane nadležnog carinskog ureda.
(2) Gubici ili manjkovi trošarinskih proizvoda smatraju se porezno priznatim gubitkom ili manjkom koji su nastali:
1. u procesu proizvodnje (tehnološki manjak) tijekom poslovne godine i/ili
2. tijekom skladištenja i prijevoza proizvoda koji s obzirom na osobine proizvoda nastaju kaliranjem, lomom, kvarom ili rastepom, a porezna osnovica za priznavanje gubitaka ili manjkova je količina trošarinskih proizvoda smještena u trošarinskom skladištu tijekom poslovne godine.
(3) Gubici iz stavka 2. točke 2. ovoga članka mogu se utvrđivati:
1. neposredno nakon nastajanja ili
2. godišnjim popisom (inventurom) zaliha proizvoda ili u kraćim rokovima ako se provodi popis zaliha proizvoda i tijekom poslovne godine.
(4) Gubitke ili manjkove iz stavka 2. ovoga članka utvrđuje trošarinski obveznik i o tome sastavlja zapisnik kojeg je obvezan dostaviti nadležnom carinskom uredu u roku od pet dana od sastavljanja te prikazati u mjesečnom izvješću za mjesec kada je utvrđen.
(5) Gubici ili manjkovi trošarinskih proizvoda iz stavka 2. ovoga članka smatraju se porezno priznatim gubitkom ili manjkom najviše do visine utvrđene posebnim propisima ili na temelju tehničkih propisa koji vrijede za pojedinu vrstu trošarinskih proizvoda ili drugih dokumenata sastavljenih temeljem jednog od europskih standarda.
(6) Gubici ili manjkovi trošarinskih proizvoda nastali uslijed nepredviđenog slučaja ili više sile, osim provalne krađe, priznaju se do visine utvrđene očevidnikom nadležnog tijela za procjenu šteta.
(7) Od plaćanja trošarine oslobođeni su trošarinski proizvodi koje ovlašteni držatelj trošarinskog skladišta i oslobođeni korisnik koriste kao uzorke za analizu za probnu proizvodnju, odnosno za kontrolu kvalitete proizvoda u svrhu utvrđivanja i provjere sastava,