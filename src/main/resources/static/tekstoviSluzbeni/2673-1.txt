 graničnih vrijednosti iz Tablice 2. Priloga 1. ovoga Pravilnika, ovisno o kriteriju na temelju kojeg je područje u koje se one ispuštaju određeno osjetljivim propisom iz članka 49. stavka 2. Zakona o vodama, ispuniti i:
– zahtjeve iz Tablice 2.a Priloga 1. ovoga Pravilnika (eutrofna/potencijalno eutrofna područja i područja za zahvaćanje vode namijenjena za ljudsku potrošnju) i/ili
– zahtjeve za uklanjanjem onečišćujućih tvari koje su ograničavajući faktor za postizanje ciljeva zaštite okoliša u zaštićenim područjima prirode i ostalim područjima određenim osjetljivim područjima sukladno propisu iz članka 49. stavka 2. Zakona o vodama.«.
Iza dosadašnjeg stavka 11. koji postaje stavak 14. dodaju se novi stavci 15. i 16. koji glase:
»(15) Komunalne otpadne vode iz stavka 12. ovoga članka, moraju nakon pročišćavanja i postizanja graničnih vrijednosti iz Tablice 2. Priloga 1. ovoga Pravilnika, ispuniti i zahtjeve iz Tablice 2.b Priloga 1. ovoga Pravilnika kada se ispuštaju izravno u površinske vode koje se koriste za kupanje za vrijeme trajanja sezone kupanja utvrđene odlukom iz članka 51. stavka 2. Zakona o vodama.
(16) Zahtjevi iz stavka 14. ovoga članka primjenjuju se i na komunalne otpadne vode koje se nakon pročišćavanja ispuštaju u sliv osjetljivog područja.«.
Dosadašnji stavak 12. postaje stavak 17.
U dosadašnjem stavku 13. koji postaje stavak 18. iza riječi: »ispuštaju u podzemne vode,« dodaju se riječi: »a radi se o značajnijem onečišćenju,«.
Dosadašnji stavak 14. postaje stavak 19.
Iza dosadašnjeg stavka 14. koji postaje stavak 19. dodaje se stavak 20. koji glasi:
»(20) Pročišćene otpadne vode ponovno će se koristiti kad god je moguće (prikladno) uz uvjet da se minimaliziraju štetni učinci na okoliš na način utvrđen odgovarajućim vodopravnim aktom.«.
U dosadašnjem stavku 15. koji postaje stavak 21. riječ: »primjenjuje« zamjenjuje se riječju: primjenjuju«, a riječ: »izravno« briše se.
Članak 5.
Članak 10. mijenja se i glasi:
»(1) Granične vrijednosti emisija onečišćujućih tvari iz priloga 1. do 23. ovoga Pravilnika primjenjuju se kao osnovna mjera zaštite voda. Za ispuštanje pročišćenih otpadnih voda u zaštićenim područjima iz članka 48. Zakona o vodama pored osnovnih provode se i dodatne mjere zaštite.
(2) Kada se utvrdi da je opterećenje u otpadnim vodama, primjenom graničnih vrijednosti emisija iz stavka 1. ovoga članka, takvo da se ne mogu postići ciljevi zaštite okoliša te u slučajevima kada uvjeti zaštite okoliša to zahtijevaju, propisuju se dopunske mjere određene Planom upravljanja vodnim područjima kao što su strože granične vrijednosti emisija određene na temelju metodologije primjene kombiniranog pristupa i druge mjere.
(3) Metodologiju primjene kombiniranog pristupa iz stavka 2. ovoga članka donose Hrvatske vode i ista se objavljuje na mrežnim stranicama ministarstva nadležnog za vodno gospodarstvo i Hrvatskih voda.
(4) Provedba dopunskih mjera iz stavka 2. ovoga članka nije obvezna na vodnim tijelima, u slučajevima iz članka 11. ovoga Pravilnika, za koja su u Planu upravljanja vodnim područjima utvrđena izuzeća od postizanja ciljeva zaštite okoliša.«.
Članak 6.
U članku 13. stavku 9. riječi: »iz Tablice 2. Priloga 1. ovoga Pravilnika,« brišu se.
Članak 7.
U članku 14. stavak 1. mijenja se i glasi:
»(1) Podaci o količini ispuštene otpadne vode dostavljaju se Hrvatskim vodama dvaput godišnje na Obrascu A1 iz Priloga 1.A ovoga Pravilnika.«.
Stavak 5. mijenja se i glasi:
»(5) Hrvatske vode dužne su provjeriti dostavljene podatke iz stavaka 1. i 2. ovoga članka te ih obraditi na način potreban za izradu izvješća o ispuštanju otpadnih voda.«.
Iza stavka 5. dodaju se stavci 6., 7., 8., 9. i 10. koji glase:
»(6) Hrvatska agencija za okoliš i prirodu dužna je jednom godišnje, a najkasnije do 30. svibnja tekuće godine za prethodnu godinu dostaviti Hrvatskim vodama, izvješće s podacima o količini mulja nastalog u postupku pročišćavanja komunalnih otpadnih voda, izraženim isključivo u tonama suhe tvari mulja, koje