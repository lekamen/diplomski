voditelj upravne istrage odmah će dostaviti nadležnom državnom odvjetniku obavijest o sumnji na počinjenje kaznenog djela, na daljnje postupanje.
(2) Voditelj upravna istrage obustavit će upravnu istragu ako državni odvjetnik pokrene kazneni progon radi počinjenja kaznenog djela kojim je obuhvaćen i pomorski prekršaj u svezi pomorske nesreće koja je predmet upravne istrage.
V. ZAVRŠNO IZVJEŠĆE O UPRAVNOJ ISTRAZI
Članak 28.
Voditelj upravne istrage dužan je sastaviti završno izvješće o provedenoj upravnoj istrazi.
Članak 29.
(1) Završno izvješće o provedenoj upravnoj istrazi sadrži: naslov, predgovor, sažetak, pregled poduzetih radnji, objektivne činjenice, opis događaja (rekonstrukciju pomorske nesreće), analizu, zaključke i dodatke.
(2) Naslov završnog izvješća sadrži podatke o nazivu i oznaci predmeta upravne istrage, nazivu lučke kapetanije koja je provela upravnu istragu te ime i prezime voditelja upravne istrage ili druge službene osobe koja je vodila upravnu istragu, kao i ime i prezime osobe koja je sastavila te sudjelovala u sastavljanu završnog izvješća o upravnoj istrazi pomorske nesreće.
(3) Predgovor završnog izvješća sadrži objašnjena o cilju i svrsi vođenja upravne istrage pomorske nesreće, podatke o odredbama zakona i drugih propisa temeljem kojih se upravna istraga provela, okolnostima provođenja upravne istrage te druga objašnjenja koja službe ispravnom čitanju i razumijevanju završnog izvješća.
(4) Poglavlje o pregledu poduzetih radnji sadrži podatke i kratki opis o provedenim službenim radnjama tijekom upravne istrage te podatke o zapisnicima, službenim bilješkama i drugim službenim ispravama koji su sačinjeni tijekom upravne istrage.
(5) Poglavlje o objektivnim činjenicama sadrži podatke o pomorskom objektu, putovanju, pomorskoj nesreći te uključenosti službe traganja i spašavanja ljudskih života na moru i drugih službi za djelovanje u nuždi, povodom pomorske nesreće.
(6) Podaci o pomorskom objektu sadrže podatke o državnoj pripadnosti, luci upisa, oznakama identifikacije (pozivni znak, oznaka i slično), vlasništvu i upravljanju pomorskog objekta, tehničkim podacima, kategoriji i namjeni, dopuštenoj vrsti tereta te podatke o propisanom najmanjem broju članova posade.
(7) Podaci o putovanju sadrže podatke o luci isplovljenja, luci dolaska (odredišta), podatke o teretu, podatke o broju putnika i/ili članova posade u trenutku nesreće.
(8) Podaci o pomorskoj nesreći sadrže podatke o datumu i vremenu nastanka pomorske nesreće, vrsti pomorske nesreće, geografske koordinate pozicije nesreće i/ili mjestu nesreće, skicu pomorske nesreće, opis operacija plovnih objekata i postupanja članova posade u trenutku nesreće, podatke o meteorološkim prilikama, podatke o smrtno stradalim i/ili teže ozlijeđenim putnicima, članovima posade ili trećim osobama te podatke o gubitku ili oštećenju imovine ili onečišćenju mora i morskog okoliša.
(9) Uključenost službe traganja i spašavanja na moru i drugih službi za djelovanje u nuždi, sadrži podatke o tome tko je sudjelovao, koja su sredstva korištenja, podatke o brzini djelovanja, poduzetim mjerama te postignutom rezultatu.
(10) Poglavlje o opisu događaja (rekonstrukciji pomorske nesreće) sadrži detaljan prikaz kronološkog tijeka događaja koji su prethodili nesreći i nastupili tijekom i/ili nakon događaja pomorske nesreće, kao i prikaz uključenosti svih bitnih čimbenika – osoba, okoliša, opreme i vanjskih utjecaja na događaj pomorske nesreće.
(11) Poglavlje analize sadrži detaljan prikaz i obradu svih elemenata pomorske nesreće te daje raščlambu svakog od tih elemenata i čimbenika nesreće, obzirom na njihov pojedinačni i/ili skupni utjecaj na događaj pomorske nesreće i/ili njenih posljedica, dokumentirano prikupljenim dokazima i rezultatima provedenih službenih radnji tijekom upravne istrage.
(12) Poglavlje o zaključcima sadrži podatke o utvrđenim uzrocima pomorske nesreće i načinu počinjenja pomorskog prekršaja.
(13) Poglavlje o dodacima sadrži preslike svih zapisnika, službenih