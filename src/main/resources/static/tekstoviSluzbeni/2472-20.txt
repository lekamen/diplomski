
(2) Oslobođeni korisnik mora voditi evidencije iz stavka 1. ovoga članka na način da u svakom trenutku može iskazati stanje zaliha trošarinskih proizvoda prema kategoriji, vrsti i trgovačkom nazivu, odnosno tarifnoj oznaci trošarinskog proizvoda iz Kombinirane nomenklature carinske tarife.
(3) Oslobođeni korisnik može sam izabrati oblik i način vođenja evidencije ako takav oblik i način osigurava podatke iz stavka 1. i 2. ovoga članka.
(4) Oslobođeni korisnik mora voditi i čuvati evidencije iz stavka 1. ovoga članka u pogonu oslobođenog korisnika.
(5) Nadležni carinski ured može u bilo kojem trenutku zatražiti od oslobođenog korisnika uvid u evidenciju te popis zaliha trošarinskih proizvoda u njegovom pogonu.
(6) Za trošarinske proizvode obuhvaćene odobrenjem za oslobođenog korisnika ne nastaje obveza plaćanja trošarine ako ih prima registrirani primatelj koji ima i status oslobođenog korisnika.
XIV. PRIJAVA DJELATNOSTI I REGISTRACIJA TROŠARINSKIH OBVEZNIKA
Članak 58.
(1) Svaka pravna ili fizička osoba koja želi poslovati s trošarinskim proizvodima mora carinskom uredu nadležnom prema sjedištu, odnosno prebivalištu podnijeti prijavu za upis u registar trošarinskih obveznika prema članku 44. Zakona, i to najkasnije osam dana prije početka obavljanja registrirane djelatnosti ili drugoga događaja koji znači trošarinsku radnju u smislu Zakona.
(2) Prijava za upis u registar trošarinskih obveznika podnosi se uporabom sustava elektroničke razmjene podataka koristeći elektronički Obrazac PUR, osim u slučaju iz članka 73. stavka 2. i 3. ovoga Pravilnika (prijava djelatnosti i registracija malih proizvođača vina i malih proizvođača jakog alkoholnog pića) kada se prijava za upis u registar trošarinskih obveznika podnosi u pisanom obliku. Obrazac PUR tiskan je u Prilogu 19 ovoga Pravilnika i njegov je sastavni dio.
(3) Uz prijavu iz stavka 1. i 2. ovoga članka prilaže se:
1. izvod iz sudskog registra ili druga važeća isprava izdana prema posebnim propisima iz koje je razvidna registrirana djelatnost podnositelja zahtjeva i
2. preslika Obavijesti Državnog zavoda za statistiku o razvrstavanju poslovnog subjekta prema NKD (samo za pravne osobe).
(4) Osobe iz stavka 1. ovoga članka obvezne su nadležnom carinskom uredu prijaviti svaku izmjenu podataka navedenu prilikom prijave za upis u registar trošarinskih obveznika, kao i prestanak djelatnosti zbog koje su upisani u registar trošarinskih obveznika u roku od osam dana od dana nastanka promjene, odnosno od dana saznanja za izvršenu promjenu
(5) Nadležni carinski ured briše trošarinskog obveznika iz registra trošarinskih obveznika na zahtjev trošarinskog obveznika ili po službenoj dužnosti. O opravdanosti brisanja odlučuje nadležni carinski ured vodeći računa da trošarinski obveznik nema nepodmirenih trošarinskih dugova s osnova obavljanja djelatnosti radi koje je upisan u registar trošarinskih obveznika.
(6) Odredba stavka 1. ovoga članka ne odnosi se na osobe koje nabavljaju trošarinske proizvode puštene u potrošnju na teritoriju Republike Hrvatske i dalje ih prodaju na teritoriju Republike Hrvatske, osim osoba iz članka 21. stavka 2. točke 1. Zakona, odnosno otpremaju u drugu državu članicu ili u izvoz.
Članak 59.
(1) Primatelj u Republici Hrvatskoj koji namjerava u komercijalne svrhe primiti trošarinske proizvode već puštene u potrošnju u drugoj državi članici u obvezi je carinskom uredu nadležnom prema svome sjedištu, odnosno prebivalištu uporabom sustava elektroničke razmjene podataka koristeći elektronički Obrazac PUR podnijeti prijavu za upis u registar trošarinskih obveznika za status primatelja iz članka 21. stavka 1. točke 4. Zakona.
(2) Prijavu za upis u registar trošarinskih obveznika primatelj iz stavka 1. ovoga članka obvezan je podnijeti najkasnije osam dana prije namjeravanog prvog primitka trošarinskih proizvoda. Uz prijavu za upis u registar trošarinskih obveznika primatelj iz stavka 1. ovoga članka obvezan je dostaviti priloge prema članku 58. stavku 3. ovoga Pravilnika.
