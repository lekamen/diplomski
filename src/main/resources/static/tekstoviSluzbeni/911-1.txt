 telefona s ljudskim posredovanjem i bez njega, radija, videofona, videoteksta, telefaksa, TV prodaja, putem interneta i slično.«.
Članak 17.
U članku 33. iza riječi: »poljoprivrednih« briše se riječ »proizvoda« i dodaju se riječi: »i drugih proizvoda«.
Članak 18.
Iza članka 33. dodaje se naslov i novi članak 33.a koji glase:
»Vođenje evidencije za statističko praćenje i bazu podataka
Članak 33.a
(1) Uredi državne uprave u županijama odnosno nadležno upravno tijelo Grada Zagreba, nadležni za gospodarstvo, dužni su voditi evidenciju za potrebe statističkog praćenja i izradu baze podataka trgovine na veliko, trgovine na malo u prodavaonicama kao i posebnih oblika trgovine izvan prodavaonica sukladno članku 10. stavku 1. Zakona o trgovini.
(2) Uredi državne uprave u županijama prikupljaju podatke od mjesno nadležnih ureda u svojoj županiji, kao i nadležno upravno tijelo Grada Zagreba, objedinjuju podatke vezane uz sve oblike trgovine iz stavka 1. ovoga članka, te ih dostavljaju Ministarstvu gospodarstva.
(3) Slanje objedinjenih podataka iz stavka 2. ovoga članka obavlja se kvartalno (tromjesečno) i dostavlja se elektroničkim putem. Podatci moraju biti dostavljeni najkasnije desetoga dana u mjesecu koji slijedi nakon proteka kvartala.«.
Članak 19.
Svi postupci koji su započeti do dana stupanja na snagu ovoga Pravilnika, dovršit će se prema odredbama Pravilnika o klasifikaciji prodavaonica i drugih oblika trgovine na malo (»Narodne novine«, br. 39/2009).
Članak 20.
U cijelom tekstu Pravilnika o klasifikaciji prodavaonica i drugih oblika trgovine na malo (»Narodne novine«, br. 39/2009) riječ: »prehrambeni«, zamjenjuje se riječju: »hrana« u odgovarajućem broju i padežu.
Članak 21.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/14-01/294
Urbroj: 526-05-01-01-01/1-15-21
Zagreb, 13. travnja 2015.
Ministar Ivan Vrdoljak, v. r.
