 i za hrvatske i strane državljane od 15 do 18 godine života članove ovlaštenika ribolovnog prava udruženih u Savez ili koje/koji kupuju dozvole kod ovlaštenika ribolovnog prava koji je fizička ili pravna osoba registrirana kao javna ustanova, zadruga, trgovačko društvo ili obrt, tiska se u svijetlozelenoj boji.
(3) Iznimno od odredbe stavka 1. ovoga članka, obrazac godišnje dozvole za hrvatske i strane državljane od 19 i više godina članove ovlaštenika ribolovnog prava udruženih u HŠRS ili koji kupuju dozvole kod ovlaštenika ribolovnog prava koji je fizička ili pravna osoba registrirana kao javna ustanova, zadruga, trgovačko društvo ili obrt tiska se u tamnozelenoj boji.
(4) Iznimno od odredbe stavka 1. ovoga članka, obrazac godišnje dozvole za hrvatske državljane invalide Domovinskog rata Republike Hrvatske članove ovlaštenika ribolovnog prava udruženih u HŠRS ili koji kupuju dozvole kod ovlaštenika ribolovnog prava koji je fizička ili pravna osoba registrirana kao javna ustanova, zadruga, trgovačko društvo ili obrt tiska se u svijetloplavoj boji.
(5) Obrazac dnevne dozvole za športski ribolov svih (osim salmonidnih) vrsta riba tiska se u svijetlocrvenoj boji.
(6) Obrazac dnevne dozvole za športski ribolov salmonidnih vrsta riba tiska se u narančastoj boji.
(7) Obrazac dnevne dozvole za športski ribolov na ribolovnoj zoni Otočac tiska se u žutoj boji.
(8) Starost ribiča koja je navedena u ovome Pravilniku određuje se na način da se uzima u obzir tekuća kalendarska godina u kojoj ribič do kraja godine navršava određene godine života.«
Članak 14.
Članak 66. mijenja se i glasi:
»Članak 66.
(1) Visina naknade za godišnje dozvole iz članka 65. stavka 1. iznosi:
– 800,00 kuna za hrvatske i strane državljane od 19 i više godina,
– 400,00 kuna za hrvatske i strane državljanke od 15 i više godine života i za hrvatske i strane državljane od 15 do 18 godine života,
– 800,00 kuna za hrvatske državljane invalide Domovinskog rata Republike.
(2) Iznimno od odredbe stavka 1. ovoga članka, visina naknade za godišnje dozvole za ribiče članove ovlaštenika ribolovnog prava udruženih u Savez, ili koji kupuju dozvole kod ovlaštenika ribolovnog prava koji je fizička ili pravna osoba registrirana kao javna ustanova, zadruga, trgovačko društvo ili obrt iznosi:
– 400,00 kuna za hrvatske i strane državljane od 19 i više godina,
– 200,00 kuna za hrvatske i strane državljanke od 15 i više godine života i za hrvatske i strane državljane od 15 do 18 godine života,
– 400,00 kuna za hrvatske državljane invalide Domovinskog rata Republike Hrvatske.
(3) Visina naknade za dnevnu dozvolu za hrvatske i strane državljane utvrđuje se u iznosu od:
– 60,00 kuna za ribolov svih (osim salmonidnih) vrsta riba;
– 150,00 kuna za ribolov salmonidnih vrsta riba;
– 250,00 kuna za ribolovnu zonu Otočac.«
Članak 15.
Članak 68. mijenja se i glasi:
»Članak 68.
(1) Savez zadužuje dozvole od Ministarstva do 1. prosinca tekuće godine za sljedeću godinu, a razdužuje dozvole za prethodnu godinu do 1. veljače sljedeće godine, o čemu se sastavlja zapisnik u kojem moraju biti navedene vrste i količine zaduženih odnosno razduženih dozvola.
(2) Savez distribuira dozvole ovlaštenicima ribolovnog prava, a o distribuiranim dozvolama vodi se u Savezu evidencija, te je Savez obvezan dostaviti Ministarstvu do 5. dana u mjesecu za prethodni mjesec svako zaduženje dozvolama ovlaštenika ribolovnog prava, prema obrascu iz Priloga 22. koji je sastavni dio ovoga Pravilnika.
(3) Ovlaštenik ribolovnog prava prilikom prodaje dozvole, ribiču daje jedan dio obrasca dozvole, a drugi dio, na kojem je dijagonalno otisnuta crvena crta ovlaštenik je obvezan čuvati u svojoj evidenciji dvije godine od isteka godine prodaje dozvole.
(4) Podaci u obrascu dozvole ispunjavaju se velikim tiskanim slovima.
(5) Obrasci svih tipova dozvola tiskani su uz ovaj Pravilnik i čine njegov sastavni dio.
(6) Ovlaštenik ribolovnog prava obvezan je uplaćivati sredstva koja su prihod Državnog proračuna Republike Hrvatske