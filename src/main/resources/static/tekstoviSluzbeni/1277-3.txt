 primjenjivao je kao pomoćno sredstva za tumačenje propisa u konkretnom slučaju. Takvu primjenu potvrdio je i Ustavni sud RH u svojim odlukama iz 2008. i 2010. godine (odluke broj: U-III-1410/2007 i broj: U-III-4082/2010). U odnosu na navode da su povrijeđena procesna prava odnosno i pravo na pravično suđenje, ističe da je tijekom postupka obavljeno više od 350 radnji u postupku, održana usmena rasprava s tužiteljima, iako kada se postupak vodi po službenoj dužnosti takva obveza ne postoji, održano je niz radnih sastanaka s tužiteljima u predmetnoj upravnoj stvari. Ističe da su tužitelji recidivisti jer su nastavili zlouporabom vladajućeg položaja i nakon rješenja od 28. prosinca 2006., koje rješenje je potvrdio i Upravni sud RH, presudom broj: Us– 1702/2007 od 24. ožujka 2010. kada je odbijena u cijelosti tužba tužitelja Adris grupa i Ronhill d.o.o. sada TDR. Naglašava da spis predmeta koji se dostavlja sadrži poslovne tajne u smislu članka 51. ZZTN-a, preslika osporenog rješenja koje je dostavljeno sadrži pune podatke koji predstavljaju poslovnu tajnu. Predlaže tužbe odbiti.
Tužbe nisu osnovane.
U ovoj predmetnoj upravnoj stvari postupak je pokrenut po službenoj dužnosti temeljem članaka 41. stavka 1. i 46. Zakona o zaštiti tržišnog natjecanja (»Narodne novine« 122/03, u tekstu: ZZTN) koji Zakon se u konkretnom predmetu primjenjuje sukladno članku 75. Zakona o zaštiti tržišnog natjecanja (»Narodne novine« 79/09.), te članka 124. stavka 1. u ovom postupku mjerodavnog Zakona o općem upravnom postupku (»Narodne novine« 53/91., 103/96., u tekstu: ZUP). Agencija za zaštitu tržišnog natjecanja pokrenula je zaključkom od 28. prosinca 2006. postupak utvrđivanja sprečavanja, ograničavanja ili narušavanja tržišnog natjecanja radi zlouporabe vladajućeg položaja odnosno sklapanja zabranjenih sporazuma na mjerodavnom tržištu trgovine cigaretama na teritoriju Republike Hrvatske protiv poduzetnika Adris grupa d.d. i s njime povezanog poduzetnika TDR d.o.o. (ranije Ronhill d.o.o.), temeljem članka 34. i 35. stavak 1. točka 2. i članka 46. u svezi članka 16. i 9. ZZTN-a citirani u obrazloženju osporenog rješenja. U predmetnom upravnom postupku utvrđivano je jesu li Adris grupa i s njime povezani poduzetnici odnosno poduzetnici pod kontrolom Adris grupe donošenjem općih uvjeta koji se odnose na poslovanje s njihovim kupcima odnosno ugovorima s njihovim kupcima na svim razinama distribucijskog lanca trgovine cigaretama na teritoriju Republike Hrvatske koji su sklapani u razdoblju od 15. kolovoza 2004. do 30. rujna 2010., a koji su bili na snazi do 31. prosinca 2010., odnosno sklapanjem zabranjenih sporazuma spriječili, ograničili ili narušili tržišno natjecanje zlouporabom vladajućeg položaja (članci 16. i 9. ZZTN) a ovo iz razloga jer je rješenjem od 28. prosinca 2006. točkom VI. izreke Agencija zabranila svako buduće postupanje kojima bi poduzetnici Adris grupa i Ronhill d.o.o. (sada TDR) mogli narušiti tržišno natjecanje monopolističkim djelovanjem odnosno zlouporabom vladajućeg položaja. Navedeno rješenje potvrdio je Upravni sud Republike Hrvatske, presudom broj: Us– 1702/2007 od 24. ožujka 2010., kojom presudom su odbijene tužbe tužitelja Adris grupa i Ronhill do.o. podnesene protiv naprijed navedenog rješenja tužene od 28. prosinca 2006.
Nakon provedenog postupka utvrđena je zlouporaba vladajućeg položaja Adris grupe i TDR-a, na mjerodavnom tržištu distribucije (trgovine) cigaretama na teritoriju Republike Hrvatske, a sve na način detaljno naveden u točki I., II., III. izreke osporenog rješenja. Naime, u detaljno i iscrpno obrazloženom osporenom rješenju navedeni su primijenjeni propisi (točka 2. obrazloženja osporenog rješenja), stranke u postupku (točka 3. obrazloženja), povezani poduzetnici (točka 3.3. obrazloženja), tijek posebnog ispitnog postupka (točka 4. – obavljeno više od 350 postupovnih radnji radi prikupljanja podatka, očitovanja i dokumentacije), mjerodavno tržište, mjerodavno tržište u proizvodnom smislu, zemljopisnom