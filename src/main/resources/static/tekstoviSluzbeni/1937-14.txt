raspolaganja, a iz okolnosti slučaja proizlazi da je s energentima i proizvodima nezakonito postupano.
(9) Ako se prilikom provedbe nadzora ili na drugi način utvrdi povreda ovoga Zakona i izbjegavanje plaćanja trošarine u vezi s energentima i proizvodima koji nisu navedeni u stavku 1. ovoga članka, ali su namijenjeni i/ili ponuđeni kao gorivo za grijanje, odnosno kao pogonsko gorivo, Carinska uprava će o tome obavijestiti Europsku komisiju te će se, po potrebi i temeljem odluke Europske komisije, propisom iz članka 115. ovoga Zakona proširiti popis energenata na koje se primjenjuju odredbe ovoga članka.
(10) Ministar financija pravilnikom propisuje posebnosti provedbe ovoga članka.
Članak 91.b
(1) Smatra se da su energenti iz članka 83. ovoga Zakona, a koji nisu navedeni u članku 84. stavku 3. ovoga Zakona, namijenjeni nezakonitom korištenju kao pogonsko gorivo, kao dodatak ili sredstvo za poboljšanje pogonskih goriva ili kao gorivo za grijanje ako se u provedbi nadzora utvrdi da su predmet protupravnog otuđenja, obavljanja nezakonite trgovine i/ili neregistrirane djelatnosti.
(2) Ne isključujući primjenu drugih odredbi ovoga Zakona, u slučaju iz stavka 1. ovoga članka nastaje obveza obračunavanja i plaćanja trošarine, a obveznik plaćanja trošarine je osoba koja je izvršila protupravno otuđenje energenata, obavljala nezakonitu trgovinu i/ili neregistriranu djelatnost s energentima, kao i osoba koja je sudjelovala u tim radnjama.
(3) Trošarinu iz stavka 2. ovoga članka rješenjem obračunava nadležni carinski ured. Smatra se da je obveza obračunavanja trošarine nastala na dan kada je proveden nadzor iz stavka 1. ovoga članka. Ako se prilikom obračuna trošarine ne može utvrditi točna namjena energenta, smatra se da je on namijenjen za svrhe za koje je propisan najviši iznos trošarine.
(4) Nadležni carinski ured neće donijeti rješenje iz stavka 3. ovoga članka ako bi troškovi utvrđivanja i naplate trošarine bili nerazmjerni naplaćenom iznosu trošarine ili ako osoba koja je sukladno stavku 2. ovoga članka dužna platiti trošarinu ne dokaže da energenti nisu bili namijenjeni korištenju kao pogonsko gorivo, kao dodatak ili sredstvo za poboljšanje pogonskih goriva ili kao gorivo za grijanje.
Članak 91.c
(1) Radi sprječavanja daljnjeg nezakonitog postupanja, zbog sigurnosnih razloga, razloga zaštite zdravlja i života ljudi, životinja, bilja, zaštite prirode i okoliša ili drugih osobito opravdanih razloga Carinska uprava može rješenjem oduzeti energente koji su predmet nezakonitog korištenja ili raspolaganja te sredstva, uređaje i drugu opremu za proizvodnju, preradu, prijevoz i skladištenje tih energenata. Oduzeti energenti, sredstva, uređaji i druga oprema se, ovisno o okolnostima slučaja, izlažu javnoj prodaji, prodaji neposrednom pogodbom, besplatno dodjeljuju ili uništavaju na trošak osobe koja je nezakonito postupala.
(2) Energenti, sredstva, uređaji i druga oprema iz stavka 1. ovoga članka oduzet će se i kada nisu vlasništvo osobe koja je nezakonito postupala. Oduzimanje energenata, sredstava, uređaja i druge opreme ne utječe na prava trećih osoba za naknadu štete od osobe od kojih su ti energenti, sredstva, uređaji i druga oprema oduzeti.
(3) Žalba na rješenje iz stavka 1. ovoga članka ne odgađa izvršenje rješenja.
(4) Ministar financija pravilnikom propisuje posebnosti provedbe ovoga članka.«.
Članak 36.
Članak 102. mijenja se i glasi:
»(1) Novčanom kaznom u iznosu od 60.000,00 kuna do 2.000.000,00 kuna kaznit će se za prekršaj pravna osoba, a novčanom kaznom od 30.000,00 kuna do 100.000,00 kuna odgovorna osoba u pravnoj osobi, kao i fizička osoba ako:
1. plinska ulja označena propisanim indikatorom u bilo kojoj koncentraciji i bez obzira na boju suprotno članku 88. ovoga Zakona kao vlasnik motornog vozila, plovnog objekta, plovila ili drugog motora ili stroja koristi za pogon ili utače u spremnik motornog vozila, plovnog objekta, plovila ili drugog motora ili stroja ili u spremniku posjeduje označeno plinsko ulje (članak 88. i 