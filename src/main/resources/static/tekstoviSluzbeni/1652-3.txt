 organizacijama civilnoga društva koje djeluju na području socijalnog uključivanja; surađuje s drugim nadležnim državnim i javnim tijelima i institucijama, organizacijama civilnoga društva i drugim relevantnim dionicima; prati nacionalne i međunarodne dokumente i propise na području socijalnog uključivanja i zapošljavanja, socijalne politike, kohezijske politike, europskih strukturnih i investicijskih fondova i drugih fondova Europske unije; sudjeluje na stručnim skupovima i u radu relevantnih radnih tijela na nacionalnoj i međunarodnoj razini; sudjeluje u planiranju državnog proračuna; izrađuje načine postupanja u različitim procesima rada; analizira funkcije iz djelokruga rada Službe; vodi registre u vezi s obavljenim radom; podnosi izvješća o učinjenom u kvantitativnom i kvalitativnom smislu; brine da svaki rashod bude opravdan stvarnom potrebom i potvrđen prethodnom kontrolom; obavlja i druge poslove koji su joj stavljeni u nadležnost posebnim zakonom ili drugim propisima priprema podatke iz nadležnosti Službe u svrhu informiranja javnosti, daje prijedloge iz područja upravljanja ljudskim potencijalima i sudjeluje u provođenju postupaka javne nabave iz nadležnosti Službe, sudjeluje u izradi procesa rada i prati njihovu provedbu, planira kratkoročne i srednjoročne radnje zadatke Službe, izrađuje izvješća iz područja rada te postavlja i ostvaruje ciljeve i mjere iz svoje nadležnosti.
U Službi za fondove Europske unije ustrojavaju se:
3.3.2.1. Odjel za pripremu programa iz fondova Europske unije
3.3.2.2. Odjel za provedbu programa iz fondova Europske unije
3.3.2.3. Odjel za praćenje programa iz fondova Europske unije
3.3.2.4. Odjel za vrednovanje projekata iz fondova Europske unije.«.
Članak 4.
Članak 29. mijenja se i glasi:
»Odjel za pripremu programa iz fondova Europske unije je unutarnja ustrojstvena jedinica u sklopu Službe za fondove Europske unije koja obavlja stručne poslove koji se odnose na koordinaciju, pripremu i planiranje godišnjih i višegodišnjih programa za korištenje sredstava europskih strukturnih i investicijskih fondova, Fonda europske pomoći za najpotrebitije i Prijelaznog instrumenta, u području suzbijanja siromaštva, socijalnog uključivanja, pristupa zapošljavanju, razvoja učinkovitih ljudskih potencijala i tehničke pomoći te pomoći u jačanju institucija; u suradnji s drugim unutarnjim ustrojstvenim jedinicama te drugim državnim i javnim tijelima i ustanovama i organizacijama civilnoga društva priprema strateške, programske i operativne dokumente za korištenje europskih strukturnih i investicijskih fondova i Fonda europske pomoći za najpotrebitije; Odjel u dijelu u kojem obavlja funkcije Posredničkog tijela razine 1 u okviru Operativnog programa »Učinkoviti ljudski potencijali« surađuje s Koordinacijskim tijelom, Upravljačkim tijelom i Posredničkim tijelom razine 2 tijekom izrade Partnerskog sporazuma i navedenog Operativnog programa; sudjeluje u procesu programiranja i izrađuje dijelove Operativnog programa i Partnerskog sporazuma; s drugim tijelima sudjeluje u pripremi i provođenju komunikacijskih akcijskih planova; određuje osobu odgovornu za informiranje i komunikaciju te u skladu s komunikacijskom strategijom za Operativni program, provodi mjere informiranja i komunikacije s posebnim naglaskom na mjere namijenjene korisnicima te o njima izvješćuje Koordinativno i Upravljačko tijelo; sudjeluje u informiranju potencijalnih prijavitelja o mogućnostima korištenja bespovratnih sredstava; provodi javne partnerske konzultacije; utvrđuje planirane krajnje korisnike i priprema nacrt kriterija za odabir projekata u okviru odgovarajućeg prioriteta/specifičnog cilja te isti podnosi Upravljačkom tijelu na provjeru; izrađuje kriterije za odabir projekata i sudjeluje u odabiru projekata; inicira i razvija strateške projekte, utvrđuje mjere za provedbu prioriteta operativnih programa te razvija uvjete i planove za njihovu provedbu; koordinira pripremu baze projekata i pruža stručnu podršku korisničkim institucijama