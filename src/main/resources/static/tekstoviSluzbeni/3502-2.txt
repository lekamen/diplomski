 internetskoj stranici Agencije.
Obrazloženje
1. Pokretanje postupka utvrđivanja narušavanja tržišnog natjecanja
Agencija za zaštitu tržišnog natjecanja (dalje: Agencija) pokrenula je zaključkom od 6. veljače 2014., u smislu članka 30. točke 2., članka 31. stavka 1., članka 38. stavka 1. i članka 39. (»Narodne novine«, broj 79/09 i 80/13; dalje: ZZTN), po službenoj dužnosti, postupak utvrđivanja zlouporabe vladajućeg položaja protiv poduzetnika Tisak d.d., sa sjedištem u Zagrebu, Slavonska avenija 11a (dalje: Tisak).
U postupku je bilo potrebno utvrditi onemogućava li Tisak, odbijanjem priznavanja rabata poduzetnicima Ultra gros d.o.o., sa sjedištem u Zagrebu, Rudeška cesta 4 (dalje: Ultra gros) i Narodni trgovački lanac d.o.o., sa sjedištem u Sesvetama, Soblinec, Soblinečka 55 (dalje: NTL) na razini grupacije, postizanje svrhe osnivanja udruženja poduzetnika, kojima je takvo udruženje u pravilu jedini način da se tržišno natječu s konkurencijom glede povoljnijih uvjeta nabave određenih proizvoda.
Također, potrebno je bilo utvrditi odbija li Tisak distribuciju tiskovina na prodajna mjesta konkurenata. Slijedom navedenoga, Agencija je, prije dostave prijedloga Tiska za preuzimanje obveze izvršenja određenih mjera i uvjeta, utvrdila da su navodi NTL-a kako mu rečeni poduzetnik u veliki dio njegovih objekata ne isporučuje tiskovine odnosno isporučuje samo dio tiskovina neutemeljeni, uslijed čega je poduzimanje daljnjih radnji po tom pitanju ocijenjeno nepotrebnim.
2. Prijedlog preuzimanja obveza od strane poduzetnika
U predmetnom slučaju Tisak je ubrzo nakon pokretanja postupka u podnesku zaprimljenom 13. lipnja 2014. iskazao namjeru preuzimanja obveze izvršenja određenih mjera i uvjeta, ali bez preciznog određenja mjera.
U podnesku od 6. listopada 2015., Tisak je iskazao namjeru za preuzimanje obveza u smislu članka 49. ZZTN-a te predložio izvršenje određenih mjera i uvjeta kako bi se otklonili negativni učinci njegovog postupanja ili propuštanja postupanja na tržišno natjecanje. Navedeni je prijedlog Tisak dodatno pojasnio podnescima zaprimljenim u Agenciji 23. listopada 2015. i 28. listopada 2015.
Vezano na navedeno, Vijeće za zaštitu tržišnog natjecanja (dalje: Vijeće), na sjednici 40/2015., održanoj dana 4. studenoga 2015., razmatralo je predmetni prijedlog, te je donijelo sljedeći zaključak.
Dopunom Uvjeta poslovanja u distribuciji tiskovina Tisak d.d. od 1. siječnja 2014. (dalje: Uvjeti poslovanja) na način da se udruženja poduzetnika prepoznaju i priznaju kao posebni subjekti u pravnom prometu odnosno da im se prizna status kupca na tržištu u dijelu koji se odnosi na distribuciju i komisionu prodaju tiskovina, pod strogo određenim uvjetima koji u tu svrhu moraju biti ispunjeni, a čime se istima pruža mogućnost ostvarivanja posebnog grupacijskog rabata što bi posredno pogodovalo članicama udruženja, postigla bi se svrha zbog koje je pokrenut predmetni postupak.
Pri tome, Vijeće je smatralo kako je neophodno, u svrhu nadzora nad provedbom navedene mjere, a kako bi se utvrdilo pridržava li se Tisak utvrđenih mjera, uvjeta i rokova, da rečeni poduzetnik tijekom 2 (dvije) godine od dana stupanja na snagu predmetnih Uvjeta poslovanja Agenciji dostavlja svakih 6 (šest) mjeseci izvješće o učincima novih Uvjeta poslovanja koje bi sadržavalo dokaze o tome da je udruženjima poduzetnika priznat status kupca na tržištu u dijelu koji se odnosi na distribuciju i komisionu prodaju tiskovina, a što uključuje dokaze o primjeni odgovarajuće rabatne politike, odnosno dokaze o ostvarivanju posebnog grupacijskog rabata.
S tim u svezi, zajedno s prijedlogom Tiska da predmetne Uvjete poslovanja objavi na svojim internetskim stranicama, a koja bi objava trajala 2 (dvije) godine od trenutka zaprimanja odluke Agencije kojom se prihvaća prijedlog mjera, Vijeće je zaključilo kako bi navedeno činilo zaokruženu cjelinu koja bi kao takva predstavljala adekvatnu mjeru za uspostavljanje tržišnog natjecanja na predmetnom mjerodavnom tržištu.
S druge