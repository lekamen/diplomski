 stavka 1. ove točke čini neodvojiv sastavni dio dozvole pod uvjetom da se nakon završetka istražnih radova potvrde rezerve ugljikovodika, utvrdi eksploatacijsko polje sukladno lokacijskoj dozvoli, izradi i provjeri rudarski projekt eksploatacije, te da Ovlaštenik dozvole ispunjava i druge Zakonom o istraživanju i eksploataciji ugljikovodika propisane uvjete.
V.
Istražni prostor ugljikovodika »Južni Jadran 28« površine 1 187 km2, ima oblik nepravilnog mnogokuta omeđenog spojnicama vršnih točaka 1, 2, 3, 4, 5 i 6, koordinata kako slijedi:
Oznaka točke Koordinate točaka HTRS96 E N 1 624 265,22 4 652 260,33 2 623 614,42 4 689 283,39 3 656 923,07 4 689 955,52 4 658 735,52 4 689 992,07 5 663 387,49 4 686 732,52 6 647 491,98 4 652 639,55
Koordinate vršnih točaka istražnog prostora ugljikovodika »Južni Jadran 28« odredilo je Ministarstvo gospodarstva sukladno dostavljenim podacima od Hrvatskog hidrografskog instituta i Državne geodetske uprave.
VI.
Dozvola iz točke I. ove Odluke izdaje se na rok od najdulje 30 godina i obuhvaća istražno razdoblje i razdoblje eksploatacije koje započinje izravnom dodjelom koncesije u slučaju ispunjenja uvjeta za dodjelu iste sukladno točki III. ove Odluke.
Vlada Republike Hrvatske može produljiti rok trajanja dozvole iz točke 1. ove Odluke na način i uz uvjete propisane odredbama članka 19. Zakona o istraživanju i eksploataciji ugljikovodika.
Računanje početka roka trajanja dozvole iz točke I. ove Odluke počinje teći od dana stupanja ugovora o istraživanju i podjeli eksploatacije ugljikovodika na snagu.
VII.
Vlada Republike Hrvatske sklopit će s Ovlaštenikom dozvole ugovor o istraživanju i podjeli eksploatacije ugljikovodika, kojim će biti uređeno da Ovlaštenik dozvole snosi sve troškove investicije potrebne za istraživanje, razradu i eksploataciju ugljikovodika u/na istražnom prostoru/eksploatacijskom polju ugljikovodika, kao i podjelu buduće eksploatacije ugljikovodika na način kako je propisano Uredbom o naknadi za istraživanje i eksploataciju ugljikovodika (»Narodne novine«, br. 37/2014 i 72/2014).
Ugovorom o istraživanju i podjeli eksploatacije ugljikovodika bit će određena minimalna količina istražnih radova i minimalni iznos sredstava koja će biti utrošena za izvođenje tih radova u skladu s predloženim programom minimalnog ulaganja Ovlaštenika dozvole, a na temelju obvezujuće ponude koju je Ovlaštenik dozvole dostavio na Javnom nadmetanju za izdavanje dozvola za istraživanje i eksploataciju ugljikovodika na Jadranu.
Ugovor o istraživanju i podjeli eksploatacije ugljikovodika sadrži odredbe o trajanju istražnog razdoblja i razdoblja eksploatacije, uključujući razradu; minimalnu količinu istražnih radova i minimalni iznos sredstava koja će biti utrošena za izvođenje tih radova, mogućnost njihove revizije kao i visinu obeštećenja za neispunjenje preuzetih obveza; uvjete i pravila izrade i provjere završnog izvješća i/ili elaborata o rezervama; uvjete i način obračuna povrata troškova; način izračuna cijene ugljikovodika i ugljikovodika za povrat troškova; mjesto stjecanja prava vlasništva nad pridobivenim ugljikovodicima; definiranje i obvezu plaćanja naknade u visini utvrđenoj Uredbom o naknadi za istraživanje i eksploataciju ugljikovodika; definiranje vrsta i obveza plaćanja bonusa; obvezu plaćanja poreza; pravni status, funkcije te obveze operativne kompanije; obvezu zajedničkog utvrđenja postojanja komercijalnog otkrića, obvezu podnošenja ministarstvu nadležnom za rudarstvo na odobrenje prijedloga financiranja početka eksploatacije, tijeka eksploatacije te ukupnog programa godišnje eksploatacije; obvezu napuštanja dijela istražnog prostora; uvjete i pravila za određivanje, razradu i financiranje uspostave eksploatacijskog polja, tijek eksploatacije te ukupni i godišnji program eksploatacije; uvjete i pravila za izradu i provjeru rudarskog projekta eksploatacije; uvjete transporta ugljikovodika; pravo vlasništva i prijenos istoga nad imovinom nabavljenom i korištenom u tijeku izvršenja ugovora;