 registrirano trgovačko ime ili registrirani trgovački znak i adresu proizvođača i ime, registrirano trgovačko ime ili registrirani trgovački znak i adresu uvoznika,
– naziv, kratki opis i namjenu ploča,
– oznaku tehničkih specifikacija koje su mjerodavne za ocjenjivanje sukladnosti ploča,
– oznaku sustava ocjenjivanja sukladnosti koji je proveden ili se provodi,
– ispitne vrijednosti,
– stručno mišljenje i prijedlog,
– broj potvrde o sukladnosti koja se izdaje za ploče,
– oznaku i datum izdavanja izvještaja o ispitivanju ploča,
– ime i potpis osobe odgovorne u stručnom smislu za izdavanje potvrde o sukladnosti,
– pečat ovlaštene pravne osobe te ime i potpis osobe odgovorne u pravnom smislu.
3. MINIMALNI KRITERIJI KOJI SE MORAJU UZETI U OBZIR ZA IMENOVANJE OVLAŠTENIH TIJELA ZA OCJENJIVANJE SUKLADNOSTI
Zahtjevi koje moraju zadovoljiti tijela za ocjenjivanje sukladnosti odnose se na stručnu osposobljenost osoblja, potrebnu opremu i prostor, neovisnost i nepristranost u postupku ocjene sukladnosti, čuvanje poslovne tajne, odgovornosti za obavljeni rad, ako odgovornost nije propisana drugim zakonom, te druge uvjete.
3.1. Stručna osposobljenost osoblja
a) Ovlaštena tijela za ocjenjivanje sukladnosti ploča moraju imati ovlaštenu odgovornu osobu u stručnom smislu koja zadovoljava sljedeće zahtjeve:
– magistar je drvne tehnologije (mag. ing. techn. lign.),
– ovlašteni je inženjer drvne tehnologije u Hrvatskoj komori inženjera šumarstva i drvne tehnologije,
– ekspert je u području ploča s radnim iskustvom od najmanje pet godina,
– posljednjih pet godina bavi se područjem ploča,
– permanentno se usavršava u području kvalitete, osobito drvnih ploča.
b) Ovlaštena odgovorna osoba, u stručnom smislu, tijela za ocjenjivanje sukladnosti ploča mora imati zamjenika koji mora ispunjavati iste zahtjeve kao i odgovorna osoba.
c) Ovlaštena tijela za ocjenjivanje sukladnosti ploča moraju imati najmanje jednog stručnog suradnika koji zadovoljava sljedeće zahtjeve:
– magistar je drvne tehnologije (mag. ing. techn. lign.) ili sveučilišni prvostupnik drvne tehnologije (univ. bacc. ing. techn. lign.)
– stručno je osposobljen za rad u području tehničkih svojstava ploča s radnim iskustvom od najmanje tri godine,
– posljednje tri godine bavi se područjem ispitivanja ploča,
– permanentno se usavršava u području ispitivanja drvnih ploča.
d) Ovlaštena tijela za ocjenjivanje sukladnosti ploča moraju imati najmanje jednog stručnog suradnika koji zadovoljava sljedeće zahtjeve:
– magistar je drvne tehnologije (mag. ing. techn. lign.) ili sveučilišni prvostupnik kemije (univ. bacc. chem,),
– stručno je osposobljen za rad u području kemijskih svojstava ploča s radnim iskustvom od najmanje tri godine,
– posljednje tri godine bavi se područjem analize kemijskih svojstava ploča,
– permanentno se usavršava u području kemijskih analiza drvnih ploča.
3.2. Potrebna oprema
a) Ovlašteno tijelo za ocjenjivanje sukladnosti ploča mora imati sljedeću opremu:
1. uređaj za ispitivanje mehaničkih svojstava ploča,
2. uređaje za ispitivanje slobodnog formaldehida,
3. spektrofotometar za analizu vodenih formaldehidnih otopina,
4. termostatiranu kupelj za ispitivanje bubrenja,
5. uređaj za tretiranje ispitnih uzoraka vrućom vodom,
6. sušionik,
7. eksikator,
8. klima-uređaj (klima-komoru),
9. pomična mjerila,
10. mikrometre,
11. tehničke i analitičke vage,
12. opremu za krojenje ploča i izradu ispitnih uzoraka.
Mjerna oprema mora biti ovjerena u skladu s Naredbom o ovjernim razdobljima za pojedina zakonita mjerila i načinu njihove primjene i o umjernim razdobljima za etalone koji se upotrebljavaju za ovjeravanje zakonitih mjerila (»Narodne novine«, broj 47/05; 48/11).
b) Oprema mora biti smještena u primjerenim prostorima i prihvatljivim okolišnim uvjetima.
c) Laboratorij u kojem se provodi ispitivanje slobodnog formaldehida i kemijske analize mora biti u skladu sa zakonskim propisima, opremljen digestorima, skladištem za kemikalije te osiguranim zbrinjavanjem otpadnih kemikalija.
3.3. 