82 14.09.2016 Uredba o dopuni Zakona o sudovima
VLADA REPUBLIKE HRVATSKE
1834
Na temelju članka 2. Zakona o ovlasti Vlade Republike Hrvatske da uredbama uređuje pojedina pitanja iz djelokruga Hrvatskoga sabora (»Narodne novine«, broj 102/15), Vlada Republike Hrvatske je na sjednici održanoj 14. rujna 2016. godine donijela
UREDBU
O DOPUNI ZAKONA O SUDOVIMA
Članak 1.
U Zakonu o sudovima (»Narodne novine«, broj 28/13, 33/15 i 82/15) iza članka 137. dodaje se članak 137.a koji glasi:
»Članak 137.a
Način i svrhu korištenja novčanih sredstava koja su predana odnosno položena kod suda radi uporabe u sudskom postupku, a koja se vode na posebnom računu suda, kao i kamata ostvarenih na ova sredstva uredbom će propisati Vlada Republike Hrvatske.«.
Članak 2.
Uredbu iz članka 1. ove Uredbe Vlada Republike Hrvatske donijet će u roku od 30 dana od dana stupanja na snagu ove Uredbe.
Članak 3.
Ova Uredba stupa na snagu prvoga dana od dana objave u »Narodnim novinama«.
Klasa: 022-03/16-44/10
Urbroj: 50301-09/09-16-2
Zagreb, 14. rujna 2016.
Predsjednik Tihomir Orešković, v. r.
