cijena za obračun električne energije uravnoteženja.
(16) Iznimno od odredbi članka 51. stavaka 1. i 2. ovoga Zakona, za trgovinu električnom energijom koja se vrši isključivo putem burze električne energije opskrbljivač ili trgovac električne energije iz države članice Europske unije i ugovornih strana Energetske zajednice nije dužan od Agencije ishoditi dozvolu za obavljanje energetske djelatnosti trgovine električnom energijom, ali je dužan postupati sukladno općim propisima kojima se uređuje poslovanje inozemnih trgovačkih društava i inozemnih trgovaca pojedinaca u Republici Hrvatskoj.
(17) Operator prijenosnog sustava izvještava Agenciju o sklopljenim ugovorima o pružanju usluge uravnoteženja sa sudionicima na tržištu električne energije i mjesečnom ostvarenju tih ugovora.«.
Dosadašnji stavci 12. i 13. postaju stavci 18. i 19.
Članak 29.
U članku 53. stavak 6. mijenja se i glasi:
»(6) Operator tržišta električne energije je posebno odgovoran za:
1. organiziranje i razvoj tržišta električne energije, u korist i za dobro sudionika na tržištu električne energije,
2. organiziranje i razvoj burze električne energije u suradnji s operatorom prijenosnog sustava,
3. donošenje, uz prethodno mišljenje operatora prijenosnog sustava i prethodnu suglasnost Agencije, pravila organiziranja tržišta električne energije,
4. evidentiranje ugovora i ugovornih obveza sklopljenih između subjekata na tržištu električne energije,
5. količinski obračun energije uravnoteženja prema podacima koje dostavljaju operator prijenosnog sustava i operator distribucijskog sustava, a vode ih prema registrima u skladu s člankom 30. točkom 15. i člankom 40. točkom 14. ovoga Zakona,
6. izradu dnevnih rasporeda kupoprodaje električne energije unutar i preko granica Republike Hrvatske temeljem ugovornih obveza proizašlih iz kupoprodaje na tržištu električne energije,
7. pravodobnu dostavu dnevnih rasporeda kupoprodaje električne energije iz točke 6. ovoga stavka operatoru prijenosnog sustava,
8. provjeru usklađenosti rasporeda prekogranične kupoprodaje s dodijeljenim prekograničnim prijenosnim kapacitetima,
9. vođenje evidencije o opskrbljivačima i kupcima te njihovim međusobnim obvezama,
10. vođenje evidencije sudionika na tržištu električne energije,
11. izdavanje jamstva podrijetla električne energije te za uspostavu i vođenje registra jamstva podrijetla električne energije u Republici Hrvatskoj,
12. donošenje, uz prethodnu suglasnost Agencije, pravila o korištenju registra jamstava podrijetla električne energije,
13. sklapanje ugovora o kupoprodaji obveznog udjela električne energije proizvedene iz obnovljivih izvora energije i kogeneracije sa svim opskrbljivačima, uključujući i opskrbljivače pod obvezom javne usluge,
14. prikupljanje naknade za poticanje proizvodnje električne energije iz obnovljivih izvora energije i kogeneracije od svih opskrbljivača, uključujući i opskrbljivače pod obvezom javne usluge,
15. sklapanje ugovora s povlaštenim proizvođačima koji imaju pravo na poticajnu cijenu,
16. analizu organiziranja tržišta električne energije i predlaganje mjera za njegovo unapređenje,
17. dostavu pisane obavijesti zajamčenom opskrbljivaču, opskrbljivaču u okviru univerzalne usluge i operatorima prijenosne i distribucijske mreže o problematičnom opskrbljivaču iz članka 49. stavka 1. ovoga Zakona,
18. objavu, na primjeren način, informacija potrebnih za nesmetano organiziranje tržišta električne energije i obavljanje elektroenergetskih djelatnosti te
19. davanje mišljenja operatoru prijenosnog sustava na pravila o dodjeli i korištenju prekograničnih prijenosnih kapaciteta.«.
Stavak 8. mijenja se i glasi:
»(8) Operator tržišta električne energije ne smije trgovati električnom energijom, osim za reguliranu kupnju i prodaju električne energije proizvedene iz obnovljivih izvora energije i kogeneracije čija se proizvodnja potiče.«.
Stavak 9. briše se.
Članak 30.
U članku 55. stavak 2. mijenja se i glasi:
»(2) Pravilima organiziranja tržišta električne energije 