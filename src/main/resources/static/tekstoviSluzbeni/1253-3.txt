 ministar donosi rješenje o prijelaznoj nacionalnoj zaštiti naziva ZOI, ZOZP ili ZTS.
Članak 9.
U slučaju prigovora na nacionalnoj razini iz članaka 7. ovoga Pravilnika ministar može podnositelju prigovora sukladno članku 15. stavku 4. Uredbe (EU) br. 1151/2012 odobriti korištenje naziva proizvoda koji je predmet zaštite naziva ZOI ili ZOZP u prijelaznom razdoblju, najviše 10 godina ukoliko dokaže korištenje naziva proizvoda na tržištu najmanje 5 godina.
POSTUPAK POVLAČENJA ZAHTJEVA
Povlačenje zahtjeva na razini Europske unije
Članak 10.
(1) Podnositelj zahtjeva u postupku registracije naziva na razini Europske unije povlači zahtjev za ZOI ili ZOZP ili ZTS podnošenjem pisanog zahtjeva Ministarstvu, uz obrazloženje, za povlačenje zahtjeva ZOI ili ZOZP ili ZTS na razini Europske unije.
(2) Ministarstvo zahtjev iz stavka 1. ovoga članka dostavlja Europskoj komisiji.
(3) Po zaprimanju obavijesti od strane Europske komisije o prihvaćanju povlačenja zahtjeva za ZOI ili ZOZP ili ZTS ministar donosi rješenje kojim se ukida rješenje o prijelaznoj nacionalnoj zaštiti naziva ZOI, ZOZP ili ZTS.
(4) Donošenjem rješenja iz stavka 3. ovoga članka prestaje prijelazna nacionalna zaštita.
KONTROLNA TIJELA
Uvjeti i postupak ovlašćivanja kontrolnih tijela
Članak 11.
Kontrolna tijela iz članka 95. Zakona:
– pri obavljanju poslova potvrđivanja sukladnosti proizvoda sa Specifikacijom proizvoda moraju biti neovisna i nepristrana
– u radnom ili ugovornom odnosu moraju imati osposobljene stručnjake ovisno o razredu proizvoda za koji se potvrđuje sukladnost sa Specifikacijom proizvoda.
Članak 12.
(1) Zahtjev za ovlašćivanje pravna osoba podnosi Ministarstvu na Obrascu iz Priloga X. ovoga Pravilnika.
(2) Uz zahtjev za ovlašćivanje iz stavka 1. ovoga članka, pravna osoba obvezna je dostaviti:
– dokaz o registraciji djelatnosti (izvadak iz sudskog registra Trgovačkog suda)
– potvrdu o akreditaciji s pripadajućim prilogom, izdanu od strane Hrvatske akreditacijske agencije, koja vrijedi na dan podnošenja zahtijeva
– BON-1 i BON-2/ SOL-2, ne stariji od 30 dana od dana podnošenja zahtjeva
– presliku godišnjeg financijskog izvješća za prethodnu godinu
– potvrdu nadležne Porezne uprave o nepostojanju duga prema državi ne stariju od 30 dana od dana podnošenja zahtjeva, u izvorniku
– popis djelatnika koji provode postupak potvrđivanja sukladnosti proizvoda sa Specifikacijom proizvoda sa sljedećom dokumentacijom: životopis, dokaz o osposobljenosti (npr. diploma, uvjerenje, svjedodžba, potvrda o edukacijama)
– popis vanjskih suradnika koji provode postupak potvrđivanja sukladnosti proizvoda sa Specifikacijom proizvoda sa sljedećom dokumentacijom: životopis, dokaz o osposobljenosti (npr. diploma, uvjerenje, svjedodžba, potvrda o edukacijama) i Izjavu o poslovnoj suradnji sklopljenoj temeljem Ugovora.
(3) Dokumentacija iz stavka 2. ovoga članka mora biti dostavljena na hrvatskom jeziku, a ukoliko se radi o kontrolnom tijelu iz drugih država članica ista se mora dostaviti sukladno članku 95. stavku 4. Zakona.
Obveze ovlaštenih kontrolnih tijela
Članak 13.
Ovlaštena kontrolna tijela imaju sljedeće obveze:
– izraditi Plan kontrole sukladno članku 96. stavku 3. Zakona
– izraditi izmjenu Plana kontrole (ako je potrebno)
– voditi popis korisnika registriranih oznaka, te popis svih subjekata koji sudjeluju u lancu proizvodnje proizvoda, podatke o količinama proizvoda koji su sukladni sa Specifikacijom proizvoda
– voditi evidenciju dokaza o izobrazbi djelatnika/vanjskih suradnika koji provode postupak potvrđivanja sukladnosti proizvoda sa Specifikacijom proizvoda
– voditi evidencije o izdanim i poništenim (suženim i povučenim) Potvrdama o sukladnosti proizvoda sa Specifikacijom proizvoda (u daljnjem tekstu: Potvrda o sukladnosti)
– dostavljati Ministarstvu polugodišnja izvješća na Obrascu iz Priloga XI. ovoga Pravilnika do 31. srpnja tekuće godine i 31. siječnja naredne godine
– dostavljati Ministarstvu, na traženje, podatke potrebne za izradu izvješća o provedenim službenim 