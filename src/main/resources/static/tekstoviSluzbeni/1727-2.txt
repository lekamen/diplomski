tužitelj predlaže da Sud donese presudu kojom će osporeno rješenje oglasi ništavim, a podredno, ako nađe da se radi o upravnoj stvari, osporeno rješenje poništi.
Tuženik, pozvan na odgovor u smislu članka 32. Zakona o upravnim sporovima (»Narodne novine« 20/10., 143/12. i 152/14. – dalje u tekstu: ZUS), protivi se tužbi osporavajući prvenstveno osnovanost prigovora nenadležnosti, navodeći da je veza ZEK-a i određenih naknada stvarna, neposredna i bitna s obzirom da se spor odnosi na regulatorne obveze tužitelja kao operatora sa značajnom tržišnom snagom, a koje su mu određene sukladno odredbi članka 56. ZEK-a. Okvirni sadržaj tih obveza propisan je člankom 58. ZEK-a koji propisuje regulatornu obvezu transparentnosti, člankom 59. ZEK-a koji propisuje regulatornu obvezu nediskriminacije i člankom 61. ZEK-a koji propisuje regulatornu obvezu pristupa i korištenja posebnih dijelova mreže, a konkretiziran je u odlukama o analizama mjerodavnih tržišta. Analiza mjerodavnih tržišta je ključni dokument u kojima se određuje regulatorne obveze i definira njihov konkretni sadržaj pa se navedene usluge temelje na gore navedenim regulatornim obvezama.
Upućuje nadalje na određene presude Upravnog suda Republike Hrvatske gdje se sud izjasnio da povrat neovlašteno naplaćenog iznosa nije samo stvar dužničko-vjerovničkog odnosa između tužitelja i njegovih korisnika već ulazi u domenu regulatornih obveza propisanih ZEK-om. Smatra da je HAKOM prema izričitoj odredbi članka 20. ZEK obavezan riješiti spor između dva ili više operatera iako ta nadležnost nije isključiva u odnosu na sudsku već je komplementarna, što proizlazi iz stavka 5. navedenog članka Zakona.
Tuženik se posebno osvrće na dio tužbe što se odnosi i na naknade za kašnjenje za usluge koje nisu u području odgovornosti tužitelja pa u vezi s tim navodi da je sam postupak utvrđivanja i otklona smetnji utvrđen člankom 25.1 RUO-a kojim je propisana obveza HT-a i krajnjeg korisnika međusobno se obavještavati o smetnjama u tehničkim parametrima i posljedicama koje navedene smetnje mogu imati te obveza aktivnog surađivanja na otklonu smetnji. Ukoliko tužitelj ne otkloni kvar/smetnju unutar roka iz članka 15.3 RUO-a obveza je operatoru korisniku isplatiti naknadu za svaki dan kašnjenja, a HT nije pravovremeno obavijestio H1 Telekom da se radi o smetnjama koje nisu u odgovornosti tužitelja iz čega je vidljivo da nije aktivno surađivao po pitanju otklona/kvara pa i taj prigovori smatra neosnovanim.
Tuženik se protivi i navodima tužbe vezanim uz navodnu neodređenost izreke navodeći kako su parametri jasno određeni, kako u izreci tako i u obrazloženju rješenja koje se tumači zajedno s izrekom, pa slijedom izloženog predlaže da se tužbu odbije kao neosnovanu.
Odgovor na tužbu podnio je i H1 Telekom d.d. iz Splita u svojstvu zainteresirane osobe očitujući se prvenstveno u odnosu na prigovore nenadležnosti navodeći kako je osnovni zadatak tuženika upravo reguliranje obveza i spornih pitanja među operatorima pa svakako i pitanje naknada za kašnjenje. Smatra da tužitelj svojim korištenjem izraza »ugovorna kazna« nastoji dovesti Sud u zabludu i dovesti u pitanje nadležnost tuženog za odlučivanje. S tim u vezi navodi kako je veza između predmeta spora i obveza iz ZEK-a neposredna, određena i konkretna, pa je tuženik donio rješenje u granicama svojih ovlasti.
Također navodi da je visina naknada koju je tužitelj dužan plaćati operatorima za kašnjenje u pružanju usluga određena od strane tuženik kao regulatornog tijela u okviru regulatorne obveze pristupa i korištenja posebnih dijelova mreže što je kao obvezujuće tužitelj ugradio u svoju Standardnu ponudu, što također govori u prilog nadležnosti tuženik za odlučivanje u sporovima u vezi navedenih naknada.
U odnosu na naknade za kašnjenje u otklanjanju kvarova/smetnje za usluge izdvojenog pristupa lokalnoj petlji pojašnjava kako je tuženik kroz odredbe Standardne ponude propisao zaštitu od neosnovanih prijava kvarova/smetnji od strane operatora korisnika te