96 09.09.2015 Pravilnik o provedbi programa mlijeka u školama
MINISTARSTVO POLJOPRIVREDE
1851
Na temelju članka 8. stavka 2. i članka 57. stavka 7. Zakona o poljoprivredi (»Narodne novine« broj 30/15), ministar poljoprivrede donosi
PRAVILNIK
O PROVEDBI PROGRAMA MLIJEKA U ŠKOLAMA
Članak 1.
Ovim Pravilnikom uređuju se pravila kojih se moraju pridržavati pravne i fizičke osobe u pogledu poštivanja pravila provedbe programa mlijeka u školama (u daljnjem tekstu: Program) u razdoblju od 1. kolovoza 2015. do 31. srpnja 2016. godine.
Članak 2.
Ovim Pravilnikom utvrđuje se provedba:
– Uredbe (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (SL L 347, 20. 12. 2013.) (u daljnjem tekstu Uredba (EU) br. 1308/2013) i
– Uredbe Komisije (EZ) br. 657/2008 od 10. srpnja 2008. o utvrđivanju detaljnih pravila za primjenu Uredbe Vijeća (EZ) br. 1234/2007 u pogledu potpore Zajednice za opskrbu učenika u obrazovnim ustanovama mlijekom i određenim mliječnim proizvodima (SL L 183, 11.7.2008.) kako je posljednji put izmijenjena Provedbenom uredbom Komisije (EU) br. 756/2013 od 6. kolovoza 2013. o izmjeni Uredbe (EZ) br. 657/2008 o utvrđivanju detaljnih pravila za primjenu Uredbe Vijeća (EZ) br. 1234/2007 u pogledu potpore Zajednice za opskrbu učenika u obrazovnim ustanovama mlijekom i određenim mliječnim proizvodima (SL L 211, 7. 8. 2013.) (u daljnjem tekstu Uredba Komisije (EZ) br. 657/2008).
Članak 3.
Pojedini pojmovi u smislu ovoga Pravilnika imaju sljedeće značenje:
1) Program je mjera potpore Europske unije za poboljšanje dostupnosti mlijeka i mliječnih proizvoda u odgojno-obrazovnim ustanovama radi poboljšanja distribucije mlijeka i mliječnih proizvoda te poboljšanja prehrambenih navika djece.
2) podnositelj zahtjeva za dodjelu potpore je pravna ili fizička osoba u smislu članka 6. stavka 2. Uredbe (EZ) br. 657/2008 koja je za tu namjenu odobrena od strane Agencije za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja).
3) korisnici su učenici koji konzumiraju mlijeko i mliječne proizvode koji su predmet potpore Programa sukladno ovom Pravilniku.
Članak 4.
(1) Ministarstvo nadležno za poljoprivredu prati provedbu Programa na temelju izvješća dostavljenih od Agencije za plaćanja i Savjetodavne službe.
(2) Ministarstvo nadležno za obrazovanje će Agenciji za plaćanja dostaviti obavijest o:
a) ukupnom broju nastavnih tjedana tijekom školske godine 2015./2016.
b) ukupnom broj učenika koji mogu sudjelovati u provedbi Programa i
c) broju učenika u svakoj odgojno-obrazovnoj ustanovi koja može sudjelovati u provedbi Programa.
(3) Agencija za plaćanja za provedbu Programa:
a) odobrava podnositelja zahtjeva za potporu
b) dodjeljuje potporu za ovu mjeru i
c) obavlja administrativnu kontrolu i kontrolu na terenu sukladno članku 15. Uredbe (EZ) br. 657/2008.
(4) Agencija za plaćanja podnosi ministarstvu nadležnom za poljoprivredu izvještaj o provedbi Programa koji sadrži sljedeće podatke o:
a) broju podnositelja kojima su odobreni zahtjevi za potporu i onih koji su odbijeni te o razlozima odbijanja
b) broju djece koja su bili korisnici
c) količinama mlijeka i mliječnih proizvoda koji su bili predmet potpore i
d) cijeni proizvoda.
(5) Savjetodavna služba:
a) prati učinkovitost provedbe Programa u odnosu na parametre navike konzumiranja i znanja o mlijeku i mliječnim proizvodima i
b) podnosi izvještaj ministarstvu nadležnom za poljoprivredu o utjecaju provedene mjere na prehrambene navike i zdravlje djece odnosno o učinkovitosti provedbe Programa u odnosu na parametre navike konzumiranja i znanja o mlijeku i mliječnim proizvodima.
(6) Odgojno-obrazovne ustanove koje provode ovaj Program:
a) organiziraju raspodjelu i vođenje evidencije prijema mlijeka i mliječnih proizvoda namijenjenih djeci, pripremu mlijeka i