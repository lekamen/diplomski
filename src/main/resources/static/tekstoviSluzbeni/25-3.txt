 o obvezi objavljivanja prospekta u smislu odredbi Zakona koji uređuje tržište kapitala odnosno izjavu o izuzeću od navedene obveze uz obrazloženje ispunjenja uvjeta za navedeno izuzeće te naznaku dokumentacije u kojoj su dostupne informacije odgovarajuće informacijama sadržanim u prospektu, koja će biti potpisana od strane ovlaštenih osoba za zastupanje u skladu s odredbama Zakona koje uređuju zastupanje Društva prema Agenciji,
9. dokaze o plaćenoj naknadi i administrativnoj pristojbi propisanoj pravilnikom o vrsti i visini naknada i administrativnih pristojbi Agencije, koja se plaća uz podneseni zahtjev,
10. na poziv Agencije, po potrebi i druge podatke i dokumentaciju kojim se dokazuje ispunjavanje uvjeta propisanih Zakonom za izdavanje odobrenja za razdvajanja s osnivanjem uključujući i podatke koji su propisani zakonom koji uređuje sprječavanje pranja novca i financiranja terorizma, a koje prikupljaju obveznici tog zakona.
(3) Nova Društva za osiguranje koja se osnivaju radi provođenja razdvajanja dužna su ishoditi dozvolu Agencije za obavljanje poslova osiguranja u vrstama osiguranja u kojima je Društvo koje se razdvojilo obavljalo poslove osiguranja, a koje će preuzeti od Društva koje se razdvojilo.
(4) Zahtjev za izdavanje odobrenja za provođenje razdvajanja s osnivanjem, koji podnosi Društvo koje se razdvaja, tako da istodobno svu svoju imovinu prenosi na dva ili više novih društava za osiguranje koja se osnivaju radi provođenja razdvajanja sa sjedištem izvan Republike Hrvatske mora minimalno sadržavati predmet zahtjeva s naznakom tvrtke, sjedišta i OIB-a podnositelja zahtjeva, koji će biti potpisan od strane osoba ovlaštenih za zastupanje u skladu s odredbama Zakona prema Agenciji, u kojem će se obrazložiti razlozi za razdvajanje te ciljevi koji se namjeravaju postići razdvajanjem.
(5) Uz zahtjev iz stavka 1. ovoga članka Društvo je dužno dostaviti:
1. dokumentaciju propisanu stavkom 2. točkama 1. do 9. ovoga članka,
2. na poziv Agencije, po potrebi i druge podatke i dokumentaciju kojim se dokazuje ispunjavanje uvjeta propisanih Zakonom za izdavanje odobrenja za razdvajanje s osnivanjem uključujući i podatke koji su propisani zakonom koji uređuje sprečavanje pranja novca i financiranja terorizma, a koje prikupljaju obveznici tog zakona.
(6) Nova Društva za osiguranje koja se osnivaju radi provođenja razdvajanja moraju imati dozvolu nadležnog nadzornog tijela za obavljanje poslova osiguranja koje će preuzeti od Društva koje se razdvaja odnosno moraju obavijestiti o namjeri obavljanja poslova osiguranja na području Republike Hrvatske u skladu s odredbama Zakona o slobodnom obavljanju poslova osiguranja u Republici Hrvatskoj.
Zahtjev za izdavanje odobrenja za provođenje odvajanja društava za osiguranje s osnivanjem
Članak 7.
(1) Zahtjev za izdavanje odobrenja za provođenje odvajanja s osnivanjem, koji Agenciji podnosi Društvo koje odvaja jedan ili više dijelova svoje imovine tako da ih prenosi na jedno ili više novih društava za osiguranje koja se osnivaju radi provođenja odvajanja sa sjedištem u Republici Hrvatskoj, mora minimalno sadržavati predmet zahtjeva s naznakom tvrtke, sjedišta i OIB-a podnositelja zahtjeva, koji će biti potpisan od strane osoba ovlaštenih za zastupanje u skladu s odredbama Zakona prema Agenciji, u kojem će se obrazložiti razlozi za odvajanje te ciljevi koji se namjeravaju postići odvajanjem.
(2) Na zahtjev iz stavka 1. ovoga članka na odgovarajući način se primjenjuju odredbe članka 6. stavka 1., 2. i 3. ovoga Pravilnika.
(3) Zahtjev za izdavanje odobrenja za provođenje odvajanja s osnivanjem podnosi Društvo koje odvaja jedan ili više dijelova svoje imovine tako da ih na jedno ili više društava za osiguranje sa sjedištem izvan Republike Hrvatske mora minimalno sadržavati predmet zahtjeva s naznakom tvrtke, sjedišta i OIB-a podnositelja zahtjeva, koji će biti potpisan od strane ovlaštenih za zastupanje u skladu s odredbama Zakona prema Agenciji, u kojem će se obrazložiti razlozi za podjelu te