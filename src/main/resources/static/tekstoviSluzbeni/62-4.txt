do roka za podnošenje zahtjeva za potporu propisanoga natječajem (za koje nije bilo potrebe za izdavanjem zahtjeva za dopunu);
b) Zahtjevi za potporu zaprimljeni nepotpuni (za koje je Agencija za plaćanja izdala zahtjev za dopunu).
(3) Vremenom podnošenja potpunog zahtjeva za potporu za zahtjeve sukladno stavku 2. točki a) ovoga članka smatra se trenutak slanja (datum, sat, minuta, sekunda) potpunog zahtjeva za potporu u slučaju slanja preporučenom poštom ili trenutak zaprimanja (datum, sat, minuta, sekunda) u Agenciju za plaćanja ukoliko se dostavlja osobno.
(4) Vremenskim rokom potrebnim za podnošenje potpunog zahtjeva za potporu za zahtjeve sukladno stavku 2. točki b) ovoga članka smatra se vrijeme proteklo od dana zaprimanja zahtjeva za dopunu od strane korisnika do trenutka podnošenja dopune/obrazloženja/ispravka (datum, sat, minuta, sekunda).
(5) Ukoliko zahtjevi iz stavka 2. točke b) ovoga članka imaju jednaki broj bodova i jednako vrijeme podnošenja dopune prednost imaju zahtjevi za potporu s ranijim vremenom podnošenja zahtjeva za potporu na natječaj (datum, sat, minuta, sekunda).
(6) Ukoliko dva ili više zahtjeva za potporu imaju jednaki broj bodova i jednako vrijeme podnošenja dopune/obrazloženje/ispravka odnosno zahtjeva za potporu, provest će se postupak izvlačenja slučajnim odabirom u prisutnosti javnog bilježnika.
(7) Izrađena rang lista bit će dostupna korisnicima u okviru Izvještaja o provedenom natječaju koji će biti dostupan u AGRONET-u.
Izdavanje odluka
Članak 11.
(1) U slučaju kada se nakon zaprimanja svih zahtjeva za potporu i provjere ukupnog traženog iznosa potpore utvrdi da ima dovoljno raspoloživih sredstava, Agencija za plaćanja će izdati odluke po završetku administrativne kontrole svakoga pojedinačnog zahtjeva za potporu.
(2) Agencija za plaćanja će nakon obrade zahtjeva za potporu donijeti:
a) Odluku o dodjeli sredstava, u slučaju ispunjavanja uvjeta i kriterija propisanih ovim Pravilnikom i natječajem.
b) Odluku o odbijanju, u slučaju:
– neispunjavanja uvjeta i kriterija propisanih ovim Pravilnikom i natječajem,
– nepravovremeno podnesenih zahtjeva za potporu,
– nepravovremeno dostavljenih i/ili nepotpunih odgovora na zahtjev za dopunu,
– utvrđene nepravilnosti, ukoliko je odlukom o utvrđenoj nepravilnosti određeno odbijanje zahtjeva za potporu uzimajući u obzir težinu utvrđene nepravilnosti ili u slučaju ne poduzimanja korektivnih mjera određenih radi ispravljanja utvrđene nepravilnosti u zadanom roku. Ukoliko je utvrđena nepravilnost ujedno i sumnja na prijevaru, Upravljačko tijelo će o tome izvijestiti Državno odvjetništvo Republike Hrvatske kako bi se pokrenuo postupak pred nadležnim sudom.
– namjernog davanja neistinitih informacija od strane korisnika,
– negativnog nalaza kontrole na terenu ili onemogućavanja obavljanja kontrole na terenu;
– utvrđenog sufinanciranja privremene obustave drugim javnim izdacima.
Članak 12.
(1) U slučaju kada se nakon zaprimanja svih zahtjeva za potporu i provjere ukupnog traženog iznosa potpore utvrdi da nema dovoljno raspoloživih sredstava za sve korisnike, Agencija za plaćanja će izdati odluke nakon završetka administrativne obrade svih zaprimljenih zahtjeva za potporu.
(2) Agencija za plaćanja će u slučaju nedostatnih sredstava za sve zaprimljene zahtjeve za potporu, a nakon provedene obrade svih zahtjeva za potporu donijeti:
a) Odluku o privremenoj raspodjeli sredstava, u slučaju ispunjavanja uvjeta i kriterija propisanih ovim Pravilnikom i natječajem;
b) Odluku o odbijanju sukladno razlozima navedenim u članku 11. stavku 2. točki b) ovoga Pravilnika.
(3) Odlukom o privremenoj raspodijeli sredstava iz stavka 2. točke a) ovoga članka definira se privremena raspodjela ukupno raspoloživih sredstava po korisnicima za sve korisnike koji udovoljavaju uvjetima i kriterijima Pravilnika i natječaja, neovisno o ostvarenom broju bodova i poziciji na rang listi.
(4) Rang lista iz stavka 3. ovoga članka je privremena i nalazi se u sklopu Privremenog izvještaja o