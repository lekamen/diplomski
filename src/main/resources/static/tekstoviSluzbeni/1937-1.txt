nesposobnosti za plaćanje i prezaduženosti u stečajnom postupku posebnim odobrenjem dopustiti izvođenje radnji i pravna raspolaganja s trošarinskim proizvodima. Pri odlučivanju u povodu zahtjeva za izdavanje odobrenja carinski ured uzima u obzir načela zaštite i ostvarenja javnopravnih i gospodarskih interesa. Tijela u predstečajnom i stečajnom postupku mogu podnijeti žalbu protiv odluke carinskog ureda o zahtjevu za izdavanje odobrenja.«.
Članak 4.
U članku 13. stavku 5. iza prve rečenice dodaje se rečenica koja glasi:
»Ovlašteni držatelj trošarinskog skladišta ili registrirani primatelj koji imaju odobrenje za primanje trošarinskih proizvoda na mjestu direktne isporuke na teritoriju Republike Hrvatske podnose računalnom sustavu Carinske uprave potvrdu o primitku kako je propisano ovim stavkom.«.
Članak 5.
Iza članka 14. dodaju se naslov i članak 14.a koji glase:
»Direktna isporuka
Članak 14.a
(1) Nadležni carinski ured može ovlaštenom držatelju trošarinskog skladišta i registriranom primatelju odobriti da trošarinske proizvode prima na mjestu direktne isporuke u Republici Hrvatskoj. Mjestom direktne isporuke smatra se mjesto različito od lokacije trošarinskog skladišta te mjesta primitka trošarinskih proizvoda određenog odobrenjem za registriranog primatelja.
(2) Ovlašteni držatelj trošarinskog skladišta i registrirani primatelj moraju nadležnom carinskom uredu dostaviti podatke o mjestima direktne isporuke i njihovim identifikacijskim oznakama.
(3) Mjesto direktne isporuke određuje se trošarinskim odobrenjem za ovlaštenog držatelja trošarinskog skladišta i za trošarinsko skladište i odobrenjem za registriranog primatelja. Odobrenjem se mogu odrediti dodatne mjere nadzora.
(4) Primitak trošarinskih proizvoda na mjestu direktne isporuke ne može se odobriti za duhanske prerađevine te povremeno registriranom primatelju.«.
Članak 6.
U članku 19. stavku 4. točki 1. riječi: »prije početka otpreme trošarinskih proizvoda« brišu se.
Članak 7.
U članku 20. stavku 2. točka 1. mijenja se i glasi:
»1. prije otpreme trošarinskih proizvoda prijaviti se nadležnom carinskom uredu te dostaviti ovjereni dokument nadležnog tijela države članice odredišta kojim se dokazuje da je osigurano plaćanje trošarine i da su ispunjeni propisani uvjeti za plaćanje u državi članici odredišta i«.
Članak 8.
Iza članka 20. dodaju se naslov i članak 20.a koji glase:
»Zlouporaba prava u kretanju trošarinskih proizvoda
Članak 20.a
(1) Zlouporabom prava u kretanju trošarinskih proizvoda smatra se svako postupanje osoba koje su na bilo koji način izravno ili neizravno uključene u kretanje trošarinskih proizvoda usmjereno na:
1. prikrivanje stvarne namjere, cilja ili osnove raspolaganja s trošarinskim proizvodima
2. izbjegavanje plaćanja trošarine ili drugih javnih davanja, uključujući i stvaranje uvjeta za izbjegavanje plaćanja trošarine ili drugih javnih davanja.
(2) Neovisno o odredbi stavka 1. ovoga članka, smatra se da osobe koje su na bilo koji način izravno ili neizravno uključene u kretanje trošarinskih proizvoda zloupotrebljavaju pravo u kretanju trošarinskih proizvoda ako:
1. sklapaju fiktivne ili prividne pravne poslove u vezi s kretanjem trošarinskih proizvoda ili sudjeluju u sklapanju ili izvršavanju takvih pravnih poslova
2. organiziraju fiktivne isporuke, primitke ili kretanja trošarinskih proizvoda ili izravno ili neizravno sudjeluju u njima
3. zloupotrebljavaju Sustav kontrole kretanja trošarinskih proizvoda za prikazivanje fiktivnih kretanja
4. izravno ili neizravno sudjeluju u krivotvorenju poslovne, prijevozne ili druge dokumentacije u vezi s kretanjem trošarinskih proizvoda ili u korištenju takve krivotvorene dokumentacije
5. neovlašteno ili samovoljno koriste podatke drugih fizičkih ili pravnih osoba radi obavljanja ili stvaranja uvjeta za obavljanje radnji, postupanja i raspolaganja s trošarinskim proizvodima
6. zloupotrebom povjerenja, prijevarnim, lažnim ili obmanjujućim radnjama obavljaju radnje, postupanja ili raspolaganja s trošarinskim