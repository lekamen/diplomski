 Hrvatske izvještava članove Vlade Republike Hrvatske o aktivnostima i aktualnostima obuhvaćenima ovom Odlukom.
Ured predsjednika Vlade Republike Hrvatske jednom tromjesečno podnosi pisano izvješće Vladi Republike Hrvatske o napretku u provedbi reformskih mjera i ostvarivanja ciljeva Strategije EU 2020 te o napretku u pripremi i provedbi ključnih razvojnih inicijativa i projekata od osobitog strateškog značaja za razvoj Republike Hrvatske.
Vlada Republike Hrvatske jednom godišnje podnosi izvješće Hrvatskome saboru, Odboru za europske poslove o aktivnostima Vlade Republike Hrvatske unutar okvira za gospodarsko upravljanje EU-a, uključujući informacije o napretku u provedbi reformskih mjera i ostvarivanja ciljeva Strategije EU 2020.
XI.
U skladu s politikama transparentnosti i pozitivnim propisima Republike Hrvatske u pogledu pristupa dokumentima i informacijama, Vlada Republike Hrvatske će na svojoj internetskoj stranici redovito objavljivati informacije koje se odnose na aktivnosti obuhvaćene ovom Odlukom.
XII.
Do stvaranja uvjeta iz točke VI. ove Odluke za provedbu ove Odluke, Uredu predsjednika Vlade Republike Hrvatske u obavljanju stručnih i administrativnih poslova za Radnu skupinu, operativnom praćenju i u koordinaciji provedbe Europskog semestra, pomaže Ministarstvo regionalnoga razvoja i fondova Europske unije, Uprava za strateško planiranje, koordinaciju fondova EU i međunarodnih programa.
Zadužuje se Ured predsjednika Vlade Republike Hrvatske da o ovoj Odluci, na odgovarajući način, izvijesti sva nadležna ministarstva, druga nadležna središnja tijela državne uprave i druge relevantne institucije u vezi točke II. ove Odluke.
XIII.
Stupanjem na snagu ove Odluke prestaje važiti Odluka o osnivanju Radne skupine za koordinaciju sudjelovanja Republike Hrvatske u Europskom semestru, klase: 022-03/15-04/327, urbroja: 50301-05/05-15-6, od 30. srpnja 2015. godine.
XIV.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/21
Urbroj: 50301-05/05-16-4
Zagreb, 4. ožujka 2016.
Predsjednik Tihomir Orešković, v. r.
