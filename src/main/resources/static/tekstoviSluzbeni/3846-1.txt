Uključenje sudionika u HSVP
Članak 8.
HNB uključuje u HSVP sudionike iz članka 2. točaka 2., 3. i 4. ove Odluke i otvara im račun na osnovi rješenja o upisu u sudski registar.
Blokada, suspenzija i isključenje
Članak 9.
(1) HNB će blokirati račun sudionika u HSVP-u odmah nakon primitka odluke suda ili naloga Financijske agencije kojim se zabranjuje plaćanje na teret računa sudionika ili obavijesti nadležnog tijela druge države članice o odluci koja sadržava takvu zabranu u odnosu na sudionika. Pod blokadom se podrazumijeva onemogućavanje namire platnih transakcija na teret računa sudionika u trajanju predviđenom takvom odlukom ili nalogom odnosno do primitka drugačije odluke, naloga ili obavijesti o odluci.
(2) HNB će suspendirati u HSVP-u račun sudionika:
a) iz članka 2. točaka 2. i 3. ove Odluke, odmah nakon
aa) donošenja odluke Savjeta HNB-a o podnošenju prijedloga za otvaranje stečajnog postupka nad tim sudionikom,
ab) objave trenutka nastupa pravnih posljedica podnošenja prijedloga Državne agencije za osiguranje štednih uloga i sanaciju banaka za otvaranje stečajnog postupka nad tim sudionikom ili
ac) donošenja odluke HNB-a o pokretanju postupka prisilne likvidacije tog sudionika;
b) iz članka 2. točke 4. ove Odluke, odmah nakon primitka obavijesti nadležnog tijela druge države članice o pokretanju postupka zbog insolventnosti koji za posljedicu ima zabranu plaćanja u odnosu na tog sudionika;
c) iz članka 2. točke 6. ove Odluke, odmah nakon primitka obavijesti o otvaranju stečajnog postupka nad tim sudionikom.
Pod suspenzijom računa sudionika u HSVP-u podrazumijeva se onemogućavanje namire platnih transakcija na teret i u korist računa sudionika.
(3) HNB će isključiti iz HSVP-a sudionika:
a) u slučaju iz stavka 2. točke a) podtočaka aa) i ab) ovog članka, nakon završetka obračunskog dana u HSVP-u u kojem je primio obavijest suda o otvaranju stečajnog postupka nad tim sudionikom;
b) u slučaju iz stavka 2. točke a) podtočke ac) ovog članka, nakon završetka obračunskog dana u HSVP-u u kojem je donesena odluka HNB-a o pokretanju postupka prisilne likvidacije tog sudionika;
c) u slučaju iz stavka 2. točke b) ovog članka, nakon završetka obračunskog dana u HSVP-u u kojem je suspendiran račun tog sudionika, pod uvjetom da se obavijest nadležnog tijela druge države članice odnosi na postupak zbog insolventnosti čija je posljedica trajna zabrana plaćanja;
d) u slučaju iz stavka 2. točke c) ovog članka nakon završetka obračunskog dana u HSVP-u u kojem je suspendiran račun tog sudionika;
e) iz članka 2. točaka 2., 3. i 6. ove Odluke, nakon završetka prvoga sljedećeg obračunskog dana u HSVP-u nakon dana donošenja odluke o redovnoj likvidaciji tog sudionika;
f) iz članka 2. točke 5., u skladu sa zakonom kojim je reguliran taj sudionik.
(4) U svrhu izvršavanja svojih dužnosti određenih posebnim zakonima i podzakonskim propisima te u svrhu ostvarivanja prava sudionika HSVP-a ili trećih osoba priznatih posebnim zakonima u uvjetima blokade ili suspenzije računa sudionika iz ovog članka, HNB je ovlašten otkazati ili izvršiti sve ili pojedine platne transakcije koje su u skladu s člankom 14. ove Odluke evidentirane u redu čekanja.
Pokriće na računu
Članak 10.
(1) Platne se transakcije namiruju do visine pokrića na računu sudionika.
(2) Pokriće na računu sudionika čine novčana sredstva na njegovu računu te iznos dopuštenoga negativnog stanja na tom računu u skladu s propisom koji donosi HNB.
(3) Dopušteno negativno stanje na računu HNB-a nije ograničeno.
Uloga HNB-a kao agenta za namiru Nacionalnoga klirinškog sustava
Članak 11.
(1) HNB je agent za namiru Nacionalnoga klirinškog sustava (u nastavku teksta: NKS).
(2) HNB kao agent za namiru NKS-a:
– zaprima novčana sredstva koja sudionici prenose na račun HNB-a u HSVP-u u svrhu osiguranja pokrića obračuna u NKS-u te vodi evidenciju zaprimljenih novčanih sredstava;
– iz tih novčanih sredstava provodi u HSVP-u namiru konačnih neto pozicija na obračunskim računima neposrednih sudionika u NKS-u