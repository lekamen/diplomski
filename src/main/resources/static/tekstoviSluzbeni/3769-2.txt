 tekstu: Radna skupina) u pravilu se sastaje tjedno, utorkom poslijepodne, u Ministarstvu vanjskih i europskih poslova.
Članak 4.
Nositelji izrade stajališta Republike Hrvatske
(1) Nositelj izrade stajališta Republike Hrvatske u vezi odgovarajućeg dokumenta Europske unije je tijelo državne uprave određeno Zaključkom Vlade Republike Hrvatske o nadležnostima tijela državne uprave za radne skupine Vijeća Europske unije, klase: 910-04/12-02/16, urbroja: 5030109-12-1, od 31. svibnja 2012. godine i klase: 022-03/13-07/272, urbroja: 50301-21/21-13-3, od 24. listopada 2013. godine.
(2) Nositelj izrade stajališta Republike Hrvatske za sastanke Europskoga vijeća je Ministarstvo vanjskih i europskih poslova, u suradnji s Uredom predsjednika Vlade Republike Hrvatske.
(3) Nositelj izrade stajališta Republike Hrvatske u pripremu okvirnog stajališta dužan je pravovremeno i na odgovarajući način uključiti sunositelje, odnosno sva druga tijela državne uprave i druga tijela u čiju nadležnost ulaze pitanja obuhvaćena aktom Europske unije ili točkom dnevnog reda Vijeća i Europskoga vijeća.
(4) Sunositelji u smislu stavka 3. ovoga članka dužni su sudjelovati u izradi prijedloga stajališta te pravovremeno i na odgovarajući način dostaviti doprinos po pitanjima iz svoje nadležnosti nositelju.
Članak 5.
Pitanja nadležnosti
(1) Tijelo državne uprave može u roku od dva radna dana od dana dostave akta Europske unije za koje se traži izrada stajališta istaknuti prigovor nenadležnosti.
(2) O prigovoru iz stavka 1. ovog članka odlučuje Vlada Republike Hrvatske na prijedlog Koordinacije za vanjsku i europsku politiku.
Članak 6.
Postupak izrade i usuglašavanja okvirnog stajališta za akte Europske unije
(1) Akt Europske unije u vezi kojeg je potrebno izraditi okvirno stajalište Republike Hrvatske Ministarstvo vanjskih i europskih poslova dostavlja elektroničkom poštom nositelju izrade stajališta, uz naznaku roka za izradu prijedloga okvirnog stajališta, vodeći pritom računa o dinamici rasprave u radnim tijelima Vijeća.
(2) Nositelj izrade stajališta, u suradnji sa sunositeljem te drugim nadležnim tijelima državne uprave i drugim tijelima, analizira akt Europske unije, izrađuje prijedlog okvirnog stajališta te ga u naznačenom roku, putem elektroničke pošte, dostavlja Ministarstvu vanjskih i europskih poslova.
(3) Prijedlog stajališta Ministarstvo vanjskih i europskih poslova, putem elektroničke pošte dostavlja na očitovanje svim članovima Radne skupine, koji u naznačenom roku dostavljaju nositelju putem elektroničke pošte primjedbe na dostavljeni prijedlog okvirnog stajališta, nakon proteka kojega roka se smatra da nemaju primjedbi na dostavljeni prijedlog. Prijedlog okvirnog stajališta se dostavlja i Stalnom predstavništvu, koje može dati svoje primjedbe u svim fazama usuglašavanja okvirnog stajališta.
(4) Sukladno dobivenim primjedbama nositelj izrade stajališta, u suradnji sa sunositeljem te drugim nadležnim središnjim tijelima državne uprave i drugim tijelima, dorađuje prijedlog stajališta te ga u naznačenom roku putem elektroničke pošte dostavlja Ministarstvu vanjskih i europskih poslova.
(5) Ministarstvo vanjskih i europskih poslova upućuje prijedlog okvirnog stajališta Koordinaciji za vanjsku i europsku politiku, koja raspravlja prijedlog okvirnog stajališta, te o predmetnom usvaja Zaključak. Po potrebi se o okvirnom stajalištu može raspravljati na sastanku Međuresorne radne skupine za europske poslove prije upućivanja na Koordinaciju za vanjsku i europsku politiku.
Članak 7.
Postupak izrade i utvrđivanja stajališta za sastanke COREPER-a i Posebnog odbora za poljoprivredu
(1) Uslijed specifične dinamike pripreme sastanaka COREPER-a, Ministarstvo vanjskih i europskih poslova putem elektroničke pošte dostavlja najave dnevnog reda i dnevni red za sastanak COREPER-a članovima Radne skupine, određuje nositelje kao i rok za pripremu prijedloga stajališta vezano na pojedine točke dnevnog reda, vodeći pritom računa o dinamici i rokovima za pripremu sastanaka