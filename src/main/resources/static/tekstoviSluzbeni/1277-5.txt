 radnji u postupku i prikupljenoj dokumentaciji, a što proizlazi i iz obrazloženja osporenog rješenja. Dio dokumentacije predstavlja poslovnu tajnu odnosno službenu tajnu, pa time što takva dokumentacija nije dana na uvid ili dostavljena tužitelju/tužiteljima na očitovanje nisu povrijeđene postupovne odredbe ZUP-a.
Imajući u vidu navedeno obrazloženje osporenog rješenja ni tužbeni navodi TDR-a glede mjerodavnog tržišta, vladajućeg položaja, rabatne politike, marketinških usluga, zakupa nisu osnovani.
Osporeno rješenje doneseno je temeljem odredbi ZZTN-a i Uredbe, a pozivanje tužene na praksu EU u konkretnom predmetu sukladno je, u obrazloženju rješenja citiranom članku 35. stavku 3. ZZTN-a. Osim toga u očitovanju tijekom postupka i TDR potkrepljuje svoje navode primjerima iz europske prakse.
Trebalo je stoga, temeljem odredbe članka 42. stavak 2. Zakona o upravnim sporovima (»Narodne novine« 53/91., 9/92., 77/92.), koji Zakon se primjenjuje sukladno ovlaštenju iz članka 90. Zakona o upravnim sporovima (»Narodne novine« 20/10., 143/12., 152/14.), tužbe odbiti kao neosnovane.
Ova presuda objavit će se u »Narodnim novinama« na temelju odredbe članka 59. stavak 2. ZZTN-a.
Broj: Us-9222/11-4
Zagreb, 22. travnja 2015.
Predsjednik vijeća mr. sc. Ivica Kujundžić, v. r.
