28 30.03.2016 Odluka o izmjeni Odluke o osnovama za sklapanje ugovora o provođenju specifične zdravstvene zaštite
HRVATSKI ZAVOD ZA ZDRAVSTVENO OSIGURANJE
805
Na osnovi članka 87. Zakona o obveznom zdravstvenom osiguranju (»Narodne novine«, broj 80/13. i 137/13.) te članka 26. stavka 1. točke 18. Statuta Hrvatskog zavoda za zdravstveno osiguranje (»Narodne novine«, broj 18/09., 33/10., 8/11., 1/14. i 83/15.) Upravno vijeće Hrvatskog zavoda za zdravstveno osiguranje na 106. sjednici održanoj 29. ožujka 2016. godine uz prethodno pribavljeno mišljenje nadležnih komora i suglasnost ministra nadležnog za zdravlje donijelo je
ODLUKU
O IZMJENI ODLUKE O OSNOVAMA ZA SKLAPANJE UGOVORA O PROVOĐENJU SPECIFIČNE ZDRAVSTVENE ZAŠTITE
Članak 1.
U Odluci o osnovama za sklapanje ugovora o provođenju specifične zdravstvene zaštite (»Narodne novine«, broj 47/14., 157/14. i 139/15.), u članku 18. stavku 2. riječi: »za razdoblje od 1. siječnja do 31. ožujka 2016. godine« zamjenjuju se riječima: »za razdoblje od 1. travnja do 31. prosinca 2016. godine«.
Članak 2.
Ova Odluka stupa na snagu dan nakon objave u »Narodnim novinama«.
Klasa: 025-04/16-01/25
Urbroj: 338-01-01-16-01
Zagreb, 29. ožujka 2016.
Predsjednik Upravnog vijeća Hrvatskog zavoda za zdravstveno osiguranje prof. dr. sc. Marko Duvnjak, dr. med., v. r.
