 temeljio na povjerenju u konačni i pravomoćni upravni akt. No, suprotno navedenom, konačna i pravomoćna lokacijska dozvola bivaju poništeni po pravu nadzora od strane istoga upravnog tijela koje ga je i donijelo (!), nakon više od godinu dana od njezine konačnosti, te nakon što su tužitelji pribavili sve dalje potrebne dokumente za gradnju sukladno Zakonu o prostornom uređenju i gradnji, te pomoću kredita poslovne banke izgradili objekt!
Nadalje, tužitelji se pozivaju na odredbu čl. 265. st. 1. ZUP-a prema kojem je ovakvo upravno rješenje o poništenju lokacijske dozvole po pravu nadzora moglo biti doneseno isključivo ako stranka koja je na temelju tog rješenja stekla pravo na to pristane i ako se sa time ne vrijeđa pravo treće osobe. Odluka Visokog upravnog suda uopće se ne osvrće na navedeni propis iako tužitelji smatraju da je isti trebalo primijeniti u konkretnom slučaju jer su se za to stekli svi uvjeti.
Pri tome se tužitelji pozivaju na načelno ustavnopravno stajalište u području prava gradnje a koje glasi: da država nije ovlaštena jednostrano po pravu nadzora nad zakonitošću upravnih akata kojima je priznato pravo gradnje strankama, tako zahvaćati u priznata prava ukidanjem dotičnih upravnih akata nakon što oni postanu pravomoćni ... i ako za takvo ukidanje pogođene privatne osobe nisu dobile naknadu tržišne vrijednosti u smislu čl. 50. st. 1. Ustava koju je dužna isplatiti RH ...
VIII Nadalje, tužitelji smatraju da je Visoki upravni sud svojom odlukom povrijedio i odredbu čl. 29. st.1. Ustava i to stoga što je usprkos činjenici da je od konačnog upravnog akta – lokacijske dozvole izdane od Grada Velika Gorica ... pa do dana ... kada je doneseno rješenje ... po pravu nadzora kojim se poništava predmetna lokacijska dozvola prošlo više od godinu dana, a što je suprotno pravnom stajalištu istog tog suda, cit: 'Rješenje o poništenju lokacijske dozvole po pravu nadzora mora biti dostavljeno stranci u roku godine dana, od dana konačnosti dozvole ODLUKA UPRAVNOG SUDA REPUBLIKE HRVATSKE, BR. Us-771/2006 OD 6. RUJNA 2006.!!!«
Podnositelji smatraju da su im osporenom odlukom povrijeđena prava zajamčena člancima 14. stavkom 2., 29. stavkom 1., 48. stavkom 1. i 49. stavkom 4. Ustava.
IV. OCJENA USTAVNOG SUDA
4. Polazeći od navoda ustavne tužbe i okolnosti konkretnog slučaja, Ustavni sud je osnovanost ustavne tužbe podnositelja razmotrio s aspekta povrede prava na pravično suđenje, zajamčenog člankom 29. stavkom 1. Ustava, čiji mjerodavni dio glasi:
»Članak 29.
Svatko ima pravo da zakonom ustanovljeni ... sud pravično ... odluči o njegovim pravima ...
(...)«
4.1. Ustavni sud podsjeća da je u odluci broj: U-III-1001/2007 od 7. srpnja 2010., objavljenoj u »Narodnim novinama« broj 90/10. i na www.usud.hr, utvrdio da se jamstva prava na pravično suđenje, sadržana u članku 29. stavku 1. Ustava, primjenjuju i na sudski postupak pred Upravnim sudom (upravni spor) koji je uređen člankom 19. stavkom 2. Ustava.
5. Ustavni sud ističe da je sadržaj ustavnog prava zajamčenog člankom 29. stavkom 1. Ustava ograničen na jamstva pravičnog suđenja. Sukladno tome, ocjenjujući navode ustavne tužbe sa stajališta tog ustavnog prava, Ustavni sud ispituje eventualno postojanje povreda u postupcima pred sudovima i upravnim tijelima i na temelju toga ocjenjuje je li postupak – razmatran kao jedinstvena cjelina – bio vođen na način koji je podnositelju osigurao pravično suđenje.
Ustavni sud napominje da postupci pred sudovima i upravnim tijelima moraju biti u skladu s vladavinom prava koja se može poistovjetiti i s dobrim radom pravosuđa pa bi prava zajamčena Ustavom i međunarodnim pravnim aktima, koja obvezuju Republiku Hrvatsku, bila iluzorna i teorijska, a ne stvarna i učinkovita kad ne bi postojala obveza sudbene vlasti da u postupku primijeni sva postupovna i materijalnopravna jamstva pravičnog suđenja, kao i obveza da svoje odluke obrazloži.
6. U slučaju koji je predmet ispitivanja u ovom ustavnosudskom postupku ishođena je lokacijska dozvola koja je