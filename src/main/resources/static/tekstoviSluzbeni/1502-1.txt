 prostora u trajanju od najmanje pet godina (računi za komunalne obveze).
Ako je podnositelj zahtjeva osoba iz članka 33. stavka 7. Zakona, osim isprava iz stavaka 2. i 3. ovoga članka uz zahtjev mora priložiti:
– potvrdu nadležnoga tijela jedinice lokalne i područne (regionalne) samouprave da obavlja dopuštenu djelatnost u prostoru u ukupnom neprekinutom trajanju od najmanje pet godina,
– suglasnost za preuzimanje obrta od nasljednika,
– rješenje o povratu poslovnoga prostora i ugovor o zakupu za poslovni prostor koji je vraćen prijašnjem vlasniku, a do tada je bio u zakupu u neprekinutom trajanju od najmanje pet godina.
Dokazi i potvrde iz stavaka 2., 3., 5. i 6. ovoga članka ne smiju biti stariji od 15 dana od dana podnošenja zahtjeva.
Ako podnositelj zahtjeva u trenutku podnošenja zahtjeva uz zahtjev ne priloži isprave iz stavka 2. ovoga članka, zahtjev se neće razmatrati.
Ako je u slučaju iz stavka 8. ovoga članka podnositelj zahtjeva uplatio jamčevinu, jamčevina će mu biti vraćena u roku od 30 dana od dana zaprimanja zahtjeva.
Ako podnositelj zahtjeva uz zahtjev ne priloži isprave iz stavaka 3., 4., 5. i 6. ovoga članka, pozvat će se pisanim putem da u roku od 30 dana dopuni zahtjev.
Ako podnositelj zahtjeva nije dopunio zahtjev u roku iz stavka 10. ovoga članka, smatra se da je odustao od zahtjeva.
U slučaju davanja lažne izjave, podnositelj zahtjeva gubi sva prava koja je ostvario na temelju iste.«.
Članak 5.
U članku 6. riječ: »Agencije« zamjenjuje se riječima: »Državnog ureda«, a riječi: »članku 42. Zakona o upravljanju državnom imovinom« zamjenjuju se riječima: »članku 54. Zakona o upravljanju i raspolaganju imovinom u vlasništvu Republike Hrvatske«.
Članak 6.
U članku 7. stavcima 1. i 2. riječ: »Agencija« zamjenjuje se riječima: »Državni ured«.
Članak 7.
Članak 8. mijenja se i glasi:
»Ako podnositelj zahtjeva odustane od zahtjeva nakon što je njegov zahtjev prihvaćen ili ako u roku iz članka 5. stavka 7. ove Uredbe ne dopuni zahtjev, odnosno ako u roku iz članka 7. ove Uredbe ne bude sklopljen ugovor o kupoprodaji poslovnoga prostora zbog propusta podnositelja zahtjeva, Državni ured za upravljanje državnom imovinom ima pravo zadržati iznos jamčevine.«.
Članak 8.
U članku 10. riječi: »nadležna je Agencija« zamjenjuju se riječima: »nadležan je Državni ured«.
Članak 9.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/63
Urbroj: 50301-09/09-15-2
Zagreb, 16. srpnja 2015.
Predsjednik Zoran Milanović, v. r.
