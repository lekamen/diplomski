 ljestvi, nadstrešnica, edukacijskih i informativnih ploča i smjerokaza u šumi i na šumskom zemljištu i
2. izradu, dizajn i održavanje edukacijskih, informacijskih i signalnih ploča.
(2) Prihvatljivi troškovi za ulaganja iz stavka 1. ovoga članka biti će određeni listom prihvatljivih troškova koja će biti prilog natječaja iz članka 20. ovoga Pravilnika.
Preračun tečaja
Članak 15.
Preračun tečaja eura u kune obavlja se prema mjesečnom tečaju eura utvrđenom od Europske komisije za mjesec u kojem je podnesen zahtjev za potporu objavljenom na mrežnoj stranici Europske komisije: http://ec.europa.eu/budget/inforeuro/.
III. UVJETI PRIHVATLJIVOSTI I KRITERIJI ODABIRA
Uvjeti prihvatljivosti
Članak 16.
(1) Prilikom podnošenja zahtjeva za potporu za ulaganja u okviru tipa operacije 8.5.1. korisnik je dužan dostaviti presliku rješenja nadležnog tijela kojim je odobren šumskogospodarski plan ili potvrdu Savjetodavne službe kojom je odobren jednakovrijedni instrument s kojim je predmetno ulaganje usklađeno i to:
1. za šume šumoposjednika, ulaganje mora biti u skladu s Programom za gospodarenje šumama šumoposjednika i/ili Elaboratom šumskouzgojnih radova za šume šumoposjednika ili
2. za šume i šumska zemljišta u vlasništvu Republike Hrvatske, ulaganje mora biti u skladu s Osnovom gospodarenja gospodarskim jedinicama i/ili Programom za gospodarenje gospodarskim jedinicama na kršu i/ili Programom za gospodarenje šumama posebne namjene.
(2) U slučaju nepropisanih ili neodgovarajućih propisanih radova konverzije te drugačije propisanih radova konverzije u važećim programima za gospodarenje šumama šumoposjednika, na zahtjev korisnika potpore Savjetodavna služba može izdati Elaborat šumskouzgojnih radova za šume šumoposjednika u kojem predlaže potrebne radove konverzije ukoliko smatra da je takav rad potrebno provesti.
(3) Ukoliko je podnositelj zahtjeva za potporu šumoposjednik, mora biti upisan u Upisnik šumoposjednika. Kod zajedničkih projekata, svi šumoposjednici koji sudjeluju u zajedničkom projektu moraju biti upisani u Upisnik šumoposjednika.
(4) Ukoliko je podnositelj zahtjeva za potporu udruga šumoposjednika/šumovlasnika, mora biti registrirana sukladno nacionalnom zakonodavstvu, a svi šumoposjednici koji su uključeni u projekt moraju biti upisani u Upisnik šumoposjednika.
(5) Prilikom podnošenja zahtjeva za potporu za ulaganja u okviru tipa operacije 8.5.1. korisnik je dužan priložiti plan konverzije iz Priloga I. ovoga Pravilnika kao dio zahtjeva za potporu, izrađen i ovjeren od ovlaštenog inženjera šumarstva, a kojim se određuju tipovi konverzije sukladno definiranim standardnim troškovima iz Priloga II. ovoga Pravilnika.
(6) Za ulaganja u okviru tipa operacije 8.5.1. prihvatljive su sljedeće vrste:
– Hrast lužnjak – Quercus robur L.
– Hrast kitnjak – Quercus petraea (Matt.) Liebl.
– Hrast cer – Quercus cerris L.
– Hrast crnika – Quercus ilex L.
– Hrast medunac – Quercus pubescens Willd.
– Obična bukva – Fagus sylvatica L.
– Poljski jasen – Fraxinus angustifolia Vahl.
– Obični jasen – Fraxinus excelsior L.
– Lipa – Tilia sp.
– Crna joha – Alnus glutinosa (L.) Gaertn.
– Bijela joha – Alnus incana (L.) Moench
– Domaće vrste topole i vrbe – Populus sp. i Salix sp. (crna topola – Populus nigra L., bijela topola – Populus alba L., bijela vrba – Salix alba L., bademasta vrba – Salix triandra L.)
– Voćkarice: divlja trešnja – Prunus avium (L.) L., pitomi kesten – Castanea sativa Mill., divlja kruška – Pyrus pyraster (L.) Burgsd., divlja jabuka – Malus sylvestris (L.) Mill., brekinja – Sorbus torminalis (L.) Crantz, mukinja – Sorbus aria (L.) Crantz, jarebika – Sorbus aucuparia L., oskoruša – Sorbus domestica L.
– Vez – Ulmus laevis Pall. syn. U. effusa Willd.
– Klen – Acer campestre L.
– Gorski javor – Acer pseudoplatanus L.
– Mliječ – Acer platanoides L.
– Kineski javor – Acer tataricum L.
– Rogač – Ceratonia siliqua L.
– Obični grab – Carpinus betulus L.
– Bijeli grab – Carpinus orientalis Mill.
– Crni grab – Ostrya carpinifolia Scop.
–