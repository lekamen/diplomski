i nuklearnu sigurnost obavlja i druge poslove koji su mu stavljeni u nadležnost posebnim zakonima.
Članak 36.
Državna uprava za zaštitu i spašavanje obavlja upravne i stručne poslove koji se odnose na: uspostavu sustava zaštite i spašavanja građana, materijalnih dobara i drugih dobara u katastrofama; osposobljavanje i usavršavanje sudionika zaštite i spašavanja, pružanje nužne pomoći radi otklanjanja posljedica u slučaju opće opasnosti prouzročene elementarnim nepogodama, epidemijama i drugim katastrofama; poslove civilne zaštite; poslove vatrogastva; sustav uzbunjivanja i obavješćivanja te međunarodnu suradnju u području zaštite i spašavanja.
Državna uprava za zaštitu i spašavanje obavlja i druge poslove koji su mu stavljeni u nadležnost posebnim zakonom.
Članak 37.
Nadzor nad radom Državnog zavoda za statistiku i Državnog zavoda za radiološku i nuklearnu sigurnost obavlja Vlada Republike Hrvatske.
Nadzor nad radom Državne geodetske uprave obavlja Ministarstvo graditeljstva i prostornoga uređenja.
Nadzor nad radom Državnoga zavoda za intelektualno vlasništvo obavlja Ministarstvo znanosti i obrazovanja.
Nadzor nad radom Državnoga hidrometeorološkog zavoda obavlja Ministarstvo zaštite okoliša i energetike.
Nadzor nad radom Državnog zavoda za mjeriteljstvo obavlja Ministarstvo gospodarstva, malog i srednjeg poduzetništva i obrta.
Nadzor nad radom Državne uprave za zaštitu i spašavanje obavlja Ministarstvo unutarnjih poslova.
PRIJELAZNE I ZAVRŠNE ODREDBE
Članak 38.
Danom stupanja na snagu ovoga Zakona nastavljaju s radom: Ministarstvo vanjskih i europskih poslova, Ministarstvo unutarnjih poslova, Ministarstvo obrane, Ministarstvo financija, Ministarstvo pravosuđa, Ministarstvo uprave, Ministarstvo graditeljstva i prostornoga uređenja, Ministarstvo rada i mirovinskoga sustava, Ministarstvo kulture, Ministarstvo turizma, Ministarstvo poljoprivrede, Ministarstvo regionalnog razvoja i fondova Europske unije, Državna geodetska uprava, Državni hidrometeorološki zavod, Državni zavod za intelektualno vlasništvo, Državni zavod za mjeriteljstvo, Državni zavod za statistiku, Državni zavod za radiološku i nuklearnu sigurnost i Državna uprava za zaštitu i spašavanje.
Danom stupanja na snagu ovoga Zakona dosadašnji državni uredi Vlade Republike Hrvatske nastavljaju s radom kao središnji državni uredi, sukladno ustrojstvu i djelokrugu propisanom ovim Zakonom.
Članak 39.
Danom stupanja na snagu ovoga Zakona nastavljaju s radom, sukladno ustrojstvu i djelokrugu propisanom ovim Zakonom, sljedeća ministarstva:
– Ministarstvo gospodarstva kao Ministarstvo gospodarstva, maloga i srednjega poduzetništva i obrta
– Ministarstvo zaštite okoliša i prirode kao Ministarstvo zaštite okoliša i energetike
– Ministarstvo pomorstva, prometa i infrastrukture kao Ministarstvo mora, prometa i infrastrukture
– Ministarstvo branitelja kao Ministarstvo hrvatskih branitelja
– Ministarstvo zdravlja kao Ministarstvo zdravstva
– Ministarstvo socijalne politike i mladih kao Ministarstvo za demografiju, obitelj, mlade i socijalnu politiku.
Danom stupanja na snagu ovoga Zakona Ministarstvo znanosti, obrazovanja i sporta nastavlja s radom kao Ministarstvo znanosti i obrazovanja, a upravne i stručne poslove koji se odnose na područje športa preuzima Središnji državni ured za šport.
Članak 40.
Danom stupanja na snagu ovoga Zakona prestaje s radom, kao posebno ministarstvo, Ministarstvo poduzetništva i obrta, a njegove poslove preuzima Ministarstvo gospodarstva, maloga i srednjega poduzetništva i obrta.
Danom stupanja na snagu ovoga Zakona prestaje s radom Digitalni informacijsko-dokumentacijski ured, a njegove poslove preuzima Središnji državni ured za razvoj digitalnog društva.
Članak 41.
Vlada će donijeti uredbe o unutarnjem ustrojstvu ministarstava, središnjih državnih ureda i državnih upravnih organizacija u roku od 60 dana od dana stupanja na snagu ovog Zakona.
Pravilnike o unutarnjem redu čelnici tijela državne uprave donijet će u roku od 30 dana od dana stupanja na snagu