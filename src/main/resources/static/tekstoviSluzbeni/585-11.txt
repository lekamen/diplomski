 suđenju ne mogu biti pozvani na odgovornost za izraženo mišljenje ili glasovanje pri donošenju sudbene odluke, osim ako se radi o kršenju zakona od strane suca koje je kazneno djelo.
(...) Podnositelj se inkriminira da bi tzv. neprocijenjeno (turističko) zemljište uknjižio pravnoj osobi, slijedniku nekadašnjeg društvenog poduzeća, bez odobrenja Fonda za privatizaciju, te da isto čini kazneno djelo iz čl. 337. st. 4. Kaznenog zakona.
Podnositelj smatra da mu je prvostupanjskom i drugostupanjskom presudom povrijeđeno ustavno pravo iz čl. 119. st. 2. Ustava budući da je u inkriminiranom razdoblju u svezi pretvorbi društvenih poduzeća postojao veliki broj gorućih nerazriješenih pravnih pitanja, čije je rješavanje uzrokovalo oprečnu praksu sudova, a upravo jedno od najvažnijih pitanja bilo je pitanje osnove, trenutka i načina stjecanja vlasništva tzv. neprocijenjenog zemljišta u turizmu.
(...)
U praksi je postalo nesporno da su tzv. neprocijenjena zemljišta nedvojbeno predstavljala dio tehnoloških cjelina ugostiteljsko – turističkih objekata (hotela, kampova i dr.), čije bi odvajanje objekta od zemljišta značilo nemogućnost daljnjeg opstanka i rada tih cjelina.
Zbog navedenoga, jedna frakcija u pravnoj teoriji i pravosuđu je zauzela stav kako su trgovačka društva na temelju Zakona o vlasništvu postala vlasnici takovih neprocijenjenih turističkih cjelina, budući da se radi o zemljištima koja su tehnološki nedjeljiva, u smislu da su ugostiteljsko turistički objekti (hoteli ...) procijenjeni u temeljni kapital te time ostali su vlasništvo trgovačkog društva nastalih pretvorbom, iz kojeg razloga i zemljišta na kojima su objekti izgrađeni moraju dijeliti njihovu pravnu i vlasničku sudbinu, kako je to određeno čl. 366 i 395b Zakona o vlasništvu, odnosno pravilima za uspostavljanje načela jedinstva nekretnine prilikom pretvaranja društvenog prava vlasništva u vlasništvo, u kom je smislu vlasništvo tzv. neprocijenjenih turističkih zemljišta stečeno temeljem samog zakona a upis u zemljišne knjige je samo deklaratorne naravi.
Navedenom se stavu, prilikom donošenja pobijanog rješenja, priklonio i Podnositelj.«
11.1. Prigovori iz ustavne tužbe podnositelja Pere Vićana:
»1. U odnosu na navod podnositelja da se u inkriminirano vrijeme kazneno djelo iz čl. 337. KZ-a moglo počiniti samo ako je protupravna imovinska korist bila pribavljena fizičkoj, a ne i pravnoj osobi ...
(...)
Vrhovni sud RH zaključuje da navedena izmjena kaznenog zakona predstavlja izvornu volju zakonodavstva, dakle volju koje je postojala i u trenutku donošenja kaznenog zakona koji je bio na snazi tempore criminis ...
Ovakvo stajalište Vrhovnog suda RH je potpuno neosnovano. Prije svega riječ ‘drugom’ nije zamijenjena nego dopunjena riječima ‘drugoj pravnoj ili fizičkoj osobi’ što ukazuje na volju zakonodavca da proširi zonu kažnjivosti, (...) toga je bio svjestan i sam Vrhovni sud RH koji je u dosadašnjoj praksi davao potpuno drugačije tumačenje ovog zakonskog propisa ... (pravno stajalište Su-252/IV od 02.11.2000.g.) (...) Vrhovni sud RH je u razdoblju od donošenja navedenog pravnog shvaćanja (konca 2000. god.) pa sve do donošenja Zakona o izmjenama i dopunama Kaznenog zakona (2006.god.) pa i kasnije donio niz presuda u skladu s tako izraženim pravnim shvaćanjem.
(...)
Naime, postavlja se logično pitanje zbog čega bi se zakonodavac upuštao u izmjenu Kaznenog zakona, ako je u njemu već prethodno sve riješeno i jasno ... Vrhovni sud RH uopće nije dao razumno obrazloženje zbog čega je imao potpuno neujednačene kriterije suđenja i zauzimao potpuno divergentne pravne stavove što je rezultiralo potpuno različitim odlukama u jednakim pravnim situacijama.
Ovakva nedosljedna praksa Vrhovnog suda RH dovela je do stvaranja trajne neizvjesnosti i pravne nesigurnosti čime je podnositelju uskraćeno pošteno suđenje pred tim sudom.
(...)
Također su prekršene odredbe čl. 7. Europske konvencije o ljudskim pravima i već navedenog čl. 31. st. 1. Ustava RH jer su u odnosu na podnositelja