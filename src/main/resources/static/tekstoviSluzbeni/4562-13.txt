 skladu s odredbama ovoga Statuta te drugih akata i odluka Komore.
Članak 69.
Za svoj rad Stručni odbor odgovoran je Skupštini komore te je dužan jednom godišnje podnijeti izvješće o svom radu Skupštini Komore.
3.10. Odbor za stručno usavršavanje
Članak 70.
Odbor za stručno usavršavanje je tijelo Komore koje se brine o stručnom usavršavanju veterinara u cilju proširivanja njihova stručnog znanja, vještina i kompetencija.
Odbor za stručno usavršavanje predlaže Pravilnik o stručnom usavršavanju veterinara.
Članak 71.
Odbor surađuje s Veterinarskim fakultetom, Ministarstvom poljoprivrede – Upravom za veterinarstvo i sigurnost hrane, Hrvatskim veterinarskim institutom, Ministarstvom znanosti, obrazovanja i sporta te s drugim ustanovama, vezano za stručno usavršavanje veterinara.
Članak 72.
Odbor za stručno usavršavanje obavlja sljedeće poslove:
– brine se za postizanje i održavanje stručne osposobljenosti veterinara prema standardima suvremene veterinarske znanosti;
– predlaže grane specijalizacije, trajanje i program specijalizacije i užih specijalnosti Veterinarskom fakultetu Sveučilišta u Zagrebu i Ministarstvu znanosti, obrazovanja i sporta;
– izrađuje prijedlog godišnjeg plana stručnog usavršavanja veterinara te ga dostavlja Upravnom odboru Komore;
– prati i kontrolira provedbu tečajeva stručnog usavršavanja, planiranu godišnjim planom;
– daje mišljenje o vrednovanju tečajeva stručnog usavršavanja;
– obavlja druge poslove vezano za stručno usavršavanje veterinara;
– u određenim slučajevima organizira provjeru znanja veterinara;
– nakon obavljenih provjera znanja izdaje potvrde glede izdavanja licencije (odobrenja za rad veterinara), za obavljanje veterinarskih djelatnosti u određenom razdoblju;
– nadzire vođenje evidencije o stručnom usavršavanju;
– obavlja i druge stručne poslove za potrebe Komore, predviđene ovim Statutom, Pravilnikom o stručnom usavršavanju i drugim općim aktima i odlukama Komore.
Članak 73.
Odbor za stručno usavršavanje sastoji se od dvanaest članova.
Iz svake podružnice Komore, Skupština Komore u Odbor izabire po jednog člana, sedmog člana Odbora predlaže dekan Veterinarskog fakulteta, osmog člana predlaže Ministarstvo poljoprivrede. Stručni tajnik, predsjednik Odjela veterinara male prakse Hrvatske, predsjednik Odjela za velike farmske životinje i predsjednik Odjela za veterinarsko javno zdravstvo, po svojoj funkciji su članovi Odbora.
Predsjednik odbora je predstavnik Veterinarskog fakulteta, a zamjenika članovi Odbora biraju između sebe.
Mandat Odbora i predsjednika traje četiri godine.
Odbor za stručno usavršavanje može održati sjednicu ukoliko je nazočna natpolovična većina svih članova, a odluke donosi natpolovičnom većinom nazočnih članova.
Članak 74.
Za svoj rad i djelovanje Odbor je odgovoran Upravnom odboru Komore i Skupštini te je dužan Skupštini jednom godišnje podnijeti izvješće o svom radu.
3.11. Odbor za veterinarsku etiku
Članak 75.
Odbor za veterinarsku etiku je stručno tijelo Komore koje obavlja sljedeće poslove:
– predlaže Kodeks veterinarske etike i Kodeks dobre veterinarske prakse;
– prati i nadzire primjenu odredbi Kodeksa veterinarske etike i Kodeks dobre veterinarske prakse;
– analizira i utvrđuje kršenje Kodeksa veterinarske etike i Kodeks dobre veterinarske prakse te nadležnim tijelima Komore predlaže adekvatne sankcije;
– raspravlja, tumači, savjetuje te daje mišljenja o pojedinim problemima u vezi s veterinarskom etikom;
– razmatra i utvrđuje ugrožavanje ugleda veterinarskog staleža i s time u vezi zauzima stavove te predlaže postupak nadležnim organima Komore;
– prosuđuje, odobrava ili odbija prijedloge za istraživanja, s obzirom na pripadajuće zakonske odredbe;
– predlaže Pravilnik o promidžbi i načinu oglašavanja rada veterinarskih organizacija i veterinarskih praksi;
– obavlja i druge poslove određene ovim statutom, Kodeksom veterinarske etike, Kodeksom dobre veterinarske prakse i drugim općim aktima Komore.
U slučaju postavljanja sumnje i/ili utvrđivanja povreda odredbi