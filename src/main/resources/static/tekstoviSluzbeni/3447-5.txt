 poseban račun: »FM«
– odnošenje čekova koji glase na stranu valutu banci na otkup: »FC«
– odnošenje strane gotovine banci na otkup: »FG«
– kod transakcija ostalih uplata odnosno isplata strane gotovine i gotovine u kunama:
– ostale uplate: »OU«
– ostale isplate: »OI«.
(5) Serijski se brojevi transakcije na svakom blagajničkom mjestu dodjeljuju tako da prvoga radnog dana u novoj kalendarskoj godini brojčani dio prvoga serijskog broja transakcije počinje brojem jedan (1).
(6) Svaka transakcija koja se pojavljuje pri obavljanju mjenjačkih poslova tijekom iste kalendarske godine mora sadržavati jedinstveni serijski broj.
II.5. Funkcije vezane uz izradu obveznih izvješća
(1) Ako se na mjenjačkom mjestu obavljaju mjenjački poslovi na više blagajničkih mjesta, zaštićeni program može omogućiti rad u mrežnim uvjetima.
(2) Kada se mjenjački poslovi obavljaju na više blagajničkih mjesta i kada zaštićeni program radi u mrežnim uvjetima, zaštićeni program mora omogućiti izradu jedinstvenih obveznih izvješća za sva blagajnička mjesta.
(3) Zaštićeni program mora omogućiti:
– prikaz obveznih izvješća na zaslonu računala na blagajničkom mjestu
– ispis obveznih izvješća na pisaču na mjenjačkom mjestu
– pohranjivanje i čuvanje obveznih izvješća u rokovima i na način propisan Odlukom.
(4) Obvezna izvješća sadržavaju i ispunjavaju se podacima na sljedeći način:
a) Izvješće »Blagajnički dnevnik za evidentiranje transakcija« (Prilog br. 1)
(1) U izvješće »Blagajnički dnevnik za evidentiranje transakcija« bilježe se podaci o transakcijama obavljenima tijekom jednoga radnog dana, kronološkim redom.
(2) U izvješće propisani se sadržaj bilježi na sljedeći način:
1. U 1. stupac bilježi se redni broj transakcije.
2. U 2. stupac upisuju se datum, sat i minuta kada je transakcija obavljena.
3. U 3. stupac bilježi se opis transakcije, i to:
– kod otkupa strane gotovine bilježi se tekst »primitak od mjenjačkih poslova – otkup strane gotovine«, odnosno akronim OTKGOT
– kod otkupa čekova koji glase na stranu valutu bilježi se tekst »primitak od mjenjačkih poslova – otkup čekova koji glase na stranu valutu«, odnosno akronim OTKCEK
– kod prodaje strane gotovine bilježi se tekst »izdatak mjenjačkih poslova – prodaja strane gotovine«, odnosno akronim PROGOT
– kod uplate gotovine u kunama koja je podignuta s računa u banci bilježi se tekst »uplata u kunama – primitak kuna s računa za redovito poslovanje«, odnosno akronim PRIMKN01
– kod uplate gotovine u kunama na osnovi prodaje otkupljene strane gotovine i čekova koji glase na stranu valutu banci bilježi se tekst »uplata u kunama – primitak kuna na osnovi prodaje otkupljene strane gotovine banci«, odnosno akronim PRIMKN02
– kod uplate gotovine u kunama na osnovi prodaje razlike između otkupa i prodaje strane gotovine banci bilježi se tekst »uplata u kunama – primitak kuna na osnovi prodaje razlike između otkupa i prodaje banci«, odnosno akronim PRIMKN03
– kod uplate gotovine u kunama na osnovi primitka kuna iz blagajne koja je namijenjena za obavljanje drugih djelatnosti istoga ovlaštenog mjenjača bilježi se tekst »uplata u kunama – primitak kuna iz blagajne koja je namijenjena za obavljanje drugih djelatnosti istoga ovlaštenog mjenjača«, odnosno akronim PRIMKN05
– kod uplate gotovine u kunama na osnovi primitka kuna s drugoga blagajničkog mjesta, koje je unutar istoga mjenjačkog mjesta, bilježi se tekst »uplata u kunama – primitak kuna s drugoga blagajničkog mjesta koje je unutar istoga mjenjačkog mjesta«, odnosno akronim PRIMKN07
– kod uplate gotovine u kunama na osnovi primitka kuna s drugoga mjenjačkog mjesta istoga ovlaštenog mjenjača bilježi se tekst »uplata u kunama – primitak kuna s drugoga mjenjačkog mjesta istoga ovlaštenog mjenjača«, odnosno akronim PRIMKN08kod uplata u kunama bilježi se tekst »uplata u kunama – primitak efektivnih kuna«, odnosno akronim PRIMKN09
– kod isplate gotovine u kunama radi polaganja kuna na račun u banci bilježi se tekst »isplata u kunama – polaganje kuna na račun za redovito