 građenje građevina iz Zahtjeva za potporu, promjenu ponuditelja i ostalih općih podataka koji su sadržani u odluci o dodjeli sredstava izuzev podataka iz članka 21. ovoga Pravilnika
(3) Za promjene iz stavka 2. ovoga članka korisnik je dužan od trenutka stupanja na snagu Odluke o dodjeli sredstava do dana roka za podnošenje Zahtjeva za isplatu Agenciji za plaćanja podnijeti Zahtjev za promjenu. Zahtjev za promjenu popunjava se u AGRONET-u, a nakon popunjavanja potrebno je u Agenciju za plaćanja dostaviti ovjerenu Potvrdu o podnošenju Zahtjeva za promjenu preporučenom poštom s povratnicom ili neposredno u Agenciju za plaćanja.
(4) Promjene iz stavka 2. ovoga članka korisnik je ovlašten zatražiti dva puta podnošenjem Zahtjeva za promjenu putem AGRONET-a na način opisan u Vodiču za korisnike kojeg korisnik može preuzeti sa službene mrežne stranice Agencije za plaćanja (www.apprrr.hr).
(5) Agencija za plaćanja će za zaprimljene zahtjeve za promjenu ovisno o zatraženoj promjeni izdati Izmjenu odluke o dodjeli sredstava ili pismo odobrenja u slučaju odobrenja Zahtjeva za promjenu ili pismo odbijanja u slučaju odbijanja Zahtjeva za promjenu.
(6) Izmjenom Odluke o dodjeli sredstava ne može se odobriti iznos potpore veći od iznosa potpore koji je već određen Odlukom o dodjeli sredstava.
(7) Ostale promjene u projektu bez kojih se projekt ne može provesti ili koji imaju utjecaj na poboljšanje projekta moraju biti obrazložene prilikom dostavljanja zahtjeva za isplatu.
(8) Promjene iz stavka 2. ovoga članka korisnik mora prijaviti Agenciji za plaćanja najmanje 45 dana prije isteka roka za predaju Zahtjeva za isplatu.
(9) U slučaju promjena odluke iniciranih od strane Agencije za plaćanja, korisniku će biti izdana Odluka o izmjeni odluke o dodjeli sredstava.
(10) Ako je korisnik u obvezi provesti postupak javne nabave, uz Zahtjev za promjenu ponuditelja u obvezi je dostaviti i dokumentaciju iz provedenog postupka javne nabave.
ODUSTAJANJE OD ZAHTJEVA ZA POTPORU I IZJAVA O PONIŠTENJU OBVEZE
Članak 23.
(1) U slučaju da korisnik želi odustati od dodjele sredstava iz EPFRR dužan je podnijeti Zahtjev za odustajanje putem AGRONET-a na način opisan u Vodiču za korisnike.
(2) Ako korisnik podnese Zahtjev za odustajanje tijekom administrativne kontrole Zahtjeva za potporu odnosno prije izdavanja Odluke, Agencija za plaćanja će obustaviti postupak nad Zahtjevom za potporu te o istome obavijestiti korisnika.
(3) Ako korisnik podnese Zahtjev za odustajanje nakon izdavanja Odluke o dodjeli sredstava, Agencija za plaćanja će odlučiti o poništenju obveze.
(4) Agencija će poništiti obveze u sljedećim slučajevima:
– u slučaju negativnog nalaza kontrole na terenu kada je utvrđena nepravilnost koja prelazi 50 % ukupne vrijednosti javne potpore odnosno kada korisnik prekrši odredbe ovoga Pravilnika, natječaja ili nije ispunio obveze određene odlukom o dodjeli sredstava ili ako je utvrđena nepravilnost ujedno i sumnja na prijevaru
– ako korisnik ne dostavi Zahtjev za isplatu u za to predviđenom roku.
IV. ZAHTJEV ZA ISPLATU, POSTUPAK OBRADE I DONOŠENJE ODLUKE
Zahtjev za isplatu
Članak 24.
(1) Potpora se korisniku isplaćuje temeljem Zahtjeva za isplatu/Zahtjeva za isplatu predujma.
(2) Korisnik može podnijeti Zahtjev za isplatu jednokratno ili u najviše dvije rate kako slijedi:
– Zahtjev za isplatu prve rate u iznosu do 50 % ukupno odobrene javne potpore korisnik može dostaviti Agenciji za plaćanja nakon odluke o dodjeli sredstava i plaćenih računa za troškove za ulaganja prikazanih u poslovnom planu do podnošenja prvog zahtjeva za potporu i
– Zahtjev za isplatu druge/konačne rate korisnik mora poslati nakon plaćenih računa za sva ulaganja prikazanih u poslovnom planu a sukladno članku 10. stavku 14. ovoga Pravilnika
(3) Korisnik može putem Zahtjeva za isplatu predujma tražiti predujam za ulaganje i to do 50 % odobrenih sredstava javne potpore. Uvjet za isplatu predujma jest dostava bankarske garancije plative »na prvi poziv« i »bez prigovora« u stopostotnoj