 zaprimanja svih zahtjeva za potporu i provjere ukupnog traženog iznosa potpore utvrdi da ima dovoljno raspoloživih sredstava, Agencija za plaćanja će donjeti odluke nakon završetka administrativne kontrole svakog pojedinačnog zahtjeva za potporu.
(2) Agencija za plaćanja će nakon obrade zahtjeva za potporu donijeti:
a) Odluku o dodjeli sredstava, u slučaju:
– ispunjavanja uvjeta i kriterija propisanih ovim Pravilnikom i Natječajem.
b) Odluku o odbijanju, u slučaju:
– neispunjavanja uvjeta i kriterija propisanih Pravilnikom i Natječajem,
– nepravovremeno podnesenih zahtjeva za potporu,
– nepotpunih zahtjeva za potporu,
– nepravovremeno dostavljenih i/ili nepotpunih odgovora na zahtjev za obrazloženje/ispravak,
– ekonomske neodrživosti projekta,
– financijske neodrživosti projekta,
– utvrđene nepravilnosti,
– da se utvrdi da su informacije dostavljene od strane korisnika ili ponuditelja lažne ili pogrešne,
– sprječavanja posjeta ulaganju predstavnicima Agencije za plaćanja od strane korisnika,
– da se utvrdi da su uvjeti za stjecanje pogodnosti stvoreni umjetno i suprotno ciljevima sektorskog poljoprivrednog gospodarstva sukladno članku 60. Uredbe (EU) br. 1306/2013 Europskog parlamenta i Vijeća od 17. prosinca 2013. o financiranju, upravljanju i nadzoru zajedničke poljoprivredne politike i o stavljanju izvan snage uredbi Vijeća (EEZ) br. 352/78, (EZ) br. 165/94, (EZ) br. 2799/98, (EZ) br. 814/2000, (EZ) br. 1290/2005 i (EZ) br. 485/2008 (SL L 347, 20. 12. 2013),
– da se utvrdi da je aktivnost za koju je podnesen zahtjev za potporu za financiranje unutar EPFRR-a, financirana drugim sredstvima proračuna EU.
– podnošenja više zahtjeva za potporu za jedan tip operacije tijekom jednog Natječaja,
– podnošenja zahtjev za potporu za više tipova operacija tijekom jednog Natječaja.
(3) U slučaju donošenja odluka kako je navedeno u stavku 2. ovoga članka, Rang lista će se izraditi nakon provedenog postupka odlučivanja o prigovoru.
(4) U slučaju kada se nakon zaprimanja svih zahtjeva za potporu i provjere ukupnog traženog iznosa potpore utvrdi da nema dovoljno raspoloživih sredstava za sve korisnike, Agencija za plaćanja će donijeti odluke nakon završetka administrativne kontrole svih zaprimljenih zahtjeva za potporu.
(5) Agencija za plaćanja će nakon obrade zahtjeva za potporu donijeti:
a) Odluku o privremenoj raspodjeli sredstava, u slučaju:
– ispunjavanja uvjeta i kriterija propisanih ovim Pravilnikom i Natječajem;
b) Odluku o odbijanju sukladno razlozima navedenim iz stavka 2. točka 2 ovog članka.
(6) Odlukom o privremenoj raspodijeli sredstava iz stavka 5. točka 1. ovoga članka definira se privremena raspodjela ukupno raspoloživih sredstava po korisnicima za sve korisnike koji udovoljavaju uvjetima i kriterijima ovog Pravilnika i Natječaja, neovisno o ostvarenom broju bodova i poziciji na Rang listi.
(7) Rang lista iz stavka 6. ovog članka je privremena i sastavni je dio Odluka iz stavka 5. točka 1. ovoga članka.
(8) Završetkom postupka odlučivanja po prigovoru na odluke iz stavka 5. i prema potrebi ponovne administrativne kontrole zahtjeva za potporu nakon usvojenih prigovora, formirat će se konačna Rang lista temeljem koje će Agencija za plaćanja donijeti konačne odluke kako slijedi:
1. Odluku o dodjeli sredstava, u slučaju:
– ispunjavanja uvjeta i kriterija propisanih ovim Pravilnikom i Natječajem;
2. Odluku o odbijanju sukladno razlozima navedenim iz stavka 2. točka 2 ovog članka i radi nedostatnosti raspoloživih sredstava.
(9) Rang lista iz stavka 8. ovog članka je konačna i sastavni je dio konačne Odluke iz stavka 8. točke 1. i Odluke o odbijanu radi nedostatnosti raspoloživih sredstava.
(10) Odlukom iz stavka 8. točke 1. utvrđuju se:
1. obveza čuvanja dokumentacije koja se odnosi na dodjelu sredstava iz EPFRR programa pet (5) godina od datuma konačne isplate potpore,
2. zabrana promjene vlasništva nad ulaganjem, davanja u zakup ili najam predmeta ulaganja ili premještanja sufinancirane proizvodne aktivnosti od dana stupanja na