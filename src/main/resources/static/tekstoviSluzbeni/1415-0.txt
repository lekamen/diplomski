74 03.07.2015 Odluka o davanju suglasnosti na prijenos koncesije na pomorskom dobru u svrhu gospodarskog korištenja pomorskog dobra radi obavljanja djelatnosti uzgoja školjaka i bijele ribe na području posebnog rezervata Malostonskog zaljeva i Malog mora
VLADA REPUBLIKE HRVATSKE
1416
Na temelju članka 35. Zakona o pomorskom dobru i morskim lukama (»Narodne novine« br. 158/2003, 100/2004, 141/2006, 38/2009 i 123/2011), te članka 5. Uredbe o postupku davanja koncesije na pomorskom dobru (»Narodne novine« br. 23/2004, 101/2004, 39/2006, 63/2008, 125/2010, 102/2011 i 83/2012), Vlada Republike Hrvatske je na sjednici održanoj 2. srpnja 2015. godine donijela
ODLUKU
O DAVANJU SUGLASNOSTI NA PRIJENOS KONCESIJE NA POMORSKOM DOBRU U SVRHU GOSPODARSKOG KORIŠTENJA POMORSKOG DOBRA RADI OBAVLJANJA DJELATNOSTI UZGOJA ŠKOLJAKA I BIJELE RIBE NA PODRUČJU POSEBNOG REZERVATA MALOSTONSKOG ZALJEVA I MALOG MORA
I.
Vlada Republike Hrvatske daje suglasnost na prijenos koncesije pomorskog dobra u svrhu gospodarskog korištenja radi obavljanja djelatnosti uzgoja školjaka u Malostonskom zaljevu, a koja je dodijeljena Odlukom o davanju koncesije na pomorskom dobru u svrhu gospodarskog korištenja pomorskog dobra radi obavljanja djelatnosti uzgoja školjaka i bijele ribe na području posebnog rezervata Malostonskog zaljeva i Malog mora (»Narodne novine« broj 112/2007), na novog ovlaštenika koncesije, kako slijedi:
Broj polja Broj točaka koje zatvaraju površinu polja Y X Površina (m²) Dosadašnji ovlaštenik Novi ovlaštenik Namjena koncesije Zona 366 267 268 269 270 6474896.00 6474898.00 6474934.00 6474931.00 4746181.00 4746185.00 4746160.00 4746157.00 180,00 Frano Ficović Nonos DYO d.o.o. Uzgoj školjaka 1 377 312 313 314 315 6475007.00 6475075.00 6475047.00 6474984.00 4747023.00 4746984.00 4746945.00 4746988.00 3.483,00 Frano Ficović Nonos DYO d.o.o. Uzgoj školjaka 1
II.
Novi ovlaštenik koncesije iz točke I. ove Odluke stječe pravo gospodarskog korištenja pomorskog dobra u svrhu uzgoja školjaka, te stječe sva prava i preuzima sve obveze kako je određeno Odlukom o koncesiji iz točke I. ove Odluke.
III.
Zadužuje se novi ovlaštenik koncesije, da u roku 30 dana od dana stupanja na snagu ove Odluke, dostavi ovjerenu zadužnicu na iznos od dvije godišnje naknade za stalni dio koncesijske naknade u korist Ministarstva pomorstva, prometa i infrastrukture, kao instrumente osiguranja naplate naknade za koncesiju te za naknadu štete koja može nastati zbog neispunjenja obveza iz ugovora o koncesiji, a iste čine prilog Ugovoru o prijenosu koncesije iz točke IV. ove Odluke.
Ako novi ovlaštenik koncesije ne dostavi ovjerenu zadužnicu u iznosu i u roku iz stavka 1. ove točke, neće se potpisati Ugovor o prijenosu koncesije iz točke IV. ove Odluke.
IV.
Na temelju ove Odluke ovlašćuje se ministar pomorstva, prometa i infrastrukture da potpiše Ugovor o prijenosu koncesije s dosadašnjim ovlaštenikom koncesije na novog ovlaštenika koncesije u roku od 60 dana od dana donošenja ove Odluke.
V.
Ova Odluka stupa na snagu danom donošenja, a objavit će se u »Narodnim novinama«.
Klasa: UP/I-022-03/15-04/12
Urbroj: 50301-05/18-15-4
Zagreb, 2. srpnja 2015.
Predsjednik Zoran Milanović, v. r.
