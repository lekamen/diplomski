 ili proizvode te mjerodavnu potvrdu o stručnosti.
(4) Tijelo za ocjenjivanje sukladnosti može obavljati aktivnosti prijavljenog tijela samo ako Komisija ili ostale države članice Europske unije ne ulože prigovor u roku od dva tjedna od prijavljivanja. Samo takvo tijelo smatra se prijavljenim tijelom za potrebe ovoga Pravilnika.
(5) Tijelo koje provodi prijavljivanje obavješćuje Komisiju i ostale države članice Europske unije o svim naknadnim relevantnim izmjenama u vezi s prijavljivanjem.
Identifikacijski brojevi i popisi prijavljenih tijela
Članak 27.
Popis prijavljenih tijela s identifikacijskim brojevima koje im je dodijelila Komisija i aktivnostima za koje su prijavljena je javan i dostupan u elektroničkom obliku.
Izmjene u prijavama
Članak 28.
(1) Ako tijelo koje provodi prijavljivanje ustanovi ili je obaviješteno da prijavljeno tijelo više ne zadovoljava zahtjeve iz članka 22. ovoga Pravilnika ili da ne ispunjava svoje obveze, tijelo koje provodi prijavljivanje po potrebi ograničuje, suspendira ili povlači prijavu, ovisno o ozbiljnosti neispunjavanja zahtjeva ili nepoštovanja navedenih obveza. O tome odmah obavješćuje Komisiju i ostale države članice Europske unije.
(2) U slučaju ograničenja, suspenzije ili povlačenja prijave ili ako je prijavljeno tijelo prestalo sa svojim poslovanjem, tijelo koje provodi prijavljivanje poduzima odgovarajuće mjere kako bi osiguralo da predmete tog tijela obradi drugo prijavljeno tijelo ili da na zahtjev budu na raspolaganju tijelima koja provode prijavljivanje i nadležnim inspekcijskim tijelima.
Osporavanje stručnosti prijavljenog tijela
Članak 29.
Tijelo koje provodi prijavljivanje dostavlja Komisiji, na njezin zahtjev, za svrhu provođenja istraživanja stručnosti prijavljenih tijela, sve podatke koji se odnose na osnovu za prijavljivanje ili održavanje stručnosti dotičnog prijavljenog tijela.
Operativne obveze prijavljenih tijela
Članak 30.
(1) Prijavljena tijela provode ocjenjivanje sukladnosti u skladu s postupcima ocjenjivanja sukladnosti iz Priloga III do VII i Priloga IX ovoga Pravilnika.
(2) Ocjenjivanja sukladnosti provode se razmjerno na način da se izbjegne nepotrebno opterećivanje gospodarskih subjekata. Tijela za ocjenjivanje sukladnosti obavljaju svoje aktivnosti uzimajući u obzir veličinu poduzeća, sektor u kojem djeluje, njegovu strukturu, stupanj složenosti tehnologije dotičnog proizvoda i masovni ili serijski karakter proizvodnog postupka. Prilikom ocjenjivanja sukladnosti poštuje se stupanj strogosti i razina zaštite potrebne za sukladnost proizvoda u skladu sa zahtjevima iz ovoga Pravilnika.
(3) Ako prijavljeno tijelo ustanovi da proizvođač ne zadovoljava bitne zdravstvene i sigurnosne zahtjeve iz Priloga II ovoga Pravilnika ili odgovarajuće harmonizirane norme ili druge tehničke specifikacije, neće izdati certifikat o sukladnosti, a od navedenog proizvođača zahtijevat će poduzimanje odgovarajućih popravnih radnji.
(4) Ako tijekom nadzora sukladnosti nakon izdavanja certifikata prijavljeno tijelo utvrdi da proizvod više nije sukladan, po potrebi će suspendirati ili povući certifikat te će zahtijevati od proizvođača poduzimanje primjerenih popravnih radnji.
(5) Ako popravne radnje nisu poduzete ili nemaju zahtijevani učinak, prijavljeno tijelo po potrebi će ograničiti, suspendirati ili povući certifikat.
Žalba na ocjene sukladnosti prijavljenih tijela
Članak 31.
(1) Prijavljeno tijelo osigurava dostupnost žalbenog postupka na svoje odluke.
(2) Hrvatsko nacionalno akreditacijsko tijelo prilikom provedbe postupka ocjene tijela za ocjenjivanje sukladnosti između ostalog utvrđuje način i mogućnost provođenja žalbenog postupka iz stavka 1. ovoga članka.
Obveza obavješćivanja za prijavljena tijela
Članak 32.
(1) Prijavljena tijela obavješćuju tijelo koje provodi prijavljivanje o:
a) svakom odbijanju, ograničenju, suspenziji ili povlačenju certifikata;
b) svim okolnostima koje utječu na opseg ili uvjete za prijavljivanje;
c) svakom zahtjevu za podacima koji su primili od