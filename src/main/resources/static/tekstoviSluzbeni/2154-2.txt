 programa, vrijeme objavljivanja, količina vlastite proizvodnje, prilagođenost programa javnom interesu područja koncesije te udio europskih audiovizualnih djela i djela neovisnih proizvođača) sukladno kriterijima iz članka 73. st. 4. ZEM-a za davanje koncesija.
Utvrđeno je da ponude Kuće ljudskih prava Zagreb i Udruge Radio Marija zadovoljavaju javni interes, da su ponude na javni natječaj cjelovite u pogledu predložene programske osnove, kao i ostvarivanja tehničkih, prostornih, financijskih i kadrovskih uvjeta za obavljanje djelatnosti pružanja medijske usluge radija te time u potpunosti zadovoljavaju kriterije propisane Zakonom i podzakonskim aktima, kako bi se mogla donijeti meritorna odluka.
Utvrđeno je da nema pravnih i stvarnih zapreka za glasovanje te se pristupilo tajnom glasovanju o ponudama upotrebom glasačkih listića na kojima su ponuditelji navedeni abecednim redom.
Na temelju prebrojanih glasova utvrđeni su rezultati te je Vijeće potrebnom većinom glasova odlučilo da se koncesija za obavljanje djelatnosti pružanja medijske usluge radija na području Grada Zagreba daje ponuditelju Udruzi Radio Marija.
Ponuda Udruge Radio Marija u kvantitativnom smislu udjela različtih vrsti programa, ima veću zastupljenost obrazovnog i kulturnog programa, kao i veći udio vlastite proizvodnje.
Slijedom svega iznesenoga odlučeno je kao u dispozitivu.
UPUTA O PRAVNOM LIJEKU
Protiv ove odluke nije dopuštena žalba, ali se može pokrenuti upravni spor pred nadležnim upravnim sudom u roku od 30 dana od dana primitka odluke. Tužba se predaje ili šalje neposredno nadležnom upravnom sudu, a može se podnijeti i na zapisnik kod redovnog suda nadležnog za obavljanje pravne pomoći.
Klasa: 612-12/15-02/0016
Urbroj: 567-06-15-08
Zagreb, 29. rujna 2015.
Vijeće za elektroničke medije Predsjednica Vijeća za elektroničke medije Mirjana Rakić, v. r.
