 provođenje svih odgovarajućih popravnih radnji u pogledu svih mjerila koja je stavio na raspolaganje na tržištu Europske unije.
(5) Ako gospodarski subjekt ne provede odgovarajuće popravne radnje u razdoblju navedenom u stavku 2. ovoga članka, mjeriteljska inspekcija središnjeg tijela državne uprave nadležnog za mjeriteljstvo poduzima odgovarajuće privremene mjere kako bi zabranilo ili ograničilo dostupnost mjerila na tržištu Republike Hrvatske, povuklo mjerilo s tržišta ili ga opozvalo.
Mjeriteljska inspekcija središnjeg tijela državne uprave nadležnog za mjeriteljstvo bez odgode o takvim mjerama obavješćuje Europsku komisiju i druge države članice.
(6) Informacije iz stavka 5. ovoga članka uključuju sve dostupne pojedinosti, a posebno podatke nužne za identifikaciju mjerila koje nije u skladu sa zahtjevima ovoga Pravilnika, podrijetlo mjerila, vrstu navodne nesukladnosti i povezanog rizika, vrstu i trajanje poduzetih mjera te argumente određenog gospodarskog subjekta. Mjeriteljska inspekcija središnjeg tijela državne uprave nadležnog za mjeriteljstvo posebno navodi je li nesukladnost posljedica sljedećeg:
a) toga da mjerilo ne ispunjava zahtjeve u vezi s aspektima zaštite javnog interesa iz ovoga Pravilnika ili
b) nedostataka u usklađenim normama ili normativnim dokumentima iz članka 15. ovoga Pravilnika koji se odnosi na pretpostavku o sukladnosti.
(7) Središnje tijelo državne uprave nadležno za mjeriteljstvo obavješćuju Europsku komisiju i ostale države članice o svim donesenim mjerama te o svim dodatnim informacijama koje su mu na raspolaganju u svezi s nesukladnošću određenog mjerila te o svim prigovorima u slučaju neslaganja s donesenom mjerom u drugoj državi članici.
(8) Ako države članice ili Europska komisija u roku od tri mjeseca od primitka informacije iz stavka 5. ovoga članka ne podnesu prigovor na privremenu mjeru središnjeg tijela državne uprave nadležnog za mjeriteljstvo, mjera se smatra opravdanom.
(9) Za mjerila koja dokazano predstavljaju rizik na nacionalnoj razini mjeriteljska inspekcija središnjeg tijela državne uprave nadležnog za mjeriteljstvo osigurava trenutačno poduzimanje odgovarajućih restriktivnih mjera, kao što je povlačenje mjerila s tržišta Republike Hrvatske.
Sukladna mjerila koja predstavljaju rizik
Članak 44.
(1) Ako središnje tijelo državne uprave nadležno za mjeriteljstvo nakon provedbe ocjenjivanja u skladu s člankom 43. stavkom 1. ovoga Pravilnika utvrdi da mjerilo predstavlja rizik za aspekte zaštite javnog interesa, iako je sukladno s odredbama ovoga Pravilnika, središnje tijelo državne uprave nadležno za mjeriteljstvo od relevantnog gospodarskog subjekta zahtijeva poduzimanje odgovarajućih mjera kako bi osiguralo da to mjerilo nakon stavljanja na tržište više ne predstavlja rizik, da ga se povuče s tržišta ili opozove u razumnom roku koji ono propiše i koji je primjeren naravi rizika.
(2) Gospodarski subjekt mora osigurati poduzimanje popravnih radnji u vezi sa svim mjerilima koja je stavio na raspolaganje na tržištu Europske unije.
(3) Središnje tijelo državne uprave nadležno za mjeriteljstvo o tome odmah obavješćuje Europsku komisiju i druge države članice. Navedene informacije obuhvaćaju sve dostupne pojedinosti, a posebno podatke nužne za identifikaciju određenog mjerila, podrijetlo i opskrbni lanac mjerila, vrstu rizika te trajanje poduzetih nacionalnih mjera.
Formalna nesukladnost
Članak 45.
(1) Ne dovodeći u pitanje članak 43. ovoga Pravilnika, središnje tijelo državne uprave nadležno za mjeriteljstvo može zahtijevati od gospodarskog subjekta da otkloni nesukladnost ako ustanovi jedno od sljedećeg:
a) oznaka CE ili dodatna mjeriteljska oznaka nije stavljena u skladu s člankom 30. Uredbe (EZ) br. 765/2008 ili člankom 23. ovoga Pravilnika;
b) oznaka CE ili dodatna mjeriteljska oznaka nije stavljena;
c) identifikacijski broj prijavljenog tijela, kada je to tijelo uključeno u fazu kontrole proizvodnje, nije stavljen u skladu s člankom 23. ovoga Pravilnika ili uopće nije stavljen;