 ispitati, pod opterećenjem 1.1 puta ukupne mase brodice opterećene ukupnim brojem osoba i opreme, uvjek nakon što je uređaj za otpuštanje rastavljen i detaljno pregledan. Ovakvo rastavljanje, detaljan pregled i ispitivanje mora se obavljati najmanje jednom u 5 godina.
.4 Bez obzira na navedeno u podtočki 2.14.11.2.3, otpuštanje brodice za spašavanje koja se spušta slobodnim padom mora se izvesti zajedno s posadom ili izvršiti simulacija otpuštanja u skladu sa zahtjevima IMO MSC.1/Circ.1206/Rev.1 (vidi 9).
2.14.11.3 Uređaji za otpuštanje splavi za spašavanje koje se spuštaju sohom moraju se:
.1 održavati u skladu s uputama za održavanje na brodu koji se zahtijevaju u 7.3;
.2 podvrgnuti temeljitom pregledu i ispitivanju za vrijeme pregleda u skladu s zahtjevima Pravila, Dio 1. – Opći propisi, Odjeljak 5., i mora ga obavljati odgovarajuće obučeno osoblje koje poznaje uređaj; i
.3 ispitati, pod opterećenjem 1.1 puta ukupne mase splavi opterećene ukupnim brojem osoba i opreme, uvjek nakon što je uređaj za otpuštanje rastavljen i detaljno pregledan. Ovakvo rastavljanje, detaljan pregled i ispitivanje mora se obavljati najmanje jednom u 5 godina.
PRILOG III.
ZAHTJEVI ZA PUTNIČKE BRODOVE
3.1 PLOVILA ZA PREŽIVLJAVANJE I BRODICE ZA PRIKUPLJANJE
3.1.1 Plovila za preživljavanje
3.1.1.1 Putnički brodovi koji obavljaju međunarodna putovanja, koja nisu kratka međunarodna putovanja, moraju imati:
.1 brodice za spašavanje u skladu sa 6.14 ili 6.15, na svakom boku broda, ukupnog kapaciteta dovoljnog za smještaj najmanje 50% ukupnog broja osoba na brodu. RO može dopustiti da se brodice za spašavanje zamijene splavima za spašavanje istog ukupnog kapaciteta, tako da preostali broj brodica za spašavanje na svakom boku broda može primiti 37,5% ukupnog broja osoba na brodu. Splavi za spašavanje moraju udovoljavati zahtjevima navedenim u 6.9 ili 6.10 i moraju ih posluživati uređaji za spuštanje raspoređeni ravnomjerno na oba boka broda; i
.2 dodatno, splavi za spašavanje u skladu sa 6.9 ili 6.10 ukupnog kapaciteta dovoljnog da se u njih smjesti najmanje 25% ukupnog broja osoba na brodu. Ove splavi za spašavanje mora posluživati najmanje jedan uređaj za spuštanje na svakom boku broda, koji može biti uređaj naveden u 3.1.1.1.1, ili neki drugi jednakovrijedni odobreni uređaj koji se može koristiti na oba boka broda. Smještaj ovih splavi za spašavanje ne mora udovoljavati zahtjevima navedenim u 2.7.5.
3.1.1.2 Putnički brodovi koji obavljaju kratka međunarodna putovanja i udovoljavaju posebnim zahtjevima za pregrađivanje, u skladu sa zahtjevima Pravila, Dio 5. – Pregrađivanje, 2.1.4.5, moraju imati:
.1 brodice za spašavanje u skladu sa 6.14 ili 6.15, ravnomjerno raspoređene, koliko je to izvodljivo, na svakom boku broda i ukupnog kapaciteta dovoljnog za smještaj najmanje 30% ukupnog broja osoba na brodu, i splavi za spašavanje u skladu sa 6.9 ili 6.10, ukupnog kapaciteta dovoljnog da se, skupa s kapacitetom brodica za spašavanje, u plovila za preživljavanje mogu smjestiti sve osobe na brodu.
Splavi za spašavanje moraju posluživati uređaji za spuštanje ravnomjerno raspoređeni na svakom boku broda; i
.2 dodatno, splavi za spašavanje u skladu sa 6.9 ili 6.10, ukupnog kapaciteta za smještaj najmanje 25% ukupnog broja osoba na brodu. Ove splavi za spašavanje mora posluživati najmanje jedan uređaj za spuštanje na svakom boku broda, koji može biti u skladu s 3.1.1.2.1, ili neki drugi jednakovrijedni odobreni uređaj koji se može koristiti na oba boka broda. Smještaj ovih splavi za spašavanje ne mora udovoljavati zahtjevima navedenim u 2.7.5.
3.1.1.3 Sva plovila za preživljavanje predviđena za prihvat ukupnog broja osoba na brodu, moraju se moći spustiti s ukupnim brojem osoba i opremom u roku od 30 minuta nakon davanja signala za napuštanje broda nakon što su sve osobe okupljene s prslucima za spašavanje.
3.1.1.4 Umjesto udovoljavanja zahtjevima navedenim u 3.1.1.1 ili 3.1.1.2, putnički brodovi bruto tonaže manje od 500 na kojima se nalazi manje od 200 osoba,