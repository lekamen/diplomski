 unutarnjih kontrola u procesima ili zajedničkim programima, projektima, aktivnostima koji se provode između dvije ili više institucija međusobno povezanih vlasništvom i/ili načinom financiranja.
(2) Revizije vertikalnih procesa obavljaju se na prijedlog ministra financija ili druge odgovorne osobe institucije uključene u određeni proces ili program, projekt, aktivnost te na prijedlog rukovodeće strukture u sustavu upravljanja i kontrole programa i fondova Europske unije.
(3) Prijedlog za obavljanje revizije vertikalnih procesa predlagatelj dostavlja na suglasnost odgovornim osobama institucije čiji će unutarnji revizori biti uključeni u obavljanje revizije.
(4) Obavljanje revizije vertikalnih procesa, način koordinacije aktivnosti pri obavljanju revizije, dostava revizijskih izvješća i druga pitanja koja se smatraju potrebnim uređuju se sporazumom između predlagatelja i institucija uključenih u obavljanje revizije vertikalnih procesa.
VI. PRIJELAZNE I ZAVRŠNE ODREDBE
Članak 26.
(1) Korisnici proračuna, trgovačka društva i druge pravne osobe u obvezi su uspostaviti, odnosno uskladiti način uspostave unutarnje revizije s kriterijima propisanim ovim Pravilnikom u roku od godine dana od dana stupanja na snagu ovoga Pravilnika.
(2) Korisnici proračuna koji su ustrojili unutarnju reviziju na temelju suglasnosti ministra financija sukladno odredbama Pravilnika o unutarnjoj reviziji korisnika proračuna (»Narodne novine«, br. 96/13) nisu u obvezi zatražiti ponovnu suglasnost ministra financija, osim ako ne mijenjaju način uspostave unutarnje revizije temeljem odredbi ovoga Pravilnika.
(3) Institucije koje imaju obvezu ustrojiti jedinicu za unutarnju reviziju odnosno zajedničku jedinicu za unutarnju reviziju, u obvezi su popuniti minimalni broj radnih mjesta u unutarnjoj reviziji sukladno članku 15. stavku 2. i 3. i članku 17. stavku 3. ovoga Pravilnika do 31. prosinca 2017.
Članak 27.
Korisnici proračuna za koje poslove unutarnje revizije obavlja zajednička jedinica za unutarnju reviziju uspostavljena temeljem Pravilnika o unutarnjoj reviziji korisnika proračuna (»Narodne novine«, br. 96/13) i Odluke o načinu uspostavljanja unutarnje revizije za zdravstvene ustanove u sanaciji i one kojima je osnivač Republika Hrvatska (klasa: 023-03/14-01/25, urbroj: 534-01-14-01 od 20. siječnja 2014.) postupaju u skladu sa sporazumom o obavljanju poslova unutarnje revizije u zajedničkoj jedinici za unutarnju reviziju sklopljenim temeljem Odluke, a do završetka ili obustave postupka sanacije.
Članak 28.
Danom stupanja na snagu ovoga Pravilnika prestaje važiti Pravilnik o unutarnjoj reviziji korisnika proračuna (»Narodne novine«, br. 96/13).
Članak 29.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/299
Urbroj: 513-08-03-16-23
Zagreb, 25. travnja 2016.
Ministar financija dr. sc. Zdravko Marić, v. r.
