 rezervno napajanje UPS mora imati autonomiju najmanje 1 sat. Ako nema rezervnog napajanja autonomija UPS mora biti najmanje 8 sati.
2.2.5 Radijski sustav
Članak 82.
(1) GSM-R mora pružiti glasovne i podatkovne komunikacijske usluge za potrebe regulacije prometa. U tu svrhu, može biti povezana s mrežama ostalih željeznica, javnim mobilnim i fiksnim mrežama te ostalim željezničkim uređajima (npr. Uređajima za središnje upravljanje prometom).
(2) GSM-R je standardizirani sustav i mora zadovoljiti funkcionalne specifikacije i specifikacije sustava Eirene (Eirene FRS i Eirene SRS).
(3) RD održavat će se u skladu s uputama za održavanja i prema pravilniku 422 do isteka vijeka trajanja. RD sustav neće se ugrađivati u budućnosti.
2.2.6 Prijenosni sustavi
Članak 83.
(1) Prijenosni sustav se koristi za povezivanje pojedinačnih TK uređaja i TK sustava u funkcionalnu cjelinu.
(2) Prijenosni sustav mora biti:
– kompatibilan s postojećim prijenosnim sustavima,
– redundantno povezan preko drugog svjetlovodnog kabela,
– daljinski upravljiv i nadziran iz jedinstvenog nadzornog sustava.
(3) Kao glavni prijenosni medij koristi se svjetlovodni kabel, a za povezivanje lokalnih TK uređaja može se koristiti i kabel s metalnim vodičima.
Pružna telefonska mreža
Članak 84.
(1) Pružni telefoni ugrađuju se na prugama gdje nema GSM-R mreže.
(2) Pružni telefon ugrađuje se kod: APB kućice, ŽCP kućice i ulaznog signala ili na ostalim mjestima koje odredi upravitelj infrastrukture.
Registrofon
Članak 85.
(1) Registrofon mora osigurati snimanje svih glasovnih komunikacija i drugih poruka definiranih kao obveznih za registraciju od strane upravitelja infrastrukture.
(2) Vrijeme čuvanja registriranih razgovora i poruka ne smije biti manja od 72 sata.
(3) Na radnom mjestu prometnika vlakova mora se prikazivati radno stanje registrofona.
2.2.7 Sustav satova
Članak 86.
(1) Sustav satova mora biti ugrađen na sljedećim radnim mjestima:
– na radnom mjestu prometnika vlakova,
– na kolodvorskoj zgradi,
– na peronima u kolodvorima i stajalištima.
(2) Svi TK uređaji moraju biti sinkronizirani s izvorom točnog vremena. Izvor točnog vremena je matični sat, on može biti sinkroniziran putem GPS-a ili vremenskog poslužitelja.
IV. PRIJELAZNE ODREDBE
Članak 87.
(1) Tehnički uvjeti ovoga Pravilnika ne primjenjuju se na projekte koji su prilikom stupanja na snagu ovoga Pravilnika u fazi projektiranja, ili ugradnje, te za koje je pokrenut postupak izdavanja propisanih dozvola i odobrenja.
(2) Na projekte koji su prilikom stupanja na snagu ovoga Pravilnika u fazi projektiranja, ili ugradnje, te za koje je pokrenut postupak izdavanja propisanih dozvola i odobrenja primjenjivat će se tehnički uvjeti navedeni u pripadajućem izvedbenom projektu.
(3) Upravitelj infrastrukture i željeznički prijevoznici dužni su u roku od 180 dana uskladiti svoje interne akte s odredbama ovoga Pravilnika.
V. ZAVRŠNE ODREDBE
Članak 88.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-01/15-02/53 Urbroj: 530-08-15-01 Zagreb, 2. rujna 2015.
Ministar dr. sc. Siniša Hajdaš Dončić, v. r.
PRILOG 1
POPIS OBAVEZNIH NORMI
1. HRN R 009-001:2001: Željezničke primjene -- Komunikacijska i signalna tehnika i sustavi obrade podataka -- Procjena kritičnih kvarova i razine sigurnosti (R 009-001:1997).
2. HRN EN 50121-1:2008: Željezničke primjene -- Elektromagnetska kompatibilnost -- 1. dio: Općenito (EN 50121-1:2006).
3. HRN EN 50121-2:2008: Željezničke primjene -- Elektromagnetska kompatibilnost -- 2. dio: Emisija cjelokupnog željezničkog sustava u vanjski svijet (EN 50121-2:2006).
4. HRN EN 50121-4:2008: Željezničke primjene -- Elektromagnetska kompatibilnost -- 4. dio: Emisija i otpornost signalnih i telekomunikacijskih uređaja (EN 50121-4:2006).
5. HRN EN 50121-5:2008: Željezničke primjene -- Elektromagnetska kompatibilnost -- 5. dio: Emisija i otpornost stabilnih postrojenja za napajanje i uređaja (EN 50121-5:2006).
6. HRN EN 50122-1:2001: Željezničke primjene -- Stabilna