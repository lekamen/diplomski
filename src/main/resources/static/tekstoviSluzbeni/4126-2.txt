(1) Leasing društva dužna su Agenciji dostavljati dokumentaciju iz odredbe članka 3. ovog Pravilnika na način i u skladu s Tehničkom uputom za korištenje servisa unosa WEB obrazaca i dostavu dokumentacije u elektroničkom obliku i Uputom za popunjavanje WEB obrazaca za leasing društva.
(2) Smatra se da je leasing društvo dostavilo dokumentaciju iz članka 3. ovoga Pravilnika u trenutku kada je dokumentacija zabilježena na poslužitelju za slanje takve dokumentacije.
(3) U opravdanim slučajevima tehničke nemogućnosti dostave ili dostave koja nije pravilno izvršena (pr. kvar na sustavu, nemogućnost čitanja zaprimljene dokumentacije i sl.) na način propisan stavkom 1. ovoga članka, leasing društvo dužno je dokumentaciju dostaviti u pisanom obliku, neposredno ili poštom u svrhu pravodobnog izvješćivanja. Leasing društvo dužno je dostaviti dokumentaciju na način propisan stavkom 1. ovoga članka čim prestanu razlozi nemogućnosti takve dostave, a najkasnije u roku od 8 dana od prestanka okolnosti koje su prouzročile tehničku nemogućnost takve dostave.
(4) Osim dokumentacije propisane člankom 3. ovoga Pravilnika, leasing društva su dužna dostaviti na zahtjev Agencije i drugu dokumentaciju ili podatke za potrebe nadzora ili za obavljanje drugih poslova iz nadležnosti i djelokruga Agencije u vezi s poslovanjem leasing društva, na način kako je propisano odredbama ovoga članka i u roku određenom u zahtjevu.
(5) Agencija može, u slučaju potrebe, zatražiti od leasing društva dostavu određene dokumentacije propisane ovim Pravilnikom i u izvorniku ili ovjerenoj preslici, neovisno o izvršenoj dostavi u elektroničkom obliku.
Članak 5.
Danom stupanja na snagu ovog Pravilnika prestaje važiti Pravilnik o sadržaju redovitih izvješća i izvješća na zahtjev Hrvatske agencije za nadzor financijskih usluga koja su dužna dostavljati leasing društva te načinu i rokovima njihove dostave (»Narodne novine« br. 54/14.).
Članak 6.
Ovaj Pravilnik objavit će se u »Narodnim novinama«, a stupa na snagu 1. srpnja 2016. godine.
Klasa: 011-02/16-05/02
Urbroj: 326-01-550-552-16-1
Zagreb, 17. lipnja 2016.
Predsjednik Upravnog vijeća Petar-Pierre Matek, v. r.
