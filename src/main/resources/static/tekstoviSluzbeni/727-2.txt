 ili optičkim« zamjenjuju se riječima: »audio ili audio-video«.
U stavku 4. riječi: »zvučnim ili optičkim« zamjenjuju se riječima: »audio ili audio-video«.
Članak 18.
U članku 62. stavci 4. i 5. mijenjaju se i glase:
»(4) Na presudama i rješenjima kojima se dovršava postupak u gornjem lijevom kutu stavit će se grb Republike Hrvatske u izvornim bojama ili u crno-bijeloj tehnici. Ispod grba stavit će se naziv »Republika Hrvatska« te naziv i sjedište suda i sjedište stalne službe.
U sredini iznad uvoda velikim rastavljenim slovima stavit će se »U I M E R E P U B L I K E H R V A T S K E«, a ispod toga velikim rastavljenim slovima stavit će se naziv odluke »P R E S U D A« odnosno »R J E Š E NJ E«.
(5) U ostalim sudskim odlukama u gornjem lijevom kutu stavit će se grb Republike Hrvatske u izvornim bojama ili u crno-bijeloj tehnici. Ispod grba stavit će se naziv »Republika Hrvatska« te naziv i sjedište suda i sjedište stalne službe. U sredini iznad uvoda velikim rastavljenim slovima stavit će se »R E P U B L I K A H R V A T S K A«, a ispod toga velikim rastavljenim slovima stavit će se naziv odluke »R J E Š E NJ E«.«.
Članak 19.
U članku 63. stavku 1. iza riječi: »sjedište« dodaju se riječi: »i naziv stalne službe«.
Članak 20.
U članku 69. iza stavka 4. dodaje se stavak 5. koji glasi:
»(5) Sudski pečat i žig koji koriste stalne službe moraju biti oblika i veličine kao pečat i žig suda u sjedištu s naznakom da je to pečat i žig suda u sjedištu i stalne službe iz nadležnosti toga suda.«.
Članak 21.
U članku 91. stavku 1. iza riječi: »postupak« dodaju se riječi: »za kaznena djela koja se progone po službenoj dužnosti«.
U stavku 5. riječi: »ili da je određena rasprava na temelju privatne tužbe ili da je donijeta nepravomoćna presuda« brišu se.
Članak 22.
U članku 92. stavku 1. iza riječi: »pisarnici« dodaju se riječi: »u sjedištu suda ili u stalnoj službi«.
Članak 23.
U članku 93. stavak 1. briše se.
Dosadašnji stavci 2., 3. i 4. postaju stavci 1., 2. i 3.
Članak 24.
U članku 122. stavku 1. iza riječi: »zločina« dodaje se zarez i riječi: »predmeti povrede spolne slobode«.
U stavku 3. iza riječi:« zadržavanje,« dodaju se riječi: »u kojima zastara nastupa u roku od šest mjeseci,«.
U stavku 4. iza riječi: »prvenstveno u rad« dodaju se riječi: »predmeti koji se odnose na ponavljanje postupka temeljem konačne presude Europskog suda«.
Članak 25.
U članku 172. stavak 4. mijenja se i glasi:
»Upisnici propisani Sudskim poslovnikom vode se u elektroničkom obliku, osim upisnika za koje nisu osigurani tehnički uvjeti za vođenje u elektroničkom obliku i koji će se do ispunjenja uvjeta voditi u papirnatom obliku na obrascima propisanim ovim Izmjenama i dopunama Sudskog poslovnika. Upisnici Kir-t i Kv-t vode se isključivo u papirnatom obliku.«.
Članak 26.
U članku 176. stavku 2. riječ: »uputama« zamjenjuje se riječju: »pravilniku«.
Članak 27.
Članak 187. mijenja se i glasi:
»Općinski sudovi vode ove upisnike:
1. Za kaznene predmete:
Upisnik suca za mladež Kim
Kazneni upisnik K
Kazneni upisnik za maloljetnike Km
Kazneni upisnik za mlađe punoljetnike Kmp
Kazneni upisnik za kaznena djela kaznenopravne zaštite djece Kzd
Kazneni upisnik za predmete iz članka 21. Zakona o USKOK-u K-Us (Obrazac br. 14)
Upisnik za izvanraspravno kazneno vijeće Kv
Upisnik za izvanraspravno kazneno vijeće za mladež Kvm
Upisnik za predmete iz članka 21. Zakona o USKOK-u za izvanraspravno vijeće Kv-Us (Obrazac br. 15)
Upisnik o izdanim i primljenim potvrdama u svrhu priznanja i izvršenja odluka o novčanoj kazni između država članica Europske unije Kv-eu
Upisnik za optužno vijeće Kov
Upisnik za optužno vijeće za mladež Kovm
Upisnik za optužno vijeće za predmete iz članka 21. Zakona o USKOK-u Kov-Us (Obrazac br. 16)
Upisnik za razne kaznene predmete Kr
Upisnik za razne kaznene predmete prema Zakonu o sudovima za mladež Krm
Upisnik za predmete izvršavanja zaštitnog nadzora Ik-ZN
Upisnik za predmete izvršavanja rada za opće dobro Ik-ROD
2. Za građanske predmete:
Parnični upisnik P