 kunama po tečaju Europske komisije (ECB), u mjesecu zaprimanja Zahtjeva za isplatu iskazanom na šest decimala (navedeni tečaj se može dobiti na http://ec.europa.eu/budget/inforeuro/)
– u slučaju da je odabrani korisnik kupio strana sredstva plaćanja po nižem tečaju od ECB u mjesecu zaprimanja Zahtjeva za isplatu iskazanom na šest decimala, isplata potpore temeljit će se na ostvarenom tečaju.
(13) Ukoliko se tijekom obrade Zahtjeva za isplatu utvrdi nepravilnost koja nema elemenata sumnje na prijevaru, Agencija za plaćanja će odbiti iznos nepravilnog troška i donijeti Odluku o isplati u kojoj će ukupan iznos biti umanjen za iznos nepravilnog troška utvrđen u tom Zahtjevu za isplatu.
Donošenje odluka
Članak 67.
(1) Nakon administrativne kontrole Zahtjeva za isplatu/Zahtjeva za isplatu predujma s pripadajućom dokumentacijom Agencija za plaćanja će donijeti:
a) Odluku o isplati ili
b) Odluku o isplati predujma ili
c) Odluku o odbijanju Zahtjeva za isplatu ili
d) Odluku o odbijanju Zahtjeva za isplatu predujma.
(2) Odluka o odbijanju Zahtjeva za isplatu donosi se zbog:
1. neispunjavanja uvjeta propisanih ovim Pravilnikom, odnosno Natječajem
2. neprihvatljivosti aktivnosti i/ili svih troškova navedenih u listi prihvatljivih troškova propisanoj Natječajem za koje se traži javna potpora u obveznim Zahtjevima za isplatu
3. nedostavljanja Zahtjeva za isplatu u roku propisanim ovim Pravilnikom
4. onemogućavanja obavljanja kontrole na terenu
5. korištenja opreme na način koji nije u skladu s njegovom namjenom
6. utvrđenih razlika između dokumenata priloženih uz Zahtjev za isplatu i dokumenata zatečenih u kontroli na terenu
7. ukoliko su troškovi za koje je podnesen Zahtjev za isplatu financirani drugim sredstvima proračuna EU
8. nedostavljanja dokumentacije navedene u članku 66. stavku 10. ovoga Pravilnika u roku propisanom Pravilnikom ukoliko se dopuna/obrazloženje/ispravak odnosi na obvezne Zahtjeve za isplatu u cijelosti
9. korištenja unajmljenog prostora na način koji nije u skladu s njegovom namjenom
10. utvrđene nepravilnosti, koja je ujedno i sumnja na prijevaru.
(3) Odluka o odbijanju Zahtjeva za isplatu predujma donosi se zbog nedostavljanja valjanoga bankovnog jamstva.
IV. KONTROLA NA TERENU
Ovlaštenje za provedbu kontrole na terenu
Članak 68.
(1) Kontrolu na terenu provode djelatnici Agencije za plaćanja (u daljnjem tekstu: kontrolori).
(2) Kontrolori provode kontrolu izvršenih usluga, radova i nabavljene opreme kod isplate u ratama, dok kod konačne isplate kontroliraju i upotrebu ulaganja prema odobrenoj namjeni.
(3) Kontrolori provode kontrolu prije isplate i tijekom petogodišnjeg razdoblja nakon izvršenog konačnog plaćanja (ex post kontrola).
(4) Osim redovnih kontrola, kontrole na terenu mogu se provoditi u bilo kojem trenutku unutar razdoblja iz stavka 3. ovoga članka.
(5) Osim djelatnika iz stavka 1. ovoga članka kontrolu ulaganja mogu obavljati i djelatnici Službe za unutarnju reviziju Agencije za plaćanja, djelatnici Upravljačkog tijela, ARPA-e, revizori Europske komisije, Europski revizorski sud, predstavnici OLAF-a te druge institucije koje za to imaju ovlasti po posebnim propisima.
(6) Za Podmjeru 19.3. kontrola na terenu neće se provoditi.
Ovlasti kontrolora
Članak 69.
(1) Pri obavljanju kontrole na terenu kontrolori su ovlašteni:
1. pregledati objekte, uređaje, robu te poslovnu dokumentaciju korisnika
2. izvršiti uvid u dokumente korisnika koji se odnose na stjecanje prava na potporu
3. provjeravati računovodstvene podatke iz poslovnih knjiga korisnika
4. provjeravati evidencije vezane uz ulaganje i poslovanje korisnika
5. provjeravati dokumente (račune, potvrde o plaćanju, bankovna izvješća korisnika i s njim povezanih osoba, podatke o korištenom materijalu, jamstvene listove, deklaracije i dr.)
6. provjeravati vjerodostojnost dokumenata poslanih uz Zahtjev za isplatu
7. provjeravati uporabu ili spremnost ulaganja za uporabu
8. provjeravati rješenja, ugovore, potvrde drugih tijela koja prate rad korisnika
9.