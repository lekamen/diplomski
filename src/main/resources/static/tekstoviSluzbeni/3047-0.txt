15 17.02.2016 Odluka o raspisivanju prijevremenih izbora za zamjenika župana Šibensko-kninske županije iz reda pripadnika srpske nacionalne manjine te zamjenika općinskog načelnika Općine Jagodnjak iz reda pripadnika hrvatskog naroda
VLADA REPUBLIKE HRVATSKE
396
Na temelju članka 5. i članka 6. stavka 1. Zakona o lokalnim izborima (»Narodne novine«, broj 144/12), Vlada Republike Hrvatske je na sjednici održanoj 11. veljače 2016. godine donijela
ODLUKU
O RASPISIVANJU PRIJEVREMENIH IZBORA ZA ZAMJENIKA ŽUPANA ŠIBENSKO-KNINSKE ŽUPANIJE IZ REDA PRIPADNIKA SRPSKE NACIONALNE MANJINE TE ZAMJENIKA OPĆINSKOG NAČELNIKA OPĆINE JAGODNJAK IZ REDA PRIPADNIKA HRVATSKOG NARODA
I.
Raspisuju se prijevremeni izbori u:
– Šibensko-kninskoj županiji za zamjenika župana Šibensko-kninske županije iz reda pripadnika srpske nacionalne manjine
– Općini Jagodnjak za zamjenika općinskog načelnika Općine Jagodnjak iz reda pripadnika hrvatskog naroda.
II.
Za dan provedbe izbora određuje se nedjelja, 20. ožujka 2016. godine.
III.
Ova Odluka objavit će se u »Narodnim novinama«, a stupa na snagu 18. veljače 2016. godine.
Klasa: 022-03/16-04/12
Urbroj: 50301-09/06-16-2
Zagreb, 11. veljače 2016.
Predsjednik Tihomir Orešković, v. r.
