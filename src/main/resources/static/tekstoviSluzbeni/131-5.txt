 bilo odredbe stavaka 4. i 5. vezati uz njihovu primjenu na stavak 1.
Osim što sporna ugovorna odredba nema za cilj ili posljedicu narušavanje tržišnog natjecanja na mjerodavnom tržištu, odnosno ograničavanje prava kupca da slobodno određuje prodajnu cijenu proizvoda, Kraš naglašava kako sporna odredba nikako nije rezultat izvršenog pritiska ili poticaja bilo koje ugovorne strane.
Nadalje, Kraš navodi kako iz analize tržišta trgovine na veliko konditorskim proizvodima na teritoriju Republike Hrvatske proizlazi da Kraš, kao proizvođač konditorskih proizvoda, ne bi imao nikakvog interesa vezati kupca na određenu minimalnu maloprodajnu cijenu svojih proizvoda, koji bi time postali manje konkurentni, niti je to sklopljenim ugovorima učinio. Štoviše, Kraš kao proizvođač nije ni u tržišnoj poziciji da takvo nešto učini, u vrijeme kada se konkurentski proizvodi, pogotovo uvozni, nude po sve nižim maloprodajnim cijenama. Naprotiv, Kraš je obvezao kupca da pod prijetnjom obustave daljnje isporuke robe i uskrate redovnih popusta smanji krajnju maloprodajnu cijenu tih proizvoda kada ih kupuje po nižoj, akcijskoj cijeni (članak 6. stavci 2., 4. i 5. sklopljenih ugovora između Kraša i NTL-a). Stoga o pritisku, a niti o poticaju sa strane Kraša ne može biti govora, a samim time ne može se govoriti o teškom ograničenju tržišnog natjecanja u smislu članka 9. stavka 1. točke a) Uredbe o vertikalnim sporazumima.
Kraš skreće pažnju i na Obavijest Komisije: Smjernice o vertikalnim ograničenjima (Službeni list Europske unije C 130, 19. svibnja 2010.; dalje: Smjernice) koje u točkama 47. do 59. pojašnjavaju teška ograničenja tržišnog natjecanja u smislu Uredbe o vertikalnim sporazumima, poglavito na točku 48. kojom se pojašnjava teško ograničenje tržišnog natjecanja iz članka 4. točke a) Uredbe Komisije (EU) br. 330/2010 od 20. travnja 2010., o primjeni članka 101. stavka 3. Ugovora o funkcioniranju Europske unije na kategorije vertikalnih sporazuma i usklađeno djelovanje, a koji odgovara članku 9. stavku 1. točki a) Uredbe o vertikalnim sporazumima. U konkretnom slučaju, smatra Kraš, nema govora o neposrednom utvrđenju prodajne cijene, niti je došlo do utvrđenja prodajne cijene neizravnim sredstvima opisanima i primjerice navedenima u točki 48. Smjernica, a poglavito ne do utvrđenja (najniže) prodajne cijene prijetnjama, zastrašivanjem, upozorenjima, kaznama, kašnjenjem ili obustavom isporuke ili raskidom ugovora.
Kraš svakako uvažava činjenicu da citirani tekst članka 6. stavka 1. predmetnih ugovora, onako kako on glasi, nameće određena pitanja i zahtijeva objašnjenje. Točno je da ta odredba predstavlja snažnu indiciju da je u konkretnom slučaju riječ o povredi odredbe članka 9. stavka 1. točke a) Uredbe o vertikalnim sporazumima. Međutim, namjera i cilj ugovornih strana, kao i način izvršenja ugovora, ne potkrjepljuju snažne indicije o postojanju teškog ograničenja tržišnog natjecanja. Sporna odredba predstavlja svojevrsni relikt prošlosti u ugovaranju prodaje robe kupcima-trgovcima, koji se nepažnjom, omaškom i automatizmom svojstvenim serijskom ugovaranju između poduzetnika iz godine u godinu našao u ugovorima između Kraša i NTL-a. Stoga Kraš moli Agenciju da tumačenju navedene odredbe ne pristupa gramatičkom metodom, već teleološki, sustavno, u skladu sa svim odredbama ugovora i praksom ugovornih strana u njegovu ispunjenju.
Ako Agencija ipak i dalje smatra da postoji povreda članka 8. stavka 1. ZZTN-a odnosno članka 9. stavka 1. točke a) Uredbe o vertikalnim sporazumima, Kraš smatra kako ugovori Kraša i NTL-a udovoljavaju kumulativno svim uvjetima iz članka 8. stavka 3. ZZTN-a, odnosno da:
1. pridonose unapređenju proizvodnje i distribucije robe te promicanju tehnološkog i gospodarskog razvoja – sprečavanjem formiranja nerealno niskih maloprodajnih cijena proizvoda ili usluga, kakvom se u praksi pokazalo da su pojedini, a osobito strani sudionici, skloni, omogućuje se kontinuitet u proizvodnji i distribuciji robe te se omogućuju daljnja