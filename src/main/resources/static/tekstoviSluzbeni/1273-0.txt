66 15.06.2015 Pravilnik o sadržaju i obliku iskaznice stručnih radnika u ustanovi socijalne skrbi i drugoj pravnoj osobi koja pruža socijalne usluge
MINISTARSTVO SOCIJALNE POLITIKE I MLADIH
1274
Na temelju članka 210. stavka 2. Zakona o socijalnoj skrbi (»Narodne novine«, broj 157/13 i 152/14) ministrica socijalne politike i mladih donosi
PRAVILNIK
O SADRŽAJU I OBLIKU ISKAZNICE STRUČNIH RADNIKA U USTANOVI SOCIJALNE SKRBI I DRUGOJ PRAVNOJ OSOBI KOJA PRUŽA SOCIJALNE USLUGE
Članak 1.
Ovim Pravilnikom propisuje se sadržaj, oblik i materijal iskaznica kojom stručni radnici ustanove socijalne skrbi i druge pravne osobe koja pruža socijalne usluge dokazuju službeno svojstvo, identitet i ovlasti, te način njihova izdanja i uporabe.
Članak 2.
Službena iskaznica (u daljnjem tekstu: iskaznica) se izrađuje sublimacijskim ispisom na računalnom sustavu za izradu službenih iskaznica TIM – ID, kao plastična kartica pravokutnog oblika, bijele boje, izmjere 85,6 × 54 mm.
Članak 3.
Obrasci iskaznica tiskani su uz Pravilnik i čine njegov sastavni dio.
ISKAZNICA STRUČNOG RADNIKA CENTRA ZA SOCIJALNU SKRB
Članak 4.
Obrazac iskaznice stručnog radnika centra za socijalnu skrb sadrži:
a) na prednjoj strani:
– naziv i sjedište centra za socijalnu skrb (Obrazac »A«), odnosno naziv i sjedište centra za socijalnu skrb i podružnice (ako se izdaje stručnom radniku podružnice) (Obrazac »B«),
– naziv: »Iskaznica stručnog radnika«,
– mjesto za fotografiju veličine 28x32 mm preko koje se otiskuje pečat centra za socijalnu skrb,
– osobno ime nositelja iskaznice,
– serijski broj iskaznice;
b) na poleđini:
– tekst ovlasti nositelja iskaznice koji glasi:
»Nositelj ove iskaznice radnik je ______________________                           (naziv i sjedište centra za socijalnu skrb/podružnice),
i postupa uokviru ovlasti koje su odredbama Zakona o socijalnoj skrbi dane centru za socijalnu skrb«,
– datum izdavanja,
– mjesto pečata,
– potpis ravnatelja centra za socijalnu skrb.
Članak 5.
(1) Iskaznicu iz članka 4. ovoga Pravilnika izdaje centar za socijalnu skrb.
(2) O izdanim iskaznicama centar za socijalnu skrb vodi evidenciju.
(3) Evidencija iz stavka 2. ovog članka sadrži osobno ime stručnog radnika kojemu je iskaznica izdana, broj iskaznice, datum uručenja, datum povratka iskaznice, potpis nositelja iskaznice, te odjeljak za napomene.
Članak 6.
(1) Stručni radnik centra za socijalnu skrb koji izgubi iskaznicu ili na drugi način ostane bez iskaznice dužan je o tome odmah obavijestiti ravnatelja centra za socijalnu skrb.
(2) Novu iskaznicu centar za socijalnu skrb izdat će nakon što je izgubljena ili na drugi način nestala iskaznica oglašena nevažećom u »Narodnim novinama«.
(3) Do izdavanja nove iskaznice centar za socijalnu skrb će stručnom radniku izdati pisanu ovlast koja zamjenjuje iskaznicu.
Članak 7.
Stručni radnik centra za socijalnu skrb kojemu prestaje radni odnos obvezan je vratiti iskaznicu danom prestanka radnog odnosa, a najkasnije u roku 3 dana od dana prestanka radnog odnosa.
ISKAZNICA STRUČNIH RADNIKA DOMA SOCIJALNE SKRBI, CENTRA ZA PRUŽANJE USLUGA U ZAJEDNICI I DRUGE PRAVNE OSOBE KOJA PRUŽA SOCIJALNE USLUGE
Članak 8.
Obrazac iskaznice stručnog radnika doma socijalne skrbi, centra za pružanje usluga u zajednici i druge pravne osobe koja pruža socijalne usluge sadrži (obrazac »C«):
a) na prednjoj strani:
– naziv i sjedište doma socijalne skrbi, centra za pružanje usluga u zajednici ili druge pravne osobe koja pruža socijalne usluge,
– naziv »Iskaznica stručnog radnika«,
– mjesto za fotografiju veličine 28x32 mm preko koje se u donjem lijevom kutu otiskuje pečat doma socijalne skrbi, centra za pružanje usluga u zajednici ili druge pravne osobe koja pruža socijalne usluge,
– osobno ime nositelja iskaznice,
– serijski broj iskaznice;
b) na poleđini:
– tekst ovlasti nositelja iskaznice koji glasi:
»Nositelj ove iskaznice ima prava i ovlasti utvrđene Zakonom o socijalnoj skrbi i pisanoj ovlasti ravnatelja doma socijalne skrbi, centra za pružanje usluga u