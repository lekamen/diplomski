 stožeru Oružanih snaga i Upravi za ljudske resurse.
VII. LETAČKI ZNACI I KNJIŽICE
Članak 35.
(1) Vojnim letačima zvanja vojnog pilota, navigatora i tehničara-letača uz rješenje o stečenom letačkom zvanju dodjeljuje se odgovarajući letački znak te izdaje Knjižica letenja i Knjižica evidencije naleta.
(2) Učeniku letaču se pri upućivanju na letačku izobrazbu izdaje samo Knjižica evidencije naleta.
Letački znaci
Članak 36.
(1) Letački znaci su:
– letački znak pilota
– letački znak navigatora
– letački znak tehničara-letača
– zlatni letački znak pilota
– počasni letački znak.
(2) Zlatni letački znak pilota može se dodijeliti pilotu koji je završio treći stupanj letačke obuke u skladu s Programom letačke obuke za određeni tip vojnog zrakoplova, s najmanje 15 godina letačkog staža, za izniman doprinos uspješnoj provedbi zadaća u HRZ-u i PZO-u.
(3) Počasni letački znak može se dodijeliti osobi koja nema letačko zvanje, a za osobiti doprinos HRZ-u i PZO-u.
(4) Zlatni letački znak pilota i počasni letački znak dodjeljuje zapovjednik HRZ-a i PZO-a.
(5) Izgled i opis letačkih znakova nalaze se u prilogu broj 2 ovoga Pravilnika i njegov su sastavni dio.
Knjižica letenja i knjižica evidencije naleta
Članak 37.
(1) Knjižica letenja je službeni dokument u koji se unose podaci o obnašanju letačke službe u Oružanim snagama.
(2) Knjižica evidencije naleta je službeni dokument u koji se unose podaci o izvršenim dnevnim letovima i provjerama.
(3) Nakon završetka letačke službe u Oružanim snagama, Knjižica letenja i Knjižica evidencije naleta se čuvaju u ustrojstvenoj jedinici Ministarstva obrane nadležnoj za vojni zračni promet.
(4) Na temelju podataka iz Knjižice letenja ustrojstvena jedinica Ministarstva obrane nadležna za vojni zračni promet na zahtjev vojnog letača kao i letača kojemu je prestala služba izdaje uvjerenja.
(5) Sadržaj Knjižice letenja i sadržaj Knjižice evidencije naleta nalaze se u prilozima broj 3 i 4 ovoga Pravilnika i njegov su sastavni dio.
VIII. PRIJELAZNE I ZAVRŠNE ODREDBE
Članak 38.
(1) Zapovjednik HRZ-a i PZO-a donijet će uvjerenja o letačkom stažu za vojne letače u roku od 30 dana od dana stupanja na snagu ovoga Pravilnika.
(2) Vojnim letačima se svaka godina u kojoj su provodili letačke zadaće do dana stupanja na snagu ovoga Pravilnika računa kao godina letačkog staža.
Članak 39.
Letačka zvanja stečena po Pravilniku o letačkoj službi u Oružanim snagama Republike Hrvatske (»Narodne novine«, br. 91/2009) priznaju se kao letačka zvanja propisana ovim Pravilnikom.
Članak 40.
Kategorije spremnosti vojnih letača stečene po Pravilniku o letačkoj službi u Oružanim snagama Republike Hrvatske (»Narodne novine«, br. 91/2009) priznaju se kao kategorije spremnosti propisane ovim Pravilnikom.
Članak 41.
Danom stupanja na snagu ovoga Pravilnika prestaje važiti Pravilnik o letačkoj službi u Oružanim snagama Republike Hrvatske (»Narodne novine«, br. 91/2009).
Članak 42.
Ovaj Pravilnik objavit će se u »Narodnim novinama« i stupa na snagu 1. srpnja 2015.
Klasa: 023-03/15-04/26
Urbroj: 512-01-15-1
Zagreb, 29. lipnja 2015.
Ministar Ante Kotromanović, v. r.

SADRŽAJ DOZVOLE VOJNOG LETAČA STANDARDNI FORMAT DOZVOLE VOJNOG LETAČA

PRILOG BROJ 2
IZGLED I OPIS LETAČKIH ZNAKOVA
1. Letački znak pilota
Letački znak pilota izrađuje se iz mesinganog lima debljine 2 mm, s površinskom obradom od 24 karatne pozlate, a sastoji se od temeljnog kvadrata veličine 13 × 13 mm, iz kojeg su razvijena stilizirana krila, širine 66 mm i visine 27 mm. Na temeljnom kvadratu je apliciran prirodni crveni rubin veličine 3,3 × 3,3 mm, a iz stiliziranih se krila razvija posrebrena polukružna kruna od pletera, vanjskog promjera 23 mm i unutarnjeg 18 mm, kao što je prikazano na slici 1. Na poleđini letačkog znaka pilota utiskuje se serijski broj.

Slika 1. Letački znak pilota
2. Letački znak navigatora
Letački znak navigatora izrađuje se iz čeličnog lima debljine 2 mm, a sastoji se od temeljnog kvadrata veličine 13 × 13 mm, iz kojeg su razvijena stilizirana krila,