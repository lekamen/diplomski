 određuje se i obveza prema kojoj vjerovnici moraju izvršiti i sve obveze propisane člankom 11.a Zakona, kao što su usklađenje kamatne stope s dužnikom, određivanjem parametara i fiksne marže kao i razdoblja prijelaznih kamatnih stopa najkasnije do 1. siječnja 2014. godine, a što je zakonodavac smatrao primjerenim rokom, s obzirom na to da je Zakon objavljen 2. prosinca 2013. godine.
(...)
U svezi tvrdnje podnositelja prijedloga kako je vjerovniku naloženo određeno postupanje prije stupanja na snagu Zakona o izmjenama i dopunama Zakona o potrošačkom kreditiranju važno je istaknuti kako je Zakon o izmjenama i dopunama Zakona o potrošačkom kreditiranju objavljen 2. prosinca 2013. godine u Narodnim novinama, a stupio je na snagu 1. siječnja 2014. godine iz čega proizlazi da je određen značajno duži vacatio legis od uobičajenih i Ustavom propisanih minimalnih osam dana, upravo s ciljem da se ostavi što duže razdoblje pripreme, kako bi se Zakon u potpunosti mogao primjenjivati od dana stupanja na snagu.
Iz navedenog razloga je i propisana odredba članka 13. stavka 2. Zakona o izmjenama i dopunama Zakona o potrošačkom kreditiranju, a za čije neispunjenje niti nije propisana prekršajna sankcija, a kako bi se to iz mišljenja podnositelja zahtjeva moglo zaključiti. Naime, sankcija se propisuje samo za neispunjenje obveze propisane člankom 11.a stavkom 5., a koja uključuje definiranje odnosno ugovaranje parametara sa dužnikom, odnosno radnju koja prethodi radnji usklađivanja kamatne stope. Činjenica da za neispunjenje odredbe članka 13. stavka 2. Zakona nije propisana posebna prekršajna sankcija govori da je namjera zakonodavca bila da se stupanjem na snagu Zakona o izmjenama i dopunama Zakona o potrošačkom kreditiranju isti u potpunosti primjenjuje, što ne bi bilo moguće u slučaju da 1. siječnja 2014. godine nisu bile usklađene kamatne stope na način kako to propisuje članak 11. a stavak 5. Zakona o potrošačkom kreditiranju.
Za postojeće ugovore o kreditu sklopljene do stupanja na snagu ovoga Zakona, dakle, u kojima nisu definirani parametri i njihove uzročno posljedične veze, vjerovnici moraju uskladiti kamatnu stopu, određivanjem parametra i fiksnog dijela kamatne stope, kao i razdoblja promjena kamatnih stopa, najkasnije do 1. siječnja 2014. godine. Tom izmjenom usklađuju se postojeće ugovorene kamatne stope s novopropisanim uvjetima – definiranjem parametara i fiksnog dijela kamatne stope, a sve uzimajući u obzir i načela i odredbe ostalih zakona koji reguliraju istu materiju. Iz navedenog je vidljivo da prekršaj ne može biti počinjen prije stupanja na snagu Zakona kako to tvrdi predlagatelj, budući da isto niti ne propisuje predmetni Zakon.
Dakle, Zakonom o izmjenama i dopunama Zakona o potrošačkom kreditiranju (»Narodne novine«, br. 143/13) ne propisuje se sankcija koja djeluje retroaktivno i ne nalaže se vjerovniku da uskladi svoje poslovanje od samoga početka ugovornog odnosa, već se nalaže usklađivanje ugovornog odnosa do određenoga dana u budućnosti, ali uvažavajući i početne vrijednosti parametara u ugovorima o kreditu i dan objave samog Zakona.
(...)
Radi svega navedenog smatramo netočnim mišljenje predlagatelja da navedene odredbe Zakona o izmjenama i dopunama Zakona o potrošačkom kreditiranju (»Narodne novine«, br. 143/13) narušavaju načelo zakonitosti na način da se vjerovnika kažnjava za nešto što prethodno nije bio obvezan, niti je znao da mu je obveza, obzirom da zakon obvezuje tek nakon što je stupio na snagu.
U svom zahtjevu podnositelj zahtjeva osvrće se i na Konačni prijedlog Zakona o izmjenama i dopunama Zakona o potrošačkom kreditiranju, te smatra da bi u slučaju, a kako je to u Konačnom prijedlogu i bilo propisano, rok stupanja na snagu Zakona određen osmog dana od dana objave u Narodnim novinama s danim rokom usklađenja u smislu odredbe članka 11.a stavka 5. Zakona do 1. siječnja 2014. godine, predmetni zakon u odnosu na vremensko važenje činio suglasnim odredbi članka 31. stavka 1. Ustava.
Međutim, s obzirom 