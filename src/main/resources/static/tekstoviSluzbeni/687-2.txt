 odgovornosti, a da se za navedene posuđene filmove vrši naplata sukladno važećem cjeniku bez obzira jesu li posuđeni filmovi odgledani ili ne, te da je sadržaj koji korisnik odabere iz videoteke dostupan kroz 24 sata od trenutka iznajmljivanja. Nastavno, zainteresirana osoba je istaknula da su posuđeni sadržaji na računu za siječanj, veljaču i ožujak 2012. ispravno zaduženi, da je račun za mjesec siječanj 2012. podmiren u cijelosti od strane tužitelja, pa da je Povjerenstvo zbog neočekivanog iznosa računa djelomično prihvatilo pritužbu ovdje tužitelja kao pretplatnika, te u cilju buduće suradnje da je izvršeno odobrenje stavke videoteka za filmove koji su zabilježeni u trajanju od jedne do dvije minute na računima za mjesec veljaču i ožujak 2012., a da je tužitelj kao pretplatnik bio obaviješten o načinu podmirenja preostalog dugovanja. Utvrđeno je i to da se prilikom kupnje filma iz videoteke korisnika traži da se unese PIN za kupnju, da se nakon unesenog PIN-a film može pokrenuti, nakon čega se i naplaćuje, ili se može odustati od kupnje,u kojem slučaju film neće biti naplaćen, dok ukoliko je korisnik isključio PIN za kupnju za kojeg je i utvrđeno u konkretnom slučaju da je bio isključen sve do 28. ožujka 2012. kada je isti uključen, prilikom izbora filma javlja se poruka da će film biti naplaćen u određenom iznosu, nakon čega je korisnik mogao odustati izborom na odustani tipka na ekranu i film ne bi bio naplaćen, a pošto je korisnik u konkretnom slučaju tužitelj filmove pokrenuo, isti da su ispravno i zaduženi. S obzirom na takvo utvrđeno činjenično stanje, tuženik je donio osporavanu Odluku kojom je odbio zahtjev tužitelja za rješavanje spora između korisnika i operatera kao neosnovan.
Na temelju razmatranja svih činjeničnih i pravnih pitanja ovaj Sud je utvrdio da tužbeni zahtjev tužitelja nije osnovan.
Naime, u predmetnom upravnom sporu sporno je, je li tužitelj pravilno zadužen za iznos na računu za mjesec veljaču i ožujak 2012. koji se odnosi na stavku videoteka – posudba video sadržaja.
Kako je iz dopisa zainteresirane osobe upućenog tužitelju 20. ožujka 2012. razvidno da su filmovi u mjesecu veljači i ožujku 2012. posuđeni od strane tužitelja iz MAXtv izbornika »videoteke – posudba video sadržaja« bez autorizacije PIN-a za kupnju, budući da je isti bio isključen sve do 28. ožujka 2012. kada je PIN za kupnju uključen, a isto je i razvidno iz odgovora na tužbu tuženika od 20. ožujka 2013. i očitovanja zainteresirane osobe od 21. svibnja 2012. upućenog tuženiku (vezano uz zahtjev tužitelja za rješavanje spora između korisnika i operatera), kao i da navedenu MAXtv uslugu videoteka aktivira isključivo korisnik samostalno putem MAXtv sučelja te se posudba filmova vrši korištenjem PIN-a, a podatke o glavnom PIN-u i PIN-u kupnje pretplatnik je u obvezi čuvati od zloupotrebe i neovlaštene uporabe, budući da su isti isključivo u domeni korisničke odgovornosti, a da se za navedene posuđene filmove vrši naplata sukladno važećem cjeniku bez obzira jesu li posuđeni filmovi odgledani ili ne, te da je sadržaj koji korisnik odabere iz videoteke dostupan kroz 24 sata od trenutka iznajmljivanja, to je tužitelj ispravno zadužen za posuđene sadržaje iz MAXtv videoteke u iznosu navedenom u računu za veljaču i ožujak 2012. te iz navedenog razloga nije bilo potrebno provoditi dokaze koje je tužitelj predložio u tužbi, a također spisu predmeta upravnog postupka koji je dostavljen ovom Sudu uz odgovor na tužbu tuženika već prileži popis svih posuđenih filmova koji su bili predmetom obračuna na računima za gore navedene mjesece i vremenu kada su isti posuđeni.
Imajući u vidu da je Posebnim uvjetima Hrvatskog Telekoma d.d. za uslugu MAXtv u članku 5. stavku 4. između ostalog propisano da sadržaj na zahtjev (poput videoteke i PPV usluge) mogu se kupiti jednostavnim pritiskom na odgovarajuću tipku za kupnju usluga od strane pretplatnika ako je pretplatnik deaktivirao korištenje PIN-a za kupnju, odnosno ako za kupnju tih pojedinih sadržaja PIN