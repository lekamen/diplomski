 kapaciteta dovoljnog za smještaj ukupnog broja osoba na brodu. Najmanje na jednom boku broda splavi za spašavanje se moraju spuštati uređajem za spuštanje.
4.1.1.3 Umjesto udovoljavanja zahtjevima navedenim u 4.1.1.1 ili 4.1.1.2, teretni brodovi kraći od 85 m, osim tankera, tankera za kemikalije i brodova za ukapljene plinove, mogu udovoljavati slijedećim zahtjevima:
.1 na svakom boku broda moraju imati jednu ili više splavi za spašavanje u skladu sa 6.9 ili 6.10, ukupnog kapaciteta dovoljnog za smještaj ukupnog broja osoba na brodu;
.2 osim ako su splavi za spašavanje, navedene u 4.1.1.3.1, mase manje od 185 kg i smještene tako da se mogu lako prebaciti s boka na bok broda na razini jedne otkrivene palube, treba predvidjeti dodatni broj splavi za spašavanje, tako da ukupni kapacitet splavi za spašavanje na svakom boku broda bude dovoljan za smještaj 150% od ukupnog broja osoba na brodu;
.3 ako je brodica za prikupljanje, navedena u 4.1.2, ujedno i potpuno zatvorena brodica za spašavanje koja udovoljava zahtjevima navedenim u 6.15, ona se može uračunati u ukupni kapacitet naveden u 4.1.1.3.1, ako ukupni kapacitet na svakom boku broda iznosi najmanje 150% od ukupnog broja osoba na brodu; i
.4 ako se neko plovilo za preživljavanje izgubi ili ošteti, na svakom boku broda mora ostati dovoljan broj plovila za preživljavanje, uključivo svako mase manje od 185 kg i smješteno tako da se može lako prebaciti s boka na bok broda na razini jedne otkrivene palube, ukupnog kapaciteta dovoljnog za smještaj ukupnog broja osoba na brodu..
4.1.1.4 Teretni brodovi na kojima je horizontalna udaljenost od krajnje točke pramca ili krme do najbližeg plovila za preživljavanje udaljena više od 100 m, uz splavi za spašavanje navedene u 4.1.1.1.2 i 4.1.1.2.2, moraju imati i splav ili splavi za spašavanje smještene što dalje prema pramcu ili prema krmi, ili jednu prema pramcu a jednu prema krmi, koliko je to razumno i praktično. Ova splav ili splavi za spašavanje se moraju tako pričvrstiti, da se osigura ručno otpuštanje, i ne moraju se spuštati uređajem za spuštanje.
4.1.1.5 Osim plovila za preživljavanje koja su navedena u 2.10.1.1, sva plovila za preživljavanje predviđena za ukrcaj ukupnog broja osoba na brodu, moraju se moći spustiti s ukupnim brojem osoba i opreme u roku od 10 minuta nakon davanja signala za napuštanje broda.
4.1.1.6 Tankeri za kemikalije i brodovi za ukapljene plinove, kojima tereti ispuštaju otrovne pare ili plinove, umjesto potpuno zatvorenih brodica za spašavanje u skladu sa 6.15, moraju imati brodice s vlastitim sustavom opskrbe zrakom u skladu sa 6.17.
4.1.1.7 Tankeri, tankeri za kemikalije i brodovi za ukapljene plinove koji prevoze terete s temperaturom plamišta para do, uključivo, 60 oC, (pokus u zatvorenoj posudi), umjesto potpuno zatvorenih brodicama za spašavanje u skladu sa 6.15, moraju imati vatrootporne brodice u skladu sa 6.18.
4.1.1.8 Bez obzira na zahtjeve navedene u 4.1.1.1, brodovi za rasute terete (bulk carriers) u skladu sa SOLAS 1974., s izmjenama, IX/1.6, moraju se opremiti u skladu s 4.1.1.2.
4.1.1.9 Tankeri za kemikalije i brodovi za ukapljene plinove kojima tereti stvaraju otrovne pare ili plinove i tankeri, tankeri za kemikalije i brodovi za ukapljene plinove koji prevoze terete s temperaturom plamišta para do, uključivo, 60 oC, područja plovidbe 5, 6 i 7, moraju se opremati plovilima za preživljavanje kao odnosni brodovi u međunarodnoj plovidbi. Za brodove bruto tonaže manje od 500 razmatra i odlučuje RO u svakom pojedinom slučaju posebno.
4.1.1.10 Teretni brodovi područja plovidbe 5 moraju imati, brodice za spašavanje u skladu sa 6.15 ili splavi za spašavanje u skladu sa 6.9 ili 6.10, na svakom boku broda, ukupnog kapaciteta za smještaj ukupnog broja osoba na brodu. Teretni brodovi kraći od 25 m mogu imati splav ili splavi za spašavanje ukupnog kapaciteta za smještaj ukupnog broja osoba na brodu. Splavi za spašavanje mogu biti opremljene SOLAS B paketom opreme.
4.1.1.11 Teretni brodovi područja