 stavaka 1. – 3. ovoga članka, ako inspektor utvrdi da je počinjen prekršaj kojim se ugrožava život, sigurnost i zdravlje ljudi, imovina veće vrijednosti, okoliš, u svim slučajevima kada je propisana upravna mjera zabrane te ponovnog utvrđenja istog prekršaja u roku od godinu dana, dužan je bez odgađanja, a najkasnije u roku od 15 dana od dana završetka nadzora podnijeti optužni prijedlog za pokretanje prekršajnog postupka odnosno izdati prekršajni nalog.
(5) Radi provedbe odredbi ovoga članka Ministarstvo vodi službenu evidenciju u elektroničkom očevidniku sukladno odredbi članka 38. ovog Zakona.
(6) Na postupanje inspektora u vezi s prekršajnim postupkom koje nije uređeno ovim Zakonom primjenjuju se odredbe zakona kojim se uređuju prekršaji.«.
Članak 8.
U članku 36. stavku 1. briše se točka, stavlja se zarez i dodaju riječi: »ako je to propisano posebnim zakonom.«.
Članak 9.
Članak 40. mijenja se i glasi:
»Ako je u postupku inspekcijskog nadzora potrebno utvrditi odgovara li proizvod stavljen na tržište propisanim zahtjevima označavanja, sigurnosnim odnosno tehničkim zahtjevima, inspektor od tog proizvoda može uzeti jedan uzorak i dati ga zapečaćenog i propisno označenog na ispitivanje stručnoj instituciji.«.
Članak 10.
Iza članka 40. dodaje se članak 40.a koji glasi:
»Članak 40.a
Ako inspektor ne raspolaže potrebnim stručnim znanjem ili opremom za provedbu potrebnih pregleda i uzorkovanja iz članka 40. ovoga Zakona, može zatražiti pomoć stručne institucije za provedbu tih radnji u okviru inspekcijskog nadzora.«.
Članak 11.
Članak 41. mijenja se i glasi:
»Prilikom uzimanja uzorka pojedinog proizvoda inspektor će:
– sastaviti zapisnik o uzimanju uzorka
– uzorak uzet za analizu bez odgađanja dostaviti stručnoj instituciji
– pisano izvijestiti stranku o rezultatima analize u roku od pet dana od dana zaprimanja izvješća stručne institucije.«.
Članak 12.
Članak 42. briše se.
Članak 13.
U članku 43. stavak 4. briše se.
Dosadašnji stavak 5. postaje stavak 4.
Članak 14.
Članak 50. briše se.
Članak 15.
Članak 51. briše se.
PRIJELAZNE I ZAVRŠNE ODREDBE
Članak 16.
Postupci pokrenuti do dana stupanja na snagu ovoga Zakona dovršit će se prema odredbama Zakona o inspekcijama u gospodarstvu (»Narodne novine«, br. 14/14.).
Članak 17.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/16-01/44
Zagreb, 3. lipnja 2016.
HRVATSKI SABOR
Predsjednik Hrvatskoga sabora akademik Željko Reiner, v. r.
