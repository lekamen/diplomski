dopunu Sporazuma Ministarstvu gospodarstva u roku od 30 dana od dana nastanka okolnosti više sile, odnosno 30 dana od dana korisnikova saznanja o postojanju okolnosti više sile
5. kojom se utvrđuje da pisani zahtjev iz točke 4. ovoga stavka, sadrži obavijest o okolnostima više sile s obrazloženjem i predstavljanjem revidiranog plana provedbe Projekta ulaganja, sa sveukupnom popratnom dokumentacijom kojom se te okolnosti dokazuju i obrazlažu, a Ministarstvo gospodarstva donosi odluku o zahtjevu u roku od 30 dana od dana primitka zahtjeva
6. kojom se utvrđuje da Ministarstvo gospodarstva može zahtijevati od korisnika potpore dodatne informacije ili obrazloženja te, ukoliko je to potrebno, rok od 30 dana za donošenje odluke o izmjeni i/ili dopuni Sporazuma prestaje teći do prikupljanja svih potrebnih informacija, dokumentacije ili drugih obrazloženja koje podnosi korisnik potpore i
7. kojom se utvrđuje da u slučaju da Ministarstvo gospodarstva donese pozitivnu odluku o zahtjevu za izmjenama i/ili dopunama Sporazuma, dodatak Sporazumu koji je potpisan od čelnika Ministarstva gospodarstva se dostavlja korisniku potpore koji ga mora odmah potpisati i vratiti Ministarstvu gospodarstva.
Članak 11.
(1) Sporazum iz članka 14. stavka 1. Uredbe sadrži odredbe o mehanizmima i sredstvima osiguranja, kojima se utvrđuju:
1. instrumenti osiguranja naplate tražbina za slučaj kršenja odredbi Zakona i Sporazuma, a koji moraju biti dostatni za namirenje cjelokupnog iznosa odobrene potpore, u visini iznosa odobrene potpore i
2. rok dostave instrumenata osiguranja, s time da je početak isplate potpore uvjetovan prethodnom dostavom utvrđenog sredstva osiguranja.
(2) Pored odredaba propisanih člancima 2. do 10. ove Odluke i stavkom 1. ovoga članka, Sporazum iz članka 14. stavak 1. Uredbe može sadržavati i druge odredbe za koje Ministarstvo gospodarstva ocijeni da ih je potrebno unijeti u Sporazum s ciljem ostvarenja svrhe i cilja Sporazuma i radi zaštite interesa Republike Hrvatske.
Članak 12.
Ova Odluka stupa na snagu osmoga dana od dana objave u »Narodnim novinama«.
Klasa: 404-01/16-01/19
Urbroj: 526-03-01-02/1-16-03
Zagreb, 13. lipnja 2016.
Ministar Tomislav Panenić, v. r.
