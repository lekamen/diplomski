 Republici Hrvatskoj u 2010. godini te je dopisima od 29. srpnja 2011., 7. listopada 2011. i 21. veljače 2013. zatražila određenu dokumentaciju od poduzetnika koji posluju na tom tržištu, između ostalog i od poduzetnika Kraš d.d., sa sjedištem u Zagrebu, Ravnice 48 (dalje: Kraš), a posebno preslike komercijalnih ugovora s poduzetnicima koji im predstavljaju najznačajnije trgovačke partnere.
Uvidom u dokumentaciju iz podnesaka Kraša klase: 031-02/11-01/012, urbroja: 371-05-2011-08-201, zaprimljenog u Agenciji 24. listopada 2011., odnosno klase: 031-02/11-01/012, urbroja: 378-03/08-2013-296, zaprimljenog u Agenciji 28. veljače 2013., utvrđeno je kako postoje snažne indicije da su pojedine odredbe Ugovora o kupoprodaji za 2009. godinu, s pripadajućim aneksima i dodacima, sklopljenog između Kraša i poduzetnika Narodni trgovački lanac d.o.o., sa sjedištem u Sesvetama, Soblinec, Soblinečka 55 (dalje: NTL) 18. svibnja 2009., Ugovora o kupoprodaji za 2010. godinu, s pripadajućim aneksima i dodacima, sklopljenog između Kraša i NTL-a 12. srpnja 2010. te Ugovora o kupoprodaji za 2012. godinu, s pripadajućim aneksima i dodacima, sklopljenog između Kraša i NTL-a 2. srpnja 2012., protivne odredbama Uredbe o skupnom izuzeću sporazuma između poduzetnika koji ne djeluju na istoj razini proizvodnje odnosno distribucije (»Narodne novine«, broj 51/04) odnosno Uredbe o skupnom izuzeću vertikalnih sporazuma između poduzetnika (»Narodne novine«, broj 37/11) te da ujedno predstavljaju zabranjeni sporazum u smislu članka 8. ZZTN-a.
Stoga je Agencija zaključkom klase: UP/I 034-03/13-01/016, urbroja: 580-04/70-2013-003, od 23. svibnja 2013., pokrenula postupak protiv Kraša i NTL-a, radi utvrđivanja predstavljaju li navedene odredbe iz predmetnih ugovora zabranjeni sporazum u smislu članka 8. ZZTN-a.
2. Stranke u postupku
2.1. Kraš d.d.
Poduzetnik Kraš, prehrambena industrija, d.d., sa sjedištem u Zagrebu, Ravnice 48, upisan je pod matičnim brojem: 080005858 u sudski registar Trgovačkog suda u Zagrebu.
Osobe ovlaštene za zastupanje društva jesu Marica Vidaković, prokurist, koja zastupa društvo pojedinačno i samostalno, Damir Bulić, predsjednik uprave, koji zastupa društvo s još jednim članom uprave, Zlatan Lisica, član uprave, koji zastupa društvo s predsjednikom uprave ili s članom uprave te Darko Radišić, član uprave, koji zastupa društvo s predsjednikom uprave ili s članom uprave.
2.2. Narodni trgovački lanac d.o.o.
Poduzetnik Narodni trgovački lanac d.o.o., sa sjedištem u Sesvetama, Soblinec, Soblinečka 55, upisan je pod matičnim brojem: 080427968 u sudski registar Trgovačkog suda u Zagrebu.
Osoba ovlaštena za zastupanje društva jest direktor Martin Evačić, koji zastupa društvo pojedinačno i samostalno.
3. Primijenjeni propisi
Agencija je u provedbi predmetnog upravnog postupka primijenila odredbe ZZTN-a, Uredbe o načinu utvrđivanja mjerodavnog tržišta (»Narodne novine«, broj 9/11; dalje: Uredba o mjerodavnom tržištu), Uredbe o skupnom izuzeću vertikalnih sporazuma između poduzetnika (»Narodne novine«, broj 37/11; dalje: Uredba o vertikalnim sporazumima), Uredbe o sporazumima male vrijednosti (»Narodne novine«, broj 9/11), Uredbe o kriterijima za izricanje upravno-kaznene mjere (»Narodne novine«, broj 129/10; dalje: Uredba o kriterijima za izricanje upravno-kaznene mjere) te Zakona o općem upravnom postupku (»Narodne novine«, broj 47/09; dalje: ZUP), kojim se uređuju pitanja provedbe upravnog postupka pred Agencijom u dijelu koji nije propisan odredbama ZZTN-a, kao posebnog zakona, u smislu članka 35. stavka 1. ZZTN-a i članka 3. stavka 1. ZUP-a.
Agencija je pritom izvršila uvid i u odredbe Zakona o zaštiti tržišnog natjecanja (»Narodne novine«, broj 122/03, dalje: ZZTN iz 2003.) i Uredbe o skupnom izuzeću sporazuma između poduzetnika koji ne djeluju na istoj razini proizvodnje odnosno distribucije (»Narodne novine«, broj 51/04; dalje Uredba o vertikalnim sporazumima iz 2004.), budući da su navedeni propisi bili na snazi u trenutku sklapanja nekih od