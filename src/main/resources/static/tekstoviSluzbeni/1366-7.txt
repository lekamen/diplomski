 neravnomjerna opterećenost rješavatelja pojedinom vrstom predmeta, dodjela se može korigirati i dodjelom predmeta iz drugih vrsta predmeta izmjenom godišnjeg rasporeda poslova.
Članak 43.
(1) Zona rješavanja predmeta obuhvaća predmete koji se rješavaju ili u sjedištu suda ili u stalnim službama ovisno o dostupnosti naselja predmeta, lokaciji rješavanja i opterećenju rješavatelja.
(2) Popis naselja koja pripadaju zoni rješavanja predmeta za svaki prekršajni sud utvrđuje odlukom ministar nadležan za poslove pravosuđa, pri čemu uzima u obzir prometnu povezanost naselja predmeta i svih lokacija suda. Odluka se objavljuje na internetskoj stranici ministarstva nadležnog za poslove pravosuđa.
(3) Stalne službe na otocima rješavaju predmete koje su zaprimile, osim u slučaju maloljetnika. Radi ravnomjerne opterećenosti rješavatelja u stalnim službama na otocima, predmeti u kojima je izjavljen prigovor na obavezni prekršajni nalog u odnosu na prekršajnopravnu sankciju, troškove postupka, oduzimanja imovinske koristi ili oduzimanja predmeta, dodjeljivat će se rješavateljima, bez obzira na zonu rješavanja predmeta, osim ako ministar nadležan za poslove pravosuđa na prijedlog predsjednika suda ne odredi drugačije.
3. Iznimke u automatskoj dodjeli spisa
Članak 44.
(1) Predmet u kojem je odluka ukinuta vraća se u rad rješavatelju koji je odluku donio.
(2) Ako predmet u kojem je odluka ukinuta odlukom višeg suda ne može biti vraćen u rad rješavatelju koji je odluku donio, obavit će se ponovljena automatska dodjela spisa pri čemu će algoritam za dodjelu predmeta sustava JCMS nasumice dodijeliti spis u rad novom rješavatelju.
(3) Temeljem obavijesti predsjednika suda ili tajnika suda iz članka 45. stavka 1. ovog Pravilnika rješavatelja se isključuje iz dodjele spisa čije je rješavanje vezano uz kratak rok, tijekom trajanja izostanka. Po povratku, njegovo radno opterećenje će se množenjem s odgovarajućim korektivnim faktorom prisutnosti na radu ujednačiti s radnim opterećenjem ostalih rješavatelja.
(4) U slučaju da je opravdano očekivati izbivanje rješavatelja u trajanju dužem od dva mjeseca, predsjednik suda će pisanom obrazloženom naredbom u odnosu na tog rješavatelja odrediti gašenje automatske dodjele te u odnosu na sve ili dio predmeta dodijeljen tom rješavatelju, ovisno o vremenu njegova povratka na rad i hitnosti predmeta, odrediti ponovljenu automatsku dodjelu.
(5) Nakon što rješavatelj prestane s radom u sudu, po izmjeni godišnjeg rasporeda poslova, predsjednik suda će pisanom obrazloženom naredbom u odnosu na tog rješavatelja odrediti gašenje automatske dodjele te u odnosu na sve predmete dodijeljene tom rješavatelju odrediti ponovljenu automatsku dodjelu.
(6) U slučaju izuzeća i druge opravdane spriječenosti suca kojem je predmet dodijeljen u rad, predsjednik suda će pisanom obrazloženom naredbom odrediti ponovljenu automatsku dodjelu.
(7) Predsjednik suda dužan je svaka tri mjeseca utvrđivati ravnomjernu radnu opterećenost rješavatelja.
(8) Administrator sustava JCMS u sudu dostavit će predsjedniku suda izvješće o opterećenosti rješavatelja s dodijeljenim predmetima u radu najkasnije do 15. travnja s podacima na dan 31. ožujka, 15. srpnja s podacima na dan 30. lipnja, 15. listopada s podacima na dan 30. rujna i 15. siječnja s podacima na dan 31. prosinca prethodne godine, a sve radi utvrđivanja ravnomjernosti radne opterećenosti rješavatelja.
(9) U cilju utvrđivanja ravnomjerne radne opterećenosti, predsjednik suda će izmijeniti godišnji raspored poslova ili donijeti pisanu obrazloženu naredbu kojom za pojedine predmete određuje ponovljenu automatsku dodjelu, ako neravnomjerna radna opterećenost pojedinih rješavatelja nije posljedica nepostizanja očekivanih prosječnih rezultata rada. Nakon provedene preraspodjele, radna opterećenost rješavatelja će se ujednačiti s radnom opterećenošću ostalih rješavatelja koji rješavaju slične vrste predmeta.
(10) Rješavatelju koji prvi put stupa na dužnost na pojedini sud, rješavatelju koji se