 pojedinac dužan je pravorijek donijeti u roku od petnaest dana od dana kad su ispunjeni uvjeti za njegovo donošenje bez održavanja ročišta (članak 67.), odnosno nakon pribavljanja iskaza svjedoka, stranaka i vještaka te očitovanja stranaka u skladu s odredbama članaka 68. i 69. ovoga Pravilnika.
(2) Na obrazloženi zahtjev arbitra pojedinca predsjednik Sudišta može odobriti produženje roka iz stavka 1. ovoga članka za najviše trideset dana.
(3) Ako je održano ročište, rokovi iz stavaka 1. i 2. ovoga članka za donošenje pravorijeka računaju se od dana zaključenja rasprave na tom ročištu.
Rokovi
Članak 71.
(1) Arbitar pojedinac će pri određivanju rokova za poduzimanje radnji stranaka i pri poduzimanju vlastitih radnji voditi računa o hitnosti ubrzanog arbitražnog postupka.
(2) Rokovi u kojima su stranke prema odredbama ove glave dužne poduzeti određene radnje mogu se produžiti samo ako tom odredbama nije drukčije određeno, uz uvjet da je prijedlog za produženje podnesen prije nego što su istekli i da je arbitar pojedinac ocijenio da je on opravdan.
(3) Nepravovremeno poduzete radnje stranaka neće se uzeti u obzir pri donošenju pravorijeka.
VI. PRIJELAZNE I ZAVRŠNE ODREDBE
Primjena Pravilnika
Članak 72.
(1) Pravilnik se primjenjuje na arbitražne postupke u kojima je ugovor o arbitraži sklopljen nakon njegovog stupanja na snagu.
(2) Ako se stranke ne sporazumiju da se na postupke u tijeku primjenjuje ovaj ili neki drugi pravilnik, u tim postupcima primjenjuje Pravilnik koji je bio na snazi u vrijeme sklapanja ugovora o arbitraži.
(3) Iznimno od odredba stavaka 1. i 2. ovog članka, članak 26. Pravilnika primjenjuje se i na sve postupke koji su u tijeku pred Sudištem.
Stupanje na snagu
Članak 73.
Ovaj pravilnik stupa na snagu osmog dana od dana objave u »Narodnim novinama«.
Klasa: 023-02/15-01/04
Urbroj: 311-02-15-07
Zagreb, 19. studenoga 2015.
Predsjednik Luka Burilović, v. r.
