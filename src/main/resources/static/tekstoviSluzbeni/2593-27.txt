 kratkim zvukom« ako zbog uplovljavanja ili poslije isplovljavanja hoće skrenuti desno,
b) »tri duga zvuka popraćena s dva kratka zvuka« ako zbog uplovljavanja ili poslije isplovljavanja hoće skrenuti lijevo,
c) »tri duga zvuka« ako poslije isplovljenja, hoće presjeći vodni put a prije završetka presijecanja vodnog puta, po potrebi moraju odaslati »jedan dugi zvuk praćen jednim kratkim zvukom« ako hoće skrenuti desno ili »jedan dugi zvuk praćen s dva kratka zvuka« ako hoće skrenuti lijevo.
(3) Ostala plovila moraju, po potrebi, promijeniti svoj pravac kretanja i brzinu. Ova odredba se isto tako primjenjuje kada se znak B.10 iz Priloga 7 ovoga Pravilnika nalazi na glavnom vodnom putu pored izlaza iz luke ili sporednog vodnog puta.
(4) Kada je pred izlazom iz luke ili sporednog vodnog puta postavljen znak B.9(a) ili B.9(b) iz Priloga 7 ovoga Pravilnika, tada je plovilima koja isplovljavaju iz te luke ili sporednog vodnog puta zabranjeno uploviti u glavni vodni put ili ga presjeći ako bi ovakav njihov manevar prisilio plovila na glavnom vodnom putu da promijene svoj pravac ili brzinu.
(5) Plovila ne mogu uploviti u luku ni u sporedni vodni put ako je znak A.1, u kombinaciji s dodatnim znakom iz dijela II, stavka 2. Priloga 7 ovoga Pravilnika, postavljen na glavni vodni put. Plovila ne mogu isploviti iz luke ni iz sporednog vodnog puta kada je znak A.1 u kombinaciji s dodatnim znakom iz dijela II, stavka 2. b) Priloga 7 ovoga Pravilnika postavljen blizu izlaza.
(6) Ako je znak E.1 u kombinaciji s dodatnim znakom iz dijela II stavka 2. Priloga 7 ovoga Pravilnika postavljen na glavni vodni put, plovila mogu uploviti u luku ili u sporedni vodni put čak i u slučajevima kada ovaj manevar može prisiliti plovila koja plove po glavnom vodnom putu da promijene svoj pravac ili brzinu. Plovila mogu isploviti iz luke ili sporednog vodnog puta pod istim uvjetima kako je naprijed navedeno, ako je znak E.1 u kombinaciji s dodatnim znakom iz dijela II, stavka 2 a) Priloga 7 ovoga Pravilnika postavljen blizu izlaza; u tom slučaju, znak B.10 iz Priloga 7 ovoga Pravilnika mora biti postavljen na glavni vodni put.
(7) Odredbe stavaka 1. do 3. ovoga članka ne primjenjuju se na čamce u odnosu prema drugim plovilima, kao ni odredbe iz stavka 4. ovoga članka na plovila koja ne spadaju u čamce u odnosu prema čamcima. Odredbe stavka 2. ovoga članka ne primjenjuju se na čamce u odnosu jednih prema drugima.
Članak 6.17 – Usporedna plovidba i zabrana prilaza plovilima
(1) Usporedna plovidba je dozvoljena samo u slučaju kada za to ima dovoljno prostora te ako to ne uzrokuje teškoće ili opasnost za plovidbu.
(2) Osim u toku mimoilaženja ili pretjecanja, zabranjeno je ploviti na udaljenosti manjoj od 50 m od nekog plovila, bočnog sastava ili potiskivanog sastava koji pokazuju oznake navedene u članku 3.14, stavcima 2. i 3. ovoga Pravilnika.
(3) Bez povrede odredbi članka 1.20 ovoga Pravilnika, zabranjeno je privezivati se uz plovila ili plutajućeg tijela za vrijeme njihove plovidbe, priključivati se ili ploviti u njihovoj brazdi bez izričitog odobrenja njihovog zapovjednika.
(4) Skijaši na vodi i osobe koje se bave nekim sportom na vodi bez upotrebe plovila, moraju se držati na dovoljnoj udaljenosti od plovila ili plutajućih tijela za vrijeme njihove plovidbe kao i od plutajućih postrojenja za vrijeme obavljanja radova.
Članak 6.18 – Zabrana vučenja sidara, užadi ili lanaca
(1) Zabranjeno je za sobom vući sidra, užad i lance.
(2) Ova zabrana se ne odnosi na manja pomicanja na mjestima za stajanje ni na manevre, osim u sljedećim slučajevima:
a) na manje od 100 m udaljenosti od mosta, prevodnice ili brane te skele ili plutajućeg postrojenja u radu;
b) na sektorima vodnog puta koji su u skladu s člankom 7.03 stavkom 1. točka b) ovoga Pravilnika obilježeni znakom zabrane A.6 iz Priloga 7 ovoga Pravilnika.
(3) Ova zabrana ne primjenjuje se ni na dijelovima koji su u skladu s člankom 7.03 stavkom 2. ovoga Pravilnika, obilježeni znakom obavještenja E.6 iz Priloga 7