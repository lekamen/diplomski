
Ispitno povjerenstvo sastoji se od predsjednika, članova i tajnika ispitnog povjerenstva.
Predsjednika i članove ispitnog povjerenstva imenuje posebnom odlukom ministar nadležan za poslove graditeljstva i prostornoga uređenja (dalje u tekstu: ministar) za svako strukovno područje.
Ministar odnosno osoba koju on ovlasti određuje članove ispitnog povjerenstva za pojedini ispit, sa liste imenovanih ispitivača za svako strukovno područje.
Članak 18.
Ispitno povjerenstvo sastoji se od predsjednika i najmanje dva člana za ispite iz predmeta koji polažu svi kandidati te odgovarajućim brojem članova koji ispituju uže područje struke za predmetno strukovno područje.
Članak 19.
Predsjednikom i članovima ispitnog povjerenstva mogu se imenovati osobe koje su završile odgovarajući preddiplomski i diplomski sveučilišni studij ili integrirani preddiplomski i diplomski sveučilišni studij, odnosno odgovarajući specijalistički diplomski stručni studij, ako su tijekom cijelog svog studija stekle najmanje 300 ECTS bodova i imaju najmanje deset godina radnog iskustva na poslovima izrade, nadzora primjene ili provedbe propisa iz predmeta koje ispituju.
Osobe iz stavka 1. ovoga članka moraju imati položen stručni ispit za obavljanje poslova graditeljstva, odnosno odgovarajući ispit prema posebnim propisima za uže područje koje ispituju ako je takav ispit propisan.
Članak 20.
Ispitno povjerenstvo obvezno je stručni ispit provoditi u skladu s odredbama ovoga Pravilnika.
Predsjednik i članovi ispitnog povjerenstva odgovorni su za zakonito provođenje stručnog ispita.
Članak 21.
Osobe koje čine ispitno povjerenstvo, kada sudjeluju u održavanju stručnog ispita, imaju pravo na naknadu.
Visinu naknade iz stavka 1. ovoga članka određuje ministar posebnom odlukom.
Članak 22.
Tajnik ispitnog povjerenstva obavlja sve administrativne poslove vezane uz provođenje stručnog ispita, upisa uvjerenja o položenom stručnom ispitu i drugih isprava i podataka u Registar.
Tajnik ispitnog povjerenstva imenuje se iz reda službenika Ministarstva.
Tajnik ispitnog povjerenstva utvrđuje ispunjava li kandidat uvjete za polaganje stručnog ispita i provjerava da li su zahtjevu za polaganje stručnog ispita priloženi svi propisani dokumenti, navedeni svi podaci propisani obrascem zahtjeva te priloženi dokazi o plaćenim troškovima stručnog ispita.
Članak 23.
Kandidat Ministarstvu podnosi zahtjev za polaganje stručnog ispita na obrascu SIG-1, dimenzije 210 × 297 mm, pobliže određenom u Prilogu 1. koji je sastavni dio ovoga Pravilnika.
Uz zahtjev iz stavka 1. ovoga članka kandidat obvezno prilaže dokumentaciju o ispunjavanju uvjeta za polaganje stručnog ispita, odnosno stručnoj spremi, stečenom stručnom, odnosno akademskom nazivu u okviru propisane struke, stečenom radnom iskustvu te plaćenim troškovima polaganja stručnog ispita.
Uz zahtjev za polaganje stručnog ispita kandidat prilaže sljedeće dokumente:
1. original, odnosno ovjerenu presliku svjedodžbe o završenoj školi, odnosno diplome o završenom studiju
2. potvrdu o podacima evidentiranim u matičnoj evidenciji Hrvatskog zavoda za mirovinsko osiguranje, odnosno tijela nadležnog za mirovinsko osiguranje i originalnu potvrdu (o stečenom radnom iskustvu na određenoj vrsti poslova) poslodavca kod kojega je kandidat stekao radno iskustvo, odnosno druga isprava poslodavca (npr. rješenje o rasporedu na radno mjesto i sl.) i
3. potvrdu tijela koje je, sukladno posebnim Europskim programima, pristupnika uputilo na stručnu praksu, o razdoblju provedenom na stručnoj praksi te o profesionalnim kompetencijama stečenim za vrijeme trajanja iste, ukoliko je ista stečena u državi ugovornici Europskog gospodarskog područja.
Članak 24.
Kandidat koji uz zahtjev za polaganje stručnog ispita ne priloži dokaze propisane ovim Pravilnikom i/ili koji priloženim dokazima ne dokaže da ispunjava uvjete za polaganje ispita propisane ovim Pravilnikom, nema pravo pristupiti polaganju ispita, o čemu ga se obavještava pisanim putem.
Protiv obavijesti iz stavka 1.