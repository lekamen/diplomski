predstavlja razdoblje koje je prethodilo trenutku objave natječaja, a počinje se računati od zatvaranja prethodnog natječaja.
(4) Natječaj iz stavka 2. ovoga članka može se provesti za određenu građevinsku česticu ili za dio jedne ili više katastarskih čestica od kojih se sukladno propisima o prostornom uređenju može formirati nova građevinska čestica za gradnju proizvodnog postrojenja koje koristi obnovljive izvore energije ili izgradnju visokoučinkovite kogeneracije te infrastrukturnih građevina neposredno povezanih s radom proizvodnog postrojenja.
(5) Ako nije bilo iskazanih interesa za gradnju proizvodnog postrojenja koje koristi obnovljive izvore energije ili visokoučinkovitog kogeneracijskog postrojenja na državnom zemljištu, Ministarstvo nije dužno raspisati natječaj iz stavka 2. ovoga članka.
(6) Rok za podnošenje ponude za javni natječaj iz stavka 2. ovoga članka ne može biti kraći od tri niti duži od šest mjeseci.
(7) Odluku o odabiru najpovoljnijeg ponuđača Ministarstvo je dužno donijeti u roku od 60 dana od isteka roka za dostavu ponuda te ju dostavlja središnjem tijelu nadležnom za poslove upravljanja državnom imovinom.
(8) Operator prijenosnog sustava i operator distribucijskog sustava dužni su se, na zahtjev Ministarstva, očitovati o iskazanom interesu za gradnju proizvodnog postrojenja iz stavka 1. ovoga članka, a posebno dati preliminarne informacije o mogućim opcijama za priključenje na elektroenergetsku prijenosnu i/ili distribucijsku mrežu, sve u roku od 15 dana od dana zaprimanja zahtjeva Ministarstva.
(9) Tijela državne uprave, područne i lokalne samouprave te druga javnopravna tijela i pravne osobe s javnim ovlastima dužna su na zahtjev Ministarstva dostaviti dokumentaciju i druge podatke potrebne za pripremu javnog natječajnog postupka iz stavka 2. ovoga članka.
(10) U javnom natječaju iz stavka 2. ovoga članka određuju se uvjeti natječaja, procedura i kriteriji za ocjenu ponuda te opis odredbi ugovora o odluci o odabranom ponuđaču.
(11) Kriteriji za utvrđivanje uvjeta natječaja iz stavka 2. ovog članka, za odabir najpovoljnijeg ponuđača obuhvaćaju minimalno:
1. planiranu godišnju količinu proizvedene energije iz obnovljivog izvora energije ili fosilnog goriva u slučaju visokoučinkovitih kogeneracija
2. potrebnu energetsku učinkovitost, odnosno uštedu primarne energije te način korištenja toplinske energije u slučaju postrojenja koja proizvode toplinsku energiju
3. planirani broj radnika za potrebe korištenja proizvodnog postrojenja
4. stupanj razvoja projekta prema izdanim aktima javnopravnih tijela u postupku pripreme gradnje
5. sudjelovanje pravnih i fizičkih osoba koje prebivaju, imaju sjedište i obavljaju samostalnu, nesamostalnu ili gospodarsku djelatnost na području jedinice lokalne samouprave na kojoj se nalazi nekretnina za koju se provodi natječaj, u vlasničkoj strukturi nositelja projekta
6. doprinos projekta razvoju lokalne sredine.
(12) Postupak provedbe javnog natječaja, uvjeti za sudjelovanje i mjerila za odabir moraju biti jasni, transparentni i nepristrani.
(13) Odluka iz stavka 7. ovoga članka donosi se s rokom važenja od pet godina, koji rok počinje teći od dana sklapanja ugovora o osnivanju prava građenja, unutar kojeg roka je izabrana pravna ili fizička osoba dužna ishoditi akt kojim se odobrava građenje.
(14) Ako izabrana pravna ili fizička osoba nije u roku važenja iz stavka 13. ovoga članka ishodila akt kojim se odobrava građenje, raskidaju se svi ugovori koji su sklopljeni temeljem odluke o odabiru iz stavka 7. ovoga članka te Ministarstvo može ponoviti javni natječaj.
(15) Kada postoje zapreke za provedbu natječaja na lokaciji za koju je iskazan interes iz stavka 1. ovoga članka, Ministarstvo će u roku od 30 dana od dana kada je saznalo za zapreke obavijestiti o zaprekama pravnu ili fizičku osobu koja je iskazala interes te istu obavijest javno objaviti.
(16) Način provedbe natječaja iz stavka 2 ovog članka, kao i način iskazivanja interesa, popis natječajne dokumentacije,