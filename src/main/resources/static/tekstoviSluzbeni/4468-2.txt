
Vještine
Na kraju ove tematske cjeline polaznik će:
1. demonstrirati odabir pravilne dispečerske kartice
2. demonstrirati odabir alternativne dispečerske kartice
3. odrediti odgovarajući kriterij
4. demonstrirati odabir savjeta pozivatelju.
10. RAD S HRVATSKIM INDEKSOM PRIJEMA HITNOG POZIVA
Završetkom ove tematske cjeline polaznik će se moći odgovoriti na hitan poziv upućen u MPDJ i na temelju dobivenih informacija odrediti stupanj prioriteta poziva te aktivirati odgovarajući tim hitne medicinske službe, ali i drugih žurnih službi prema potrebi, vodeći računa o racionalnom korištenju postojećih resursa.
Vještine
Na kraju ove tematske cjeline polaznik će demonstrirati primjenu Hrvatskog indeksa prijema hitnog poziva za medicinsku prijavno-dojavnu jedinicu kroz različite scenarije.
II. Edukacijski program za doktore medicine u timu izvanbolničke hitne medicinske službe
Članak 7.
Edukacijski program za doktore medicine u timu izvanbolničke hitne medicinske službe obuhvaća edukacijske vježbe za doktore medicine izvanbolničke hitne medicinske službe i edukacijske vježbe obnove znanja i vještina za doktore medicine izvanbolničke hitne medicinske službe koje doktorima medicine omogućuju stjecanje i održavanje kompetencija potrebnih za rad u timu na terenu.
Doktori medicine u timu izvanbolničke hitne medicinske službe obvezni su obnoviti stečena znanja i vještine prije isteka roka od tri godine od datuma izdavanja potvrdnice koju izdaje Hrvatski zavod za hitnu medicinu nakon uspješno završenog edukacijskog programa.
Članak 8.
Trajanje edukacijskih vježbi je 28 školskih sati prema Planu i programu edukacijskih vježbi za doktore medicine i medicinske sestre – medicinske tehničare izvanbolničke hitne medicinske službe sukladno Prilogu 6. Trajanje edukacijskih vježbi obnove znanja i vještina je 14 školskih sati prema Planu i programu edukacijskih vježbi obnove znanja i vještina za doktore medicine i medicinske sestre – medicinske tehničare izvanbolničke hitne medicinske službe sukladno Prilogu 7.
Popis opreme potrebne za provođenje edukacijskih vježbi nalazi se u Prilogu 8. Oprema za provođenje edukacijskih vježbi doktora medicine i medicinske sestre – medicinske tehničare izvanbolničke hitne medicinske službe.
Na završetku edukacijskih vježbi za doktore medicine i medicinske sestre-medicinske tehničare izvanbolničke hitne medicinske službe i edukacijskih vježbi obnove znanja i vještina za doktore medicine i medicinske sestre – medicinske tehničare izvanbolničke hitne medicinske službe polaznik pristupa pismenoj i praktičnoj provjeri znanja.
Članak 9.
Očekivani ishodi učenja po tematskim cjelinama su sljedeći:
1. TRAUMA
Završetkom ove tematske cjeline polaznik će opisati i demonstrirati trauma pregled, objasniti potrebne intervencije, pravilno skinuti zaštitnu kacigu ozlijeđenoj osobi, izabrati odgovarajuće imobilizacijsko sredstvo i pravilno ga primijeniti, aktivno sudjelovati pri zbrinjavanju ozlijeđenih s jasnim saznanjem o ulozi i ovlastima voditelja tima.
1.1. Trauma pregled
Znanja:
Na kraju ove tematske cjeline polaznik će:
1. definirati osnovni postupak kod događaja vezanog uz traumu (sigurnost, procjena mjesta događaja, METHANE izvješće, mehanizam nastanka ozljede)
2. opisati mjere osobne zaštite
3. analizirati i objasniti prvi pregled
4. navesti indikacije za izvođenje fokusiranog/brzog pregleda cijelog tijela
5. objasniti SAMPLE anamnezu
6. navesti intervencije koje se provode tijekom prvog pregleda
7. navesti kriterije za kritičnog pacijenta
8. objasniti drugi pregled
9. objasniti način transporta i nadzor ozlijeđene osobe.
Vještine
Na kraju ove tematske cjeline polaznik će:
1. demonstrirati način pristupa ozlijeđenoj osobi
2. demonstrirati sistematično provođenje prvog pregleda
3. razlikovati potrebu fokusiranog/brzog pregleda cijelog tijela
4. demonstrirati postupak okretanja ozlijeđene osobe na bok
5. demonstrirati postupak okretanja ozlijeđene osobe s trbuha ili boka.
1.2. Skidanje zaštitne kacige
Znanja
Na kraju ove