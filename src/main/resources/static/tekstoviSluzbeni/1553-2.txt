 jasno može utvrditi:
– mjesto i vrijeme realizacije,
– vrsta prijevoza,
– ulaznice za svako mjesto koje će učenici posjetiti,
– potreba angažiranja turističkoga vodiča za lokalitete na kojima uslugu turističkog vođenja može pružati samo ovlašteni turistički vodič,
– potreba smještaja i to s jasnom naznakom smještaja,
– način prehrane koji mora biti minimalno na bazi polupansiona, odnosno dva obroka za korisnike usluga,
– odrediti trajanje objave javnoga poziva na naslovnoj internetskoj stranici školske ustanove, a koje ne može biti kraće od osam (8) radnih dana,
– objaviti javni poziv,
– odrediti datum i vrijeme javnoga otvaranja ponuda, koje može biti najranije tri radna (3) dana nakon završetka javnoga poziva,
– odabrati najmanje tri (3) ponude koje će biti predstavljene roditeljima, osim u slučaju da na javni poziv pristigne manje ponuda koje ispunjavaju propisane uvjete,
– objaviti na naslovnoj internetskoj stranici školske ustanove popis odabranih ponuda te potencijalnim davateljima usluga najkasnije tri dana nakon izvršenog izbora dostaviti pisani poziv za predstavljanje ponude na roditeljskome sastanku«.
Nakon stavka 7. dodaje se stavak 8. koji glasi:
»(8) Ako su tijekom provedbe javnoga poziva utvrđeni propusti ili nepravilnosti, Povjerenstvo donosi odluku o poništenju javnoga poziva koja se objavljuje na naslovnoj internetskoj stranici školske ustanove«.
Članak 9.
Podnaslov iznad članka 15. briše se.
»(1) Na sastanku Povjerenstva predsjednik otvara i čita ponude pristigle na javni poziv, a podaci iz sadržaja ponude unose se u zapisnik.
(2) Otvaranju ponuda mogu nazočiti predstavnici potencijalnih davatelja usluga bez prava sudjelovanja.
(3) U izbor ulaze sve ponude koje ispunjavaju uvjete.
(4) Povjerenstvo izabire najmanje tri ponude koje će biti predstavljene roditeljima učenika za koje se organizira višednevna izvanučionička nastava, osim u slučaju da na javni poziv pristigne manje ponuda koje ispunjavaju propisane uvjete.
(5) Na roditeljskome sastanku roditelja učenika za koje se organizira višednevna izvanučionička nastava odabrani potencijalni davatelji usluga iz stavka 4. ovoga članka mogu prezentirati ponude i to isključivo prema podacima traženim i dostavljenim u ponudi. U slučaju da se potencijalni davatelj ne može odazvati pozivu, ponudu će predstaviti učitelj voditelj. Vrijeme trajanja pojedine prezentacije sukladno broju odabranih ponuda unaprijed određuje Povjerenstvo.
(6) Odluka o odabiru ponude donosi se sukladno članku 12. stavku 5. i 6.«
Članak 10.
U članku 16. stavak 2. mijenja se i glasi:
»(2) Prava ravnatelja su:
a) tražiti pisano izvješće učitelja o realizaciji svake izvanučioničke nastave, a u slučaju potrebe tražiti i dopune,
b) uskratiti nabavu i neopravdane izdatke za nastavna sredstva i pomagala planirana za izvođenje izvanučioničke nastave, ako nisu u skladu s planiranim aktivnostima,
c) druga prava propisana Pravilnikom i drugim propisima.«
Članak 11.
U članku 20. stavku 2. točki c) riječ: »ponuditelja« zamjenjuje se riječima: »potencijalnoga davatelja usluga«.
Članak 12.
U članku 25. stavci 1. i 2. mijenjaju se i glase:
»(1) Obveza osnivača školske ustanove je osigurati školskoj ustanovi sredstva za dnevnice učitelja u skladu s propisima i osiguranim sredstvima koja se za školsku ustanovu utvrđuju na godišnjoj razini.
(2) Iznimno od stavka 1. ovoga članka, osnivač nije dužan osigurati sredstva za dnevnice učitelja ako su osigurana u sklopu određenoga projekta, programa ili iz drugih izvora«.
Članak 13.
(1) Roditelji potpisuju ugovor za višednevnu izvanučioničku nastavu ili posjet s davateljem usluga čiju su ponudu odabrali i sve troškove izravno uplaćuju sukladno potpisanome ugovoru.
(2) Za višednevnu izvanučioničku nastavu koja se provodi u odmaralištima za djecu ili drugim objektima osnivača, školska ustanova potpisuje ugovor s osnivačem, odnosno ustanovom osnivača koja upravlja objektom te roditelji sve troškove izravno uplaćuju sukladno potpisanome ugovoru.
(3) Za poludnevni ili