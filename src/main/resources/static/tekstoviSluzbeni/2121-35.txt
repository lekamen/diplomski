 geodetsku izmjeru u roku od 15 dana od dana završne kontrole kvalitete (članak 77. stavak 2.)
34. ne izda rješenje o ponavljanju u roku do tri dana od dana završne kontrole (članak 82. stavak 1.)
35. poslove kontrole kvalitete ne obavlja sukladno odredbama ovoga Zakona i podzakonskih propisa donesenih na temelju njega (članak 83.)
36. na poslovima dopunskog općeg izvida i tehničkog izvida koristi opremu i sredstva koji nemaju valjanu ocjenu o sukladnosti ili su ocjene o sukladnosti istekle (članak 86. stavak 1.)
37. poslove dopunskog općeg izvida, tehničkog izvida i kontrole kvalitete obavljaju osobe koje ne posjeduju iskaznicu protuminskog djelovanja (članak 100. stavak 1.)
38. ne obavijesti Ministarstvo o prestanku ispunjavanja uvjeta za posjedovanje iskaznice protuminskog djelovanja (članak 104. stavak 2.)
39. za obavljanje poslova iz članka 100. stavka 1. ovoga Zakona zaposli osobe suprotno odredbi članka 108. stavka 2.
40. ne posjeduje ugovore o radu u punom radnom vremenu, police osiguranja te odgovarajuće prijave na tijela mirovinskog i zdravstvenog osiguranja za sve zaposlene pomoćne djelatnike, pirotehničare, pirotehničare za kontrolu kvalitete, nadzornike za kontrolu kvalitete i voditelje radilišta (članak 108. stavak 3.)
41. ne osigura svoje djelatnike ili ne uruči presliku police osiguraniku (članak 123. stavci 1., 2. i 4.)
42. u roku ne otkloni nezakonitosti ili nepravilnosti utvrđene u upravnom nadzoru Ministarstva (članak 126. stavak 2.)
43. ne obustavi obavljanje poslova na radilištu ili dijelu radilišta na zahtjev inspektora Ministarstva (članak 130.)
44. ne omogući inspektoru Ministarstva utvrđivanje identiteta nadzirane osobe, obavljanje uvida u opće i pojedinačne akte, izuzimanje dokumentacije, ulazak u radilište, pregled poslovne dokumentacije, prostorija, uređaja i tehničke opreme, ne dostavi vjerodostojne i potpune podatke i dokumentaciju radi utvrđivanja činjeničnog stanja, ne dozvoli utvrđivanje činjeničnog stanja na vizualni način, odbije obavljanje kontrolnih uzoraka na traženje inspektora Ministarstva, ne poduzme radnje u svrhu otklanjanja nepravilnosti te ne dostavi pisano izvješće o poduzetim mjerama naloženim u upravnom i inspekcijskom nadzoru (članak 132. stavak 1. točke 1., 2., 3., 5., 6., 7., 8. i 9.)
45. ne obavijesti Ministarstvo o poduzetim mjerama ili ne postupi po rješenju (članak 135. stavak 2.).
(2) Za prekršaje iz stavka 1. ovoga članka kaznit će se novčanom kaznom u iznosu od 2000 do 10.000 kuna i odgovorna osoba u pravnoj osobi.
Članak 139.
(1) Novčanom kaznom u iznosu od 2000 do 10.000 kuna kaznit će se za prekršaj fizička osoba u pravnoj osobi s javnim ovlastima:
1. voditelj radilišta ako nije proveo kontrolu kvalitete od najmanje 5 % na površinama pregledanim ručnom detekcijom mina, od najmanje 10 % na površinama pregledanim pomoću pasa za detekciju mina; ručnu detekciju mina na najmanje 20 % površine tretirane strojem za pripremu površine (članak 23. stavci 3. i 4.)
2. pirotehničar HCR-a ako ne obavlja poslove dopunskog općeg izvida na način da, pomoću radnih staza, uzima kontrolne uzorke na najmanje 1 % površine (članak 37. stavak 3.)
3. voditelj radilišta ako nije evidentirao pronađeni MES, NUS i njihove dijelove u Dnevnik voditelja radilišta HCR-a, pirotehničari HCR-a ako ne obavljaju svoje poslove na način propisan člankom 56. stavkom 2. i 3. ovog Zakona te ako se nakon ručne detekcije mina pronađe MES, NUS ili njihovi dijelovi do dubine određene Izvedbenim planom (članak 37. stavak 4. i članak 39. stavak 4.)
4. voditelj radilišta ako ne rukovodi poslovima na radilištu i ne nadzire provođenje mjera sigurnosti (članak 40. stavak 3.)
5. djelatnici HCR-a koji posjeduju iskaznicu protuminskog djelovanja ako poslove općeg izvida – analize i dopunskog općeg izvida MSP-a, tehničkog izvida i obilježavanja MSP-a ne obavljaju sukladno odredbama ovoga Zakona i podzakonskog propisa donesenog na temelju njega (članak 46.)
6. voditelj radilišta ako provodi obilježavanje protivno odredbama