131 02.12.2015 Pravilnik o uvjetima i načinu povrata plaćene trošarine na plinsko ulje za pogon strojeva za pripremu površina u razminiranju
MINISTARSTVO FINANCIJA
2474
Na temelju članka 2. stavka 2. Zakona o trošarinama (»Narodne novine«, broj 22/13, 32/13, 81/13, 100/2015 i 120/15) ministar financija donosi
PRAVILNIK
O UVJETIMA I NAČINU POVRATA PLAĆENE TROŠARINE NA PLINSKO ULJE ZA POGON STROJEVA ZA PRIPREMU POVRŠINA U RAZMINIRANJU
I. TEMELJNE ODREDBE
Članak 1.
(1) Ovim se Pravilnikom uređuju uvjeti i način povrata plaćene trošarine na plinsko ulje za pogon strojeva za pripremu površina u razminiranju.
(2) Strojevi za pripremu površina u razminiranju (u daljnjem tekstu: strojevi) su strojevi koji su namjenski izrađeni za poslove strojne pripreme površina u razminiranju i za koje je izdana ocjena sukladnosti u skladu s propisima kojima se uređuju tehnički zahtjevi za proizvode i ocjenjivanje sukladnosti.
Članak 2.
(1) Mjera povrata plaćene trošarine na plinsko ulje za pogon strojeva za pripremu površina u razminiranju provodi se sukladno Provedbenoj odluci Vijeća broj 2014/921/EU od 16. prosinca 2014. o ovlaštenju Hrvatske da primijeni oslobođenje od poreza na plinsko ulje koje se upotrebljava za rad strojeva u skladu s člankom 19. Direktive 2003/96/EZ (SL L 363, 18. 12. 2014., str. 150. – 151.).
(2) Pravo na povrat trošarine plaćene za utrošeno plinsko ulje za pogon strojeva za pripremu površina u razminiranju mogu ostvariti pravne osobe i obrtnici koji posjeduju rješenje Ministarstva unutarnjih poslova o odobrenju za obavljanje poslova strojne pripreme površina u razminiranju, koriste plinsko ulje za pogon strojeva te obavljaju poslove strojne pripreme minski sumnjivog područja (u daljnjem tekstu: MSP) na teritoriju Republike Hrvatske, a koje su upisane u registar korisnika prava na povrat trošarine na plinsko ulje utrošeno za strojnu pripremu površina u razminiranja (u daljnjem tekstu: korisnici prava), i to za razdoblje počevši od dana upisa u ovaj registar.
(3) Korisnici prava mogu biti izvoditelj i podizvoditelj poslova strojne pripreme površine iz ugovora o razminiranju te izvoditelj i podizvoditelj iz ugovora o strojnoj pripremi površina za potrebe tehničkog izvida.
II. POVRAT PLAĆENE TROŠARINE
Članak 3.
(1) Prijava za upis u registar korisnika prava podnosi se carinskom uredu nadležnom prema sjedištu pravne osobe, odnosno prebivalištu obrtnika koji zahtijeva povrat trošarine. Prijava za upis u registar korisnika prava podnosi se u tri primjerka na Obrascu PUR-R koji je tiskan u Prilogu 1 ovoga Pravilnika i njegov je sastavni dio.
(2) Prijava za upis u registar korisnika prava podnosi se za svaku kalendarsku godinu.
(3) Uz prijavu za upis u registar korisnika prava prilaže se preslika važećeg rješenja Ministarstva unutarnjih poslova o odobrenju za obavljanje poslova strojne pripreme površina u razminiranju.
(4) Pravna osoba ili obrtnik može biti upisana u registar korisnika prava ako nema nenamirenih dospjelih obveza s naslova javnih davanja čije je utvrđivanje, naplata i nadzor u nadležnosti Carinske uprave, uključujući i novčane kazne izrečene pravomoćnim i izvršnim rješenjem o prekršaju iz nadležnosti Carinske uprave.
(5) Ako pravna osoba ili obrtnik udovoljava uvjetima za upis u registar korisnika prava, nadležni carinski ured odlučuje o registraciji u skraćenom postupku stavljanjem bilješke na obrascu prijave za upis u registar korisnika prava, a u protivnom o zahtjevu odlučuje donošenjem rješenja.
(6) Korisnik prava je obvezan nadležnom carinskom uredu prijaviti svaku izmjenu podataka navedenu prilikom podnošenja prijave za upis u registar korisnika prava kao i prestanak djelatnosti razminiranja zbog koje je upisan u ovaj registar, u roku osam dana od dana nastanka promjene, odnosno od dana saznanja za izvršenu promjenu.
(7) Nadležni carinski ured briše korisnika prava iz registra korisnika prava na zahtjev korisnika prava ili po službenoj dužnosti ako isti više ne udovoljava propisanim uvjetima za upis u