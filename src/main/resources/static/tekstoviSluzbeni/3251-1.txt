 Sud odbije tužbeni zahtjev.
U odnosu na navode tuženika i zainteresirane osobe, tužiteljica se očitovala podneskom od 16. travnja 2015. U bitnome se protivi navodima iz odgovora na tužbu te ističe kako se nije u mogućnosti očitovati na navode zainteresirane osobe, jer da zainteresirana osoba uz svoj podnesak nije dostavila priloge na koje se poziva. Predlaže da je Sud sasluša kao stranku u postupku, kao i Marijana Vinceka, a na okolnost prijavljivanja kvara, pravodobne reklamacije i zahtijevanja raskida ugovora.
Sud je uzeo u obzir provedene dokaze i činjenice utvrđene u postupku donošenja osporene odluke. Izvršen je uvid u spis tuženika i dokumentaciju priloženu uz tužbu te je 20. studenoga 2015., održana usmena i javna rasprava u prisutnosti tužiteljici i opunomoćenice tuženika.
Na temelju razmatranja svih činjeničnih i pravnih pitanja (članak 55. stavak 3. Zakon o upravnim sporovima – »Narodne novine« broj 20/10., 143/12. i 152/14. – dalje ZUS) Sud je utvrdio da je tužbeni zahtjev nije osnovan.
Prema podacima spisa proizlazi da je osporavano rješenje doneseno povodom prigovora tužiteljice za raskid ugovora IPTV usluge, sklopljenog s OT-Optima Telekomom u ovom upravnom sporu zainteresiranom osobom, a zbog učestalih kvarova. Tuženik svoju odluku obrazlaže činjenicom da tužiteljica zahtjev za raskid ugovora za IPTV uslugu koji je podnijela 19. travnja 2012., a zbog učestalih kvarova i kojim je zatražila isključenje opreme do 30. travnja 2012., nakon kojeg datuma je navela da više ne želi plaćati naknadu za spomenutu uslugu, nije potpisala te da uz navedeni zahtjev nije dostavila potpisani obrazac OT-a za raskid IPTV usluge, kao i da nije dokazala da je nakon kvara otklonjenog u siječnju 2012., prijavila drugi kvar na kojem temelji svoj zahtjev za raskid ugovora za IPTV uslugu.
Nadalje proizlazi da zainteresirana osoba obavijestila tužiteljicu podneskom od 13. srpnja 2012., kako provjerom u njihovom sustavu nije bilo prijavljenih tehničkih poteškoća u korištenju usluge kako je to navela u svom zahtjevu za raskid ugovora te je i podneskom od 31. listopada 2012., tužiteljica upozorena da dostavi potpisani obrazac za raskid ugovora, nakon čega je 28. prosinca 2012., izvršeno isključenje usluge, a s obzirom da tužiteljica nije podmirivala dio računa isključena je pretplatnička linija i raskinut je pretplatnički ugovor, a tužiteljici je utvrđena obveza podmirenja naknade za prijevremeni prestanak ugovora.
Prava i obveze iz pretplatničkog odnosa između operatora i pretplatnika uređuju se njihovim međusobnim ugovorom (pretplatnički ugovor), te moraju biti u skladu sa Zakonom o elektroničkim komunikacijama (»Narodne novine«, broj 73/08., 90/11., 133/12., 80/13. i 71/14.), podzakonskim propisima, objavljenim općim uvjetima poslovanja, posebnim uvjetima korištenja usluge i cjenikom operatora, te posebnim propisima.
Odredbom članka 27. Općih uvjeta poslovanja za javne komunikacijske usluge Optima Telekoma, koji su bili na snazi u travnju 2012., propisani su uvjeti pod kojima se ugovor može raskinuti te je stavkom 4. spomenutog članka propisano da pravovaljanu dokumentaciju za raskid Ugovora čini vlastoručno potpisana pisana izjava Pretplatnika o raskidu ugovora koja sadrži naziv ili oznaku Ugovora koji se raskida te adresu priključka i pretplatnički broj, a o čemu će OT Pretplatnika u najkraćem mogućem roku upozoriti ukoliko zaprimi nedostatnu ili nepotpunu dokumentaciju. Iznimno od prethodnog stavka, pravovaljanu dokumentaciju čine propisani obrasci utvrđeni posebnim propisima iz područja elektroničkih komunikacija, koju je Pretplatnik dužan potpisati te dostaviti OT-u. Pored podataka navedenih u odredbi članka 3. Općih uvjeta, predmetna dokumentacija sadrži i naziv ili oznaku Ugovora koji se raskida, te datum podnošenja raskida Ugovora.
Prema ocjeni Suda, osporavanom odlukom tuženika nije povrijeđen zakon na štetu tužiteljice. Naime, nesporno je da tužiteljica nije dokazala da je nakon što je u siječnju 2012., otklonjen prijavljeni