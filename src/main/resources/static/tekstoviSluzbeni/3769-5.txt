 sastanku Vijeća ministara, iznijeti i načelno stajalište vodeći pritom računa o temeljnim ranije utvrđenim stavovima i/ili uložiti rezervu. U tom slučaju predstavnik Republike Hrvatske je dužan bez odgode o tome izvijestiti Ministarstvo vanjskih i europskih poslova te nositelja izrade stajališta Republike Hrvatske.
(4) Navedena pravila se na odgovarajući način primjenjuju na izmjene i/ili dopune, odnosno odstupanje od okvirnih stajališta.
DODATAK II
PRAVILA O POSTUPKU NOTIFIKACIJE TE POSTUPKU IZRADE I PODNOŠENJA ODGOVORA REPUBLIKE HRVATSKE U EU PILOT POSTUPCIMA, PRED-SUDSKIM POSTUPCIMA ZBOG POVREDE PRAVA EUROPSKE UNIJE I POSTUPCIMA PRED SUDOM EUROPSKE UNIJE
Članak 1.
Definicije
Pojedini pojmovi u smislu ovih Pravila imaju sljedeća značenja:
1. Notifikacija je službena obavijest Europskoj komisiji o mjerama prenošenja direktiva u hrvatsko zakonodavstvo.
2. EU PILOT postupak je postupak neslužbene komunikacije s Europskom komisijom čija je glavna svrha rješavanje pitanja i problema u svezi ispravne primjene prava Europske unije ili usklađenosti prava Republike Hrvatske s pravnom stečevinom Europske unije, prije pokretanja službenog postupka zbog povrede prava Europske unije.
3. Pred-sudski postupak zbog povrede prava Europske unije je službeni pred-sudski postupak koji je protiv Republike Hrvatske pokrenula Europska komisija zbog navodne povrede prava Europske unije.
4. Pismo službene obavijesti je službeni dopis Europske komisije Republici Hrvatskoj kojim se pokreće postupak zbog povrede prava Europske unije.
5. Obrazloženo mišljenje je službeni dopis Europske komisije kojim Republiku Hrvatsku poziva da u određenom roku poduzme odgovarajuće mjere za uklanjanje povrede prava Europske unije.
6. Odgovor je odgovor Republike Hrvatske na upit Europske komisije u EU PILOT postupku te odgovor na pismo službene obavijesti i obrazloženo mišljenje Europske komisije u pred-sudskom postupku zbog povrede prava Europske unije.
7. Očitovanje je pisano očitovanje Republike Hrvatske u prethodnim postupcima pred Sudom Europske unije te tužba, odgovor na tužbu, replika, odgovor na repliku, žalba i svaki drugi podnesak Republike Hrvatske u postupcima pred Sudom Europske unije.
Članak 2.
Pitanja nadležnosti
U slučaju sukoba nadležnosti u vezi preuzimanja i provedbe pravne stečevine Europske unije, izrade odgovora Republike Hrvatske u pred-sudskom postupku zbog povrede prava Europske unije ili očitovanja Republike Hrvatske u postupku pred Sudom Europske unije, u cilju utvrđivanja daljnjih aktivnosti, o istome odlučuje Vlada Republike Hrvatske na prijedlog Koordinacije za vanjsku i europsku politiku.
Članak 3.
Postupak notifikacije
(1) Republika Hrvatska službeno obavještava Europsku komisiju o mjerama prenošenja direktiva u hrvatsko zakonodavstvo (u daljnjem tekstu: postupak notifikacije) putem elektroničke baze podataka Europske komisije za notifikaciju (u daljnjem tekstu: baza MNE).
(2) Postupak notifikacije provodi Ministarstvo vanjskih i europskih poslova na temelju izjave o prenošenju direktive koje u bazu MNE dostavlja ministarstvo ili drugo tijelo nadležno za prenošenje pojedine direktive u hrvatsko zakonodavstvo.
(3) Poslove središnjeg upravitelja baze MNE obavlja Ministarstvo vanjskih i europskih i poslova.
Članak 4.
EU PILOT postupak
(1) Koordinacija za vanjsku i europsku politiku utvrđuje odgovor Republike Hrvatske na upit Europske komisije u EU PILOT postupku u svezi ispravne primjene prava Europske unije ili usklađenosti prava Republike Hrvatske s pravnom stečevinom Europske unije, kojeg je prethodno razmotrila i podržala Stručna skupina za pravna pitanja, a Radna skupina se s njime usuglasila.
(2) Ministarstvo vanjskih i europskih poslova, putem elektroničke baze podataka Europske komisije za EU PILOT postupke, zaprima upit Europske komisije u svezi ispravne primjene prava Europske unije ili usklađenosti prava Republike Hrvatske s pravnom stečevinom Europske unije.
(3) Ministarstvo vanjskih i europskih poslova dostavlja nadležnom