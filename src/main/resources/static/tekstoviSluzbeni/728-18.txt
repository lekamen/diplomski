 zahtjev na listu A i prijavljuje površine pod integriranom proizvodnjom na listu B iz Priloga 2., koji je sastavni dio ovoga Pravilnika.
(3) Agencija za plaćanja INT Korisniku koji udovoljava uvjetima iz stavka 1. ovoga članka utvrđuje obaveznu površinu za kontrolu, a na temelju podataka iz INT zahtjeva (dalje u tekstu: INT obvezna površina).
Obveze nadzornog tijela
Članak 52.
Savjetodavna služba dužna je u elektroničkom obliku dostaviti Agenciji za plaćanja podatke o površini i kulturi unutar ARKOD parcela u kojim je potvrđena integrirana poljoprivredna proizvodnja do 31. prosinca tekuće godine.
Godišnje podnošenje zahtjeva za potporu u integriranoj proizvodnji
Članak 53.
(1) Uvjet za ostvarivanje potpore po ha za integriranu poljoprivrednu proizvodnju za svaku narednu godinu nakon godine podnošenja INT zahtjeva jest podnošenje Godišnjeg zahtjeva za potporu u integriranoj proizvodnji (dalje u tekstu: INT godišnji zahtjev), koji sadržava prijavu površina pod integriranom proizvodnjom.
(2) INT Korisnik podnosi Agenciji za plaćanja INT godišnji zahtjev, na Listu A i prijavljuje površine pod integriranom proizvodnjom na listu B iz Priloga 2., koji je sastavni dio ovoga Pravilnika.
(3) U godini ulaska u sustav integrirane proizvodnje podnošenje INT zahtjeva ujedno znači i podnošenje INT godišnjeg zahtjeva.
Obaveze INT korisnika
Članak 54.
(1) INT korisnik je obavezan tijekom obveznog razdoblja koje traje najmanje dvije godine:
1. obavljati poljoprivrednu aktivnost na poljoprivrednom zemljištu u sustavu integrirane proizvodnje na najmanje onoliko ha koliko mu je Agencija utvrdila u INT Odluci za INT obveznu površinu, a koja predstavlja prijavljenu površinu u prvoj godini;
2. poštivati pravila višestruke sukladnosti,
3. podnositi INT godišnji Zahtjev.
(2) Pod integriranom poljoprivrednom proizvodnjom podrazumijeva se proizvodnja propisana Zakonom i pravilnikom kojim se uređuje integrirana proizvodnja poljoprivrednih proizvoda.
Posljedice za neispunjavanje obaveza
Članak 55.
(1) Osim u slučaju više sile, nepoštivanje obaveze iz članka 54. stavka 1. točke 1. ovoga Pravilnika:
1. nema za posljedicu smanjenje godišnje potpore za integriranu poljoprivrednu proizvodnju u slučaju smanjenja INT obvezne površine do 10%,
2. ima za posljedicu smanjenje godišnje potpore za integriranu poljoprivrednu proizvodnju u slučaju smanjenja INT obvezne površine u rasponu od 10 – 40%, i to za postotak koji odgovara dvostrukom postotku smanjenja u ha,
3. ima za posljedicu nemogućnost ostvarivanja godišnje potpore za integriranu poljoprivrednu proizvodnju, isključenje iz sustava potpore za integriranu proizvodnju te obvezu povrata 50% do tada isplaćenih sredstava potpore za integriranu proizvodnju u slučaju smanjenja INT obvezne površine za više od 40%,
4. nema za posljedicu smanjenje godišnje potpore za integriranu poljoprivrednu proizvodnju u slučaju nepridržavanja uvjeta integrirane proizvodnje na manje od 10% površina iz INT godišnjeg zahtjeva,
5. ima za posljedicu nemogućnost ostvarivanja godišnje potpore za integriranu poljoprivrednu proizvodnju u slučaju nepridržavanja uvjeta integrirane proizvodnje na 10% – 40% površina iz INT godišnjeg zahtjeva,
6. ima za posljedicu nemogućnost ostvarivanja godišnje potpore za integriranu poljoprivrednu proizvodnju, isključenje iz sustava potpore za integriranu proizvodnju, te obvezu povrata 50% do tada isplaćenih sredstava potpore za integriranu proizvodnju u slučaju nepridržavanja uvjeta integrirane proizvodnje na više od 40% površina iz INT godišnjeg zahtjeva.
(2) U slučajevima iz točaka 3. i 6. stavka 1. ovoga članka, Agencija za plaćanja donosi Odluku o isključenju INT korisnika iz sustava potpore za integriranu proizvodnju za tekuću i narednu proizvodnu godinu.
(3) INT korisnik ne podliježe sankcijama navedenim u stavku 1. ovoga članka u slučaju da:
1. ARKOD parcele iz njegovog INT godišnjeg zahtjeva iz prethodne godine budu prijavljene u njegovom EKO godišnjem zahtjevu u tekućoj godini ili
2. ARKOD parcele 