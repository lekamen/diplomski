 vraća na rad u pojedini sud, kao i rješavatelju koji je raspoređen u drugi sudski odjel, pisanom obrazloženom naredbom predsjednika suda u rad će se dodijeliti predmeti drugih sudaca vodeći računa o starosti, složenosti i broju predmeta do prosječne radne opterećenosti rješavatelja u sudu, odnosno odjelu.
(11) Ujednačavanje opterećenosti iz stavka 9. i 10. ovog članka provest će administrator središnjeg sustava JCMS na zahtjev administratora sustava JCMS u sudu.
(12) Izvješća administratora sustava JCMS u sudu iz stavka 8. ovog članka i pisane naredbe predsjednika suda iz stavka 4., 5., 6. i 9. ovog članka ulažu se kronološkim redom u za to posebno osnovani predmet sudske uprave, time da je obrazloženu pisanu naredbu predsjednik suda dužan unijeti u sustav JCMS u spisu na koji se naredba odnosi.
Članak 45.
(1) Predsjednik suda ili tajnik suda dostavit će obavijest ili podatke o odsutnosti rješavatelja s posla administratoru sustava JCMS u sudu odmah po primitku tih podataka.
(2) Obavijest ili podatke o izostanku rješavatelja s posla administrator sustava JCMS u sudu unosi u sustav odmah, a najkasnije sljedećega radnog dana.
Automatska kružna dodjela
Članak 46.
Automatskom kružnom dodjelom dodjeljuju se u rad rješavateljima predmeti izvršenja i procesni predmeti koji se sukladno Sudskom poslovniku, upisuju u upisnike pod oznakama Ikp, Ikp-eu, Prz i Pr. Iznimno, predmeti upisani u upisnik Pr, a koji se neće dodjeljivati u rad rješavatelju, isključit će se iz automatske kružne dodjele.
Iznimke u automatskoj kružnoj dodjeli
Članak 47.
(1) U slučaju rješavanja povodom zahtjeva za obnovom postupka predmet se ne može dodijeliti u rad rješavatelju koji je donio prijašnju odluku.
(2) Predmeti upisani u Pr upisnik koji se dodjeljuju u rad rješavatelju dodijelit će se rješavatelju koji je donio prijašnju odluku.
VIII. OSNIVANJE I DODJELA SPISA NA PREKRŠAJNIM SUDOVIMA KOJI SE RJEŠAVAJU U VIJEĆU PRIMJENOM ŽALBENOG POSTUPKA
Osnivanje spisa
Članak 48.
(1) Nakon zaprimanja prigovora protiv prekršajnih naloga ovlaštenih izdavatelja zbog odluke o prekršajnopravnoj sankciji, troškovima postupka, oduzimanju imovinske koristi ili oduzimanju predmeta, odnosno zaprimanja žalbe samo zbog odluke o prekršajnopravnim sankcijama, troškovima postupka, oduzimanju imovinske koristi ili oduzimanju predmeta protiv odluke o prekršaju koju je donio sud ili drugo tijelo postupka za koje je kao kazna propisana samo novčana kazna do 15.000,00 kuna i predmete povodom podnesenih žalbi protiv rješenja o odbačaju prigovora ili žalbe, a o kojima odlučuju prekršajni sudovi u Osijeku, Rijeci, Splitu ili Zagrebu, pisarnica prekršajnog suda koja je zaprimila prigovor odnosno žalbu po dostavnoj naredbi rješavatelja, u sustavu JCMS, označava slanje spisa po prigovoru ili žalbi na nadležni sud i šalje papirnati spis na nadležni sud, a drugo tijelo postupka koje je zaprimilo prigovor odnosno žalbu šalje papirnati spis na nadležni sud.
(2) Po zaprimanju papirnatog spisa nadležni sud osniva spis u sustavu JCMS te se automatski generira datum osnivanja i datum dodjele spisa u rad, a određenom rješavatelju povećava se opterećenje u dodjeli.
Automatska dodjela spisa
Članak 49.
(1) Prilikom automatskog određivanja rješavatelja, algoritam automatski odabire sve rješavatelje u sudu koji su godišnjim rasporedom poslova određeni za rješavanje određene vrste predmeta, koji ovisno o normiranom opterećenju, dobiva po jedan predmet u rad.
(2) Ako je u istom predmetu izjavljeno više žalbi, o svim žalbama odlučuje isti rješavatelj.
Iznimke u automatskoj dodjeli spisa
Članak 50.
(1) Rješavatelj koji je donio prijašnju odluku izuzet će se iz automatske dodjele spisa.
(2) U slučaju izuzeća ili druge opravdane spriječenosti rješavatelja kojemu je spis dodijeljen u rad, predsjednik suda će pisanom obrazloženom naredbom odrediti ponovljenu automatsku dodjelu. U tom slučaju, spis će se dodijeliti drugom rješavatelju unutar istog nadležnog suda.
(3) U slučaju da je opravdano očekivati izbivanje