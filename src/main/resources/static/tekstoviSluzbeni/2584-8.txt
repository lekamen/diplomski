 projektiranja u svojstvu odgovorne osobe (projektanta i/ili glavnog projektanta), poslove stručnog nadzora građenja u svojstvu odgovorne osobe (nadzornog inženjera i/ili glavnog nadzornog inženjera) i poslove projektantskog nadzora energetskih postrojenja; skladištenja i prijenosa plinovitih i tekućih tvari; grijanja, ventilacije, klimatizacije, rashladne tehnike; pripreme i obrada voda; procesnih i ostalih postrojenja te nosivih strojarskih konstrukcija strojarske opreme.
Ovlašteni voditelj građenja strojarske struke obavljaju zadaće struke u skladu s odredbama posebnog zakona koji uređuje djelatnost prostornoga uređenja i gradnje i ovlašteni su obavljati poslove i djelatnosti jedinstvenog strukovnog smjera koji kumulativno uključuje:
– stručne poslove građenja i poslove izvođenja radova te poslove odgovorne osobe za vođenje građenja u svojstvu glavnog inženjera gradilišta, inženjera gradilišta i/ili voditelja radova gradnje energetskih postrojenja; skladištenja i prijenosa plinovitih i tekućih tvari; grijanja, ventilacije, klimatizacije, rashladne tehnike; pripreme i obrada voda; procesnih i ostalih postrojenja te nosivih strojarskih konstrukcija strojarske opreme.
Ovlašteni voditelji radova strojarske struke obavljaju zadaće struke u skladu s odredbama posebnog zakona koji uređuje djelatnost prostornoga uređenja i gradnje i ovlašteni su obavljati poslove i djelatnosti jedinstvenog strukovnog smjera koji kumulativno uključuje:
– poslove voditelja radova i poslove izvođenja radova, poslove odgovorne osobe za vođenje radova u svojstvu voditelja radova energetskih postrojenja; skladištenja i prijenosa plinovitih i tekućih tvari; grijanja, ventilacije, klimatizacije, rashladne tehnike; pripreme i obrada voda; procesnih i ostalih postrojenja te nosivih strojarskih konstrukcija strojarske opreme.
Upis u upisnike
Članak 48.
Komora u skladu sa Zakonom vodi Upisnik ureda za samostalno obavljanje poslova projektiranja i/ili stručnog nadzora građenja i Upisnik zajedničkih ureda.
U uredbi iz stavka 1. ovoga članka zaposlenici ili vanjski suradnici na pojedinim poslovima projektiranja i/ili stručnog nadzora građenja mogu biti samo suradnici projektanta i/ili suradnici nadzornog inženjera strojarske struke, te ostalo potrebno administrativno osoblje.
Za upis u Upisnike iz stavka 1. ovoga članka plaća se naknada koju utvrđuje Skupština Komore.
Članak 49.
Ovlašteni inženjeri strojarstva koji poslove projektiranja i/ili stručnog nadzora građenja strojarske struke obavljaju samostalno u vlastitom uredu ili zajedničkom uredu, dužni su imati ploču pokraj ulaza u zgradu u kojoj su smješteni.
Članak 50.
Ovlašteni inženjer strojarstva dužan je pisano obavijestiti Komoru najkasnije 15 dana prije promjene adrese sjedišta ureda u kojem samostalno obavlja poslove ili zajedničkog ureda. Obavijest treba sadržavati podatke o novoj adresi sjedišta.
Ovlašteni inženjer strojarstva koji je preselio sjedište, dužan je na mjestu prijašnjeg sjedišta ostaviti obavijest o preseljenju u trajanju od najmanje 90 dana.
Ovlašteni inženjeri strojarstva dužni su Komori dostaviti svaku promjenu podataka radi ažurnog vođenja odgovarajućih imenika i upisnika Komore, u roku od najviše 15 dana od dana nastanka promjene.
Članak 51.
Uvjeti te postupak upisa i druga pitanja odlučna za upis u Upisnik ureda za samostalno obavljanje poslova projektiranja i/ili stručnog nadzora građenja i Upisnik zajedničkog ureda, uredit će se općim aktom kojeg donosi Upravni odbor.
Upis u evidencije
Članak 52.
Komora u skladu sa Zakonom i u okviru javnih ovlasti ustrojava i vodi evidencije.
O činjenicama o kojima se vodi službena evidencija Komora izdaje uvjerenja, odnosno potvrde u vidu javnih isprava.
Za potvrde odnosno uvjerenja iz stavka 1. ovoga članka plaća se naknada, koju utvrđuje Skupština.
Zajedničke odredbe za upis u imenike, upisnike i evidencije
Članak 53.
Zahtjev za upis u imenike, upisnike i evidencije podnosi se pisano ili elektroničkim putem, na propisanim obrascima.
Na temelju 