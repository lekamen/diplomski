 popis stručnih osoba.
(4) Uz program osposobljavanja, korisnik obavezno dostavlja dokaz o radnom statusu stručnih osoba (ugovor o radu, odnosno ponudu/pismo namjere o angažmanu vanjskih stručnjaka).
(5) Stručna osoba iz stavka 4. ovoga članka mora imati završen dodiplomski/diplomski sveučilišni studij odgovarajuće struke, ovisno o tipu izobrazbe/temi iz kojeg se provodi osposobljavanje i tri godine radnog iskustva, ili srednju stručnu spremu i minimalno 15 godina profesionalnog iskustva u području vezano uz temu programa osposobljavanja.
Prihvatljivi troškovi
Članak 11.
(1) U provedbi podmjere 1.1. tip operacije 1.1.1. i 1.1.2., prihvatljivi su troškovi za:
1. stručne osobe: plaće/naknade, putni troškovi, dnevnice i smještaj
2. pripremu i izradu materijala/nastavnih sredstava i opreme
3. korištenja prostora u kojem se održava program osposobljavanja
4. sudionike izobrazbe: troškovi puta, smještaja i osvježenja i
5. indirektni troškovi.
(2) Sudioniku izobrazbe koji završi program osposobljavanja Savjetodavna služba isplatiti će troškove smještaja i prethodno odobrene troškove putovanja.
Prihvatljivost troškova za stručne osobe
Članak 12.
(1) Plaće/naknade za stručne osobe izračunavaju se sukladno članku 68. stavku 2. Uredbe (EU) br. 1303/2013.
(2) Savjetodavna služba mora osigurati najnovije dokumentirane podatke o godišnjoj bruto plaći svakog zaposlenika.
(3) Putni troškovi, dnevnice i smještaj za stručne osobe izračunavaju se u skladu s posebnim propisima kojima se uređuje to područje.
Prihvatljivost troškova za sudionike izobrazbe
Članak 13.
(1) Putni troškovi sudionika izobrazbe određuju se u visini cijene putne karte autobusa, vlaka drugog razreda ili trajekta.
(2) Uslugu smještaja sudionik izobrazbe može koristiti u objektu s najviše četiri zvjezdice, a financira se smještaj na bazi polupansiona.
Uvjeti prihvatljivosti
Članak 14.
Savjetodavna služba kao korisnik podmjere 1.1., tip operacija 1.1.1. i 1.1.2. mora:
1. osigurati provedbu programa osposobljavanja sukladno ovom Pravilniku
2. osigurati odgovarajuće kapacitete u smislu kvalificiranog i stručnog osoblja te njihovu redovitu obuku
3. osigurati provedbu programa osposobljavanja na cijelom području Republike Hrvatske
4. osigurati odgovarajuće mjesto i prostor za provedbu programa osposobljavanja
5. prikupljati informacije o provedenom programu osposobljavanja radi ocjene uspješnosti, a u cilju daljnjeg unapređenja istog i
6. prikupljati informacije o potrebama i interesu poljoprivrednika za programom osposobljavanja.
Vanjski stručnjaci
Članak 15.
(1) Ako Savjetodavna služba nema dovoljno stručnog osoblja za provođenje određene teme programa osposobljavanja, može ugovoriti vanjske stručnjake (pravne i fizičke osobe) sukladno posebnim propisima koji uređuju postupak javne nabave.
(2) Agencija za plaćanja obavlja administrativnu kontrolu provedbe postupka javne nabave u svim slučajevima u kojima je korisnik bio u obvezi provesti postupak javne nabave.
(3) Ako je korisnik proveo postupak javne nabave, a Agencija za plaćanja utvrdi da dokumentacija iz provedenog postupka javne nabave nije dostavljena Agenciji za plaćanja i/ili postupak nije proveden sukladno posebnim propisima koji uređuju postupak javne nabave donijet će se odluka o odbijanju zahtjeva za financiranje.
III. PROVEDBA PROGRAMA OSPOSOBLJAVANJA I IZVJEŠĆA
Savjetodavna služba i Ministarstvo
Članak 16.
(1) Savjetodavna služba dužna je Ministarstvu dostavljati:
1. program osposobljavanja na odobrenje
2. godišnje izvješće o provedenim programima osposobljavanja na obrascu iz Priloga II. ovoga Pravilnika.
(2) Ministarstvo:
1. odobrava program osposobljavanja
2. zaprima godišnje izvješće o provedenim programima osposobljavanja.
Agencija za plaćanja i Savjetodavna služba
Članak 17.
(1) Agencija za plaćanja:
1. dostavlja Savjetodavnoj službi popis korisnika mjere 10 i mjere 11
2. obavlja financiranje utvrđenih i dokumentiranih troškova nakon izvršenih aktivnosti programa osposobljavanja
3. kontrolira sva izvješća