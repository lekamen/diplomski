 zabrana promjene vlasništva nad ulaganjem, davanja u zakup ili najam predmete ulaganja ili premještanja sufinancirane proizvodne aktivnosti i tijekom sljedećih pet godina od datuma konačne isplate potpore
5. zabrana promjene namjene i vrste ulaganja za koja se korisniku odobravaju sredstva sljedećih pet godina od datuma konačne isplate potpore
6. informirati javnost o potpori sukladno EU zakonodavstvu
7. osigurati da dokumentacija koja se odnosi na plaćanje prihvatljivih troškova odobrenog ulaganja datirana nakon datuma podnošenja zahtjeva za potporu, osim računa za opće troškove, ali ne prije 1. siječnja 2014. godine
8. u svakom trenutku osigurati nesmetani pristup i kontrolu na terenu koja se odnosi na potporu te obveza davanja na uvid cjelokupne dokumentacije vezane za sufinancirane troškove djelatnicima Agencije za plaćanja, Ministarstva, Agencije za reviziju sustava provedbe programa Europske unije (u daljnjem tekstu: ARPA), Europske komisije, Europskog revizorskog suda i Europskog ureda za borbu protiv prijevara (u daljnjem tekstu: OLAF)
9. zabrana prekoračenja najvećeg dozvoljenog iznosa javne potpore
10. Korisnik je obvezan poduzeti sve mjere u svrhu izbjegavanja sukoba interesa pri korištenju sredstava potpore iz ugovora o financiranju i bez odgode će obavijestiti Agenciju za plaćanja o svim situacijama koje predstavljaju ili bi mogle dovesti do takvog sukoba te izvještavati Agenciju za plaćanja u pisanom obliku o bilo kojoj situaciji postojanja sukoba interesa između njega s jedne strane i ponuditelja s druge strane u razdoblju od dana stupanja na snagu odluke o dodjeli sredstava i tijekom sljedećih pet godina od datuma konačne isplate potpore
11. dostaviti izvještaj o napretku svakih šest mjeseci počevši od dana izdavanja odluke o dodjeli sredstava
12. podnijeti zahtjev za isplatu i ostalu potrebnu dokumentaciju
13. fotografirati izvođenje radova i ugradnju opreme koja u kasnijim fazama (kontroli prije plaćanja i ex post kontroli) neće biti vidljiva
14. osigurati u bilo kojem trenutku posjet ulaganju od strane predstavnika Agencije za plaćanja
15. osigurati da svi podaci i informacije dostavljeni Agenciji za plaćanja budu točni
16. dostaviti Agenciji za plaćanja sve potrebne podatke koje Agencija za plaćanja zatraži
17. prijaviti Agenciji za plaćanja neposredno nakon njihovog nastanka sve promjene koje se odnose na uvjete prihvatljivosti sukladno poglavlju III. ovoga Pravilnika
18. iskoristi sredstva isplaćenog predujma sukladno odluci o dodjeli sredstava
19. ne poduzimati radnje koje bi mogle dovesti do dvostrukog financiranja istih troškova iz proračuna EU
20. za provedbu točke 6. ovoga članka korisnik će provesti obvezu informiranja o potpori sukladno Prilogu V. ovoga Pravilnika.
VI. ZAHTJEV ZA ISPLATU, POSTUPAK OBRADE I DONOŠENJE ODLUKE
Zahtjev za isplatu
Članak 34.
(1) Potpora se korisniku isplaćuje temeljem zahtjeva za isplatu/zahtjeva za isplatu predujma.
(2) Zahtjev za isplatu/zahtjev za isplatu predujma korisnik može podnijeti nakon što odluka o dodjeli sredstava postane pravomoćna.
(3) Korisnik može putem zahtjeva za isplatu predujma tražiti predujam za ulaganje i to do 50% odobrenih sredstava javne potpore. Ako nema mogućnosti plaćanja predujma, isplata se može vršiti sukladno plaćanju u ratama.
(4) Ulaganje u okviru tipa operacije 8.5.1.:
– korisnik može podnijeti zahtjev za isplatu jednokratno ili u najviše dvije rate
– zahtjev za isplatu prve rate podnosi se po završetku pripremnih radova, a maksimalni iznos prve rate iznosi do 30% odobrenih sredstava javne potpore
– zahtjev za isplatu druge (konačne) rate podnosi se po završetku ulaganja
– plaćanje predujma isključuje plaćanje u ratama
– kod isplaćenog predujma korisnik je obvezan podnijeti samo konačni zahtjev za isplatu
– isplaćeni predujam opravdava se kolaudacijskim zapisnikom kojim se potvrđuje završetak svih radova prilikom podnošenja zahtjeva za isplatu konačne rate.
(5) Ulaganje u okviru tipa operacije 8.5.2.:
– korisnik može podnijeti