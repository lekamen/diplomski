 Europske unije, a ponajprije u programu Obzor 2020.; nadziranje i koordinaciju rada mreže nacionalnih osoba za kontakt u programu Obzor 2020.; predlaganje rješenja za unapređenja sinergije između programa Obzor 2020. i fondova kohezijske politike; praćenje svih aktivnosti vezanih uz Okvirni istraživački program Europske zajednice za atomsku energiju (Euratom); koordinaciju ostalih zajedničkih programa Europske unije u području znanosti, tehnologije i inovacija; nadziranje poslova vezanih uz praćenje i unapređivanje apsorpcijske sposobnosti Republike Hrvatske za sudjelovanje u zajedničkim projektima Europske unije. Odjel obavlja i druge poslove iz svoga djelokruga.
3.2.2.2. Odjel za europske i izvaneuropske poslove i programe
Članak 33.b
Odjel za europske i izvaneuropske poslove i programe obavlja upravne i stručne poslove vezane uz suradnju s drugim ustrojstvenim jedinicama Ministarstva i sa Stalnim predstavništvom Republike Hrvatske pri Europskoj uniji, te neposredno s Europskom komisijom i Vijećem Europske unije; obavljanje poslove bilateralne znanstvene suradnje, praćenje rada europskih istraživačkih konzorcija i koordiniranje sudjelovanja hrvatskih partnera u njima; koordiniranje i praćenje sudjelovanje hrvatskih znanstveno-istraživačkih ustanova u multilateralnim europskim programima i projektima; izradu stručnih podloga za nacrte prijedloga zakona i drugih propisa u području bilateralne znanstvene suradnje; predlaganje i sudjelovanje u izradi nacrta bilateralnih ugovora, programa, protokola i drugih akata; praćenje zakona i propisa vezanih uz djelatnosti Odjela, posebno u području znanosti; izrađivanje analitičkih dokumenata. Odjel obavlja i druge poslove iz svoga djelokruga.«.
Članak 24.
Članak 34. mijenja se i glasi:
»Uprava za visoko obrazovanje obavlja upravne i stručne poslove vezane uz izradu i provedbu zakona i drugih propisa iz područja visokog obrazovanja, izradu stručnih podloga za nacrte strategija, zakona i provedbenih propisa iz svoje nadležnosti; izradu podloga za donošenje odluka o financiranju visokog obrazovanja, praćenje izdataka za zaposlene i troškove visokih učilišta, te prati popunu radnih mjesta na javnim visokim učilištima; prati i analizira provedbu upisa studenata, uspješnost procesa visokog obrazovanja, angažman nastavnika i ostalih djelatnika visokih učilišta, s posebnim obzirom na zakonom propisane uvjete; priprema i predlaže izvješća o uvjetima za početak rada visokih učilišta; priprema izvješća o vrednovanju visokih učilišta i studijskih programa; obavlja poslove vođenja Upisnika visokih učilišta, registra studijskih programa i Registra Hrvatskog kvalifikacijskog okvira, izrađuje odgovarajuće upute kojima se regulira i unapređuje proces visokog obrazovanja; upravlja bazama podataka o visokom obrazovanju; analizira i provodi isplatu subvencija troškova studija za preddiplomske, diplomske, integrirane preddiplomske i diplomske te poslijediplomske sveučilišne studije; obavlja poslove vezane uz studentski standard; koordinira europske poslove na razini Ministarstva, te razvija i provodi projekte financirane iz fondova i programa Europske unije i drugih fondova u resoru visokog obrazovanja; Uprava koordinira pripremu i izradu prijedloga nacionalnih stajališta za potrebe Europskog vijeća, Vijeća Europske unije i drugih međunarodnih tijela u kojima sudjeluje Republika Hrvatska. Uprava vodi i koordinira razvoj i provedbu Hrvatskog kvalifikacijskog okvira na svim razinama obrazovanja te provodi mjere vezane za unapređenje kvalitete i relevantnosti studijskih programa u skladu sa Strategijom obrazovanja, znanosti i tehnologije. Uprava obavlja i druge poslove iz svoga djelokruga.
U Upravi se ustrojavaju:
4.1. Sektor za poslovanje visokih učilišta i studentski standard
4.2. Sektor za kvalitetu visokog obrazovanja, međunarodnu suradnju i europske poslove.«.
Članak 25.
U članku 35. stavak 1. mijenja se i glasi:
»Sektor za poslovanje visokih učilišta i studentski standard obavlja upravne i stručne