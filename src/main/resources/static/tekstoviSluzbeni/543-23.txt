 potrebno je osigurati da svi sudionici procesa provedbe Nacionalnog plana odnosno radnici bolnica prilagode svoje radne navike, ponašanje, stajališta i razmišljanja novom obrascu ponašanja i rada, odnosno pružanja zdravstvenih usluga koji zahtijeva provedba Nacionalnog plana. Uspješnost procesa provedbe Nacionalnog plana ovisit će o razini prihvaćanja i motivaciji za provođenje promjena. Ta činjenica također potencira važnost komunikacijskog procesa opisanog u poglavlju 8.1. Treba voditi računa o tome kakav utjecaj na razinu prihvaćanja promjena ima razumijevanje osnovnih elemenata i posljedica koje će promjene uzrokovane provedbom Nacionalnog plana izazvati u radu svih radnika.
U skladu s time, uprave svih bolnica obvezne su najkasnije mjesec dana nakon usvajanja Nacionalnog plana pripremiti projekt njegove provedbe i dostaviti ga Ministarstvu zdravlja. Sadržaj projekta provedbe opisan je u poglavlju (7.1. i 7.2.) ovoga Nacionalnog plana a isti treba detaljno razraditi sve aktivnosti i resurse za postizanje specifičnih mjera potrebnih za ostvarenje ciljeva definiranih Nacionalnim planom. U 2015. godini to su:
– smanjiti stopu akutnog bolničkog liječenja za 5%
– prosječnu stopu popunjenosti postelja dovesti na 80% (s dozvoljenim varijacijama ovisno o djelatnosti)
– smanjiti duljinu bolničkog liječenja (ovisno o djelatnosti i ustanovi) za 5 – 20%
– povećati broj ambulantnih usluga za minimalno 5%
– povećati broj slučajeva dnevne bolnice i dnevne kirurgije za minimalno 5%.
Ministarstvo zdravlja će projekte ocijeniti i predložiti promjene ukoliko budu potrebne, a nakon toga uprave bolnica iste projekte trebaju iskomunicirati sa svim radnicima. Provođenje projekata i navedenih mjera počinje 1. 1. 2015. godine s punom implementacijom do 31. 12. 2015. godine. Kako su ove mjere polovične u odnosu na navedene u poglavlju 2.2; jasno je da se očekuje nastavak provođenja reformi za postizanje konačnih ciljeva Nacionalnog plana do kraja 2016. godine.
Uprave bolnica obvezne su najmanje tromjesečno, a prema potrebi i češće, izvještavati Ministarstvo zdravlja o napretku u provedbi odobrenog projekta, neovisno o izvješćima naturalnih pokazatelja te financijskim izvješćima provedbe Nacionalnog plana koja se dostavljaju HZZO-u opisanim u poglavlju 7.3. Ministarstvo zdravlja će u okviru svojih ovlasti pružati potrebnu potporu u provedbi i pratiti ostvarivanje ciljeva Nacionalnog plana. Projekt provedbe Nacionalnog plana predstavljat će organizirani prikaz osnovnih ciljeva, aktivnosti, potrebnih resursa, izvršitelja, rokova i njihovih međusobnih odnosa. Uspjeh ukupne provedbe Nacionalnog plana u velikoj mjeri ovisi o kvaliteti svakoga pojedinog projekta provedbe na razini jedne bolnice ili skupine funkcionalno integriranih bolnica.
Do 30. 6. 2015. godine uprave bolnica obvezne su dostaviti projekt provedbe Nacionalnog plana za 2016. godinu po specifičnim mjerama navedenim u poglavlju 2.2. Do istog datuma, uprave bolnica kod kojih se planira funkcionalna integracija definirana u poglavlju 5, obvezne su napraviti projekt provedbe na osnovi konzultacija koje su obavili u Ministarstvu zdravlja tijekom srpnja i kolovoza 2014. godine. Funkcionalna integracija nije uvjet nego metoda za ostvarenje mjera koje su potrebne za postizanje ciljeva Nacionalnog plana u okviru zakonskih i podzakonskih akata. Funkcionalna integracija trebala bi započeti 1. 1. 2016. godine. Ministarstvo zdravlja će projekte funkcionalne integracije ocijeniti i predložiti promjene ukoliko budu potrebne a po prihvaćanju projekta provedbe ist će služiti kao osnova za prilagodbu Nacionalnog registra te predstavljati osnovu za ugovaranje s HZZO-om za 2016. godinu.
Zaključno, projekti provedbe Nacionalnog plana trebali bi pridonijeti razumijevanju i prihvaćanju Nacionalnog plana, povećanju motivacije radnika utvrđenim prednostima provedbe Nacionalnog plana, poboljšanju i stvaranju pozitivne organizacijske klime te povećanju učinkovitosti rada. Trebaju uključiti prikaz ciljeva i učinaka 