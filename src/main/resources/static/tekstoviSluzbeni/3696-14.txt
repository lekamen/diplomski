 ili rasporeda ili reda vožnje ili letenja ili plovidbe odmah po donošenju (članak 9. stavak 4. točka 6. ovoga Zakona)
6. ne omogući uvid u evidencije o podacima iz članka 9. stavka 4. točke 6. ovoga Zakona (članak 9. stavak 4. točka 7. ovoga Zakona)
7. na traženje carinskog ureda ne ukloni robu ili predmete ili uređaje ili prometna sredstva koji se bez suglasnosti carinskog ureda nalaze na službenom mjestu ili ne postupi na takvo traženje u ostavljenom roku (članak 10. stavak 1. ovoga Zakona)
8. na traženje carinskog ureda ne napusti službeno mjesto ili ne napusti u ostavljenom roku (članak 10. stavak 2. ovoga Zakona)
9. najbližem carinskom uredu odmah ne podnese robu iz članka 12. stavka 1. točke 1. ovoga Zakona, ako je ima u posjedu ili njome raspolaže na bilo koji drugi način ili po bilo kojoj osnovi (članak 12. stavak 1. točka 2. ovoga Zakona)
10. evidenciju ne predoči ili ne učini dostupnom carinskom uredu (članak 21. stavak 3. ovoga Zakona)
11. ne spriječi oštećenje ili uništenje ili uklanjanje ili ukloni ili ošteti sredstvo za prepoznavanje robe stavljeno sukladno članku 192. Uredbe (EU) br. 952/2013 (članak 31. ovoga Zakona)
12. evidenciju o smještaju robe ili izradi robe ili preradi robe ili prodaji robe ili nabavi robe u slobodnoj zoni ne vodi ili ne vodi točno ili ne vodi potpuno ili ne vodi pravodobno ili ne vodi u obliku ili na način koji je odobrio carinski ured (članak 37. stavak 1. ovoga Zakona)
13. bez odobrenja o obliku i načinu vođenja evidencije obavlja djelatnost u slobodnoj zoni koja obuhvaća postupanje s robom na način naveden u članku 37. stavku 1. ovoga Zakona (članak 37. stavak 2. ovoga Zakona)
14. ne obavijesti ili ne obavijesti bez odgode carinski ured o zaključenju ili izmjeni ili dopuni ili prestanku važenja ugovora koji je zaključila s korisnikom slobodne zone (članak 38. ovoga Zakona)
15. ne vodi evidenciju iz koje je vidljiva povezanost između broja računa kojim je roba prodana i ukrcajne karte s naznačenim odredištem izvan carinskog područja Unije (ukrcajna propusnica s brojem leta u zračnom prometu ili prijevozna karta u pomorskom prometu) ili odgovarajuće identifikacijske isprave ili druge isprave člana posade prijevoznog sredstva s odredištem izvan carinskog područja Unije ili evidenciju vodi netočno ili nepotpuno ili nepravodobno (članak 41. stavak 1. ovoga Zakona).
(2) Novčanom kaznom od 3000,00 do 600.000,00 kuna kaznit će se i fizička osoba obrtnik i osoba koja obavlja drugu samostalnu djelatnost ako je prekršaj iz stavka 1. ovoga članka počinila u vezi s obavljanjem svoga obrta ili druge samostalne djelatnosti.
Lakši prekršaji prema ovom Zakonu
Članak 62.
(1) Novčanom kaznom od 2000,00 do 500.000,00 kuna kaznit će se za prekršaj pravna osoba, a novčanom kaznom od 1000,00 do 40.000,00 kuna i odgovorna osoba u pravnoj osobi, kao i fizička osoba ako:
1. odmah ne obavijesti Carinsku upravu o svakoj spoznaji koja se odnosi na robu nezakonito unesenu u carinsko područje Unije ili koja se tu nezakonito nalazi ili koja je nezakonito izuzeta ispod carinskog nadzora ili kojom se na drugi način nezakonito raspolaže ili o drugim postupanjima protivnim carinskom zakonodavstvu (članak 12. stavak 1. točka 1. ovoga Zakona)
2. ne postupi po pravilima uporabe sustava elektroničke razmjene podataka i pružanja usluga elektroničkog poslovanja Carinske uprave (članak 13. stavak 3. točka 2. ovoga Zakona)
3. evidenciju koja se odnosi na primjenu carinskog zakonodavstva ne vodi sukladno s poreznim ili knjigovodstvenim ili drugim evidencijama ili ispravama (članak 21. stavak 1. ovoga Zakona)
4. prijevoz robe ne izvrši ekonomski opravdanim putem (članak 29. ovoga Zakona)
5. na prodajnom mjestu prodaje robu koja nije roba Unije iako za to prodajno mjesto carinski ured nije izdao odobrenje za vođenje prostora za smještaj za carinsko skladištenje robe (carinsko skladište) u kojem je odobrena maloprodaja u skladu s člankom 201. točkom (a) Delegirane uredbe Komisije (EU) br. 2015/2446 (članak 40. stavak 2. ovoga