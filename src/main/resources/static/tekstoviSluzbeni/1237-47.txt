 ELEKTRONIČKIH KOMUNIKACIJA I POŠTE
Članak 104.
Uprava zračnog prometa, elektroničkih komunikacija i pošte obavlja upravne i druge stručne poslove u području civilnog zrakoplovstva, priprema nacrte prijedloga zakona i drugih propisa iz područja zračnog prometa, poduzima radnje u postupcima pred upravnim sudovima i Visokim upravnim sudom Republike Hrvatske iz svoga djelokruga, obavlja poslove procjene učinka propisa iz svoga djelokruga, obavlja upravni nadzor u djelatnostima civilnog zrakoplovstva, provodi prekršajne postupke u zračnom prometu, osigurava i provodi utvrđenu politiku i primjenu zakona i drugih propisa iz područja zračnog prometa, izrađuje prijedloge strategija, studija, smjernica i programa razvoja zračnog prometa, te prijedloge akcijskih planova za njihovu provedbu, izrađuje analize i izvješća o stanju u području zračnog prometa, priprema prijedloge mjera i planova za razvoj i poboljšanje stanja u području zračnog prometa, sudjeluje u planiranju i razvoju kapitalne infrastrukture zračnog prometa s ciljem povećanja kapaciteta i sigurnosti iste, sudjeluje u planiranju, pripremi i provedbi infrastrukturnih projekata u zračnom prometu od strateškog značaja za Republiku Hrvatsku te obavlja poslove financijskog praćenja i kontrole istih, priprema i izvršava programe državne potpore u zračnom prometu te prati i izvješćuje o provedbi istih, predlaže izmjenu ili ukidanje postojećih kao i pokretanje novih programa državnih potpora, odlučuje o statusu zračnih luka i prema potrebi određuje neovisnog koordinatora slotova, sudjeluje u pripremi podloga za izradu državnog proračuna, formulira i izrađuje prijedlog tekućeg i kapitalnog dijela proračuna zračnog prometa, definira strateške ciljeve, pokazatelje uspješnosti, te utvrđuje rizike u provedbi postavljenih ciljeva iz nadležnosti, nadzire provedbu strateških ciljeva u nadležnosti te izvješćuje o njihovoj realizaciji, sudjeluje u radu europskih i međunarodnih organizacija i institucija u području civilnog zrakoplovstva, te njihovih upravnih i radnih tijela i stručnih skupina, kao i radnih tijela Vijeća Europske unije i Europske komisije nadležnih za zračni promet, sudjeluje na međudržavnim sastancima i pregovorima iz područja zračnog prometa, surađuje u pripremi i izradi nacrta prijedloga međunarodnih ugovora, sporazuma i konvencija u području civilnog zrakoplovstva i priprema nacrte prijedloga zakona o potvrđivanju tih međunarodnih akata, izučava gospodarska, komercijalna i pravna pitanja iz područja međunarodnih ugovora i predlaže nacionalnu prometnu politiku, obavlja poslove na aktivnostima usmjerenim na ispunjenje obveza koje proizlaze iz članstva Republike Hrvatske u Europskoj uniji, te obavlja i druge poslove koji su zakonom ili drugim propisima stavljeni u nadležnost Ministarstva, a odnose se na zračni promet.
Uprava obavlja upravne i druge stručne poslove u području elektroničkih komunikacija, informacijskog društva (osim poslova u djelokrugu drugih središnjih tijela državne uprave) i poštanskih usluga, predlaže i priprema nacrte prijedloga zakona i drugih propisa iz područja elektroničkih komunikacija, osigurava i provodi utvrđenu politiku i primjenu zakona i drugih propisa iz područja elektroničkih komunikacija, izrađuje prijedloge strategija, strateških planova, studija, smjernica i programa razvoja elektroničkih komunikacija u Republici Hrvatskoj te prijedloge planova za njihovu provedbu, izrađuje analize i izvješća te priprema prijedloge mjera i planova za razvoj i poboljšanje stanja u području elektroničkih komunikacija, prati stanje u poslovanju trgovačkog društva Odašiljači i veze d.o.o., predlaže i priprema nacrte prijedloga zakona i drugih propisa iz područja radijske opreme i elektromagnetske kompatibilnosti, surađuje u praćenju, utvrđivanju i analizi pokazatelja razvoja informacijskih i komunikacijskih tehnologija (ICT), i to osobito širokopojasnih usluga i tehnologija, priprema prijedloge mjera i planova za poticanje razvoja i poboljšanje stanja na