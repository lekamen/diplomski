stavkom 4. Ustava te povredu prava na žalbu zajamčenu člankom 18. stavkom 1. Ustava.
U dopuni ustavne tužbe od 21. siječnja 2015., podnesenoj po odvjetniku Nevenu Gotalu, podnositelj je istaknuo povredu »prava na branitelja«.
Podnositelj je od Ustavnog suda zatražio usvajanje ustavne tužbe i ukidanje osporenih presuda.
V. RAZLOZI ZBOG KOJIH SE DOPUNA USTAVNE TUŽBE OD 21. SIJEČNJA 2015. MORA ODBACITI
32. Podnositelj je 21. siječnja 2015. dostavio Ustavnom sudu dopunu ustavne tužbe u kojoj je istaknuo potpuno nove prigovore, koje do tada nije isticao u ustavnoj tužbi od 22. prosinca 2014. i ustavnoj tužbi od 23. prosinca 2014. Istaknuo je da ga je u kaznenom postupku branio odvjetnik koji za to nije ispunjavao zakonske uvjete s obzirom na godine radnog staža u odvjetničkoj praksi.
U dopuni ustavne tužbe je navedeno:
»(...)... u prilogu dostavljam naknadno pronađeni podatak o datumu upisa u Imenik Hrvatske odvjetničke komore odvjetnika iz Osijeka Igora Banca, koji je bio branitelj osuđenog Jakoba Špernoge u kaznenom predmetu u kojem su donesene predmetnom ustavnom tužbom pobijane odluke.
Iz istog je razvidno da je uvaženi kolega branitelj osuđenog Jakoba Špernoge odvjetnik Igor Banac iz Osijeka upisan u Imenik HOK dana 1. rujna 2007. godine, iz čega proizlazi da je u vrijeme trajanja kaznenog postupka protiv Jakoba Špernoge imao manje od deset godina odvjetničke prakse, postojanje koje je sukladno čl. 65. ZKP-a uvjet za obranu u kaznenim predmetima za koje je predviđeno izricanje kazne dugotrajnog zatvora, a na koju je podnositelj tužbe i osuđen.
Stoga je očito Jakobu Špernogi povrijeđeno ustavno pravo na obranu u kaznenom postupku iz čl. 29 alineja 4 Ustava jer odvjetnik koji ga je zastupao nije ispunjavao zakonske uvjete predviđene za branitelja u predmetnom kaznenom postupku, a za koju činjenicu je tužitelj saznao tek dana 15. siječnja 2015. godine pa je stoga nije bio u mogućnosti navesti u podnesenoj ustavnoj tužbi.
Također smatram da je nadležni Županijski sud u Osijeku bio dužan provjeriti da li odvjetnik koji sam zastupa optuženika na glavnoj raspravi udovoljava zakonskim kriterijima za isto.
Slijedom navedenog dopunjavam podnesenu tužbu u postupku za utvrđivanjem povrede prava na pravično suđenje i uporabu nezakonitih dokaza i zbog povrede prava na obranu u kaznenom postupku, koja osuđenom Jakobu Špernogi nije bila osigurana jer ga je u istom zastupao odvjetnik koji nije ispunjavao zakonske kriterije nužne za branitelja u postupku u kojem je izrečena kazna dugotrajnog zatvora, pa stoga predlažem da se pobijane presude ukinu i zbog navedenog razloga.«
Iz sadržaja navedenih prigovora proizlazi da podnositelj smatra da mu je na opisani način povrijeđeno pravo na obranu uz branitelja zajamčeno člankom 29. stavkom 2. alinejama 3. i 4. Ustava.
33. Tu je dopunu, dakle, podnositelj podnio nakon proteka roka za podnošenje ustavne tužbe propisanog člankom 64. Ustavnog zakona, koji glasi:
»Članak 64.
Ustavna se tužba može podnijeti u roku od 30 dana računajući od dana primitka odluke.«
34. Opće je pravilo da će se dopuna ustavne tužbe uzeti u razmatranje samo ako je Ustavnom sudu dostavljena unutar roka iz članka 64. Ustavnog zakona. To je pravilo sukladno općem pravilu Europskog suda za ljudska prava u Strasbourgu (u daljnjem tekstu: ESLJP) koje je izraženo u predmetu Allan protiv Ujedinjenog Kraljevstva (odluka od 28. kolovoza 2001., zahtjev broj 48539/99, str. 10.).
34.1. U odluci i rješenju broj: U-III-802/2010 od 6. travnja 2011. (»Narodne novine« broj 44/11.) Ustavni sud utvrdio je pretpostavke pod kojima su moguće iznimke od tog općeg pravila:
»18.1. ... Dopune ustavnih tužbi podnesene izvan roka odbacuju se, osim izuzetno, kad se dopunama, premda su podnesene izvan roka, podupiru (pojašnjavaju) – činjenično i/ili pravno potkrepljuju – navodi iz ustavne tužbe koja je podnesena u roku. Takvo stajalište Ustavni sud je izrazio (primjerice) u odluci broj: U-III-722/2007 od 4. srpnja 2007.«
34.2. To je stajalište sukladno pravnom