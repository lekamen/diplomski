 Pravilnika i redovito se ažurirati. EU izjava o sukladnosti mora biti sastavljena na hrvatskom jeziku ili na nekom drugom jeziku koji je razumljiv službenicima središnjeg tijela državne uprave nadležnog za mjeriteljstva.
(3) Kada se na mjerilo primjenjuje više pravnih akata Europske unije kojima se zahtijeva EU izjava o sukladnosti, sastavlja se samo jedna EU izjava o sukladnosti. Navedena izjava sadrži popis primijenjenih pravnih akata Europske unije, navodeći gdje su službeno objavljeni.
(4) Sastavljanjem EU izjave o sukladnosti proizvođač preuzima odgovornost za sukladnost mjerila sa zahtjevima utvrđenim ovim Pravilnikom.
Oznaka sukladnosti
Članak 21.
Sukladnost mjerila s odredbama ovoga Pravilnika označuje se stavljanjem oznake CE i dodatne mjeriteljske oznake u skladu s odredbama članka 22. ovoga Pravilnika.
Opća načela za oznaku CE i dodatnu mjeriteljsku oznaku
Članak 22.
(1) Za oznaku CE vrijede opća načela utvrđena člankom 30. Uredbe (EZ) br. 765/2008.
(2) Dodatna mjeriteljska oznaka sastoji se od velikog slova »M« i dviju posljednjih znamenki godine njezina stavljanja uokvirenih pravokutnikom. Visina pravokutnika mora biti jednaka visini oznake CE.
(3) Opća načela utvrđena u članku 30. Uredbe (EZ) br. 765/2008 primjenjuju se na odgovarajući način i na dodatnu mjeriteljsku oznaku.
Pravila i uvjeti za stavljanje oznake CE i dodatne mjeriteljske oznake
Članak 23.
(1) Oznaka CE mora se staviti na mjerilo ili na njegovu natpisnu pločicu na vidljiv, čitljiv i neizbrisiv način. Ako to nije moguće ili to ne dopušta narav mjerila, oznaka se mora staviti na dokumente koji prate mjerilo i na ambalažu, ako postoji.
(2) Ako se mjerilo sastoji od skupa uređaja, koji nisu podsklopovi i rade zajedno, oznaka CE i dodatna mjeriteljska oznaka moraju se staviti na glavni uređaj mjerila.
(3) Oznaka CE i dodatna mjeriteljska oznaka moraju se staviti prije stavljanja mjerila na tržište.
(4) Oznaka CE i dodatna mjeriteljska oznaka mogu se, ako je to opravdano, staviti na mjerilo tijekom proizvodnog procesa.
(5) Dodatna mjeriteljska oznaka mora se nalaziti neposredno iza oznake CE.
Iza oznake CE i dodatne mjeriteljske oznake mora se nalaziti identifikacijski broj prijavljenog tijela, ako je to tijelo bilo uključeno u fazu kontrole proizvodnje, u skladu s Dodatkom II. ovoga Pravilnika.
Identifikacijski broj prijavljenog tijela mora staviti sâmo tijelo ili proizvođač odnosno njegov ovlašteni zastupnik, prema uputama tog tijela.
Identifikacijski broj prijavljenog tijela mora biti neizbrisiv ili samouništiv pri pokušaju uklanjanja.
(6) Nakon oznake CE, dodatne mjeriteljske oznake i mogućeg identifikacijskog broja prijavljenog tijela može slijediti i druga oznaka kojom se označuje poseban rizik ili poseban način uporabe mjerila.
IV. PRIJAVLJIVANJE TIJELA ZA OCJENJIVANJE SUKLADNOSTI
Obavješćivanje
Članak 24.
Središnje tijelo državne uprave nadležno za mjeriteljstvo obvezno je službenim putem obavijestiti Europsku komisiju i druge države članice Europske unije o tijelima koja je ovlastilo za provedbu postupaka ocjenjivanja sukladnosti u skladu s odredbama ovoga Pravilnika.
Nadležno tijelo koje provodi prijavljivanje
Članak 25.
(1) Središnje tijelo državne uprave nadležno za mjeriteljstvo je ujedno i tijelo koje provodi prijavljivanje u području mjeriteljstva i odgovorno je za utvrđivanje i provedbu postupaka potrebnih za ocjenjivanje i prijavljivanje tijela za ocjenjivanje sukladnosti te za praćenje rada prijavljenih tijela, uključujući sukladnost s člankom 30. ovoga Pravilnika.
(2) Središnje tijelo državne uprave nadležno za mjeriteljstvo može prenijeti poslove ocjenjivanja sukladnosti hrvatskom nacionalnom akreditacijskom tijelu u smislu Uredbe (EZ) br. 765/2008.
Zahtjevi koji se odnose na nadležno tijelo koje provodi prijavljivanje
Članak 26.
(1) Tijelo koje provodi prijavljivanje mora raspolagati dostatnim brojem stručno osposobljenih djelatnika za ispravnu provedbu svojih poslova te mora pri postupku prijavljivanja primjenjivati načela