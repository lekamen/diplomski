 kontrole upravnih akata (članak 19. st. 2. Ustava), a koja podrazumijeva stvarnu i učinkovitu, neovisnu i nepristranu sudsku zaštitu od nezakonitih akata javnopravnih tijela (v. odluku Ustavnog suda broj: U-III-4261/2012 od 28. svibnja 2014. godine, točka 17.).
S obzirom na osobite okolnosti konkretnog slučaja, u osporenoj presudi Upravnog suda u Rijeci nisu navedeni nikakvi, a kamoli dostatni, relevantni i ozbiljni razlozi za odbijanje podnositeljeve tužbe protiv odluke Povjerenstva, a u osporenoj presudi Visokog Upravnog suda ponovno nisu navedeni nikakvi, a kamoli dostatni, relevantni i ozbiljni razlozi za odbijanje podnositeljeve žalbe protiv prvostupanjske presude Upravnog suda u Rijeci. Zbog toga je podnositelju povrijeđeno i njegovo ustavno pravo na obrazloženu sudsku odluku u smislu članka 29. st. 1. Ustava i članka 6. st. 1. Konvencije (v. presudu Velikog vijeća ESLJP-a Gorou protiv Grčke (br. 2) zahtjev br. 12686/03, 20. ožujka 2009. godine, § 37.).
Što se tiče odluke Povjerenstva za odlučivanje o sukobu interesa (nastavno: Povjerenstvo), ona se ni u kom aspektu ne može smatrati 'zakonitom' u značenju koje 'zakonitost' (lawfulness) ima u praksi Europskog suda za ljudska prava (nastavno: ESLJP), a koju je prihvatio i Ustavni sud obuhvaćajući je pojmom vladavine prava iz članka 3. Ustava. Postupanje Povjerenstva u konkretnom je slučaju bilo samovoljno (arbitrarno), pri čemu nadležni sudovi nisu podnositelju pružili stvarnu i učinkovitu sudsku zaštitu od nedopuštene samovolje tog tijela.«
45. Podnositelj nakon toga iznosi svoje stajalište o prirodi utvrđene povrede koja mu je stavljena na teret:
»Budući da je podnositelj bio imenovan članom nadzornog odbora trgovačkog društva BRIJUNI RIVIJERA d.o.o. u svojstvu dužnosnika, bez primanja bilo kakve naknade za izvršeni rad, njegov rad u nadzornom odboru izvršavan je u javnom interesu i nije bio povezan s privatnim interesom samog podnositelja ni u jednom aspektu. Proizlazi da se navodna povreda koju je učinio sastojala od formalne povrede zakona bez postojanja opasnosti od stvarnog sukoba interesa u smislu članka 2. ZSSI-ja.«
46. U ustavnoj tužbi naglasak se stavlja na izostanak u ZoSSI-ju:26/11-126/12 prijelaznih zakonskih odredaba za zatečene dužnosnike – članove NO:
»... u prijelaznim odredbama ZSSI-ja nije bio propisan prijelazni zakonski režim, to jest nisu bila propisana pravila ponašanja za dužnosnike koji su na dan njegovog stupanja na snagu bili zatečeni da (zakonito) obnašaju dužnost člana nadzornog odbora trgovačkih društava (kao što je to bio slučaj s prijelaznom odredbom članka 13. Zakona o izmjenama i dopunama Zakona o sprječavanju sukoba interesa u obnašanju javnih dužnosti, Narodne novine br. 92/10). (...)
Štoviše, ZSSI je u prijelaznim odredbama propisao da ostaju na snazi svi relevantni podzakonski propisi koji su do tada bili doneseni na temelju prijašnjeg Zakona o sprječavanju sukoba interesa u obnašanju javnih dužnosti, koji je dopuštao da podnositelj bude član nadzornog odbora u trgovačkom društvu ...
(...)
U takvoj situaciji razumno se moglo i moralo očekivati da će se primjena ZSSI-ja na zatečene situacije (tj. na dužnosnike koji su u vrijeme stupanja na snagu ZSSI-ja bili zatečeni na dužnostima u upravnim i nadzornim odborima trgovačkih društava u skladu s prijašnjim zakonom) tumačiti u duhu pravila koja su za takve iste situacije bila propisana člankom 13. prijašnjeg zakona iz 2010. godine ...«
47. S tim u vezi podnositelj se poziva na činjenicu da je zakonodavac već u siječnju 2012. godine, donošenjem ZIZoSSI-ja:12/12, ispravio prethodni propust tako da je uredio pravila za zatečene dužnosnike – članove NO. Stoga je podnositelj mogao opravdano očekivati da će se tumačenje mjerodavnih zakonskih odredaba nastaviti u smislu ranije postojećeg zakonskog uređenja odnosno ranijih prijelaznih zakonskih odredaba:
»4. Kao jasan dokaz pravilnosti tog očekivanja, ali i dokaz da je zakonodavac propustio u ZSSI-ju urediti prijelazna pravila ponašanja za takve 