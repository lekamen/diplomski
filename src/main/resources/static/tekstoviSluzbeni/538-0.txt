26 09.03.2015 Zakon o izmjenama i dopunama Zakona o pravosudnoj suradnji u kaznenim stvarima s državama članicama Europske unije
HRVATSKI SABOR
539
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O PRAVOSUDNOJ SURADNJI U KAZNENIM STVARIMA S DRŽAVAMA ČLANICAMA EUROPSKE UNIJE
Proglašavam Zakon o izmjenama i dopunama Zakona o pravosudnoj suradnji u kaznenim stvarima s državama članicama Europske unije, koji je Hrvatski sabor donio na sjednici 27. veljače 2015. godine.
Klasa: 011-01/15-01/1
Urbroj: 71-05-03/1-15-2
Zagreb, 4. ožujka 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O PRAVOSUDNOJ SURADNJI U KAZNENIM STVARIMA S DRŽAVAMA ČLANICAMA EUROPSKE UNIJE
Članak 1.
U Zakonu o pravosudnoj suradnji u kaznenim stvarima s državama članicama Europske unije (»Narodne novine«, br. 91/10., 81/13. i 124/13.) u članku 1. stavku 1. točki 8. umjesto točke stavlja se zarez te dodaje točka 9. koja glasi:
»9. europski nalog za zaštitu.«.
U stavku 2. podstavku 12. umjesto točke stavlja se zarez te dodaje podstavak 13. koji glasi:
»–Direktiva 2011/99/EU Europskog parlamenta i Vijeća od 13. prosinca 2011. o europskom nalogu za zaštitu (SL L 338/2 21. 12. 2011.).«.
Članak 2.
U članku 2. točki 14. iza riječi: »stavka 1. i 2.« dodaje se riječ: »i«, a riječi: »i članka 113. stavka 1.« brišu se.
U točki 27. umjesto točke stavlja se točka zarez te dodaju točke 28., 29., 30., 31. i 32. koje glase:
»28) europski nalog za zaštitu – je odluka pravosudnog ili drugog nadležnog tijela u državi članici izdana u vezi sa zaštitnom mjerom, na temelju koje pravosudno ili drugo nadležno tijelo druge države članice poduzima odgovarajuće mjere u skladu s njezinim nacionalnim pravom, s ciljem nastavka zaštite zaštićene osobe;
29) zaštitna mjera – je mjera izrečena odlukom donesenom u kaznenom predmetu u državi izdavanja na temelju njezina nacionalnog prava, kojom se osobi koja uzrokuje opasnost izriče jedna ili više slijedećih zabrana ili ograničenja:
a) zabrana posjećivanja određenog mjesta ili područja,
b) zabrana približavanja određenoj osobi,
c) zabrana uspostavljanja ili održavanja veze s određenom osobom,
d) zabrana uhođenja ili uznemiravanja žrtve ili druge osobe,
e) udaljenje iz doma;
30) zaštićena osoba – je fizička osoba koja se zaštitnim mjerama štiti od opasnosti počinjenja kaznenog djela koje može ugroziti njezin život, fizički i psihički integritet, dostojanstvo, osobnu slobodu ili spolni integritet;
31) osoba koja uzrokuje opasnost – je fizička osoba kojoj je izrečena jedna ili više zabrana ili ograničenja;
32) država nadzora – je država izvršenja probacijske odluke iz glave VIII. ovog Zakona ili odluke o mjeri opreza iz glave VIII.a ovog Zakona u vezi s kojima je izdan europski nalog za zaštitu.«.
Članak 3.
U članku 5. stavku 1. iza riječi: »članka 1.« dodaju se riječi: »stavka 1.«.
U stavku 1. podstavku 1. riječi: »je osoba na koju se nalog odnosi zatečena odnosno gdje ima prebivalište ili boravište« zamjenjuju se riječima: »se nalazi osoba na koju se nalog odnosi«.
Podstavak 4. mijenja se i glasi:
»–u odnosu na točku 5. ministarstvo nadležno za poslove pravosuđa;«.
U podstavku 6. umjesto točke stavlja se točka sa zarezom te dodaje podstavak 7. koji glasi:
»– u odnosu na točku 9. županijski sudovi prema mjestu gdje zaštićena osoba ima prebivalište ili boravište odnosno boravak.«.
U stavku 2. riječi: »europskog uhidbenog naloga ako nije poznato gdje se tražena osoba nalazi i« brišu se.
U stavku 3. riječi: »5. do 8.« zamjenjuju se riječima: »4., 5. i 7. ovog članka«.
U stavku 4. riječi: »sudu iz članka 5. stavka 1. ovog Zakona« zamjenjuju se riječju: »tijelu«.
Članak 4.
Iza članka 5. dodaju se naslov iznad članka i članak 5.a koji glase:
»Uloga središnjeg tijela
Članak 5.a
(1) Ministarstvo nadležno za poslove pravosuđa je središnje koordinativno tijelo koje pruža pomoć domaćim nadležnim tijelima i nadležnim tijelima drugih država