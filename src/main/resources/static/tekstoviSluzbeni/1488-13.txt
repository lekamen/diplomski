 provodi službenik Ministarstva kojeg ovlasti ministar.
Članak 77.
Komora i fizička ili pravna osoba koja obavlja posao ili djelatnost uređenu ovim Zakonom dužna je Ministarstvu u svrhu provođenja nadzora dostaviti sve zatražene podatke, dokumente i izvješća u zatraženom roku.
Članak 78.
(1) Službena osoba Ministarstva Komori, odnosno osobi koja obavlja posao ili djelatnost uređenu ovim Zakonom rješenjem naređuje otklanjanje nezakonitosti koja se utvrdi u provedbi nadzora.
(2) Protiv rješenja kojim se naređuje otklanjanje nezakonitosti utvrđenih u provedi nadzora žalba nije dopuštena, ali se može pokrenuti upravni spor.
X. PREKRŠAJNE ODREDBE
Članak 79.
(1) Novčanom kaznom od 100.000,00 do 200.000,00 kuna kaznit će se za prekršaj pravna osoba ako stručne poslove prostornog uređenja obavlja bez ishođene suglasnosti iz članka 9. stavka 1. ovoga Zakona.
(2) Za prekršaj iz stavka 1. ovoga članka novčanom kaznom od 10.000,00 do 20.000,00 kuna kaznit će se i odgovorna osoba u pravnoj osobi.
Članak 80.
(1) Novčanom kaznom od 100.000,00 do 200.000,00 kuna kaznit će se za prekršaj pravna osoba registrirana za obavljanje stručnih poslova prostornog uređenja ako u izradi nacrta prostornog plana ne osigura sudjelovanje osoba iz članka 15. stavka 1. ovoga Zakona.
(2) Novčanom kaznom od 25.000,00 do 50.000,00 kuna kaznit će se za prekršaj fizička osoba – ovlašteni arhitekt koji samostalno obavlja stručne poslove prostornog uređenja ako u izradi nacrta prostornog plana ne osigura sudjelovanje osoba iz članka 15. stavka 1. ovoga Zakona.
(3) Za prekršaj iz stavka 1. ovoga članka novčanom kaznom od 10.000,00 do 20.000,00 kuna kaznit će se i odgovorna osoba u pravnoj osobi.
Članak 81.
(1) Novčanom kaznom od 50.000,00 do 100.000,00 kuna kaznit će se za prekršaj pravna osoba registrirana za obavljanje stručnih poslova prostornog uređenja ako djelatnost prostornog uređenja ne obavlja u skladu s odredbom članka 16. ovoga Zakona.
(2) Za prekršaj iz stavka 1. ovoga članka novčanom kaznom od 5000,00 do 20.000,00 kuna kaznit će se i odgovorna osoba u pravnoj osobi.
Članak 82.
Novčanom kaznom od 15.000,00 do 30.000,00 kuna kaznit će se za prekršaj fizička osoba ako:
– obavlja posao projektanta i/ili glavnog projektanta, a ne ispunjava uvjete iz članka 17. ovoga Zakona
– obavlja posao nadzornog inženjera, a ne ispunjava uvjete iz članka 18. ovoga Zakona.
Članak 83.
(1) Novčanom kaznom od 50.000,00 do 75.000,00 kuna kaznit će se za prekršaj pravna osoba koja obavlja poslove projektiranja i/ili stručnog nadzora građenja ako:
– ne zaposli ovlaštenog arhitekta ili ovlaštenog inženjera (članak 22.)
– navedene poslove obavlja protivno odredbi članka 23. ovoga Zakona.
(2) Za prekršaj iz stavka 1. ovoga članka novčanom kaznom od 5000,00 do 20.000,00 kuna kaznit će se i odgovorna osoba u pravnoj osobi.
Članak 84.
Novčanom kaznom od 15.000,00 do 30.000,00 kuna kaznit će se za prekršaj fizička osoba ako:
– obavlja posao glavnog inženjera gradilišta ili inženjera gradilišta, a ne ispunjava uvjete iz članka 24. ovoga Zakona
– obavlja posao voditelja radova, a ne ispunjava uvjete iz članka 25. ovoga Zakona.
Članak 85.
(1) Novčanom kaznom u iznosu 50.000,00 do 100.000,00 kuna kaznit će se pravna osoba koja gradi ili izvodi radove, a nije imenovala glavnog inženjera gradilišta, inženjera gradilišta i/ili voditelja radova iz članka 26. stavka 1. ovoga Zakona.
(2) Novčanom kaznom u iznosu 25.000,00 do 50.000,00 kuna kaznit će se fizička osoba obrtnik koja gradi ili izvodi radove, a nije imenovala glavnog inženjera gradilišta, inženjera gradilišta i/ili voditelja radova iz članka 26. stavka 1. ovoga Zakona.
(3) Za prekršaj iz stavka 1. ovoga članka novčanom kaznom od 5000,00 do 20.000,00 kuna kaznit će se i odgovorna osoba u pravnoj osobi.
Članak 86.
(1) Novčanom kaznom od 50.000,00 do 100.000,00 kuna kaznit će se pravna osoba koja obavlja djelatnost građenja ako:
– obavlja djelatnost građenja protivno odredbi članka 29. ovoga Zakona
– u obavljanju tih poslova nema