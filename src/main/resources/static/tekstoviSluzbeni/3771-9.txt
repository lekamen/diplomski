 zajednica Vatrogasne zajednice županija Rok: kontinuirano
VI. PLANSKE I OPERATIVNE AKTIVNOSTI UTVRĐENE DRŽAVNIM PLANOM ANGAŽIRANJA VATROGASNIH SNAGA I SNAGA KOJE SUDJELUJU U GAŠENJU POŽARA
29. Državni hidrometeorološki zavod (DHMZ) svakodnevno će određivati stvarni indeks opasnosti za nastanak i širenje požara na otvorenom prostoru priobalnog i kontinentalnog dijela Republike Hrvatske. Dobivene vrijednosti u razdoblju od 15. travnja do 31. listopada 2016. godine dostavljat će Državnoj upravi za zaštitu i spašavanje – Državnom informacijskom i komunikacijskom sustavu zaštite i spašavanja.
DHMZ svakodnevno će određivati prognostički indeks opasnosti za nastanak i širenje požara na otvorenom prostoru priobalnog dijela Republike Hrvatske. Dobivene vrijednosti u razdoblju od 1. svibnja do 31. listopada 2016. godine dostavljat će Državnoj upravi za zaštitu i spašavanje – Državnom informacijskom i komunikacijskom sustavu zaštite i spašavanja te posredno i Ministarstvu obrane – Zapovjednom operativnom središtu Glavnog stožera Oružanih snaga Republike Hrvatske/Protupožarnim namjenski organiziranim snagama OS RH. Stvarni i prognostički indeks opasnosti, sukladno potrebama, izračunavat će se i izvan navedenog vremenskog razdoblja.
DHMZ će polutjedne i tjedne vremenske prognoze s posebnim naglaskom na mogućnost pojave električnog pražnjenja u razdoblju od 1. svibnja do 31. listopada 2016. godine, dostavljati Državnoj upravi za zaštitu i spašavanje – Državnom informacijskom i komunikacijskom sustavu zaštite i spašavanja, Ministarstvu obrane –Zapovjedno-operativnom središtu Glavnog stožera Oružanih snaga Republike Hrvatske / Protupožarnim namjenski organiziranim snagama Oružanih snaga Republike Hrvatske i Hrvatskim šumama d.o.o.
DHMZ će od 1. travnja do 30. studenog 2016. godine (svaki petak najbliži početku i sredini mjeseca) dostavljati mjesečne vremenske prognoze za 7 područja (središnja Hrvatska, istočna Hrvatska, gorska Hrvatska, unutrašnjost Dalmacije, sjeverni Jadran, srednji Jadran, južni Jadran). Od 1. travnja do 30. studenog 2016. godine sredinom mjeseca slijedi izrada sezonske vremenske prognoze za Hrvatsku, a od 1. travnja do 30. rujna 2016. godine početkom mjeseca izrada posebne sezonske vremenske prognoze po mjesecima s analizom atmosferske cirkulacije. Sezonske vremenske prognoze odnose se na Jadran i priobalje. Od travnja do listopada 2016. godine redovito će se izrađivati mjesečne analize i verifikacije meteoroloških i silvometeoroloških produkata vezanih uz zaštitu šuma od požara.
U slučaju potrebe, DHMZ će izrađivati i dostavljati posebnu kratkoročnu vremensku prognozu za područje zahvaćeno velikim šumskim požarom, a posebno u vezi promjene smjera i brzine vjetra, te oborine i prosljeđivati je Državnoj upravi za zaštitu i spašavanje – Vatrogasnom operativnom središtu, radi određivanja slijeda aktivnosti vatrogasnih snaga i opreme za akcije gašenja požara, odnosno prosljeđivanja indeksa i drugih podataka nadležnim zapovjedništvima. Redovito će se računati stvarni i prognostički Hainesov indeks. Stvarni će se računati iz radiosondažnih mjerenja meteoroloških postaja Zadar-Zemunik i Zagreb-Maksimir, a prognostički na osnovi rezultata numeričkih prognostičkih modela ECMWF i Aladin/Alaro.
Redovito će se u razdoblju od 1. svibnja do 31. listopada 2016. godine dostavljati posebna upozorenja na specifične vremenske prilike opasne za nastanak i širenje požara na otvorenom prostoru priobalnog dijela Republike Hrvatske. Posebna upozorenja izrađivat će Sektor za vremenske analize i prognoze Državnog hidrometeorološkog zavoda za tekući i slijedeći dan te ih dostavljati Državnoj upravi za zaštitu i spašavanje – Državnom informacijskom i komunikacijskom sustavu zaštite i spašavanja.
Na korisničkim web stranicama namijenjenima za Državnu upravu za zaštitu i spašavanje i Ministarstva obrane bit će svakodnevno dostupne i vremenske prognoze kao i neki prognostički produkti (ALADIN/ALARO polja vjetra i oborine; meteogrami ECMWF i