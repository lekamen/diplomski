55 15.06.2016 Odluka o izmjeni Odluke o obveznoj pričuvi
HRVATSKA NARODNA BANKA
1442
Na temelju članka 14. i članka 42. stavka 3. točke 7. Zakona o Hrvatskoj narodnoj banci (»Narodne novine«, br. 75/2008. i 54/2013.) Savjet Hrvatske narodne banke na sjednici održanoj 8. lipnja 2016. donio je
ODLUKU
O IZMJENI ODLUKE O OBVEZNOJ PRIČUVI
I.
U Odluci o obveznoj pričuvi (»Narodne novine«, br. 136/2015.) u točki III. stavku 2. točka 5) mijenja se i glasi:
»5) sredstva primljena od sljedećih međunarodnih financijskih institucija:
– Međunarodne banke za obnovu i razvoj,
– Međunarodne financijske korporacije,
– Razvojne banke Vijeća Europe,
– Europske banke za obnovu i razvoj,
– Europske investicijske banke,
– Europskoga investicijskog fonda,
– Europskog fonda za jugoistočnu Europu i
– Fonda za zeleni rast jugoistočne Europe.«.
II.
Ova Odluka objavljuje se u »Narodnim novinama«, a stupa na snagu 13. srpnja 2016., kada banke sastavljaju obračun obvezne pričuve za obračunsko razdoblje od 1. do 30. lipnja 2016.
O. br. 819/2016.
Zagreb, 8. lipnja 2016.
Predsjednik Savjeta Hrvatske narodne banke guverner Hrvatske narodne banke prof. dr. sc. Boris Vujčić, v. r.
