4 14.01.2015 Pravilnik o načinu vođenja evidencije o obavljenim isplatama i dostavi izvješća o utrošenim sredstvima te kontroli namjenskog trošenja sredstava
MINISTARSTVO BRANITELJA
83
Na temelju članka 108. stavka 1. točke 12. Zakona o pravima hrvatskih branitelja iz Domovinskog rata i članova njihovih obitelji (»Narodne novine« broj 174/04., 92/05., 02/07., 107/07, 65/09, 137/09, 146/10, 55/11, 140/12, 19/13 – pročišćeni tekst, 33/13, 148/13 i 92/14), ministar branitelja donosi
PRAVILNIK
O NAČINU VOĐENJA EVIDENCIJE O OBAVLJENIM ISPLATAMA I DOSTAVI IZVJEŠĆA O UTROŠENIM SREDSTVIMA TE KONTROLI NAMJENSKOG TROŠENJA SREDSTAVA
I. OPĆA ODREDBA
Članak 1.
Ovim se Pravilnikom propisuje način vođenja evidencije o obavljenim isplatama i dostavi izvješća o utrošenim sredstvima, te propisuje nadzor obračuna i isplate novčanih primanja i drugih troškova koji se isplaćuju na temelju Zakona o pravima hrvatskih branitelja iz Domovinskog rata i članova njihovih obitelji (u daljnjem tekstu: Zakon) i na temelju Pravilnika o načinu isplate novčanih primanja i drugih troškova.
II. NADZOR OBRAČUNA OSOBNE INVALIDNINE I DRUGIH NOVČANIH PRIMANJA
Članak 2.
(1) Nadležni uredi državne uprave u jedinici područne (regionalne) samouprave, odnosno nadležno upravno tijelo Grada Zagreba (u daljem tekstu: prvostupanjsko tijelo), dužno je voditi evidenciju o izvršnim rješenjima kojima se priznaje status člana obitelji smrtno stradalog hrvatskog branitelja iz Domovinskog rata i pravo na obiteljsku invalidninu, pravo na povećanu obiteljsku invalidninu, pravo na uvećanu obiteljsku invalidninu, status člana obitelji nestaloga ili zatočenoga hrvatskog branitelja iz Domovinskog rata i novčanu naknadu u iznosu obiteljske invalidnine i obiteljske mirovine, povećane obiteljske invalidnine i uvećane obiteljske invalidnine, status HRVI iz Domovinskog rata i pravo na osobnu invalidninu, doplatak za njegu i pomoć druge osobe, ortopedski doplatak, posebni doplatak, doplatak za pripomoć u kući i status osobe za pružanje njege i pomoći HRVI I. skupine.
(2) Ministarstvo nadležno za branitelje (u daljnjem tekstu: Ministarstvo), odnosno nadležna ustrojstvena jedinica Ministarstva, dužna je voditi propisanu uredsku evidenciju o prvostupanjskim rješenjima koja su zaprimljena radi postupka revizije, drugostupanjskog upravnog postupka ili po drugim osnovama rješavanja ili isplate.
(3) Glavno tajništvo Ministarstva, Sektor za proračun, financije, isplatu trajnih prava, informatizaciju i javnu nabavu (u daljnjem tekstu: Sektor), izrađuje mjesečna izvješća o utrošenim sredstvima Državnog proračuna Republike Hrvatske za isplatu prava navedenih u stavku 1. ovog članka prema obračunima prvostupanjskih tijela.
(4) U slučaju da se u obračunima iz stavka 3. ovog članka utvrde da su učinjeni propusti kod utvrđivanja početka ili prestanka prava, ili drugi propusti, Ministarstvo će uputiti odnosnom prvostupanjskom tijelu naputak o obvezi uklanjanja utvrđenih propusta u određenom roku. Ako prvostupanjsko tijelo ne postupi sukladno danom naputku, Ministarstvo će postupiti sukladno odredbama Zakona o sustavu državne uprave.
III. NADZOR PO IZVRŠENIM ISPLATAMA OBITELJSKE INVALIDNINE I NOVČANE NAKNADE U IZNOSU OBITELJSKE INVALIDNINE TEMELJEM ČLANKA 78. STAVKA 2. ZAKONA, PO ISPLATAMA OBITELJSKE INVALIDNINE I NOVČANE NAKNADE U IZNOSU OBITELJSKE INVALIDNINE TEMELJEM ČLANKA 78. STAVKA 6. ZAKONA I PO ISPLATAMA POSEBNOG DOPLATKA TEMELJEM ČLANKA 84. ZAKONA
Članak 3.
(1) Radi nadzora ostvarivanja uvjeta za isplatu prava na obiteljsku invalidninu i isplate prava na novčanu naknadu u iznosu obiteljske invalidnine temeljem članka 78. stavka 2. Zakona, radi nadzora za isplatu prava na obiteljsku invalidninu roditelja smrtno stradalog hrvatskog branitelja iz Domovinskog rata i isplate prava na novčanu naknadu u iznosu obiteljske invalidnine roditelja nestalog ili zatočenog hrvatskog branitelja iz Domovinskog rata koji nisu u radnom odnosu i nisu korisnici mirovine prema Zakonu ili po propisima o mirovinskom