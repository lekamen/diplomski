56 17.06.2016 Zakon o izmjenama i dopunama Zakona o inspekcijama u gospodarstvu
HRVATSKI SABOR
1446
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O INSPEKCIJAMA U GOSPODARSTVU
Proglašavam Zakon o izmjenama i dopunama Zakona o inspekcijama u gospodarstvu, koji je Hrvatski sabor donio na sjednici 3. lipnja 2016. godine.
Klasa: 011-01/16-01/27
Urbroj: 71-06-01/1-16-2
Zagreb, 9. lipnja 2016.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O INSPEKCIJAMA U GOSPODARSTVU
Članak 1.
U Zakonu o inspekcijama u gospodarstvu (»Narodne novine«, br. 14/14.) u članku 3. stavku 2. podstavku 3. riječi »i pakiranje« brišu se.
U podstavku 5. iza riječi: »proizvoda« dodaju se riječi: »i zahtjevi za ekodizajn proizvoda povezanih s energijom«.
Iza podstavka 5. dodaje se novi podstavak 6. koji glasi:
»– zahtjevi u vezi s proizvodnjom, stavljanjem na tržište ili na raspolaganje na tržištu građevnih proizvoda«.
Dosadašnji podstavci 6. i 7. postaju podstavci 7. i 8.
Članak 2.
Članak 11. mijenja se i glasi:
»Inspekcijski nadzor koji se odnosi na primjenu zakona i drugih propisa u području zaštite potrošača provodi tržišni inspektor II. vrste, tržišni inspektor, viši tržišni inspektor i viši tržišni inspektor – specijalist.«.
Članak 3.
U članku 12. stavcima 1., 2. i 3. iza riječi: »kemijsko-inženjerske,« dodaju se riječi: »veterinarske, agronomske, sanitarno-inženjerske,«.
Članak 4.
U članku 19. stavku 1. iza riječi: »medicine,« dodaje se riječ: »veterine,«.
Članak 5.
U članku 23. iz stavka 2. dodaje se stavak 3. koji glasi:
»(3) Jedan primjerak zapisnika obvezno se uručuje ili dostavlja nadziranoj osobi ili njezinu zakonskom zastupniku, ili opunomoćeniku, ili sudioniku zatečenom u inspekcijskom nadzoru.«.
Članak 6.
U članku 28. stavak 4. mijenja se i glasi:
»(4) Inspektor odnosno drugi državni službenik je dužan kao inspekcijsku tajnu čuvati dokumentaciju, činjenice te sve druge podatke i dokaze utvrđene, odnosno nastale u inspekcijskom postupku, kao i identitet podnositelja predstavke.«.
Iza stavka 4. dodaje se novi stavak 5. i stavak 6. koji glase:
»(5) Iznimno od stavka 4. ovog članka inspektor odnosno drugi državni službenik nije dužan čuvati identitet podnositelja predstavke koji sudjeluje u postupku kao zainteresirana osoba radi zaštite svojih prava i pravnih interesa, ako to po prirodi stvari nije moguće ili je tako propisano zakonom.
(6) Na obradu osobnih podataka koji se obrađuju u inspekcijskom postupku primjenjuju se odredbe općeg propisa kojima se uređuje zaštita osobnih podataka.«.
Dosadašnji stavak 5. postaje stavak 7.
Članak 7.
Članak 34. mijenja se i glasi:
»(1) Osim kad mu je to dopušteno prema posebnom zakonu, inspektor neće podnijeti optužni prijedlog, odnosno izdati prekršajni nalog ako:
– nadzirana pravna ili fizička osoba tijekom inspekcijskog nadzora odnosno do donošenja rješenja otkloni nepravilnosti i nedostatke utvrđene u inspekcijskom nadzoru
– za utvrđene nepravilnosti je donijeto rješenje i nadzirana osoba je postupila po izvršnom rješenju inspektora
– nadzirana osoba očitovanjem na zapisnik preuzme obvezu da u određenom roku otkloni nepravilnosti i nedostatke utvrđene u inspekcijskom nadzoru za koje nije izrečena upravna mjera, a inspektor utvrdi da je počinjen prekršaj.
(2) Radi ispunjenja obveze iz stavka 1. podstavka 3. ovog članka inspektor će nadziranoj osobi izdati pisanu naredbu u kojoj će točno odrediti preuzetu obvezu i rok za izvršenje ovisno o prirodi preuzete obveze.
(3) Ako nadzirana osoba ne postupi na način opisan u stavku 1. ovog članka odnosno ne ispuni obvezu u određenom roku iz naredbe iz stavka 2. ovog članka, inspektor je dužan bez odgađanja, a najkasnije u roku od 15 dana od dana završetka nadzora odnosno u roku od 15 dana od isteka roka za ispunjenje obveze iz naredbe podnijeti optužni prijedlog za pokretanje prekršajnog postupka odnosno izdati prekršajni nalog.
(4) Iznimno od