15 06.02.2015 Uredba o izmjenama i dopunama Uredbe o provedbi projekata javno-privatnog partnerstva
VLADA REPUBLIKE HRVATSKE
280
Na temelju članka 7. stavka 2., članka 9. stavaka 4. i 9., članka 10. stavka 3., članka 14. stavka 2., članka 18. stavka 2., članka 19. stavka 10. i članka 20.a stavka 1. Zakona o javno-privatnom partnerstvu (»Narodne novine«, br. 78/2012 i 152/2014), Vlada Republike Hrvatske je na sjednici održanoj 5. veljače 2015. godine donijela
UREDBU
O IZMJENAMA I DOPUNAMA UREDBE O PROVEDBI PROJEKATA JAVNO-PRIVATNOG PARTNERSTVA
Članak 1.
U Uredbi o provedbi projekata javno-privatnog partnerstva (»Narodne novine«, broj 88/2012), u članku 1. ispred riječi: »struktura« dodaju se riječi: »osnovna pitanja pripreme, dokumentacije i provedbe projekata javno-privatnog partnerstva male vrijednosti,«.
Članak 2.
U članku 2. stavku 1. točke 2. i 4. brišu se.
Dosadašnje točke 3. i 5. postaju točke 2. i 3.
Članak 3.
U članku 3. stavku 2. riječi: »javno-privatno partnerstvo« zamjenjuju se riječima: »investicije i konkurentnost«.
Članak 4.
U članku 4. stavak 5. briše se.
Članak 5.
Iza članka 4. dodaju se naslovi iznad članaka i članci 4.a, 4.b i 4.c koji glase:
»Obvezna dokumentacija za provedbu projekata JPP-a male vrijednosti
Članak 4.a
U postupku pripreme JPP projekta male vrijednosti javno tijelo priprema sljedeće dokumente:
– Studiju o opravdanosti ulaganja u projekt JPP-a male vrijednosti;
– upute za izradu financijskog modela;
– prijedlog ugovora o JPP-u;
– dokumentaciju za nadmetanje;
– ostale dokumente potrebne za cjelovitu pripremu projekta, ukoliko su isti određeni posebnim propisima.
Prethodna suglasnost Ministarstva financija
Članak 4.b
(1) Pored dokumentacije određene propisima koji uređuju zaduživanje i preuzimanje dugoročnih obveza jedinica lokalne i područne (regionalne) samouprave, kao i dokumentacije iz stavka 2. ovoga članka, javno tijelo popunjava zahtjev za izdavanjem prethodne suglasnosti Ministarstva financija nad preuzimanjem dugoročnih obveza u formi obrasca iz Priloga IV. ove Uredbe.
(2) Zahtjevu iz stavka 1. ovoga članka prilaže se:
– prijedlog ugovora o JPP-u,
– Studija o opravdanosti ulaganja u projekt JPP-a male vrijednosti,
– usvojen plan proračuna za godinu u kojoj se započinje s postupkom pripreme projekta JPP-a male vrijednosti,
– projekcije primitaka i izdataka proračuna s uključenom naknadom koja proizlazi iz projekta za sljedeće tri godine,
– ovjerena financijska izvješća za prethodnu godinu u skladu s propisima iz područja financijskog izvještavanja i proračunskog računovodstva,
– izvješće o otplati zaduženja, danih jamstava i suglasnosti na obrascu propisanom od strane Ministarstva financija u trenutku podnošenja zahtjeva, te
– informaciju o naknadama koje javno tijelo već plaća ili će plaćanja proizaći iz sklopljenih ugovora o JPP-u, sukladno Zakonu o proračunu.
Struktura Studije o opravdanosti ulaganja u projekt JPP-a male vrijednosti
Članak 4.c
Studija o opravdanosti ulaganja u projekt JPP-a male vrijednosti sadrži najmanje sljedeće podatke:
1. Uvod;
2. Opće podatke o javnom tijelu – naručitelju;
3. Naziv te svrhu, cilj i predmet projekta;
4. Opis projekta;
5. Kvalitativnu i/ili kvantitativnu analizu vrijednosti za novac;
6. Prikaz predloženog modela organizacije i financiranja projekta;
7. Identifikaciju i alokaciju rizika projekta;
8. Procjenu vrijednosti nabave, te
9. Zaključak.«.
Članak 6.
U članku 5. točke 9. – 16. mijenjaju se i glase:
»9. strukturu kapitalnih troškova;
10. strukturu troškova održavanja i uporabe;
11. matricu alokacije kvantificiranih rizika;
12. izračun sadašnje vrijednosti ukupnih životnih troškova:
– po tradicionalnom (proračunskom) modelu;
– po JPP modelu;
13. izračun naknade:
– hipotetske po tradicionalnom (proračunskom) modelu;
– očekivane po JPP modelu;
14. financijsku analizu (JPP model):
– struktura kapitalnih troškova i projekcija amortizacije imovine;
– struktura operativnih troškova;
– struktura izvora financiranja i projekcija amortizacije duga;
–