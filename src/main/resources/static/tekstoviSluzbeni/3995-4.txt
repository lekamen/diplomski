 sklad s odredbama članka 56. ovoga Zakona, odrediti operatorima obvezu transparentnosti u vezi s međupovezivanjem i/ili pristupom na način da učine javno dostupnim određene podatke, kao što su osobito slijedeći podaci: računovodstveni podaci; tehničke specifikacije; mrene značajke; rokovi i uvjeti ponude i uporabe, uključujući sve uvjete kojima se ograničava pristup i/ili uporaba usluga i aplikacija i cijene.
Prema stavku 2. navedenog članka Zakona, Agencija može zatražiti od operatora, kojemu je određena obveza nediskriminacije, objavu standardne ponude na temelju koje drugi operatori neće biti obvezni plaćati dodatne troškove, koji nisu nužni za pružanje zatražene usluge, Standardna ponuda mora biti podrobno raščlanjena u skladu s potrebama tržišta, te mora sadržavati pripadajuće rokove, uvjete i cijene usluga.
Iz podataka spisa predmeta proizlazi da je tuženik na temelju članka 52. Zakona o elektroničkim komunikacijama pokrenuo postupak analize tržišta veleprodajnog pristupa mrežnoj infrastrukturi (uključujući dijeljeni i potpuni pristup izdvojenoj lokalnoj petlji) na fiksnoj lokaciji i tužitelju kao operatoru sa značajnom tržišnom snagom na navedenom tržištu odredio regulatorne obveze.
Tuženik je odlukom od 18. srpnja 2012. odredio tužitelju obvezu dostave svih potrebnih podataka za određivanje i analizu mjerodavnih tržišta, te je tuženik izradio upitnik za tržište veleprodajnog pristupa mrežnoj infrastrukturi za provođenje postupka iz članka 54. ZEK-a. Nakon što su dostavljeni traženi podaci tuženik je pristupio provođenju postupka analize mjerodavnog tržišta i donio regulatorni dokument »Analiza tržišta veleprodajnog pristupa mrežnoj infrastrukturi«. Nadalje, tuženik je putem javne rasprave omogućio svim zainteresiranim stranama da iznesu svoja mišljenja, primjedbe i prijedloge na predmetnu analizu zajedno s prijedlozima Odluke o analizi veleprodajnog širokopojasnog pristupa i izmjeni analize tržišta maloprodaje širokopojasnog pristupa internetu s obzirom na povezanost istih. Za vrijeme trajanja postupka javne rasprave zaprimljeni su komentari određenih operatora na koje je tuženik dao odgovor kao i razloge pojašnjenja prihvaćanja odnosno neprihvaćanja navoda istih. Pored toga tijekom postupka je sukladno članku 54. stavku 5. ZEK-a tuženik zatražio mišljenje Agencije za zaštitu tržišnog natjecanja načinu na koji je tuženik odredio mjerodavno tržište i utvrdio operatore sa značajnom tržišnom snagom, te je vodio računa o primjeni mjerodavne Preporuke Europske komisije o mjerodavnim tržištima podložnima prethodnoj regulaciji i mjerodavnim smjernicama Europske komisije o analizi tržišta i usklađivanju značajne tržišne snage, sukladno zajedničko regulatornom okviru za elektroničke komunikacije, mreže i usluge. S obzirom na prepreke koje se mogu pojaviti na tržištu veleprodajnog pristupa mrežnoj infrastrukturi i na pripadajućem maloprodajnom tržištu na koje operator sa značajnom tržišnom snagom može prenijeti svoju značajnu tržišnu snagu tuženik je tužitelju odredio odgovarajuće regulatorne obveze kako je to navedeno u točci II. izreke odluke.
Prema ocjeni ovoga Suda tuženik je u predmetnoj analizi sukladno članku 56. stavcima 2. i 3. ZEK-a pravilno koristio svoje diskrecijsko pravo na određivanje načina na koji će se odrediti regulatorne obveze iz članka 58. do 65. ZEK-a te je polazeći od nedostatne djelotvornosti tržišnog natjecanja na mjerodavnom tržištu i prethodno definiranog izvora značajne tržišne snage tužitelja, odredio regulatorne obveze razmjerno i opravdano s obzirom na regulatorna načela i ciljeve iz članka 5. ZEK-a. U konkretnom slučaju tuženik nije prekoračio svoju ovlast propisanu naprijed citiranim odredbama ZEK-a budući da iz podataka spisa predmeta proizlazi da je tuženik u svim do sada analiziranim tržištima u okviru regulatorne obveze transparentnosti propisivao rokove za privremenu obustavu i aktivaciju instrumenata plaćanja pa je ovaj Sud u predmetima koji su se vodili pod brojem: Us-10117/09,