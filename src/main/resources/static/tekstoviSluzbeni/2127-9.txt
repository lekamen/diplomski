 novčanom kaznom u izračunatom iznosu iz stavka 1. ovoga članka ili u novčanom iznosu iz stavka 3. ili stavka 4. ovoga članka, ovisno o tome koji način određivanja novčanog iznosa treba primijeniti, kaznit će se za prekršaj iz stavka 1. ovoga članka pravni subjekt koji je vrijednosne papire izdavatelja uvrstio na uređeno tržište bez suglasnosti izdavatelja.
(9) Novčanom kaznom u iznosu od 100.000,00 do 5.000.000,00 kuna kaznit će se za prekršaj iz stavka 1. ovoga članka i odgovorna osoba pravnog subjekta iz stavka 8. ovoga članka koji je vrijednosne papire izdavatelja uvrstio na uređeno tržište bez suglasnosti izdavatelja.
(10) Kada su vrijednosni papiri izdavatelja uvršteni na uređeno tržište bez suglasnosti izdavatelja, novčanom kaznom iz stavka 6. ovoga članka kaznit će se za prekršaj iz stavka 1. ovoga članka fizička osoba koja je vrijednosne papire izdavatelja uvrstila na uređeno tržište bez suglasnosti izdavatelja.
Članak 574.b
(1) Novčanom kaznom u iznosu izraženom u postotku od 3% do 5% ukupnog prihoda koji je poslovni subjekt ostvario u godini kada je počinjen prekršaj, utvrđenog na temelju godišnjih financijskih izvještaja za tu godinu, kaznit će se za prekršaj pravni subjekt ako:
1. suprotno članku 424. ovoga Zakona, u propisanom roku izdavatelju i/ili Agenciji ne dostavi obavijest iz članka 413. ovoga Zakona o dosezanju, prelasku ili padu ispod propisanih pragova, a što je dovelo do ozbiljnog ugrožavanja financijskog tržišta,
2. suprotno članku 423. ovoga Zakona, izdavatelju i/ili Agenciji ne dostavi obavijest iz članka 413. ovoga Zakona u propisanom sadržaju i/ili s propisanim privicima, a što je dovelo do ozbiljnog ugrožavanja financijskog tržišta.
(2) Izračunati iznos iz stavka 1. ovoga članka izriče se u iznosu koji je višekratnik iznosa od 1.000,00 kuna.
(3) Kada je izračunati iznos iz stavka 1. ovoga članka manji od 500.000,00 kuna, pravni subjekt iz stavka 1. ovoga članka kaznit će se za prekršaj iz stavka 1. ovoga članka novčanom kaznom u iznosu od 500.000,00 do 1.000.000,00 kuna.
(4) Kada je pravni subjekt iz stavka 1. ovoga članka ostvario korist ili spriječio gubitak, a iznos tako ostvarene koristi ili spriječenog gubitka moguće je utvrditi, pravni subjekt iz stavka 1. ovoga članka kaznit će se za prekršaj iz stavka 1. ovoga članka novčanom kaznom u iznosu do visine dvostruko utvrđenog iznosa tako ostvarene koristi odnosno tako spriječenog gubitka, ako je taj iznos veći od propisanog maksimalnog iznosa iz stavaka 1. i 3. ovoga članka.
(5) Novčanom kaznom u iznosu od 100.000,00 do 5.000.000,00 kuna kaznit će se za prekršaj iz stavka 1. ovoga članka i odgovorna osoba pravnog subjekta iz stavka 1. ovoga članka.
(6) Novčanom kaznom u iznosu od 500.000,00 do 15.500.000,00 kuna kaznit će se za prekršaj fizička osoba ako:
1. suprotno članku 424. ovoga Zakona, u propisanom roku izdavatelju i/ili Agenciji ne dostavi obavijest iz članka 413. ovoga Zakona o dosezanju, prelasku ili padu ispod propisanih pragova, a što je dovelo do ozbiljnog ugrožavanja financijskog tržišta,
2. suprotno članku 423. ovoga Zakona, izdavatelju i/ili Agenciji ne dostavi obavijest iz članka 413. ovoga Zakona u propisanom sadržaju i/ili s propisanim privicima, a što je dovelo do ozbiljnog ugrožavanja financijskog tržišta.
(7) Kada je fizička osoba iz stavka 6. ovoga članka ostvarila korist ili spriječila gubitak, a iznos tako ostvarene koristi ili spriječenog gubitka moguće je utvrditi, fizička osoba iz stavka 6. ovoga članka kaznit će se za prekršaj iz stavka 6. ovoga članka novčanom kaznom u iznosu do visine dvostruko utvrđenog iznosa tako ostvarene koristi odnosno tako spriječenog gubitka, ako je taj iznos veći od propisanog maksimuma iz stavka 6. ovoga članka.«.
Članak 33.
Naslov iznad članka 575. mijenja se i glasi: »Ostali prekršaji kod izdavatelja čiji su vrijednosni papiri uvršteni na uređeno tržište«.
Članak 575. mijenja se i glasi:
»(1) Novčanom kaznom u iznosu od 100.000,00 do 250.000,00 kuna kaznit će se za prekršaj izdavatelj 