 mjesta, pribavljena suglasnost Gradskog poglavarstva Grada Samobora, te potvrdilo da Državni inspektorat nema ovlasti ocjenjivati zakonitost Cjenika za koji je pribavljena suglasnost jedinice lokalne samouprave, a koji je donesen na temelju odredbe članka 21. Zakona o komunalnom gospodarstvu. Stoga je povodom žalbe poništeno navedeno rješenje kojim je privremeno zabranjeno pružanje djela usluga i to naplate upisa, prijepisa i izdavanja dokumenata o pravu korištenja grobnih mjesta na grobljima.
U prekršajnom postupku kojeg je na temelju obavljenog inspekcijskog nadzora Državni inspektorat pokrenuo podnošenjem optužnog prijedloga zbog povrede članka 8. stavak 1. Zakona o zaštiti potrošača Prekršajni sud je donio oslobađajuću presudu, poslovni broj: Pp-1-G-197-12 od 15. siječnja 2013. godine u kojoj je utvrđeno da je predlagatelj u ovom slučaju kao potrošač podnio pisani prigovor, a okrivljena pravna osoba Komunalac d.o.o. usmeno odgovorila u zakonskom roku. Sud je odluku obrazložio pozivom na odredbu članka 8. stavak 1. Zakona o zaštiti potrošača kojom nije propisano da je trgovac dužan na podneseni prigovor potrošaču odgovoriti u pisanom obliku, odnosno navedenim Zakonom nije propisana forma u kojoj se mora dati odgovor potrošaču, pa je i davanje odgovora u usmenom obliku u skladu sa zakonom. Stoga je utvrđeno da se nisu ostvarili bitni elementi prekršaja iz članka 144. stavak 1. Podstavak 9. i stavak 2. Zakona o zaštiti potrošača radi čega je donijeta oslobađajuća presuda.
U predmetu poslovni broj: 7 P-610/12 Općinskog suda u Samoboru donijeta je 17. listopada 2013. godine presuda kojom je tuženiku – protutužitelju, Damiru Freslu, naloženo da tužitelju – protutuženiku trgovačkom društvu Komunalac d.o.o. plati dug u iznosu od 204,91 kn, a tužitelju protutuženiku je naloženo da provede pravomoćno rješenje broj: O-363/11-7 tako da u skladu s njim izvrši promjenu u očevidniku Gradskog groblja Samobor. Na tu presudu predlagatelj je podnio žalbu 8. studenog 2013. godine Županijskom sudu u Velikoj Gorici u kojem postupku još nije donesena odluka.
Citira se odredba članka 85. stavak 1. točka 3. Zakona o upravnim sporovima (»Narodne novine«, broj 20/10., 143/12. i 152/14.) u kojoj je navedeno da će Visoki upravni sud rješenjem odbaciti zahtjev za ocjenu zakonitosti i o tome obavijestiti podnositelja ako utvrdi da je zakonom osigurana druga zaštita od nezakonitosti općeg akta. Smatra da podnositelj ne može tražiti pravnu zaštitu pred Visokim upravnim sudom Republike Hrvatske, ukoliko je to zatražio već pred drugim nadležnim tijelima. Uz to navodi da podneseni zahtjev za ocjenu zakonitosti ne sadržava oznaku odredaba kojih se zakonitost osporava i razloge nezakonitosti općeg akta sukladno članku 84. stavak 1. Zakona o upravnim sporovima, pa predlaže da Sud odbaci podnijeti zahtjev.
Prema članku 3. stavak 2. Zakona o upravnim sporovima (»Narodne novine«, broj 20/10., 143/12. i 152/14. – dalje u tekstu: ZUS), predmet upravnog spora je i ocjena zakonitosti općeg akta jedinice lokalne i područne (regionalne) samouprave, pravne osobe koja ima javnu ovlast i pravne osobe koja obavlja javnu službu.
Visoki upravni sud Republike Hrvatske može postupak ocjene zakonitosti općeg akta pokrenuti i na temelju obavijesti građana prema članku 83. stavak 2. ZUS-a.
Sud je u ovom slučaju odlučio postupak pokrenuti po službenoj dužnosti u odnosu na Cjenik.
Cjenik pogrebnih usluga trgovačkog društva koji obavlja komunalne djelatnosti, prema ocjeni Suda, opći je akt kojeg je donijela pravna osoba koja obavlja javnu službu i ima javne ovlasti u obavljanju djelatnosti prema Zakonu o grobljima (»Narodne novine«, broj 19/98. i 50/12. – dalje u tekstu: ZOG), istaknut je (objavljen) na oglasnoj ploči i djeluje prema svima.
U cjeniku je, pod brojem V. OSTALE USLUGE, R. br. 8, šifra 460010, navedena, pod nazivom »Prijenos prava korištenja sudskim rješenjem i dobrovoljnom izjavom na krvne srodnike (roditelji-djeca), jed. mjere – dokum, cijena bez PDV-a 163,93 kn,