 vatrogastvo utvrditi Plan izviđanja požarno ugroženih područja sa zrakoplovima, a koji će se obavljati sukladno dnevnoj prosudbi Operativnog vatrogasnog zapovjedništva.
Izvršitelj zadatka: Ministarstvo obrane Sudjelovatelj: Državna uprava za zaštitu i spašavanje Rok: 15. svibnja 2016. godine
45. Ministarstvo obrane kontinuirano će pratiti stanje i korištenje resursa zrakoplova tipa Canadair CL – 415 i Air tractor AT 802A/F i helikoptera te, sukladno potrebama, žurno poduzimati odgovarajuće aktivnosti u svrhu pravodobnog servisiranja, nabavke potrebnih rezervnih dijelova, alata, opreme, goriva, maziva i zaštitnih sredstava. O stanju ispravnosti tehnike, izvršitelj će izvijestiti Državnu upravu za zaštitu i spašavanje – Sektor za vatrogastvo do kraja svibnja 2016. godine.
Ministarstvo obrane će u suradnji sa ovlaštenim tijelom za održavanje zrakoplova poduzimati odgovarajuće aktivnosti u svrhu održavanja zrakoplova što uključuje i žurnu reakciju na svaki zahtjev u okviru obveza iz stavka 1. i 2. ove točke.
Tijekom požarne sezone, Ministarstvo obrane će o stanju spremnosti zrakoplova i posada dnevno izvješćivati Vatrogasno zapovjedništvo Republike Hrvatske.
Izvršitelj zadatka: Ministarstvo obrane Rok: kontinuirano
46. Ministarstvo unutarnjih poslova – Ravnateljstvo policije će sukladno procjeni rizika planirati ispomoć policijskim upravama na moru u ljudstvu i tehnici koji će zajedno sa policijskim službenicima tih uprava u okviru obavljanja policijskih poslova poduzimati mjere na otkrivanju i hvatanju počinitelja prekršaja i kaznenih djela počinjenih paljevinama i požarima, mjere privremene regulacije i preusmjeravanja prometa sa područja zahvaćenog požarom, mjere osiguranja tijekom provođenja evakuacije i spašavanja stanovništva ugroženog požarom, te planirati i poduzimati mjere kako bi se zapriječilo počinjenje drugih kaznenih djela na evakuiranim područjima.
Prije početka požarne sezone Ministarstvo unutarnjih poslova izvršit će pripravu ljudstva i materijalno tehničkih sredstava potrebnih za kriminalističko istraživanje (utvrđivanje uzroka) požara i tehnoloških eksplozija i pojačani inspekcijski nadzor, prije svega otvorenog prostora i objekata turističkog značaja na priobalju. Ministarstvo unutarnjih poslova će otkloniti nedostatke na postojećoj te izvrši nabavku dodatne opreme i tehnike i dislocirati potreban broj inspektora zaštite od požara iz kontinentalnog dijela na priobalje.
Ministarstvo unutarnjih poslova će tijekom vatrogasnih intervencija gašenja velikih i katastrofalnih požara na otvorenom prostoru staviti na raspolaganje zrakoplov (helikopter) opremljen opremom za televizijsko i termovizijsko snimanje te odašiljanje podataka u stvarnom vremenu i dati na korištenje Državnoj upravi za zaštitu i spašavanje potrebnu opremu za prihvat istih u stvarnom vremenu.
Državnoj upravi za zaštitu i spašavanje omogućit će se pristup podacima sa stacioniranih rotirajućih kamera za nadzor granice sa uključenim algoritmom za otkrivanje dima i požara u pograničnom području i to u stvarnom vremenu, a Državna uprava za zaštitu i spašavanje se obvezuje na razvijanje sposobnosti unutar Zemljopisno obavijesnog sustava za distribuciju podataka prikupljenih iz gore spomenutih sustava korisnicima operativne, taktičke i strateške razine djelovanja te ostalim državnim upravnim organizacijama kojima su oni potrebni.
Ministarstvo unutarnjih poslova će tijekom ljetne protupožarne sezone osigurati prema potrebi i zahtjevu Državne uprave za zaštitu i spašavanje – Sektora za vatrogastvo, korištenje zrakoplova Ministarstva za zadaće prijevoza, izviđanja i koordinacije snaga.
Izvršitelj zadatka: Ministarstvo unutarnjih poslova Sudjelovatelj: Državna uprava za zaštitu i spašavanje Rok: 15. lipnja 2016. godine
VII. FINANCIRANJE I IZVJEŠĆIVANJE O PROVEDBI AKTIVNOSTI IZ PROGRAMA
47. Za provedbu ovoga Programa aktivnosti u Državnom proračunu za 2016. godinu i projekcijama za 2017. i 2018. godinu (»Narodne novine«, broj 26/16) neće biti potrebno