EU obavlja poslove vezane uz izradu dijelova strateških programskih dokumenata za korištenje sredstava iz ESI fondova namijenjenih malom i srednjem poduzetništvu; izrađuje sektorski specifične dijelove Sporazuma o partnerstvu između Republike Hrvatske i Europske komisije za korištenje EU strukturnih i investicijskih fondova za rast i radna mjesta u razdoblju 2014. – 2020. i operativnih programa te sudjeluje u postupku vrednovanja Sporazuma o partnerstvu i operativnih programa u skladu s planovima vrednovanja. Obavlja poslove vezane uz kriterije za odabir projekata i sudjeluje u odabiru projekata Operativnog programa Regionalna konkurentnost 2007. – 2013. te Operativnog programa Konkurentnost i kohezija 2014. – 2020.; priprema programe dodjele državnih potpora; koordinira i sudjeluje u izradi uputa za prijavitelje; osigurava sukladnost odabranih operacija s odabranim fondom ili više njih i kategorijama intervencije; utvrđuje mjere za provedbu operativnih programa te razvija uvjete i planove za provedbu prioritetne osi. Služba sudjeluje u izradi priručnika o internim procedurama za provedbu svojih funkcija i odgovarajućem revizijskom tragu; obavlja stručne, administrativne i upravno-pravne poslove koji se odnose na pripremu i planiranje godišnjih i višegodišnjih planova i programa rada; prati stanje potreba za unaprjeđenje razvoja maloga gospodarstva i obrta te obavlja i druge poslove iz svoje nadležnosti.«.
Članak 4.
Naslov iznad članka 37. i članak 37. mijenjaju se i glase:
»5.1.2. Služba za vrednovanje projekata EU
Članak 37.
Služba za vrednovanje projekata EU obavlja stručne, administrativne i upravno-pravne poslove koji se odnose na pripremu, provedbu i kontrolu nad postupcima vrednovanja projektnih prijava sufinanciranih sredstvima iz ESI fondova koji uključuju registraciju i administrativnu provjeru, provjeru prihvatljivosti, kvalitativnu procjenu projektnih prijava i donošenje odluke o financiranju u cilju potpune primjene važećih načela pojedinog poziva na dostavu projektnih prijava i općeg načela dobrog financijskog upravljanja u skladu s obavezama delegiranim od strane upravljačkog tijela za predmetne Operativne programe. Služba također obavlja poslove vezane za davanje pojašnjenja prijaviteljima i priprema podloge za rješavanje prigovora prijavitelja vezanih za postupak vrednovanja projektnih prijava. Služba usko surađuje s ostalim Službama iz Sektora na način da sudjeluje u pripremi metodologije ocjenjivanja kao i u pripremi podloga za izradu ugovora o dodjeli bespovratnih sredstava, te ostalim dodijeljenim funkcijama.
U sklopu Službe za vrednovanje projekata EU, ustrojavaju se sljedeće ustrojstvene jedinice:
5.1.2.1. Odjel za postupak vrednovanja projekata EU
5.1.2.2. Odjel za kontrolu kvalitete postupka vrednovanja projekata EU.«.
Članak 5.
Naslov iznad članka 38. i članak 38. mijenjaju se i glase:
»5.1.2.1. Odjel za postupak vrednovanja projekata EU
Članak 38.
Odjel za postupak vrednovanja projekata EU obavlja sve poslove vezane uz postupak vrednovanja projektnih prijava koje se financiraju iz ESI fondova u području poduzetništva i obrta. Odjel obavlja stručne i administrativne poslove koji uključuju postupak registracije i administrativne provjere projektnih prijava, provjere prihvatljivosti, kvalitativne procjene projektnih prijava i donošenja odluke o financiranju. Odjel koordinira rad Odbora za provjeru prihvatljivosti te Odbora za odabir projektnih prijava, kao i dokumentaciju koja im se dodjeljuje u rad. Odjel je zadužen za unos odgovarajućih podataka u integrirani informacijski sustav (MIS). Odjel surađuje s ostalim Službama u Sektoru radi provođenja postupka vrednovanja projektnih prijava sukladno primjenjivim propisima i pravilima pojedinog poziva na dostavu projektnih prijava posebice u dijelu pripreme metodologije ocjenjivanja i podloga za izradu Ugovora o dodjeli bespovratnih sredstava. Odjel po potrebi surađuje i s drugim institucijama unutar sustava upravljanja EU fondovima u Republici Hrvatskoj.