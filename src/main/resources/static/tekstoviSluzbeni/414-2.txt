 predstojnika Ureda, poslove unutarnje revizije, poslove koordinacije poslova vezanih uz informacijsku potporu rada Ureda, koordinaciju poslova vezanih uz predstavke i pritužbe građana i zahtjeve za pomilovanjima i odlikovanjima, obavlja koordinaciju poslova koji nisu u djelokrugu drugih unutarnjih ustrojstvenih jedinica Ureda te ostale poslove po nalogu Predsjednice Republike i predstojnika Ureda.
3. SAVJETNIČKO VIJEĆE
Članak 11.
U Savjetničkom vijeću obavljaju se najsloženiji savjetodavni, stručni i administrativni poslovi za potrebe Predsjednice Republike, kao i za potrebe savjetnika Predsjednice Republike, a osobito: poslovi izrade stručnih analiza i podloga za provedbu utvrđene politike Predsjednice Republike, poslovi u svezi s pripremom i organizacijom posjeta Predsjednice Republike u zemlji i u inozemstvu te drugi poslovi po nalogu Predsjednice Republike, ravnatelja Savjetničkog vijeća i predstojnika Ureda.
Savjetničko vijeće čine ravnatelj i svi savjetnici Predsjednice Republike iz članka 4. stavka 1. ove Odluke, a u okviru Savjetničkog vijeća ustrojavaju se sljedeći kabineti:
– Kabinet za obranu i nacionalnu sigurnost;
– Kabinet za vanjsku i europsku politiku;
– Kabinet za unutarnju politiku;
– Kabinet za gospodarstvo;
– Kabinet za društvene djelatnosti
– Kabinet za mlade.
Kabinet za obranu i nacionalnu sigurnost
Članak 12.
Kabinet za obranu i nacionalnu sigurnost obavlja poslove izrade stručnih materijala i priprema iz područja nacionalne sigurnosti; poslove vezane uz praćenje rada sigurnosnih službi u pogledu zaštite i ostvarivanja Ustavom Republike Hrvatske utvrđenih ljudskih prava i temeljnih sloboda; obavlja stručno-tehničke poslove iz vojno-obrambenog područja koji su potrebni u ostvarivanju Ustavom i zakonom utvrđenih ovlasti Predsjednice Republike, a osobito: priprema odluke, zapovijedi i druge akte iz područja obrane koje donosi Predsjednica Republike, priprema odluke iz područja vojnih odlikovanja i priznanja koje donosi Predsjednica Republike; priprema mišljenja na akte predložene od strane Vlade Republike Hrvatske, Ministarstva obrane odnosno Glavnog stožera Oružanih snaga Republike Hrvatske, vodi evidencije svih odluka Predsjednice Republike iz područja obrane i nacionalne sigurnosti; razmatra zakone i druge propise iz područja obrane i nacionalne sigurnosti, izvješćuje Predsjednicu Republike o provedbi njezinih stavova, zaključaka i odluka iz područja obrane i nacionalne sigurnosti te obavlja poslove pismene i usmene korespondencije s tijelima državne vlasti u pitanjima iz svoje nadležnosti.
Pored poslova iz stavka 1. ovog članka, Kabinet za obranu i nacionalnu sigurnost skrbi o propisanim ceremonijalnim poslovima Predsjednice Republike kao vrhovnog zapovjednika Oružanih snaga Republike Hrvatske, obavlja poslove organizacije i pripreme programa aktivnosti Predsjednice Republike u navedenim područjima, vodi potrebne evidencije o svim djelatnim vojnim osobama koje obnašaju svoju dužnost u Uredu, te obavlja i druge poslove po zapovijedi i nalogu Predsjednice Republike, uputama predstojnika Ureda i savjetnika za obranu i nacionalnu sigurnost.
Kabinet za vanjsku i europsku politiku
Članak 13.
Kabinet za vanjsku i europsku politiku obavlja poslove izrade stručnih materijala i priprema iz područja multilateralnih odnosa, globalnih pitanja, pitanja regionalne politike i sudjelovanja Republike Hrvatske u radu međunarodnih organizacija; poslove izrade stručnih materijala i priprema iz područja bilateralnih odnosa sa zemljama Afrike, Azije, Oceanije, Sjeverne, Srednje i Južne Amerike, Ruske Federacije i zemljama Istočnog partnerstva; poslove koji se odnose na bilateralne odnose sa zemljama članicama Europske unije, te predstavljanje i sudjelovanje Republike Hrvatske u radu tijela Europske unije; razmatra međunarodne ugovore i druge propise te obavlja poslove pismene i usmene korespondencije s tijelima državne uprave, diplomatskim predstavništvima Republike Hrvatske u inozemstvu, inozemnim diplomatskim