7 21.01.2015 Pravilnik o dostupnosti podataka potrošačima o ekonomičnosti potrošnje goriva i emisijama CO2 novih osobnih vozila
MINISTARSTVO ZAŠTITE OKOLIŠA I PRIRODE
128
Na temelju članka 219. stavka 6. Zakona o zaštiti okoliša (»Narodne novine«, broj 80/2013), ministar zaštite okoliša i prirode donosi
PRAVILNIK
O DOSTUPNOSTI PODATAKA POTROŠAČIMA O EKONOMIČNOSTI POTROŠNJE GORIVA I EMISIJAMA CO2 NOVIH OSOBNIH VOZILA
I. OPĆE ODREDBE
Članak 1.
Ovim se Pravilnikom propisuje način dostupnosti i sadržaj podataka potrošačima o potrošnji goriva i emisijama CO2 novih osobnih vozila, način informiranja potrošača o ekonomičnosti potrošnje goriva i emisiji CO2 novih osobnih vozila namijenjenih prodaji ili leasingu te sadržaj i način izrade vodiča o ekonomičnosti potrošnje goriva i emisiji CO2.
Članak 2.
Ovim se Pravilnikom u pravni poredak Republike Hrvatske prenose sljedeće direktive:
– Direktiva 1999/94/EZ Europskoga parlamenta i Vijeća od 13. prosinca 1999. o dostupnosti podataka za potrošače o ekonomičnosti potrošnje goriva i emisijama CO2, vezanih uz prodaju novih osobnih vozila (SL L 12, 18. 1. 2000.),
– Direktiva Komisije 2003/73/EZ od 24. srpnja 2003. koja izmjenjuje i dopunjuje Prilog III. Direktive 1999/94/EZ Europskog parlamenta i Vijeća (SL L 186, 25. 7. 2003.).
Članak 3.
Pojedini pojmovi u smislu ovoga Pravilnika imaju sljedeća značenja:
– osobno vozilo je motorno vozilo kategorije M1 sukladno propisima o homologaciji vozila u Republici Hrvatskoj;
– novo osobno vozilo je bilo koje osobno vozilo koje prethodno nije bilo prodano osobi koja ga kupuje u svrhu drukčiju od prodaje ili dobavljanja;
– potvrda o sukladnosti je pisani dokument izdan na temelju certifikata o homologaciji vozila kojom proizvođač potvrđuje sukladnost vozila s homologiranim tipom vozila sukladno propisima o homologaciji tipa vozila;
– prodajno mjesto je zatvoreni ili otvoreni prostor u kojem su sva nova osobna vozila izložena ili ponuđena na prodaju ili leasing. Prodajna mjesta su i sajamske priredbe i javne prezentacije na kojima se nova osobna vozila javno predstavljaju;
– potrošnja goriva i emisija CO2 za pojedina osobna vozila su službeni podaci o potrošnji goriva i određenoj emisiji CO2 utvrđeni sukladno propisima o homologaciji tipa vozila i priloženi certifikatu o homologaciji vozila odnosno u potvrdi o sukladnosti vozila. Kad je nekoliko varijanti i/ili izvedbi grupirano pod jednim modelom, kao vrijednost potrošnje goriva i emisije CO2tog modela uzima se varijanta i/ili izvedba s najvišom potrošnjom goriva i najvišom emisijom CO2unutar te grupe;
– oznaka ekonomičnosti potrošnje goriva je oznaka koja sadrži podatke za potrošače o potrošnji goriva i emisiji CO2 osobnih vozila na koji se oznaka odnosi;
– vodič o ekonomičnosti potrošnje goriva i emisiji CO2 je zbirka podataka o potrošnji goriva i emisijama CO2 za svaki model dostupan na tržištu novih osobnih vozila;
– promotivna literatura je svaki tiskani materijal koji se koristi pri prodaji, oglašavanju i promidžbi osobnih vozila u javnosti, a obuhvaća tehničke priručnike, brošure, oglase u novinama, časopisima i specijaliziranom tisku te plakate;
– marka vozila je trgovačka marka proizvođača koja je navedena u potvrdi o sukladnosti i dokumentaciji o homologaciji;
– model je trgovački opis marke i tipa osobnog vozila i, ako je moguće, varijante i izvedbe;
– tip, varijanta i izvedba su različita vozila određene marke koja deklarira proizvođač sukladno posebnim propisima o homologaciji i koja su jedinstveno određena alfanumeričkim znakovima za tip, varijantu i izvedbu;
– dobavljač osobnog vozila (u daljnjem tekstu: dobavljač) je proizvođač ili njegov ovlašteni predstavnik sa sjedištem u Republici Hrvatskoj, ili druga fizička ili pravna osoba koja osobna vozila uvozi i/ili stavlja na hrvatsko tržište;
– prodavač osobnog vozila (u daljnjem tekstu: prodavač) je osoba koja nova osobna vozila prodaje odnosno iznajmljuje krajnjem korisniku;
Članak 4.
Ministarstvo zaštite okoliša i prirode je nadležno