 ponuditelja biti odbijen.
(21) Agencija za plaćanja nije nadležna za odabir ponuda te eventualne sporove između korisnika i ponuditelja.
(22) Obveze iz ovog članka ne primjenjuju se na korisnike koji su obveznici provedbe postupka javne nabave prema propisima koji uređuju postupak javne nabave, osim u slučaju kada provode bagatelnu nabavu vrijednosti veće od 35.000,00 kuna (bez PDV-a).
ADMINISTRATIVNA KONTROLA POSTUPKA JAVNE NABAVE
Članak 16.
(1) Postupak javne nabave za nabavu roba, radova ili usluga u provedbi mjera propisanih ovim Pravilnikom provodi se prema posebnim propisima koji uređuju postupak javne nabave. Postupak javne nabave obvezni su provesti oni korisnici koji su obveznici provedbe postupka javne nabave prema posebnim propisima koji uređuju postupak javne nabave.
(2) Agencija za plaćanja vrši administrativnu kontrolu provedbe postupka javne nabave.
(3) Administrativna kontrola provedbe postupka javne nabave provodi se u fazi:
1. prije pokretanja postupka javne nabave
2. dovršetka postupka javne nabave
3. završne isplate.
(4) Nakon što je korisniku dostavljena Odluka o prihvatljivosti zahtjeva za potporu korisnik može i prije pokretanja postupka javne nabave dostaviti Agenciji za plaćanja dokumentaciju za nadmetanje s prilozima te popratnom dokumentacijom.
(5) Ako je dostavljena dokumentacija iz stavka 4. ovoga članka nepotpuna/nejasna/netočna, Agencija za plaćanja će izdati Pismo preporuke koje za korisnika nije obvezujuće.
(6) Ako korisnik ne dostavi dokumentaciju za nadmetanje prije pokretanja postupka javne nabave i/ili je pokrenuo postupak javne nabave prije podnošenja Zahtjeva za potporu, stavak 3. točka 1, te stavak 5. ovoga članka se ne primjenjuju.
(7) Po dovršetku postupka javne nabave, a najkasnije u roku od osam mjeseci od dana donošenja Odluke o prihvatljivosti zahtjeva za potporu, korisnik je obavezan dostaviti Agenciji za plaćanja dokumentaciju iz provedenog postupka javne nabave.
(8) Zajedno sa zahtjevom za isplatu korisnik dostavlja dokumentaciju vezano uz postupak javne nabave i izvršenje ugovora.
(9) Dokumentaciju koja se odnosi na postupak javne nabave/provedbu ugovora korisnik dostavlja u elektronskom obliku na CD-u/DVD-u.
(10) Popis dokumentacije iz stavaka 4. 7 i 8. ovog članka, te način predaje dokumentacije na elektronskom mediju propisuje se natječajem.
(11) Ako je potrebno tražiti dodatna obrazloženja vezano uz dostavljenu dokumentaciju navedenu u stavcima 7. i 8. ovoga članka, Agencija za plaćanja će korisniku dostaviti Zahtjev za dopunu/obrazloženje/ispravak.
(12) Ako korisnik nije preuzeo Zahtjev za dopunu/obrazloženje/ispravak prilikom prve dostave, dostava preporučene pošiljke bit će ponovljena još jednom. Ako korisnik ne preuzme Zahtjev za dopunu niti nakon ponovljene dostave, zahtjev se objavljuje na oglasnoj ploči u sjedištu Agencije za plaćanja, te se dostava smatra obavljenom istekom osmoga dana od dana stavljanja zahtjeva na oglasnu ploču.
(13) Korisnik je dužan u roku od deset dana od dana dostave Zahtjeva za dopunu/obrazloženje/ispravak dostaviti dopunu/obrazloženje/ispravak.
(14) Ako dokumentacija iz postupka javne nabave nije prihvatljiva, Agencija za plaćanja donosi Odluku o odbijanju zahtjeva za potporu čime se prethodno donesena Odluka o prihvatljivosti zahtjeva za potporu stavlja izvan snage.
(15) Ako dokumentacija vezana uz postupak javne nabave i izvršenje ugovora koja se dostavlja sa Zahtjevom za isplatu nije prihvatljiva, Agencija donosi Odluku o odbijanju zahtjeva za isplatu.
(16) Administrativna kontrola postupka javne nabave koju temeljem ovog Pravilnika provodi Agencija za plaćanja ne može se smatrati kontrolnim mehanizmima u smislu posebnih propisa koji uređuju postupak javne nabave.
IZDAVANJE ODLUKA
Članak 17.
(1) U slučaju da se nakon zaprimanja svih Zahtjeva za potporu i provjere ukupnog traženog iznosa potpore utvrdi da ima dovoljno raspoloživih sredstava, Agencija za plaćanja će nakon završetka administrativne kontrole svakog pojedinačnog Zahtjeva za