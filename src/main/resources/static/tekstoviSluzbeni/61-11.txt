 ICCAT broj, naziv drugog plovila koje sudjeluje u prebacivanju i njegov ICCAT broj, datum, sat i poziciju prebacivanja kao i odredišno uzgajalište. Očevidnik mora sadržavati sve pojedinosti o prebacivanju koje se obavlja tijekom ribolovne sezone.
(14) Autorizacija prebacivanja ne može prejudicirati odobrenje operacije stavljanja u kavez.
Snimanje radnji prebacivanja
Članak 23.
(1) Zapovjednik ulovnog plovila ili predstavnik uzgajališta dužan je osigurati da se svako prebacivanje prati upotrebom konvencionalne podvodne videokamere.
(2) Za svako prebacivanje potrebno je napraviti jedan videozapis. Originalni videozapis mora se uručiti ICCAT regionalnom promatraču odmah po završetku prebacivanja. Originalni videozapis zadržava se na ulovnom plovilu, odnosno na uzgajalištu, ovisno o mjestu prebacivanja, tijekom čitavog perioda autorizacije. Zabranjena je svaka intervencija u originalni videozapis.
(3) Moraju se napraviti dvije identične kopije zapisa od kojih se jedna dostavlja ICCAT regionalnom promatraču na ulovnom plovilu, a jedna nacionalnom promatraču na plovilu za tegalj pri čemu ovu posljednju prati i deklaracija o prebacivanju i odgovarajuća ulovna dokumentacija. U slučaju prebacivanja s jednog plovila za tegalj na drugo, ova procedura se odnosi samo na nacionalne promatrače.
(4) Na početku i/ili na kraju zapisa mora se nalaziti broj odobrenja prebacivanja iz stavka 3. članka 22. ovoga Pravilnika. Datum i vrijeme snimanja moraju biti vidljivi tijekom čitavog zapisa. Videozapis mora sadržavati otvaranje vrata mreže prije početka prebacivanja i zatvaranje vrata mreže nakon završetka prebacivanja, te mora biti vidljivo da li se u kavezu iz kojeg se prebacuje odnosno u koji se prebacuje već nalaze tune. Videozapis mora biti kontinuiran, bez prekida i rezova i mora pokrivati čitavu operaciju prebacivanja.
(5) Videozapis mora biti dovoljno kvalitetan i omogućiti procjenu broja tuna koje se prebacuju. Ukoliko kvaliteta videozapisa ne omogućava kvalitetnu procjenu broja tuna koje se prebacuju ribarski inspektor naredit će novo prebacivanje. Novo prebacivanje uključuje prebacivanje ukupnog broja tuna iz kaveza u koji su prebačene u novi kavez koji mora biti prazan.
(6) U slučaju kada je razlika u procjeni broja ribe između ICCAT regionalnog promatrača, ribarskog inspektora i/ili zapovjednika ulovnog plovila veća od 10%, ili u slučajevima kad je videozapis nedostatne kvalitete ili nedovoljno jasan za procjenu broja, Ministarstvo će pokrenuti istražni postupak. Istražni postupak se mora završiti najkasnije u roku od 96 sati od trenutka kad je pokrenut. Do rezultata istražnog postupka neće se odobriti stavljanje u kaveze niti se može ovjeriti odgovarajući dio BCD-a. Ipak, u slučajevima kad je videozapis nedovoljne kvalitete ili nedovoljno jasan za procjenu broja ribe, operator može zatražiti od Ministarstva provođenje novog prebacivanja i novi videozapis može dostaviti ICCAT regionalnom promatraču.
(7) Videozapisi se moraju čuvati najmanje 3 godine. Vlasnik/ovlaštenik je dužan na zahtjev Ministarstva dostaviti videozapis radi kontrole ili unakrsne provjere podataka.
(8) Regionalni promatrač će na ulovnom plovilu zabilježiti i prijaviti obavljene aktivnosti prebacivanja, potvrditi položaj ulovnog plovila tijekom tih aktivnosti, promatrati i procijeniti prebačeni ulov i potvrditi podatke unesene u prethodno odobrenje za prebacivanje i podatke unesene u ICCAT Deklaraciju za prebacivanje. Regionalni promatrač nije dužan ovjeriti/potpisati ICCAT Deklaraciju o prebacivanju ako njegova opažanja ukazuju da se prebacivanje nije radilo u skladu s propisanim uvjetima i da podaci u deklaraciji, uključujući i videozapis, nisu u skladu s njegovim opažanjima.
(9) Zapovjednik plovila koje obavlja prebacivanje ima sljedeće obveze:
1. pravovremeno i točno unošenje podataka u obrazac deklaracije,
2. podaci uneseni u deklaraciju moraju biti čitljivi i neizbrisivi,
3. uneseni podaci ne smiju se brisati i mijenjati, već ukoliko je napravljena greška, ona 