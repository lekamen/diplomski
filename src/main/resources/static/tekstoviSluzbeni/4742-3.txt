 kompleta osobne opreme, broj kompleta skupne specijalističke opreme i broj vozila.
(2) Baza podataka u entitetu udruga podvodnih djelatnosti sadrži za svaku udrugu sljedeće podatke: naziv, datum osnivanja, adresa sjedišta s GPS koordinatama, ime i prezime predsjednika s kontakt podacima, broj operativnih članova, specijalnosti (tehničko ronjenje, speleoronjenje, ronjenje na olupinama), datum i mjesto provedenih osposobljavanja za pojedine specijalnosti s brojem osposobljenih članova (certifikati), datum i mjesto provedenih vježbi, broj kompleta osobne opreme, broj kompleta skupne specijalističke opreme, broj vozila i plovila.
(3) Baza podataka u entitetu udruga radio-komunikacijskih djelatnosti sadrži za svaku udrugu sljedeće podatke: naziv, datum osnivanja, adresa sjedišta s GPS koordinatama, ime i prezime predsjednika s kontakt podacima, broj operativnih članova, specijalnosti od interesa za civilnu zaštitu datum i mjesto provedenih osposobljavanja za pojedine specijalnosti s brojem osposobljenih članova (certifikati), datum i mjesto provedenih vježbi, broj kompleta osobne opreme, broj kompleta skupne komunikacijske opreme i broj vozila.
(4) Baza podataka u entitetu udruga zrakoplovnih i drugih tehničkih djelatnosti sadrži za svaku udrugu sljedeće podatke: naziv, datum osnivanja, adresa sjedišta s GPS koordinatama, ime i prezime predsjednika s kontakt podacima, broj operativnih članova, specijalnosti od interesa za civilnu zaštitu, datum i mjesto provedenih osposobljavanja za pojedine specijalnosti s brojem osposobljenih članova (certifikati), datum i mjesto provedenih vježbi, broj kompleta osobne opreme, broj kompleta specijalističke opreme, broj vozila i broj letjelica.
(5) Baza podataka u entitetu udruga ostalih djelatnosti od interesa za sustav civilne zaštite sadrži za svaku udrugu sljedeće podatke: naziv, datum osnivanja, adresa sjedišta s GPS koordinatama, ime i prezime predsjednika s kontakt podacima, broj operativnih članova, specijalnosti od interesa za civilnu zaštitu (psihološka znanja, vojne vještine, duhovna pomoć, veterinarska obuka), datum i mjesto provedenih osposobljavanja za pojedine specijalnosti s brojem osposobljenih članova (certifikati), datum i mjesto provedenih vježbi, broj vozila.
(6) Za svaku udrugu u bazi podatka vodi se kartica s podacima iz stavaka 1. – 5. ovog članka.
Članak 14.
Članovi udruga koji su raspoređeni kao pripadnici drugih operativnih snaga civilne zaštite ne navode se u bazi podataka kao kapaciteti udruga.
Članak 15.
Baza podataka u segmentu operativnih snaga udruga iz članka 13. stavaka 1. – 5. ovog Pravilnika sadrži i raspoloživa materijalna sredstva i opremu za provođenje mjera i aktivnosti sustava civilne zaštite u skladu s Prilogom 1. ovog Pravilnika.
7. Povjerenici civilne zaštite
Članak 16.
Baza podataka u segmentu povjerenika civilne zaštite sadrži sljedeće podatke: naziv jedinice lokalne samouprave, adresa sjedišta lokalne samouprave s GPS koordinatama, ime i prezime povjerenika i njegovog zamjenika s kontakt podacima, područje nadležnosti (naselje, stambenu zgradu ili četvrt), datum i mjesto provedenog osposobljavanja, datum i mjesto, dio naselja mjesto provedenih vježbi, komplet osobne opreme.
8. Koordinator na lokaciji
Članak 17.
Baza podataka u segmentu koordinatora na lokaciji sadrži sljedeće podatke: naziv operativne snage kojoj pripada, adresa sjedišta lokalne samouprave s GPS koordinatama, ime i prezime koordinatora s kontakt podacima, datum i mjesto provedenog osposobljavanja, datum i mjesto provedenih vježbi, komplet osobne opreme.
9. Pravne osobe u sustavu civilne zaštite
Članak 18.
(1) Baza podataka u segmentu pravnih osoba koje su odlukom nadležnih tijela određene operativnim snagama sadrži sljedeće podatke: naziv, datum osnivanja, adresa sjedišta s GPS koordinatama, adrese poslovnica s GPS koordinatama (ako ih ima), broj djelatnika, ime i prezime odgovorne osobe s kontakt podacima, djelatnosti od interesa za civilnu zaštitu, broj i vrsta radnih strojeva,