 sustava hlađenja ili klimatizacije u zgradi.
Program usavršavanja
Članak 30.
(1) Program usavršavanja se utvrđuje u trajanju od 8 do 16 sati ovisno o tehničko-tehnološkom i metodološkom napretku na području energetske učinkovitosti u zgradarstvu, o promjenama regulative i razvoju računalnih alata.
(2) Ovlaštene osobe pohađanjem Programa usavršavanja stječu znanja o:
– izvješćima o energetskim pregledima i energetskim certifikatima zgrada,
– tehničkom napretku u struci (materijali, oprema, tehnologije, metodologije i sl.),
– promjenama vezanim na regulativu iz područja energetske učinkovitosti zgrada, promjenama europskog prava na tom području,
– razvoju računalnih alata za izračun energetskog svojstva zgrade,
– ispravnosti, točnosti i potpunosti izdanih energetskih certifikata zgrada i izrađenih izvješća o redovitom pregledu sustava grijanja i sustava hlađenja ili klimatizacije u zgradi, utvrđenih na temelju nadzora i kontrole.
VIII. PRIJELAZNE I ZAVRŠNE ODREDBE
Članak 31.
(1) Danom stupanja na snagu ovoga Pravilnika prestaje važiti Pravilnik o uvjetima i mjerilima za osobe koje provode energetske preglede građevina i energetsko certificiranje zgrada (»Narodne novine«, broj 81/12 i 64/13).
(2) Postupci započeti po odredbama Pravilnika o uvjetima i mjerilima za osobe koje provode energetske preglede građevina i energetsko certificiranje zgrada (»Narodne novine«, broj 81/12 i 64/13) do stupanja na snagu ovoga Pravilnika dovršit će se po odredbama tog Pravilnika.
(3) Odredbe Pravilnika o uvjetima i mjerilima za osobe koje provode energetske preglede građevina i energetsko certificiranje zgrada (»Narodne novine«, broj 81/12 i 64/13) u dijelu koji se odnosi na uvjete i mjerila za osobe koje provode energetske preglede građevina i javne rasvjete, osim članka 22. Pravilnika o izmjenama i dopunama Pravilnika o uvjetima i mjerilima za osobe koje provode energetske preglede građevina i energetsko certificiranje zgrada (»Narodne novine«, broj 64/13), primjenjuju se do donošenja posebnog propisa kojim će se urediti to područje.
(4) Nositelji programa izobrazbe dužni su uskladiti svoje programe s Programima propisanim u prilozima 4A, 4B i 4C ovoga Pravilnika do 1. prosinca 2015. godine. Programi koji su u tijeku dovršit će se sukladno Pravilniku o uvjetima i mjerilima za osobe koje provode energetske preglede građevina i energetsko certificiranje zgrada (»Narodne novine«, broj 81/12 i 64/13).
Članak 32.
Ovaj Pravilnik stupa na snagu osmog dana od dana objave u »Narodnim novinama«.
Klasa: 360-01/14-12/5
Urbroj: 531-01-15-6
Zagreb, 17. lipnja 2015.
Ministrica Anka Mrak-Taritaš, dipl. ing. arh., v. r.
PRILOZI

