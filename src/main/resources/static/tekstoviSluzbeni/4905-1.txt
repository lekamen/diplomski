 isprava izdana i ovjerena sukladno odredbama ovoga Pravilnika, kojom se dokazuje da je ovlaštenik osposobljen za obavljanje posebnih dužnosti na plovilu;
13) »nacionalna plovidba« je plovidba državnim vodnim putovima;
14) »obrazovanje« je stjecanje znanja i vještina u sklopu redovnog školovanja;
15) »radno vrijeme« je vrijeme tijekom kojeg radnik u skladu s uputama poslodavca ili njegovog zastupnika izvršava rad na plovilu, uz plovilo ili za plovilo, tijekom kojeg je raspoređen za rad ili mora biti spreman za rad (dežurstvo);
16) »vrijeme odmora« je vrijeme izvan radnog vremena, pokriva razdoblja odmora na plovilu u pokretu, na stacionarnom plovilu i na kopnu, a ne uključuje kratke stanke (do 15 minuta);
17) »dan odmora« je razdoblje neprekinutog odmora u trajanju od 24 sata, koje radnik provodi na slobodno izabranom mjestu;
18) »radni raspored« obuhvaća plan radnih dana i dana odmora, s kojim je poslodavac unaprijed upoznao radnika;
19) »ministarstvo« je ministarstvo nadležno za unutarnju plovidbu;
20) »ministar« je čelnik ministarstva.
DIO II. ZVANJA ČLANOVA POSADE
Članak 5.
(1) Članovi posade stječu zvanja u službi palube ili službi stroja položenim stručnim ispitom.
(2) Zvanja članova posade u službi palube su:
1) zapovjednik
– A
– B
– C
2) kormilar
3) mornar
(3) Zvanje članova posade u službi stroja je
1) strojar unutarnje plovidbe.
Članak 6.
(1) Prije izdavanja brodarske knjižice, a nakon podnošenja zahtjeva, osoba je dužna položiti ispit prema posebnom programu o postupcima u slučaju opasnosti na plovilu iz Priloga 1. (dio IV.) ovoga Pravilnika.
(2) Ispit iz stavka 1. ovoga članka polaže se u lučkoj kapetaniji.
(3) Nakon položenog ispita iz stavka 1. kandidatu se izdaje Uvjerenje o položenom ispitu, i upisuje se u brodarsku knjižicu.
UVJETI ZA STJECANJE ZVANJA
Članak 7.
(1) Članovi posade koji polažu ispit za stjecanje određenog zvanja ili dopunske osposobljenosti imaju obvezu prije polaganja stručnog ispita završiti izobrazbu propisanu programom za pojedino zvanje ili dopunsku osposobljenost iz Priloga 1. ovoga Pravilnika.
(2) Članovi posade koji imaju završenu srednju brodarsku ili pomorsku školu, ili prometni fakultet – vodni smjer, ili pomorski fakultet – smjer nautika i polažu ispit za zvanja mornar, zapovjednik – C i B, ili ispit za dopunsku osposobljenost za upravljanje plovilom uz pomoć radara ili za rukovanje radiotelefonskim uređajem nisu dužni prije polaganja stručnog ispita završiti izobrazbu propisanu programom iz Priloga 1. ovoga Pravilnika.
(3) Nakon završene izobrazbe, osobe iz članka 30. stavka 1. ovoga Pravilnika, izdaju polaznicima Uvjerenje o završenoj izobrazbi.
(4) Uvjerenje iz stavka 3. ovoga članka vrijedi najduže 24 mjeseca od dana izdavanja.
Služba palube
Članak 8.
Zvanje mornar stječe član posade koji:
1) ima najmanje 18 godina života,
2) ima završenu srednju brodarsku ili pomorsku školu, ili prometni fakultet – vodni smjer, ili pomorski fakultet – smjer nautika.
3) ima minimalno pola godine plovidbene službe u unutarnjoj ili pomorskoj plovidbi kao dijela školskog programa i položi stručni ispit za zvanje mornar prema programu iz Priloga 1. (dio I. broj 1.) ovog Pravilnika.
ili
1) ima najmanje 18 godina života
2) ima najmanje pola godine plovidbene službe u unutarnjoj ili pomorskoj plovidbi u službi palube
3) završi izobrazbu i položi stručni ispit za zvanje MORNAR prema programu iz Priloga 1. (dio I. broj 1.) ovog Pravilnika.
Članak 9.
Zvanje kormilar stječe član posade koji:
1) ima najmanje 3 godine plovidbene službe u svojstvu MORNAR, od čega najmanje 1 godinu na motornom plovilu, te završi izobrazbu i položi stručni ispit za zvanje kormilar
ili
1) ima najmanje 1 godinu plovidbene službe na motornom plovilu u svojstvu vođa palube te završi izobrazbu i položi stručni ispit za zvanje kormilar prema programu iz Priloga 1. (Dio I. broj 2.) ovog Pravilnika.
Članak 10.
(1) Član posade može steći zvanje zapovjednik i to kako slijedi:
– A
– B
– C
(2) Zvanje zapovjednik – A stječe član posade koji: