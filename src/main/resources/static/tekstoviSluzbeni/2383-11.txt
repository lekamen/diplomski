 plaćena naknada gospodarenja, na temelju podataka iz Obrasca OV1 sukladno uredbi kojom se uređuje gospodarenje otpadnim vozilima i odluci Fonda o iznosu troškova obrade zahtjeva i troškova financijskih transakcija.
(6) Do uspostave Registra iz članka 27. ovoga Pravilnika u slučaju kupnje vozila kod proizvođača ili trgovca u Republici Hrvatskoj, dokaz o plaćenoj naknadi gospodarenja iz članka 13. ovog Pravilnika predstavlja račun s navedenim iznosom naknade gospodarenja obračunate u skladu s odredbama ovog Pravilnika i uredbe koja uređuje gospodarenje otpadnim vozilima.
(7) Do uspostave Registra iz članka 27. ovoga Pravilnika za vozila uvezena na područje Republike Hrvatske od strane fizičke osobe – građana i pravne ili fizičke osobe – obrtnika koji uvoze vozilo za vlastite potrebe dokaz o plaćenoj naknadi gospodarenja iz članka 13. ovog Pravilnika predstavlja Rješenje Fonda s pečatom o plaćenoj naknadi.
Članak 31.
Prilozi I., II., III., IV., V., VI., VII., VIII., IX., X., XI., XII., XIII. i XIV. s pripadajućim obrascima sastavni su dio ovoga Pravilnika.
Članak 32.
Do uspostave Registra posjednik iz članka 15. stavka 1. ovoga Pravilnika kao dokaz o uplaćenoj naknadi gospodarenja sakupljaču predaje presliku rješenja Fonda o naknadi gospodarenja otpadnim vozilima i Obrazac OV1 s privitka toga Obrasca s podacima o vozilu.
Članak 33.
Stupanjem na snagu odredbi ovoga Pravilnika prestaju važiti odredbe Pravilnika o gospodarenju otpadnim vozilima (»Narodne novine« broj 136/06, 31/09, 156/09 53/12, 86/13 i 91/13), osim odredbi članka 21. i članka 28. stavaka 1., 2., 3., 4. i 5. te članka 29. stavaka 2. i 3. toga Pravilnika i odredbi točke II. Odluke o izmjenama naknada u sustavima gospodarenja otpadnim vozilima i otpadnim gumama (»Narodne novine« broj 40/15) koje važe do sklapanja ugovora o obavljanju usluge sakupljanja otpadnih vozila u sustavu kojim upravlja Fond i donošenja odluke iz članka 16. stavka 5. ovoga Pravilnika.
Članak 34.
Ovaj Pravilnik stupa na snagu 1. prosinca 2015. godine.
Klasa: 351-01/15-04/24
Urbroj: 517-01-15-11
Zagreb, 5. studenoga 2015.
Ministar Mihael Zmajlović, v. r.
PRILOG I. – PRILOG XIV.

