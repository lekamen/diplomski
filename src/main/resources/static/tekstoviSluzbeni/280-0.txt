15 06.02.2015 Odluka o minimalnim financijskim standardima, kriterijima i mjerilima za financiranje materijalnih i financijskih rashoda centara za socijalnu skrb i troškova ogrjeva korisnicima koji se griju na drva u 2015. godini
VLADA REPUBLIKE HRVATSKE
281
Na temelju članka 120. stavka 3. Zakona o socijalnoj skrbi (»Narodne novine«, br. 157/2013 i 152/2014), Vlada Republike Hrvatske je na sjednici održanoj 5. veljače 2015. godine donijela
ODLUKU
O MINIMALNIM FINANCIJSKIM STANDARDIMA, KRITERIJIMA I MJERILIMA ZA FINANCIRANJE MATERIJALNIH I FINANCIJSKIH RASHODA CENTARA ZA SOCIJALNU SKRB I TROŠKOVA OGRJEVA KORISNICIMA KOJI SE GRIJU NA DRVA U 2015. GODINI
OPĆE ODREDBE
I.
Ovom Odlukom utvrđuju se minimalni financijski standardi, kriteriji i mjerila za financiranje materijalnih i financijskih rashoda centara za socijalnu skrb i troškova ogrjeva korisnicima koji se griju na drva u 2015. godini.
II.
Jedinice područne (regionalne) samouprave, odnosno Grad Zagreb za centre za socijalnu skrb koji imaju sjedište na njihovom području, osiguravaju sredstva za materijalne i financijske rashode centara za socijalnu skrb.
Materijalni rashodi centara za socijalnu skrb su:
– naknade troškova zaposlenima (službena putovanja, naknade za rad na terenu, naknade za odvojeni život te stručno usavršavanje zaposlenika),
– rashodi za materijal i energiju (uredski materijal i ostali materijalni rashodi, materijal i sirovine, energija, materijal i dijelovi za tekuće održavanje i investicijsko održavanje i sitni inventar),
– rashodi za usluge (telefona, pošte i prijevoza, tekućeg i investicijskog održavanja, komunalne usluge, zakupnine i najamnine osim najma vozila, zdravstvene usluge, intelektualne i osobne usluge, računalne usluge i ostale usluge),
– ostali nespomenuti rashodi poslovanja (naknade za rad povjerenstva, upravnog vijeća i slično, premije osiguranja, reprezentacija, članarine, pristojbe i naknade i ostali nespomenuti rashodi poslovanja).
Financijski rashodi su:
– ostali financijski rashodi (bankarske usluge i usluge platnog prometa, negativne tečajne razlike i valutne klauzule, zatezne kamate i ostali nespomenuti financijski rashodi).
III.
Kriterij za materijalne i financijske rashode je broj radnika zaposlenih u centru za socijalnu skrb.
Mjerilo je prosječni mjesečni iznos po radniku.
Minimalni financijski standard materijalnih i financijskih rashoda centara za socijalnu skrb za 2015. godinu, sukladno stavcima 1. i 2. ove točke, po jedinicama područne (regionalne) samouprave, odnosno Gradu Zagrebu iznosi:
ŽUPANIJA Broj zaposlenih Prosječni mjesečni iznos po radniku Materijalni i financijski rashodi 2015. g. 1 2 3 4 ZAGREBAČKA 143 2.114 3.627.900 KRAPINSKO-ZAGORSKA 71 2.130 1.814.400 SISAČKO-MOSLAVAČKA 117 2400 3.370.100 KARLOVAČKA 78 2.054 1.922.500 VARAŽDINSKA 92 1.915 2.114.000 KOPRIVNIČKO-KRIŽEVAČKA 65 1.859 1.450.000 BJELOVARSKO-BILOGORSKA 89 2.135 2.280.000 PRIMORSKO-GORANSKA 139 2.038 3.400.000 LIČKO-SENJSKA 35 2.380 999.550 VIROVITIČKO-PODRAVSKA 47 2.179 1.229.000 POŽEŠKO-SLAVONSKA 40 2.313 1.110.200 BRODSKO-POSAVSKA 68 2.040 1.664.600 ZADARSKA 73 2.074 1.816.800 OSJEČKO-BARANJSKA 154 2.002 3.700.000 ŠIBENSKO-KNINSKA 73 1.964 1.720.200 VUKOVARSKO-SRIJEMSKA 107 1.613 2.071.300 SPLITSKO-DALMATINSKA 197 2.284 5.400.000 ISTARSKA 112 1.987 2.670.650 DUBROVAČKO-NERETVANSKA 61 1.912 1.399.500 MEĐIMURSKA 51 1.915 1.172.000 GRAD ZAGREB 366 1.760 7.731.100 SVEUKUPNO 2.178 2.015 52.663.800
IV.
Jedinica područne (regionalne) samouprave, odnosno Grad Zagreb, osigurava sredstva za troškove ogrjeva korisnicima koji se griju na drva.
Kriterij za izdatke troškova ogrjeva korisnicima koji se griju na drva je broj korisnika planiran u 2014. godini.
Mjerilo je iznos od 950,00 kuna po korisniku za troškove ogrjeva korisnicima koji se griju na drva.
Minimalni financijski standard izdataka troškova ogrjeva korisnicima koji se griju na drva za 2015. godinu, sukladno stavcima 1., 2. i 3. ove točke, po jedinicama područne (regionalne) samouprave, odnosno Gradu