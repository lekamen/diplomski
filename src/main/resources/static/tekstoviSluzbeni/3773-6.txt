nacionalnih mjera.
Članak 21.
Formalna nesukladnost
(1) Ne dovodeći u pitanje članak 19. ovoga Pravilnika, nadležno inspekcijsko tijelo će od dotičnoga gospodarskog subjekta zahtijevati otklanjanje nesukladnosti ako utvrdi jedno od sljedećeg:
1. oznaka CE nije stavljena u skladu s člankom 30. Uredbe (EZ) br. 765/2008 ili člankom 17. ovoga Pravilnika;
2. oznaka CE nije stavljena;
3. EU izjava o sukladnosti nije sastavljena;
4. EU izjava o sukladnosti nije pravilno sastavljena;
5. tehnička dokumentacija je nedostupna ili nepotpuna;
6. podaci iz članka 6. stavka 8. ili članka 8. stavka 4. ovoga Pravilnika nedostaju, netočni su ili nepotpuni;
7. nije ispunjen bilo koji drugi administrativni zahtjev iz članka 6. ili članka 8. ovoga Pravilnika.
(2) Ako se nesukladnost iz stavka 1. ovoga članka nastavi, nadležno inspekcijsko tijelo poduzima sve odgovarajuće mjere kako bi ograničilo ili zabranilo stavljanje na raspolaganje električne opreme na tržištu ili kako bi osiguralo njezin povrat ili povlačenje s tržišta.
Članak 22.
Prijelazne odredbe
Ne smije se spriječiti stavljanje na raspolaganje električne opreme na tržište, koja je obuhvaćena Pravilnikom o električnoj opremi namjenjenoj za uporabu unutar određenih naponskih granica (»Narodne novine«, br. 41/2010), a u skladu je s tim Pravilnikom i stavljena na tržište prije 20. travnja 2016.
Članak 23.
Stavljanje izvan snage
Danom stupanja na snagu ovog Pravilnika prestaje važiti Pravilnik o električnoj opremi namjenjenoj za uporabu unutar određenih naponskih granica (»Narodne novine«, br. 41/2010).
Članak 24.
Stupanje na snagu
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-01/16-01/28
Broj: 526-03-01-01/1-16-06
Zagreb, 26. travnja 2016.
Ministar Tomislav Panenić, v. r.
DODATAK I.
BITNI ELEMENTI SIGURNOSNIH ZAHTJEVA ZA ELEKTRIČNU OPREMU NAMIJENJENU ZA UPORABU U ODREĐENIM NAPONSKIM GRANICAMA
1. Opći uvjeti
– temeljne značajke, čije će poznavanje i poštivanje osigurati da se električna oprema upotrebljava sigurno i za namjene za koje je izrađena, označavaju se na električnoj opremi ili, ako to nije moguće, u popratnom dokumentu;
– električna oprema i svi njezini sastavni dijelovi proizvode se tako da osiguravaju sigurno i pravilno sastavljanje i spajanje;
– električna oprema oblikuje se i proizvodi tako da se osigurava zaštita od opasnosti iz točaka 2. i 3. ovoga Dodatka pod uvjetom da se ta oprema upotrebljava za namjene za koje je izrađena i da se prikladno održava.
2. Zaštita od opasnosti koje mogu nastati od električne opreme
Tehničke mjere određene su u skladu s točkom 1. kako bi se osiguralo da:
– osobe i domaće životinje budu odgovarajuće zaštićene od opasnosti fizičkih ozljeda ili druge štete koju može izazvati izravan ili neizravan dodir;
– ne nastaju temperature, lukovi ili zračenja koji mogu prouzročiti opasnost;
– osobe, domaće životinje i imovina budu odgovarajuće zaštićeni od neelektričnih opasnosti za koje se iz iskustva zna da ih izaziva električna oprema;
– izolacija bude primjerena predvidljivim uvjetima.
3. Zaštita od opasnosti koje mogu izazvati vanjski utjecaji na električnu opremu
Tehničke mjere utvrđuju se u skladu s točkom 1. ovoga Dodatka, kako bi se osiguralo da električna oprema:
– ispunjava očekivane mehaničke zahtjeve tako da nisu ugrožene osobe, domaće životinje i imovina;
– bude otporna na nemehaničke utjecaje u očekivanim uvjetima okoliša tako da nisu ugrožene osobe, domaće životinje i imovina;
– ne ugrožava osobe, domaće životinje i imovinu u predvidljivim uvjetima preopterećenja.
DODATAK II.
OPREMA I POJAVE NA KOJE SE NE PRIMJENJUJE OVAJ PRAVILNIK
– Električna oprema za uporabu u eksplozivnoj atmosferi
– Električna oprema za radiologiju i medicinske svrhe
– Dijelovi električne opreme za teretna i osobna dizala
– Mjerila električne energije
– Utikači i utičnice za kućnu uporabu
– Upravljački uređaji za električne ograde
– Radioelektrične smetnje
– Specijalizirana električna oprema za uporabu na brodovima,