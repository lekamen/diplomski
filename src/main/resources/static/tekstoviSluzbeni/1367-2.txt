 metodom odozdo prema gore u skladu sa Zakonom i ovim Pravilnikom.
(4) Mjerenje ušteda energije u sustavu za praćenje, mjerenje i verifikaciju ušteda znači izračun uštede energije za vrijeme životnog vijeka mjere energetske učinkovitosti, a utvrđuju se:
1. primjenom računskih metoda sadržanih u Prilogu II. ovoga Pravilnika ili
2. mjerenjem fizikalnih veličina kao razlika između stvarne i referentne potrošnje.
(5) Verifikacija ušteda je postupak potvrđivanja ostvarenih ušteda energije provedbom izvršnih mjera ušteda energije nositelja ušteda u promatranom razdoblju koje su praćene i mjerene u Sustavu iz stavka 1. ovoga članka.
Obveza unosa podataka u sustav za praćenje, mjerenje i verifikaciju ušteda
Članak 8.
(1) Obveznici planiranja, davatelji subvencija i pružatelji energetskih usluga moraju imenovati osobu odgovornu za unos podataka i o tome elektroničkim/pismenim putem obavijestiti Nacionalno koordinacijsko tijelo u roku od mjesec dana stupanja na snagu ovog Pravilnika odnosno u roku od sedam dana od bilo kakve promjene.
(2) Imenovana osoba mora završiti jednodnevni tečaj za korištenje Sustava iz članka 7. stavka 1. ovoga Pravilnika od strane Nacionalnog koordinacijskog tijela, kako bi stekla korisnička prava za pristup tom Sustavu.
(3) Javni sektor dužan je Nacionalnom koordinacijskom tijelu dostaviti podatke o provedenim mjerama energetske učinkovitosti najmanje jednom godišnje, odnosno uvijek na zahtjev Nacionalnog koordinacijskog tijela.
(4) Osoba imenovana u skladu sa stavkom 1. ovoga članka unosi podatke o:
1. provedenim mjerama energetske učinkovitosti koje je proveo obveznik planiranja u skladu s planovima za povećanje energetske učinkovitosti,
2. o provedenim mjerama energetske učinkovitosti kod korisnika subvencija,
3. o provedenim mjerama energetske učinkovitosti koje pružatelj energetske usluge ostvaruje temeljem ugovora o energetskom učinku.
(5) Osoba imenovana u skladu s stavkom 1. ovoga članka obvezna je u Sustav iz članka 7. stavka 1. ovoga Pravilnika unijeti podatke potrebne za identifikaciju mjere energetske učinkovitosti i ulazne podatke potrebne za izračun ušteda energije ako se uštede utvrđuju procjenom.
Praćenje ušteda energije
Članak 9.
(1) Praćenje ušteda energije koje se utvrđuju metodom odozdo prema gore provodi Nacionalno koordinacijsko tijelo za energetsku učinkovitost kroz Sustav iz članka 7. stavka 1. ovoga Pravilnika temeljem odredbi Zakona i odredbama ovoga Pravilnika.
(2) Ako se uštede utvrđuju procjenom, praćenje ušteda energije iz stavka 1. ovoga članka temelji se na ulaznim podatcima i/ili dokazima koje u Sustav iz članka 7. stavka 1. ovoga Pravilnika unosi nositelj ušteda odnosno ovlaštena osoba u skladu s odredbama Zakona i ovoga Pravilnika.
(3) Ulazni podatci temeljem kojih se prate uštede energije sadržani su u Prilogu II. ovoga Pravilnika.
(4) Dokaze iz stavka 2. ovoga članka nositelj uštede unosi u Sustav iz članka 7. stavka 1. ovoga Pravilnika za mjere kao preslika u elektroničkom obliku.
(5) Dokazi iz stavka 2. ovoga članka su:
1. za mjere koje se provode izvođenjem građevinskih radova prva strana ovjerenog projekta koji je izradila osoba ovlaštena za projektiranje s izračunom ušteda u skladu s metodologijom iz Priloga II. ovoga Pravilnika, karakteristike ugrađenog materijala i opreme i završno izvješće stručnog nadzora s potvrdom o izvedenom stanju u skladu s projektom,
2. za mjere koje se provode ugradnjom strojarskih instalacija ovjerena potvrda izvedenog stanja i funkcionalnosti sustava koja sadrži karakteristike instalirane opreme/sustava, izvještaj izvođača o ugradnji opreme i navedene karakteristike instaliranog sustava prije i poslije provedene mjere, te izračun ušteda energije u skladu s metodologijom iz Priloga II. ovoga Pravilnika.
Mjerenje ušteda u sustavu za praćenje, mjerenje i verifikaciju ušteda
Članak 10.
(1) Mjerenje ušteda energije u sustavu za praćenje, mjerenje i verifikaciju ušteda koje se utvrđuju procjenom u skladu sa Zakonom, provodi se primjenom metoda