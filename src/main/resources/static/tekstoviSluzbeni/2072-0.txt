106 05.10.2015 Pravilnik o pretpostavkama i načinu izbora stečajnoga upravitelja metodom slučajnoga odabira
MINISTARSTVO PRAVOSUĐA
2073
Na temelju članka 84. stavka 2. Stečajnog zakona (»Narodne novine«, broj 71/15) ministar nadležan za poslove pravosuđa donosi
PRAVILNIK
O PRETPOSTAVKAMA I NAČINU IZBORA STEČAJNOGA UPRAVITELJA METODOM SLUČAJNOGA ODABIRA
I. OPĆE ODREDBE
1. Sadržaj pravilnika
Članak 1.
Ovim Pravilnikom uređuju se pretpostavke i način izbora stečajnoga upravitelja metodom slučajnoga odabira.
2. Značenje pojedinih izraza
Članak 2.
U smislu ovoga Pravilnika pojedini izrazi imaju sljedeća značenja:
Algoritam dodjele postupka osobi upisanoj na listu A i listu B stečajnih upravitelja je dio sustava eSpis i skup je definiranih pravila za automatsku nasumičnu dodjelu postupka.
Obnašatelj dužnosti je zajednički naziv za: povjerenika, privremenog stečajnog upravitelja, stečajnog upravitelja i stečajnog povjerenika.
Metoda slučajnog odabira je način izbora obnašatelja dužnosti korištenjem posebne funkcionalnosti sustava eSpis.
Automatski nasumični izbor je izbor obnašatelja dužnosti na temelju definirane težine pojedine vrste postupka, utvrđene šifrarnikom vrste stečajnog postupka u sustavu eSpis i ukupne težine svih postupaka u kojima je obnašatelj dužnosti imenovan.
Postupak je predstečajni postupak, prethodni postupak, stečajni postupak, skraćeni stečajni postupak i slučajevi u kojima se otvoreni stečajni postupak ne provodi.
Dodijeljena težina postupka je definirana težina pojedine vrste postupka koji se dodjeljuje obnašatelju dužnosti prema odredbama Stečajnog zakona unutar sustava eSpis, a koja se iskazuje brojčano.
Aktivna uloga je uloga obnašatelja dužnosti od trenutka izbora do trenutka razrješenja u određenom stečajnom postupku.
Radna opterećenost osobe upisane na popis stečajnih upravitelja je zbroj težina postupaka na području svih trgovačkih sudova u kojima je osoba upisana na popis izabrana za obnašatelja dužnosti ima aktivnu ulogu.
II. IMENOVANJE
Članak 3.
Sud imenuje obnašatelja dužnosti na temelju automatskog nasumičnog odabira koji provodi korištenjem posebne funkcionalnosti u algoritmu sustava eSpis.
Iznimno od stavka 1. ovog članka:
1. ako sud smatra da stečajni upravitelj ne raspolaže potrebnom stručnošću ili poslovnim iskustvom potrebnim za vođenje određenog stečajnog postupka, za stečajnog upravitelja može izabrati drugu osobu s liste A stečajnih upravitelja za područje nadležnog trgovačkog suda;
2. ako je u predstečajnom postupku koji je prethodio stečajnom postupku imenovan povjerenik ili je u prethodnom postupku imenovan privremeni stečajni upravitelj, sud će povjerenika, odnosno privremenog stečajnoga upravitelja imenovati stečajnim upraviteljem;
3. ako je na prvom ili kojem kasnijem ročištu nakon imenovanja stečajnoga upravitelja skupština vjerovnika, umjesto stečajnoga upravitelja kojeg je imenovao sud, izabrala drugog stečajnoga upravitelja.
III. PRETPOSTAVKE
Članak 4.
Pretpostavke za dodjelu postupka su:
1. u sustav eSpis unesen popis stečajnih upravitelja;
2. u sustav eSpis unesena
– lista A i lista B stečajnih upravitelja za područje nadležnosti svakog trgovačkog suda;
– radna opterećenost osoba upisanih na listu A i listu B nadležnosti svakog trgovačkog suda u trenutku unosa popisa stečajnih upravitelja u sustav eSpis;
– vrsta postupka;
– poslovni broj predmeta;
– način izbora.
IV. IZBOR
Članak 5.
U slučaju imenovanja povjerenika izbor se obavlja prije donošenja rješenja o otvaranju predstečajnoga postupka.
U slučaju imenovanja privremenog stečajnog upravitelja u prethodnom postupku, izbor se obavlja prije donošenja rješenja o pokretanju prethodnoga postupka ili prije donošenja posebnog rješenja.
U slučaju imenovanja stečajnog upravitelja, izbor se obavlja prije donošenja rješenja o otvaranju stečajnog postupka.
U slučaju imenovanja stečajnog povjerenika, izbor se obavlja prije donošenja rješenja o otvaranju stečajnog postupka.
Članak 6.
Algoritam odabira obnašatelja dužnosti pokreće sud