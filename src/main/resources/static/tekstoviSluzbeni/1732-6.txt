 produženje dozvole za obavljanje energetske djelatnosti,
– rješenje Agencije kojim se produžuje dozvola ili se odbija zahtjev za produženje dozvole za obavljanje energetske djelatnosti.
(5) Kod prijenosa dozvole za obavljanje energetske djelatnosti u registarski spis se ulaže i:
– zahtjev za prijenos dozvole za obavljanje energetske djelatnosti,
– dokumenti koji se prilažu uz zahtjev za prijenos dozvole za obavljanje energetske djelatnosti
– rješenje Agencije kojim se prenosi dozvola ili se odbija zahtjev za prijenos dozvole za obavljanje energetske djelatnosti.
Članak 26.
(1) Zbirni pregled registra dozvola (u daljnjem tekstu: zbirni pregled) vodi se u elektroničkom obliku na hrvatskom i engleskom jeziku.
(2) Zbirni pregled sadrži:
– registarski broj dozvole,
– datum upisa u registar dozvola,
– puni naziv energetskog subjekta,
– sjedište energetskog subjekta pravne osobe ili adresu energetskog subjekta fizičke osobe,
– osobni identifikacijski broj (OIB),
– matični broj upisa u odgovarajući registar energetskog subjekta,
– naziv energetske djelatnosti,
– razdoblje na koje se izdaje ili produžuje dozvola,
– datum izdavanja rješenja o oduzimanju dozvole,
– datum izdavanja rješenja kojim se dozvoljava obavljanje energetske djelatnosti prema članku 18. stavku 4. Zakona o energiji.
(3) Ukoliko se u razdoblju važenja dozvole izmijene podaci koji se upisuju u zbirni pregled, energetski subjekt kojem je izdana dozvola za obavljanje energetske djelatnosti je dužan u roku od 30 dana od dana promjene podataka o tome pisanim putem obavijestiti Agenciju.
Registarski broj dozvole
Članak 27.
(1) Registarski broj dozvole je broj koji se svakoj dozvoli dodjeljuje pri upisu u registar.
(2) Registarskim brojem dozvole obilježava se svaki registarski spis.
(3) Jednom dodijeljeni registarski broj neće se mijenjati niti će se nakon prestanka važenja dozvole dodjeljivati drugoj dozvoli.
Članak 28.
(1) Registarski broj dozvole sastoji se od:
– matičnog broja upisa u odgovarajući registar,
– četveroznamenkastog rednog broja koji određuje Agencija po redoslijedu otvaranja registarskog spisa počevši od 0001,
– broja godine upisa počevši s 02.
(2) Između matičnog broja i rednog broja iz stavka 1. ovoga članka stavlja se crtica (-), a između rednog broja i broja godine upisa iz stavka 1. ovoga članka stavlja se kosa crta (/).
Članak 29.
(1) Za dozvole kojima je produženo vrijeme važenja, postojećem registarskom broju dozvole iz članka 27. ovoga Pravilnika dodaje se crtica (-) i redni broj kojim se označava dozvola kojoj je produženo vrijeme važenja, počevši od rimskog broja I, iza kojega se stavlja kosa crta (/) te se upisuju zadnje dvije znamenke godine upisa.
(2) Dozvole iz stavka 1. ovoga članka upisuju se u zbirni pregled na mjesto upisa dozvole koja je produžena.
Članak 30.
Dozvole koje su prenijete s jednog energetskog subjekta na novi energetski subjekt upisuju se u zbirni pregled pod istim registarskim brojem.
Članak 31.
Ukoliko je jednom energetskom subjektu zbog prestanka važenja dozvole izdano više dozvola za obavljanje iste energetske djelatnosti, u zbirni pregled upisuje se samo zadnje izdana dozvola.
Članak 32.
Dozvola koja je prestala važiti iz razloga propisanih člankom 22. ovoga Pravilnika, osim dozvole koja je prestala važiti danom izvršnosti rješenja Agencije o trajnom oduzimanju dozvole, briše se iz zbirnog pregleda.
Javnost registra
Članak 33.
(1) Zbirni pregled je javan.
(2) Zbirni pregled dostupan je na internetskoj stranici Agencije, a uvid se može obaviti i u prostorima Agencije.
Članak 34.
Na sve zahtjeve za izdavanje, produženje, prijenos i prestanak važenja dozvole za obavljanje energetske djelatnosti koji su zaprimljeni do dana stupanja na snagu ovoga Pravilnika, primjenjuju se odredbe Pravilnika o dozvolama za obavljanje energetskih djelatnosti (»Narodne novine«, broj 118/07 i 107/09).
Članak 35.
Danom stupanja na snagu ovoga Pravilnika prestaje važiti Pravilnik o dozvolama za obavljanje energetskih djelatnosti (»Narodne