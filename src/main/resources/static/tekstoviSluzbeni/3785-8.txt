članku 28. stavcima 1. do 5. Uredbe (EU) br. 909/2014 ili učestalo ne obavještava Hrvatsku agenciju za nadzor financijskih usluga i odbor korisnika o svakoj odluci kojom upravljačko tijelo odluči da neće slijediti savjet odbora korisnika sukladno članku 28. stavku 6. Uredbe (EU) br. 909/2014, ili Hrvatsku agenciju za nadzor financijskih usluga i odbor korisnika ne obavijesti žurno o odluci kojom upravljačko tijelo odluči da neće slijediti savjet odbora korisnika, a koja odluka ima ili može imati značajan utjecaj na poslovanje središnjeg depozitorija vrijednosnih papira, prava korisnika usluga središnjeg depozitorija vrijednosnih papira ili na usklađenost središnjeg depozitorija vrijednosnih papira s odredbama Uredbe (EU) br. 909/2014 ili ovoga Zakona
8. teško krši uvjete iz članka 29. stavka 1. Uredbe (EU) br. 909/2014 o vođenju evidencije ili evidencije vodi protivno uvjetima iz članka 29. stavka 1. Uredbe (EU) br. 909/2014 sa svrhom prikrivanja postupanja koje je suprotno odredbama Uredbe (EU) br. 909/2014 i ovoga Zakona, ili ako je iz navedenih povreda Uredbe (EU) br. 909/2014 nastupila ili je izvjesno da će nastupiti šteta za korisnike središnjeg depozitorija vrijednosnih papira, ili ako je iz navedenih povreda Uredbe (EU) br. 909/2014 nastupio poremećaj na tržištu kapitala
9. ne stavi na raspolaganje svu svoju dokumentaciju o uslugama i aktivnostima, kao i o pomoćnim uslugama, Hrvatskoj agenciji za nadzor financijskih usluga na njezin zahtjev sukladno članku 29. stavku 2. Uredbe (EU) br. 909/2014
10. izdvoji usluge ili djelatnosti trećoj strani protivno uvjetima iz članka 30. Uredbe (EU) br. 909/2014, ako je neusklađenost s uvjetima iz članka 30. Uredbe (EU) br. 909/2014 utvrđena kao značajna
11. izdvoji osnovne usluge bez odobrenja Hrvatske agencije za nadzor financijskih usluga iz članka 30. stavka 4. Uredbe (EU) br. 909/2014
12. ne utvrdi, ne objavi ili ne primjenjuje javno objavljene kriterije za sudjelovanje koji omogućuju pošten i otvoren pristup svim pravnim osobama koje imaju namjeru postati sudionicima, što je protivno članku 33. stavku 1. Uredbe (EU) br. 909/2014, pri čemu je nastupila ili je izvjesno da će nastupiti šteta za korisnike središnjeg depozitorija vrijednosnih papira
13. ne objavi javno cijene i naknade povezane s uslugama koje pruža ili ne objavi klijentima informacije koje im omogućuju procjenu rizika u vezi s pruženim uslugama, što je protivno članku 34. Uredbe (EU) br. 909/2014, zbog čega je nastupila ili je izvjesno da će nastupiti šteta za korisnike središnjeg depozitorija vrijednosnih papira
14. ne provodi odgovarajuće mjere za očuvanje integriteta izdanja sukladno članku 37. stavku 1. Uredbe (EU) br. 909/2014, zbog čega je nastupila ili je izvjesno da će nastupiti šteta za korisnike središnjeg depozitorija vrijednosnih papira, ili ako je takvo postupanje dovelo do poremećaja na tržištu
15. ne evidentira imovinu i račune u skladu s člankom 38. stavcima 1. do 5. Uredbe (EU) br. 909/2014, ako je ta neusklađenost utvrđena kao značajna, ili ako je zbog takve neusklađenosti nastupila ili je izvjesno da će nastupiti šteta za korisnike središnjeg depozitorija vrijednosnih papira, ili ako je takvo postupanje dovelo do poremećaja na tržištu
16. ne objavi javno razinu zaštite i troškove povezane s različitim razinama odvajanja koje pruža sukladno članku 38. stavku 6. Uredbe (EU) br. 909/2014
17. koristi u bilo koje svrhe, osim one navedene u članku 17. stavku 1. točki 6. ovoga Zakona, vrijednosne papire koji mu ne pripadaju, protivno uvjetima iz članka 38. stavka 7. Uredbe (EU) br. 909/2014
18. ne definira za svaki sustav za namiru vrijednosnih papira kojim upravlja trenutke unosa i neopozivosti naloga za prijenos u tom sustavu za namiru vrijednosnih papira, što je protivno članku 39. stavku 2. Uredbe (EU) br. 909/2014
19. ne objavi pravila koja reguliraju konačnost prijenosa vrijednosnih papira i gotovine u sustavu za namiru vrijednosnih papira, što je protivno članku 39. stavku 3. Uredbe (EU) br.