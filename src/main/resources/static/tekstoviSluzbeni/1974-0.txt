102 25.09.2015 Zakon o dopuni Zakona o energiji
HRVATSKI SABOR
1975
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O DOPUNI ZAKONA O ENERGIJI
Proglašavam Zakon o dopuni Zakona o energiji, koji je Hrvatski sabor donio na sjednici 18. rujna 2015. godine.
Klasa: 011-01/15-01/102
Urbroj: 71-05-03/1-15-2
Zagreb, 22. rujna 2015.
Predsjednica Republike Hrvatske Kolinda Grabar-Kitarović, v. r.
ZAKON
O DOPUNI ZAKONA O ENERGIJI
Članak 1.
U Zakonu o energiji (»Narodne novine«, br. 120/12., 14/14. i 95/15.) u članku 39. iza stavka 6. dodaje se novi stavak 7. koji glasi:
»(7) Uredbom iz stavka 6. ovoga članka određuje se i iznos solidarne naknade za ugrožene kupce, način prikupljanja sredstava za solidarno podmirivanje računa ugroženih kupaca, kriteriji i mjere zaštite ugroženih kupaca, kao i obveze operatora sustava i opskrbljivača.«.
Dosadašnji stavak 7. postaje stavak 8.
Članak 2.
Danom stupanja na snagu zakona kojim se uređuje područje obnovljivih izvora energije prestaje važiti odredba članka 13. stavka 3. Zakona o energiji (»Narodne novine«, br. 120/12., 14/14. i 95/15.).
Članak 3.
Danom stupanja na snagu ovoga Zakona prestaje važiti Uredba o dopuni Zakona o energiji (»Narodne novine«, br. 95/15.).
Članak 4.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/15-01/136
Zagreb, 18. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
