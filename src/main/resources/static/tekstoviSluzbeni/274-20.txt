ukidanja ili ograničavanja prava lokalnih jedinica da u obavljanju poslova iz svojeg djelokruga »slobodno raspolažu« vlastitim prihodima u smislu članka 131. stavka 1. Ustava.
Nadalje, u ovom ustavnosudskom postupku treba odgovoriti na pitanje je li osporenim odredbama ZID-a ZoFJLPRS-a/14 došlo do nerazmjernosti između prihoda lokalnih jedinica u odnosu prema njihovim ovlastima predviđenima Ustavom i zakonom (članak 131. stavak 2. Ustava).
Konačno, treba odgovoriti i na pitanje ispunjava li država svoju ustavnu obvezu da pomaže financijski slabije lokalne jedinice (članak 131. stavak 3. Ustava).
42.2. U ovom ustavnosudskom postupku Ustavni sud nije posebno razmatrao prigovore podnositeljice zahtjeva o navodno pogrešnom zakonskom uređenju decentraliziranih funkcija općenito. Jesu li »funkcije koje su u ZoFJLPRS-u nazvane decentraliziranim funkcijama, u biti funkcije iz punog samoupravnog djelokruga lokalnih jedinica, pa ... sav prihod koji se prikuplja za navedeno predstavlja prihod lokalnih jedinica« (v. točku 19. i dalje obrazloženja ove odluke), pitanje je koje je vezano uz ustavni okvir i domašaj članka 129.a stavaka 1. i 2. Ustava i puno je šire od problema koji uređuje osporeni ZoFJLPRS.
1) Članak 1. ZID-a ZoFJLPRS-a/14 (članak 30.a stavak 1. točka 4. ZoFJLPRS-a)
43. ZoFJLPRS-om se definiraju izvori sredstava i njihova raspodjela. Prirez porezu na dohodak isključivi je prihod jedinice lokalne samouprave u kojoj porezni obveznik ima svoje prebivalište ili uobičajeno boravište. Njegova je osnovica porez na dohodak. Općine i gradovi mogu uvesti prirez porezu na dohodak prema stopama koje su propisane ZoFJLPRS-om.
ZID-om ZoFJLPRS-a/14 ograničena je stopa prireza porezu na dohodak koju Grad Zagreb smije propisati za obveznike poreza na dohodak sa svog područja na najviše 18% (umjesto dotadašnjih 30%).
44. Razlozi kojima podnositeljica zahtjeva osporava ustavnost članka 1. ZID-a ZoFJLPRS-a/14 (to jest članka 30.a stavka 1. točke 4. ZoFJLPRS-a) u bitnome se svode na to da će Gradu Zagrebu, budući da kao posebna jedinica istodobno obavlja funkciju županije i funkciju grada, navedenim smanjenjem stope prireza biti bitno otežano pa čak i onemogućeno obavljanje decentraliziranih funkcija.
45. Ustavni sud primjećuje da je Vlada u očitovanju obrazložila potrebu donošenja ZID-a ZoFJLPRS-a/14. Naime, tijekom pripreme i utvrđivanja zakonodavnog, institucionalnog i strateškog okvira za upravljanje politikom regionalnog razvoja Republike Hrvatske, s naglaskom na donošenje Zakona o regionalnom razvoju Republike Hrvatske (v. točku 26. obrazloženja ove odluke), pristupilo se i donošenju ZID-a ZoFJLPRS-a/14.
45.1. Ustavni sud ocjenjuje da je osporena zakonska mjera (smanjenje dopuštene stope prireza porezu na dohodak u Gradu Zagrebu do najviše 18%) imala legitimni cilj.
ZID ZoFJLPRS-a/14 ima za cilj da uravnoteži funkcioniranje i financiranje poslova lokalnih jedinica, koji se uređuju posebnim zakonima i time doprinese uravnoteženom regionalnom razvoju koji je od značaja za ukupni gospodarski rast i razvoj Republike Hrvatske. Prema utvrđenju nadležnog ministarstva, propisivanjem ograničene stope Gradu Zagrebu do najviše 18% ujednačila se stopa prireza porezu na dohodak između jedinica lokalne samouprave na razini Republike Hrvatske. Osim toga, Vlada je u očitovanju navela i sljedeće:
»Budući da je i preporuka Europske unije da se u poreznom sustavu država članica rastereti oporezivanje rada građana, te da se oporezivanje usmjeri na druge izvore ekonomske snage pojedinca, primjerice njegove imovine, gospodarska politika Republike Hrvatske, kao i navedena mjera, upravo je usmjerena stvaranju pozitivne klime na tržištu rada i produktivnosti radne snage, a prebacivanju poreznog tereta na imovinu odnosno kapital.
Nadalje, konstataciju Grada Zagreba da je u bitno lošijoj poziciji od drugih gradova zbog ukidanja zakonske mogućnosti da visina prireza porezu na dohodak bude dva puta veća od gradova sa znatno manjim brojem stanovnika ne smatramo