66 15.06.2015 Pravilnik o izmjenama i dopunama Pravilnika o minimalnim uvjetima za pružanje socijalnih usluga
MINISTARSTVO SOCIJALNE POLITIKE I MLADIH
1277
Na temelju članka 184. stavka 1. Zakona o socijalnoj skrbi (»Narodne novine« broj 157/13 i 152/14) ministrica socijalne politike i mladih donosi
PRAVILNIK
O IZMJENAMA I DOPUNAMA PRAVILNIKA O MINIMALNIM UVJETIMA ZA PRUŽANJE SOCIJALNIH USLUGA
Članak 1.
U cijelom tekstu Pravilnika o minimalnim uvjetima za pružanje socijalnih usluga (»Narodne novine« broj 40/14) riječ: »primarnih« zamjenjuje se riječju: »bioloških«.
Članak 2.
Članak 7. mijenja se i glasi:
»(1) Na zgradu ili dio zgrade u kojoj se pružaju socijalne usluge osobama smanjene pokretljivosti, pružatelj usluga dužan je korisnicima osigurati nesmetan pristup, kretanje, boravak i rad na jednakoj razini kao i ostalim osobama sukladno posebnom propisu, ako ovim Pravilnikom nije drugačije propisano.
(2) Iznimno, ako pružatelj usluga pruža socijalne usluge za najviše 20 osoba smanjene pokretljivosti, može osigurati kao element pristupačnosti uporabu pomagala za svladavanje visinskih razlika.«.
Članak 3.
U članku 8. iza riječi: »skrbi« dodaju se riječi: »kao i obiteljska kuća u kojoj se pružaju usluge obiteljskog doma«.
Članak 4.
U članku 10. stavku 2. riječi: »i boravka« brišu se.
Članak 5.
U članku 11. iza podstavka 13. dodaje se novi podstavak 14. koji glasi: »– u spavaonicu se ne mogu smještavati korisnici različitog spola, osim članova obitelji ili uz suglasnost korisnika«.
Članak 6.
U članku 12. stavku 2. iza riječi: »usluge« dodaje se riječ: »smještaja«, a stavak 3. briše se.
Članak 7.
U članku 14. stavku 2. iza riječi: »intervencije« dodaju se riječi: »ili savjetovanja i pomaganja«.
Članak 8.
U članku 17. podstavak 3. briše se, a iza podstavka 6. dodaje se novi podstavak 7. koji glasi: »– stambena jedinica apartmanskog tipa mora imati spavaonicu, kupaonicu i zahod te čajnu kuhinju, a stambena jedinica hotelskog tipa mora imati spavaonicu, kupaonicu i zahod.«.
Članak 9.
U članku 18. podstavku 3. iza riječi: »ponašanju« dodaju se riječi: »koje mogu imati najviše 2 ležaja«.
Iza podstavka 3. dodaje se novi podstavak 4. koji glasi: »– površina spavaonica mora iznositi najmanje 4 m² po korisniku«.
Postojeći podstavak 4. postaje podstavak 5.
Članak 10.
U članku 20. stavku 1. podstavku 2. na kraju teksta dodaju se riječi koje glase: »te ormarom za odjeću i odlaganje osobnih stvari za svakog korisnika zasebno, ako se isti ne nalaze u prostoriji do spavaonice s kojom je povezana neposrednom vezom.«.
Članak 11.
U članku 22. podstavak 7. mijenja se i glasi: »prostorija za dnevni odmor mora imati garniture za sjedenje, tv-prijemnik, glazbeni uređaj i sl.«, u podstavku 10. iza riječi: »drugog«, stavlja se zarez i dodaju riječi: »osim za djecu s navršenih četiri godine života«, u podstavku 16. broj: »110« zamjenjuje se brojem: »120«, a iza podstavka 16. dodaje se novi podstavak 17. koji glasi: »– u spavaonicu se ne mogu smještavati korisnici različitog spola, osim članova obitelji ili uz suglasnost korisnika«.
Članak 12.
U članku 23. na kraju teksta briše se točka i dodaju riječi: »ako aktivnosti prijevoza nisu povjerene ovlaštenim pravnim ili fizičkim osobama u skladu s člankom 50. ovoga Pravilnika.«.
Članak 13.
U članku 25. stavku 1. riječi: »skrbi stariju od 14« zamjenjuju se riječima: »skrbi stariju od 7«, u stavku 2. riječi: »skrbi do 14« zamjenjuju se riječima: »skrbi do 7«, u stavku 4. riječi: »razvoju, odrasle osobe s invaliditetom i beskućnike« zamjenjuju se riječima: »razvoju i odrasle osobe s invaliditetom«, a u stavku 9. iza riječi: »ljudima,« dodaje se riječ: »beskućnike,«.
Članak 14.
U članku 27. stavku 5. i 8. riječi: »pomoćni kuhar« zamjenjuju se riječima: »pomoćni radnik u kuhinji«.
Članak 15.
U članku 35. stavku 3. riječi: »zahtijevaju smjenski rad« zamjenjuju se riječima: »se pružaju tijekom«, a riječi: »u smjenskom radu« zamjenjuju se riječima: »tijekom 24 sata dnevno«.
Članak 16.
U članku 36. stavci 2. i 3.