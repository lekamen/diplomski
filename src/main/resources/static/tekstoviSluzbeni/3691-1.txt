 tekuće godine.
(4) Investicijska društva dužna su dostaviti Agenciji nerevidirane godišnje financijske izvještaje u roku od mjesec dana po proteku poslovne godine na koju se izvještaj odnosi.
(5) Investicijska društva dužna su dostaviti Agenciji revidirane godišnje financijske izvještaje i revizorsko izvješće u roku od četiri mjeseca po proteku poslovne godine na koju se izvještaj odnosi.
(6) Ako je investicijsko društvo matično društvo, dužno je dostaviti Agenciji revidirane godišnje konsolidirane financijske izvještaje i revizorsko izvješće za grupu najkasnije u roku od četiri mjeseca po proteku poslovne godine na koju se izvještaj odnosi.
Članak 5.
(1) Investicijska društva dostavljaju financijske izvještaje Agenciji u elektroničkom obliku s naprednim elektroničkim potpisom u skladu s tehničkom uputom Agencije.
(2) Smatra se da je investicijsko društvo dostavilo izvještaje iz stavka 1. ovog članka u trenutku kad je izvještaj prihvaćen na poslužitelju Agencije za zaprimanje izvještaja.
(3) U opravdanim slučajevima nemogućnosti dostave na način propisan stavkom 1. ovog članka, investicijsko društvo dužno je u propisanom roku dostaviti izvještaje u pisanom obliku, neposredno ili poštom u svrhu pravodobnog izvješćivanja. Investicijsko društvo dužno je dostaviti izvještaje na način propisan stavkom 1. ovog članka čim prestanu razlozi nemogućnosti dostave, a najkasnije u roku od 8 dana od isteka roka za dostavu izvještaja.
(4) Investicijsko društvo dužno je izvještaje iz članka 4. stavak 5. ovog Pravilnika dostaviti i u pisanom obliku zajedno s revizorskim izvješćem.
(5) Revidirane godišnje konsolidirane financijske izvještaje i revizorsko izvješće za grupu iz članka 4. stavka 6. ovog Pravilnika investicijska društva dužna su dostaviti Agenciji isključivo u pisanom obliku.
PRIJELAZNE I ZAVRŠNE ODREDBE
Članak 6.
Danom stupanja na snagu ovoga Pravilnika prestaju važiti Pravilnik o strukturi i sadržaju godišnjih financijskih izvještaja investicijskih društava (»Narodne novine«, broj 20/10) i Pravilnik o izmjenama i dopunama Pravilnika o strukturi i sadržaju godišnjih financijskih izvještaja investicijskih društava (»Narodne novine«, broj 30/13).
Članak 7.
Ovaj Pravilnik stupa na snagu 8 (osam) dana od dana objave u »Narodnim novinama«, a prvi put se primjenjuje na financijske izvještaje za tromjesečno razdoblje sa stanjem na dan 31. ožujka 2016. godine.
Klasa: 011-02/16-01/02
Urbroj: 326-01-330-16-1
Zagreb, 21. travnja 2016.
Predsjednik Upravnog vijeća Petar-Pierre Matek, v. r.
PRILOG 1. – PRILOG 2.


