 utvrditi stanje sigurnosti iz njegovog djelokruga rada i izvijestiti nadređenog službenika,
– izvršiti primopredaju poslova za radno mjesto na koje je raspoređen,
– poslove obavljati u službenoj odori, osim u iznimnim slučajevima o čemu odluku sukladno sigurnosnoj prosudbi donosi nadređeni službenik pravosudne policije,
– po potrebi poduzimati protupožarne mjere, sukladno protupožarnom planu pravosudnih tijela,
– čuvati i držati u ispravnom stanju odoru i opremu,
– izvršavati i druge obveze po nalogu nadređenog službenika.
Članak 15.
Službenik pravosudne policije ovlašten je utvrditi identitet osobe koja ulazi, izlazi ili se nalazi u prostoru suda ili državnog odvjetništva.
Službenik pravosudne policije provodi utvrđivanje identiteta osobe uvidom u njenu osobnu iskaznicu, vozačku dozvolu, putnu ili drugu važeću javnu ispravu s fotografijom izdanu od ovlaštenih državnih tijela.
Utvrđivanje identiteta osobe koja nema kod sebe važeću javnu ispravu navedenu u stavku 2. ovoga članka, može se provesti i na drugi prikladan način (npr. provjera identiteta kod zaposlenika suda ili državnog odvjetništva i sl.).
Službenik pravosudne policije neće dopustiti ulaz u prostor suda ili državnog odvjetništva osobi koja odbija utvrđivanje identiteta ili čiji se identitet ne može nedvojbeno utvrditi.
Članak 16.
Službenik pravosudne policije ovlašten je pretražiti osobu koja ulazi, izlazi ili se nalazi u prostoru suda ili državnog odvjetništva, kao i obaviti pretragu predmeta koje ta osoba nosi sa sobom.
Pretraga iz stavka 1. ovog članka obavlja se radi sprječavanja unosa oružja, oruđa, eksplozivnih naprava i drugih opasnih predmeta ili tvari u prostor suda ili državnog odvjetništva.
Pretragu iz stavka 1. ovog članka službenik pravosudne policije može obaviti vizualno, dodirom, uvidom u sadržaj predmeta odnosno korištenjem tehničkih sredstava (zrcalo, detektori i sl.).
Pretragu osobe, osim u slučaju kada se koristi tehničko pomagalo, obavlja službenik pravosudne policije istog spola kao i osoba koju pretražuje. Iznimno, pretragu osobe može obaviti i službenik pravosudne policije različitog spola ako se pretraga ne može obaviti na drugačiji način.
Službenik pravosudne policije će prije obavljanja pretrage predmeta pozvati osobu da omogući pretragu i uvid u sadržaj predmeta kojega pretražuje.
Službenik pravosudne policije neće dopustiti ulaz u prostor suda ili državnog odvjetništva osobi koja odbije pretragu iz stavka 1. ovog članka.
Članak 17.
Službenik pravosudne policije, uz suglasnost osobe iz članka 16. stavka 1. ovog Pravilnika, može privremeno zadržati predmet zbog kojeg joj je zabranjen ulazak u sud ili državno odvjetništvo, u svrhu njenog puštanja u sud ili državno odvjetništvo.
O privremeno zadržanim predmetima vodi se poseban upisnik u koji se unose osobni podaci osobe od koje se predmet prima, kratak opis predmeta, datum i vrijeme zaprimanja predmeta, datum i vrijeme vraćanja predmeta i potpis osobe kojoj je predmet vraćen.
Po potrebi o predmetima iz stavka 2. ovog članka odmah će se izvijestiti policijski službenici Ministarstva unutarnjih poslova.
Članak 18.
Službenik pravosudne policije zabranit će ulaz u prostor suda ili državnog odvjetništva osobi koja nosi oružje, oruđe, eksplozivne naprave i druge opasne stvari ili tvari.
Odredba stavka 1. ovog članka ne odnosi se na osobe koje u sud ili državno odvjetništvo dolaze u obavljanju službe i pri tom nose oružje koje im je neophodno za obavljanje njihovog posla u prostoru suda odnosno državnog odvjetništva.
Članak 19.
Službenik pravosudne policije će osobu koja je zatečena u počinjenju kaznenog djela, prema kojoj je izrečena mjera oduzimanja slobode i prema kojoj su primijenjena sredstva prisile u sudu ili državnom odvjetništvu pretražiti i zadržati do dolaska policijskih službenika Ministarstva unutarnjih poslova i/ili službenika pravosudne policije Uprave za zatvorski sustav Ministarstva pravosuđa.
Nakon pretrage osobe privremeno će se oduzeti predmeti iz članka 18. stavka 1. ovog