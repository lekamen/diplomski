 komunikacijske infrastrukture, što bitno smanjuje prostor za druge eventualno zainteresirane korisnike, te ih time dovodi u nepovoljniji položaj.
Slijedom naprijed navedenog zaključuje tužitelj da bi, ukoliko bi Visoki upravni sud Republike Hrvatske eventualno i utvrdio postojanje činjenica koje omogućavaju korištenje navedene infrastrukture na način utvrđen u spornoj odluci, istu svakako trebao poništiti i uputiti tuženika i tužitelja na provedbu javnog nadmetanja kojim bi svi zainteresirani imali jednaki položaj i mogućnosti.
Podredno predlaže Sudu da uvažavajući navode iz tužbe ukine osporenu odluku s obzirom na to da u svezi ove materije postoji pravna praksa, a riječ je o vrsti postupka koji zbog specifičnosti materije će odluka u svakom slučaju imati značajne i dalekosežne posljedice.
U odgovoru na tužbu tuženik smatrajući tužbene navode neosnovanima u bitnom ističe kao nesporno da koristi vlastite nekretnine u svrhu pružanja elektroničkih komunikacijskih mreža i usluga što potvrđuje i tužitelj svojim navodima. To tim više jer je tužitelj tijekom postupka u podnesku od 2. lipnja 2009. te na usmenoj raspravi sam izjavio da svoje kapacitete stavlja na raspolaganje drugim zainteresiranim poslovnim subjektima putem ugovora s trgovačkim društvom Odašiljači i veze d.o.o. (dalje u tekstu: OIV) zbog čega je predmetna usluga danas potpuno funkcionalna i dostupna na tržištu svim korisnicima na koji način tužitelj, smatra tuženik sada navodima koje ističe u tužbi proturječi samom sebi.
U prilog tome je, napominje tuženik, i činjenica da je upravo Vlada Republike Hrvatske kao vlasnik donijela odluku 7. veljače 2008. kojom je naložila trgovačkim društvima u većinskom vlasništvu Republike Hrvatske, koja imaju izgrađenu vlastitu telekomunikacijsku mrežu i infrastrukturu, utvrditi uvjete ponude radi davanja u najam viška izgrađene telekomunikacijske mreže i infrastrukture. To svakako znači da pored svojih osnivnih djelatnosti, moraju osigurati i pružanje drugih sekundarnih djelatnosti.
Također tvrdnja tužitelja da nije infrastrukturni operator nije osnovana niti utemeljena jer se navodi tuženik tužitelj sam definira kao infrastrukturni operator u ugovoru u poslovnoj suradnji s OIV-om te čak pruža i usluge davanja u najam svoje elektroničke komunikacijske mreže, a dodaje da je Upravni sud Republike Hrvatske presudom poslovni broj: Us-11778/2010-5 od 20. listopada 2011. poništio djelomično rješenje tuženika od 15. rujna 2010., pri čemu nije doveo u pitanje status tužitelja kao infrastrukturonog operatora iako je i tada tužitelj isticao isti prigovor.
Također i prigovore koji se tiču povrede odredaba Zakona o elektroničkim komunikacijama tuženik ocjenjuje neosnovanima kao i one kojima upire na nepravilno utvrđeno činjenično stanje odnosno nepravilno izveden zaključak iz utvrđenog činjeničnog stanja, jer je suprotno tome tuženik prilikom donošenja osporene odluke bio u cijelosti svjestan osnovne djelatnosti tužitelja, te istu uzeo u obzir, a također i pitanje sigurnog korištenja autoceste, a također ističe da se sukladno mjerodavnim propisima tehničko rješenje, na temelju kojeg se izvode radovi izrađuje isključivo uz suglasnost tužitelja i trgovačkog društva Univerzalne telekomunikacije d.d. (dalje u tekstu: UNITEL), što u cijelosti omogućuje tužitelju da otkloni svaku i eventualnu mogućnost prijetnje sigurnosti prometa na predmetnoj autocesti. To u praksi znači da će upravo tužitelj postaviti i utvrditi sve uvjete za sigurno korištenje autoceste pri izradi tehničkog rješenja, a UNITEL će kao investitor sam odlučiti hoće li investirati u korištenje elektroničke komunikacijske infrastrukture, te se i terenski radovi obavljaju isključivo uz nadzor tužitelja.
Nadalje tuženik dodaje da su netočne i neutemeljene i daljnje tvrdnje tužitelja istaknute u tužbi uključujući i pobliže tumačenje te obrazlaganje pojedinih pojmova definiranih odredbama Zakona o elektroničkim komunikacijama, iz koje definicije je dodaje tužitelj upravo vidljivo da