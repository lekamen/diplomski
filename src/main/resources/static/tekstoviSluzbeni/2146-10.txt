 31/09, 156/09, 45/12 i 86/13) na temelju podataka iz Obrasca OPBA1 dostavljenih do 15. u tekućem mjesecu za prethodno tromjesečje, odnosno godišnje do 31. siječnja tekuće godine za prethodnu godinu.
Članak 35.
Baterije i akumulatori koji ne ispunjavaju zahtjeve ovog Pravilnika, i koji su sukladno važećim propisima stavljeni na tržište prije datuma primjene važeće zabrane iz članka 15. ovoga Pravilnika, mogu se nastaviti stavljati na tržište do isteka zaliha sa skladišta koje se nalazi na teritoriju Republike Hrvatske.
Članak 36.
Proizvođač je dužan izvršiti obvezu postavljanja obavijesti krajnjem korisniku o mogućnosti predaje odnosno o obvezi preuzimanja otpadnih baterija ili akumulatora iz članka 10. stavka 4. ovoga Pravilnika u roku dva mjeseca od dana stupanja na snagu ovoga Pravilnika.
Započeti postupci
Članak 37.
Postupci rješavanja zahtjeva za izdavanje dozvole za gospodarenje otpadom koje uključuju gospodarenje otpadnim baterijama i akumulatorima koji su započeti prije stupanja na snagu ovoga Pravilnika, dovršiti će se prema odredbama Pravilnika o gospodarenju otpadnim baterijama i akumulatorima (»Narodne novine« broj 133/06, 31/09, 156/09, 45/12 i 86/13).
Članak 38.
Stupanjem na snagu ovoga Pravilnika prestaju važiti odredbe Pravilnika o gospodarenju otpadnim baterijama i akumulatorima (»Narodne novine« broj 133/06, 31/09, 156/09, 45/12 i 86/13) osim odredbi članka 18. stavka 2. alineje 2. i stavka 3. toga Pravilnika koje važe do stupanja na snagu Uredbe iz članka 53. stavka 4. Zakona i sklapanja ugovora za obavljanje usluge sakupljanja otpadnih prijenosnih baterija i akumulatora u sustavu kojim upravlja Fond, te članka 15. stavaka 3. i 4., članka 15.a stavaka 3. i 5. i članka 16. stavaka 2. i 3. toga Pravilnika koji vrijede do uspostave Registra iz članka 25. ovoga Pravilnika.
Članak 39.
Prilozi I., II., III., IV., V., VI., VII. i VIII. sastavni su dio ovoga Pravilnika.
Članak 40.
Ovaj Pravilnik stupa na snagu osmog dana od dana objave u »Narodnim novinama«.
Klasa: 351-01/15-03/35
Urbroj: 517-01-15-9
Zagreb, 6. listopada 2015.
Ministar Mihael Zmajlović, v. r.
PRILOG I.
MJERE ZA UNAPRJEĐENJE SUSTAVA GOSPODARENJA OTPADNIM BATERIJAMA I AKUMULATORIMA
1. Promicanje i poticanje istraživanja unaprjeđenja smanjenja ukupnog učinka baterija i akumulatora na okoliš tijekom njihovog čitavog životnog vijeka;
2. Promicanje i poticanje razvoja i oglašavanja baterija i akumulatora koje sadrže manje količine opasnih tvari ili koje sadrže tvari koje manje onečišćuju okoliš, a posebice zamjenu za korištenje žive, kadmija i olova u baterijama i akumulatorima;
3. Poticanje razvoja novih procesa recikliranja i obrade otpadnih baterija i akumulatora;
4. Promicanje istraživanja okolišno prihvatljivih i jeftinih načina recikliranja otpadnih baterija i akumulatora;
5. Sufinanciranje uvođenja certificiranih sustava za ekološko upravljanje, poput Sustava ekološkog upravljanja i neovisnog ocjenjivanja (EMAS) propisanog zakonom kojim se uređuje zaštita okoliša i Uredbom (EZ) br. 1221/2009 Europskog parlamenta i Vijeća od 25. studenoga 2009. o dobrovoljnom sudjelovanju organizacija u sustavu upravljanja okolišem i neovisnog ocjenjivanja Zajednice (EMAS) te stavljanju izvan snage Uredbe (EZ) br. 761/2001 i odluka Komisije 2001/681/EZ i 2006/193/EZ (SL L 342, 22. 12. 2009.) i hrvatske norme HRN EN ISO 14001 Sustavi upravljanja okolišem kod osoba koje su ishodile dozvolu za gospodarenje otpadom za djelatnost oporabe odnosno zbrinjavanja otpada;
6. Provedba godišnje kampanje informiranja javnosti, a posebice za korisnike odgojno-obrazovnih institucija u Republici Hrvatskoj o:
– sustavu sakupljanja i obrade prijenosnih baterija i akumulatora,
– mogućim učincima na okoliš i ljudsko zdravlje tvari koje se nalaze u baterijama i akumulatorima,
– zabrani odbacivanja otpadnih baterija i akumulatora u miješani komunalni otpad i sudjelovanju u odvojenom sakupljanju radi potpomaganja obrade otpadnih baterija i akumulatora i njihovog recikliranja,
– načinu