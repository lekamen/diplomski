 Vijeća 2004/585/EZ (SL L354, 28.12.2013.) i članku 8. stavku 2. točki b) Uredbe (EU) br. 1379/2013 ili proizvoda ribarstva i akvakulture dobivenih korištenjem metoda koje nisu štetne za okoliš ili ekoloških proizvoda akvakulture u smislu Uredbe Vijeća (EZ) br. 834/2007 od 28. lipnja 2007. o ekološkoj proizvodnji i označivanju ekoloških proizvoda i stavljanju izvan snage Uredbe (EEZ) br. 2092/91 (SL L189, 28.06.2007.);
b) promicanje kvalitete i dodane vrijednosti bilo registracijom proizvoda i prilagodbom gospodarskih subjekata relevantnim zahtjevima za usklađenošću i certificiranjem u skladu s Uredbom (EU) br. 1151/2012 Europskog parlamenta i Vijeća od 21. studenoga 2012. o sustavima kvalitete za poljoprivredne i prehrambene proizvode (SL L343, 14. 2. 2012.) ili izravnim stavljanjem na tržište ribarskih proizvoda malih priobalnih ribara ili ribara bez plovila ili predstavljanjem i pakiranjem proizvoda;
c) doprinošenje transparentnosti proizvodnje i tržišta te provođenje ispitivanja tržišta i studija o ovisnosti Europske unije o uvozu;
d) doprinošenje sljedivosti proizvoda ribarstva i akvakulture i, ako je potrebno, razvoj znaka za okoliš za proizvode ribarstva i akvakulture diljem Europske unije kako je navedeno u Uredbi (EU) br. 1379/2013;
e) sastavljanje standardnih ugovora za mala i srednja poduzeća koji su sukladni s pravom Europske unije;
f) vođenje komunikacijskih i promotivnih kampanja na regionalnoj, nacionalnoj ili transnacionalnoj razini radi podizanja javne svijesti o održivom ribarstvu i akvakulturi pod uvjetom da nisu usmjerene na trgovačke marke.
(2) Sve operacije mogu uključivati proizvođačke, prerađivačke aktivnosti te aktivnosti stavljanja na tržište duž cijelog opskrbnog lanca.
Prihvatljivi troškovi
Članak 5.
(1) Prihvatljivi su troškovi nastali u okviru prihvatljivih aktivnosti iz članka 4. ovoga Pravilnika.
(2) Prihvatljivi troškovi su troškovi nastali od 1. siječnja 2015. godine izuzev troškova koji se kasnijom kontrolom na terenu ne mogu potvrditi.
(3) Operacija ne smije biti fizički završena ili provedena u cijelosti u trenutku podnošenja Zahtjeva za potporu.
(4) Svi računi za troškove za koje je odobrena potpora moraju biti u cijelosti plaćeni u trenutku podnošenja Zahtjeva za isplatu, ali ne kasnije od 31. listopada 2016. godine.
(5) Krajnji rok za dostavu Zahtjeva za isplatu je 30. studenoga 2016. godine.
Neprihvatljivi troškovi
Članak 6.
(1) Neprihvatljivi troškovi su:
a) porez na dodanu vrijednost (u daljnjem tekstu: PDV), u slučaju da je korisnik porezni obveznik upisan u registar obveznika PDV-a te ima pravo na odbitak PDV-a;
b) drugi porezi, naknade i doprinosi osim prihvatljivih naknada i pristojbi kod putovanja i smještaja, javnog bilježnika, biljega i poštarina;
c) potrošni materijal i troškovi kupnje primarne sirovine i repromaterijala;
d) troškovi kamata i tečajnih razlika, refinanciranja kamata i amortizacije;
e) carinske i uvozne pristojbe i sve ostale naknade;
f) bankovni troškovi, troškovi jamstava i slične naknade;
g) troškovi pretvaranja, naknade i tečajni troškovi vezani uz račune u stranim valutama, kao i drugi isključivo financijski izdaci;
h) administrativne i upravne pristojbe;
i) plaćanja u gotovini;
j) doprinosi u naravi i plaćanja putem robne razmjene;
k) troškovi vlastitog rada;
l) troškovi vezani uz ugovore o zakupu (osim troškova nastalih na sudjelovanju na sajmovima) ili leasingu, kao što je marža najmodavca ili marža davatelja leasinga, režijski troškovi i troškovi osiguranja;
m) operativni troškovi, troškovi održavanja, amortizacije i najma (osim troškova nastalih na sudjelovanju na sajmovima);
n) u slučaju izgradnje/rekonstrukcije, troškovnikom nepredviđeni troškovi;
o) rabljeni strojevi, rabljena oprema, rabljeni uređaji, rabljeni materijali, rabljena specijalizirana vozila, rabljeni instrumenti, kao i svi rabljeni sastavni dijelovi naprijed navedenog;
p) troškovi kupnje službenih vozila i plovila;
q) troškovi kupnje rezervnih dijelova, popravaka i servisiranja;
r)