 Ustavnog zakona o Ustavnom sudu Republike Hrvatske (»Narodne novine« broj 99/99., 29/02., 49/02. – pročišćeni tekst, u daljnjem tekstu: Ustavni zakon) podnositelj je Ustavnom sudu predložio privremenu odgodu izvršenja osporene presude Visokog trgovačkog suda.
II. RAZLOZI PODNOSITELJA ZA PREDLAGANJE ODGODE IZVRŠENJA POREZNIH RJEŠENJA
3. Podnositelj u opširno obrazloženoj ustavnoj tužbi navodi razloge koji se odnose na bit ustavnosudske stvari, ali detaljno obrazlaže i postupovne pretpostavke za podnošenje konkretne ustavne tužbe. U ustavnoj tužbi je, uz navođenje članka 62. Ustavnog zakona naveo i:
»Budući da smo podnijeli i reviziju Vrhovnom sudu Republike Hrvatske, u neizvjesnosti zbog mnogobrojnih izmjena Zakona o parničnom postupku i odredbi o reviziji te zbog neujednačenosti prakse u području tumačenja odredbi o dopuštenosti revizije od strane Vrhovnog i Ustavnog suda, ovu ustavnu tužbu podnosimo i na temelju članka 63. Ustavnog zakona ...«
4. Ističe povredu ustavnih prava zajamčenih člankom 18., 29. stavkom 1. i člankom 48. stavkom 1. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.), te konvencijskih prava zajamčenih člankom 6. Konvencije za zaštitu ljudskih prava i temeljnih sloboda (»Narodne novine – Međunarodni ugovori« broj 18/97., 6/99. – pročišćeni tekst, 8/99. – ispravak, 14/02. i 1/06.; u daljnjem tekstu: Konvencija), člankom 1. Protokola broj 1 uz Konvenciju, kao i člankom 2. stavkom 1. Protokola broj 7.
5. Podnositelj navodi da Visoki trgovački sud, u dijelu presude kojim je potvrđena presuda suda prvog stupnja koji je prihvatio tužbeni zahtjev u cijelosti, nije naveo razloge kojima bi obrazložio takvu odluku, već da je samo potvrdio iznose napisane u izreci presude prvog stupnja, a koji su utvrđeni samo na temelju nalaza i mišljenja vještakinje Katarine Mesarić, koja je saslušana na okolnost osnovanosti visine tužbenog zahtjeva, dakle isključivo u korist tužitelja. Podnositelj sudski postupak u konkretnom predmetu smatra protivnim pravilima dobrog suđenja te jamstvima prava na pravično suđenje. Navodi i iskaze saslušanih svjedoka te zaključuje da dijelom presude Visokog trgovačkog suda kojim je potvrđen, za podnositelja nepovoljni dio presude prvostupanjskog suda, povrijeđeno njegovo pravo na pravično suđenje, zajamčeno člankom 29. stavkom 1. Ustava i člankom 6. Konvencije, naročito s aspekta obrazložene sudske odluke, koji u konkretnom slučaju nije ispoštovan, jer presuda Visokog trgovačkog suda ne sadrži dostatne i relevantne razloge.
Posebno neobrazloženim podnositelj smatra osporenu presudu Visokog trgovačkog suda u dijelu u kojem je taj sud ocijenio da prvostupanjski sud nije obrazložio, a da to ne proizlazi ni iz vještačkog nalaza i mišljenja sudskog vještaka Jelavića, zbog čega smatra da se prednik tužitelja obvezao naručivati istu količinu robe tijekom cijelog razdoblja trajanja ugovora. Visoki trgovački sud ocijenio je da ne postoji odgovornost tužitelja za izmaklu dobit, koju je podnositelj imao zbog smanjenog volumena narudžbi i proizvodnje, te da tužitelji nisu odgovorni niti za troškove amortizacije i izradu prototipova. Visoki trgovački sud zaključio je da vještački nalaz kojim je bila utvrđena visina štete iz navedenih osnova nije bio potreban, jer su za zaključak Visokom trgovačkom sudu o tomu bile dostatne isprave u spisu predmeta, te osobito sadržaj ugovora o dugoročnoj poslovno-tehničkoj suradnji. Na temelju ovakvog, prema mišljenju podnositelja, očigledno nedostatnog i ni na čemu utemeljenog obrazloženja, Visoki trgovački sud ocijenio je da je dio protutužbenog zahtjeva podnositelja, u iznosu od 32.159.242,42 kn trebalo odbiti.
Podnositelj navodi da je Visoki trgovački sud, u konkretnom slučaju bio obvezan zakazati raspravu, te dati podnositelju mogućnost sudjelovanja u postupku, budući da je prvostupanjsku presudu preinačio u bitnom dijelu. Ističe štete koje trpi u svom poslovanju zbog postupka koji se vodi preko sedamnaest godina pred