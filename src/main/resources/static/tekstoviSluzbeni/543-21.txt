premještanjem onih pacijenata koje se može premjestiti u dnevne bolnice ili kapacitete produljenog liječenja, osim veće dostupnosti (obrtaja) i kvalitete (očekivanja pacijenata), postižu se i znatne financijske uštede po slučaju. Manje sati kontakta (rada) zdravstvenih radnika smanjuje potrebu za skupim prekovremenim radom, ali i za novim zapošljavanjem. Očekuje se i manji trošak za potrošne materijale, lijekove, dijagnostiku, anesteziju i drugo primjenom nove metode liječenja (primjerice, umjesto klasične operacije, laparoskopska operacija), smanjenje potrebnih prostornih kapaciteta po pojedinom pacijentu. Koncentriranjem djelatnosti neće se multiplicirati nabava skupe opreme, a kraćim boravkom pacijenata u bolnici smanjit će se mogućnost bolničkih infekcija.
Precizna kvantifikacija racionalizacije koja će proizići iz provedbe Nacionalnog plana nije moguća. Kako bi se utvrdili financijski učinci provedbe Nacionalnog plana, bit će potrebno obuhvatiti širi kontekst i problematiku povezanu s bolničkom potrošnjom, potražnju za zdravstvenom zaštitom, način financiranja bolničke zdravstvene zaštite i slično. U procjeni financijskih učinaka, bolnice su dužne jednom mjesečno dostavljati HZZO-u izvješća o naturalnim pokazateljima te financijska izvješća povezana s izvršenjem projekta provedbe Nacionalnog plana. HZZO kao nacionalni osiguravatelj i ugovaratelj usluga zdravstvenog sustava, obvezuje se pratiti potrošnju kroz izvršenje navedenih specifičnih mjera Nacionalnog plana (poglavlje 2.2) te financijske implikacije provedenih mjera dostavljati Ministarstvu zdravlja na mjesečnoj, kvartalnoj i godišnjoj razini. Analiza financijskih učinaka provođenja Nacionalnog plana ali i analiza epidemioloških podataka koje će Ministarstvo zdravlja sakupljati od HZJZ-a te agencija, zatim izvješća ravnatelja/sanacijskih upravitelja definiranih kroz sustav izvještavanja (poglavlje 8.2 i 8.3), komunikacija s udrugama, stručnim društvima te ostalim dionicima; koristit će se u definiranju i ažuriranju Nacionalnog registra pružatelja zdravstvene zaštite koji će se prilagođavati trenutnoj situaciji kako bi se ostvarila bolja kvaliteta i dostupnost zdravstvene skrbi ali i osigurala financijska održivost sustava.
Osim navedenih racionalizacija, provedbom Nacionalnog plana nastat će i drugi pozitivni financijski učinci koji nisu podložni analizi. Oni predstavljaju neizravne učinke provedbe Nacionalnog plana i teško ih je precizno kvantificirati iako su nedvojbeni. U skladu s načelom supsidijarnosti, to su ponajprije optimizacija resursa po pacijentu nastala promjenom modaliteta pružanja zdravstvene zaštite. Akutno liječenje najskuplja je varijanta liječenja pacijenta pa se premještanjem onih pacijenata koji se mogu premjestiti u dnevne bolnice ili kapacitete produljenog liječenja, osim veće dostupnosti i kvalitete, postižu i znatne pozitivne financijske učinke po slučaju.
Funkcionalnom integracijom bolnica povećat će se mobilnost radnika, što će omogućiti djelotvornije upravljanje ljudskim resursima. Drugim riječima, bolja iskorištenost postojećih radnika smanjit će potrebu za novim zapošljavanjem. Vrlo je važno pripremiti se za funkcionalnu integraciju s pravnog osnova kako bi promjene ugovora ili aneksi ugovora o radu koji će nedvojbeno uslijediti nakon funkcionalne integracije, bili usklađeni sa zakonskom regulativom. U upravljanju ljudskim resursima od presudne će uloge biti komunikacijski proces naveden u poglavlju 8.1. kako bi se jasno definirala potreba za promjenom koja će pomoći u prihvaćanju načela ali i posljedica funkcionalne integracije na djelovanje sustava ali i na pojedince unutar sustava. Skupi i sofisticirani uređaji moći će se objediniti i upotrebljavati na jednom mjestu, umjesto na dva ili više mjesta unutar iste skupine funkcionalno integriranih bolnica. Omogućit će se i bolje planiranje potreba za nabavom novih medicinsko-tehničkih uređaja i ostale medicinske opreme, odnosno izbjeći će se preklapanje u postupcima obnove opreme. Na