 obaviješten, zbog čega je točno isključen, te od kakvog se korisničkog ponašanja mora suzdržavati kako bi mogao nesmetano koristiti uslugu, a potom da su na njegovo inzistiranje ponovno uključili mu privremeno isključenu SIM karticu, nakon čega se tužitelj ponovno oglušio na navedena upozorenja zainteresirane osobe, te nastavio pozivati »punilice« na način da je analizom poziva od strane zainteresirane osobe u posljednjem obračunskom razdoblju ostvario ukupno 95% odlaznih minuta prema« punilicama«, dok dolazni promet uopće nije zabilježen. Nastavno, zainteresirana osoba navodi kako je svaki slučaj individualan te se u postupku odlučivanja o ispravnosti postupanja zainteresirane osobe uzimaju u obzir okolnosti svakog slučaja pojedinačno, a ne nekog drugog slučaja, a obzirom da se sukladno članku 51. ZEK-a u postupku rješavanja spora između korisnika i operatera rješava pojedinačni spor, odnosno prigovor korisnika, slijedom čega da su općenite pojavnosti ponašanja operatera na tržištu, predmet inspekcijskog nadzora. Ističe da kod tužitelja nije bilo odlučno pozivanje besplatnih brojeva službe za korisnike 0800, već da je tužitelj isključivo isključen radi analize prometa i to pozva koji su gotovo isključivo upućivani na »punilice«, a da pri tome nije bilo zabilježenih dolaznih poziva, niti SMS poruka niti usluga. Ističe da takvo ponašanje ne predstavlja normalno korisničko ponašanje, niti uredno korištenje telekomunikacijskih usluga, te da se u postupku pred tuženikom glede rješavanja spora između korisnika i operatera odlučivalo o opravdanosti isključenja isključivo tužitelja, a ne nekih drugih korisnika na koje se tužitelj poziva. Nastavno, očitujući se na navode tužitelja iz podneska od 22. kolovoza 2014. tuženik je naveo da nije sporno da je tužitelj unaprijed kupio određeni iznos minuta, međutim tvrdi da upravo kupljene minute tužitelj može koristiti na način kako je to propisano Općim uvjetima poslovanja i Uvjetima korištenja promotivne Zimske opcije za Tele2 korisnike bonova, odnosno da ih ne može koristiti kako on to želi, te da i ukoliko minute koristi onako kako je dozvoljeno, operater mu je obvezan omogućiti nesmetanu komunikaciju, a da tužitelj kao i ostali korisnici imaju pravo izbora hoće li koristiti usluge određenog operatera ili nekoga drugog.
U konačnici tuženik navodi kako je sukladno članku 36. Pravilnika bio ovlašten odlučivati isključivo o povratu neiskorištenog novčanog iznosa u slučaju kada korisnik priloži preslike kupljenih bonova, međutim da u konkretnom slučaju tužitelj to nije učinio, što je potvrdila i sama zainteresirana osoba u svojem očitovanju tuženiku od 16. srpnja 2013. obzirom da se eventualnim navođenjem serijskog broja bona ne ispunjava obveza koju korisnik mora zadovoljiti, kako bi dobio povrat novca, a da tužitelj upravo navodi kako je tuženiku dostavio serijske brojeve bonova. Ističe da vraćanjem novca tužitelju od strane zainteresirane osobe odnosno iznosa od 36,00 kuna, zainteresirana osoba nije povrijedila odredbe pretplatničkog ugovora, pa tuženik nije bio ovlašten ispitivati motive zainteresirane osobe vezano za poslovnu odluku vraćanja navedenog iznosa novca.
Vezano za navod tužitelja da isti nije bio obaviješten od strane zainteresirane osobe o izmjenama Uvjeta korištenja tarife Smart, iako da je sukladno odredbi članka 42. stavka 11. ZEK-a trebao biti obaviješten, tuženik je naveo da neobaviještenost tužitelja nije bila predmet konkretnog spora, budući da promjenu tarife nije spominjao u svom u zahtjevu za rješavanje spora upućenom tuženiku 15. srpnja 2013. Nastavno navodi da je tuženik od zainteresirane osobe zatražio dodatno očitovanje vezano za izmjenu Uvjeta korištenja tarife Smart sa Zimskom opcijom, u kojem se zainteresirana osoba očitovala ističući da je netočno da je za vrijeme korištenja tarife Smart sa Zimskom opcijom bilo izmjena Uvjeta korištenja iste, uz obrazloženje da je predmetna opcija bila dostupna za aktivaciju u razdoblju od 6. do 31. prosinca 2012. a