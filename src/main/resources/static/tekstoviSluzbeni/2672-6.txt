 radničko vijeće,
3) podatak o broju radnika upisanih u popis birača,
4) podatak o broju pripremljenih glasačkih listića,
5) podatak o broju radnika koji su pristupili glasovanju,
6) podatak o broju važećih, nevažećih i neupotrebljenih glasačkih listića,
7) podatak o broju glasova koje je dobila svaka od lista kandidata, odnosno svaki od kandidata,
8) imena i prezimena izabranih članova radničkog vijeća i zamjenika članova radničkog vijeća s liste kandidata koje su dobile predstavnička mjesta,
9) datum objavljivanja zapisnika te potpis predsjednika izbornog odbora.
(2) Zapisnik o konačnim rezultatima izbora za radničko vijeće mora tijekom tri radna dana od dana objavljivanja zapisnika biti objavljen na svim oglasnim mjestima poslodavca, a primjerak zapisnika mora se dostaviti poslodavcu, sindikatima koji su podnijeli liste kandidata za radničko vijeće te nositeljima lista kandidata za radničko vijeće podnesenih od skupine radnika.
Radničko vijeće organizacijske jedinice
Članak 21.
(1) Radničko vijeće organizacijske jedinice može biti utemeljeno ako je u njoj zaposleno najmanje dvadeset radnika.
(2) Prijedlog za utemeljenje radničkog vijeća organizacijske jedinice može nakon savjetovanja s poslodavcem dati sindikat ili više sindikata zajedno koji u organizacijskoj jedinici ima svoje članove ili najmanje dvadeset posto radnika organizacijske jedinice.
(3) Broj članova radničkog vijeća organizacijske jedinice određuje se odgovarajućom primjenom odredbi članka 142. Zakona o radu.
(4) Na postupak izbora radničkog vijeća organizacijske jedinice odgovarajuće se primjenjuju odredbe ovoga Pravilnika o postupku izbora za radničko vijeće.
(5) Izborni odbor organizacijske jedinice ima dužnosti i ovlaštenja koja su ovim Pravilnikom predviđena za izborni odbor.
(6) Odluka o raspisivanju izbora za radničko vijeće organizacijske jedinice sadrži i popis ustrojstvenih dijelova koji čine organizacijsku jedinicu u kojoj će se utemeljiti radničko vijeće te jedinice.
Glavno radničko vijeće
Članak 22.
Kada je utemeljeno radničko vijeće u pojedinoj organizacijskoj jedinici, Glavno radničko vijeće se može organizirati samo ako su radnička vijeća utemeljena u svim organizacijskim jedinicama, i to na način da takvo radničko vijeće bude sastavljeno od predstavnika radničkih vijeća svih organizacijskih jedinica.
Obrasci
Članak 23.
U provođenju izbornog postupka propisanog ovim Pravilnikom, mogu se koristiti obrasci 1 – 20, koji su u prilogu ovoga Pravilnika i čine njegov sastavni dio.
Obveza dostavljanja podataka
Članak 24.
(1) Poslodavac kod kojeg je utemeljeno radničko vijeće dužan je ministarstvu nadležnom za rad pisanim putem dostaviti podatke o utemeljenom radničkom vijeću u roku od deset dana od dana objave zapisnika o konačnim rezultatima izbora iz članka 20. ovoga Pravilnika.
(2) Podaci koje je poslodavac dužan dostaviti su:
1) tvrtka, sjedište i osobni identifikacijski broj poslodavca pravne sobe, odnosno ime i prezime, adresu i osobni identifikacijski broj poslodavca fizičke osobe,
2) podatak o tome tko je pokrenuo postupak,
3) ukupan broj zaposlenih radnika u trenutku provođenja izbora,
4) broju članova radničkog vijeća, odnosno broju članova radničkih vijeća organizacijskih jedinica i glavnog radničkog vijeća, ako je organizirano,
5) datumu utemeljenja radničkog vijeća.
Stupanje na snagu
Članak 25.
Stupanjem na snagu ovoga Pravilnika prestaje važiti Pravilnik o postupku izbora radničkog vijeća (»Narodne novine« broj 81/10).
Članak 26.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/15-01/177
Urbroj: 524-03-01-01/1-15-17
Zagreb, 30. prosinca 2015.
Ministar prof. dr. sc. Mirando Mrsić, dr. med., v. r.
Obrazac broj 1 – Obrazac broj 20

