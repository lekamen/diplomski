 te na ravnopravnosti članova u realizaciji njihovih prava i dužnosti.
(4) Član tijela Komore odgovoran je osobno za svoj rad i u skladu sa svojim pravima i dužnostima za rad i odluke tijela Komore čiji je član.
Članak 45.
(1) Izabrani, odnosno imenovani članovi tijela i radnih tijela Komore svoje dužnosti obavljaju bez zasnivanja radnog odnosa, volonterski, osim ako Zakonom ili drugim općim aktom Komore nije drugačije uređeno.
(2) Za sudjelovanje na sjednicama birani i imenovani članovi tijela, stalnih radnih tijela te drugih radnih tijela Komore, mogu primati naknadu za sudjelovanje u radu kao i naknadu materijalnih troškova prema općem aktu Komore, koji donosi Upravni odbor Komore.
Članak 46.
Prava članova Komore su:
1. izborno pravo u skladu s odredbama Statuta i općeg akta koji utvrđuje izborno pravo
2. sudjelovanje u radu tijela i radnih tijela Komore
3. imenovanja u radna tijela i tijela Komore
4. korištenje pravnih i stručnih usluga Komore
5. prisustvovanje seminarima, simpozijima i ostalim stručnim usavršavanjima, te susretima koje organizira Komora
6. aktivno i pasivno sudjelovanje u provedbi programa stručnog usavršavanja i cjeloživotnog učenja
7. obvezno osiguranje od profesionalne odgovornosti
8. slobodno istupanje iz članstva Komore
9. predlaganje i razmatranje pitanja iz područja elektrotehničke struke
10. nadležnim stegovnim tijelima podnositi prijave za pokretanje stegovnog postupka
11. pred Centar za mirenje iznositi međusobne sporove radi sporazumnog rješavanja putem posredovanja i radi odlučivanja u tim sporovima
12. predlagati donošenje drugih propisa te akata Komore
13. sudjelovati u razmatranju nacrta i prijedloga propisa iz graditeljske djelatnosti, kao i mjera za provedbu istih, i
14. druga prava utvrđena Zakonom i ovim Statutom.
Članak 47.
(1) Dužnosti članova Komore su:
1. pridržavati se odredaba Statuta, odluka, zaključaka i drugih akata tijela Komore te razvijati međusobnu odgovornost za njihovu dosljednu provedbu, kao i za provedbu jedinstvenih ciljeva komorskog sustava
2. savjesno obavljati funkcije u tijelima Komore i ostalim tijelima u koje su birani, odnosno imenovani
3. redovito obavještavati Komoru, odnosno njezina mjerodavna tijela, te službe Komore o svim podacima odnosno promjenama podataka, koje određuju propisi iz područja gradnje, ovaj Statut i ostali akti Komore, u roku od petnaest dana od nastanka promjene
4. plaćanje upisnine, redovito plaćanje članarine i ostalih naknada utvrđenih ovim Statutom i drugim aktima Komore, u roku dospijeća
5. u slučaju prestanka članstva u Komori podmiriti sve dospjele obveze prema Komori
6. poštivanje Zakona i drugih propisa koji uređuju poslove članova Komore.
(2) Član Komore koji nije platio članarinu, na način i u rokovima kako je utvrđeno općim aktom Komore, ne može biti član tijela i radnih tijela Komore.
(3) Protiv člana Komore koji nije platio članarinu u visini godišnje članarine, provodi se ovršni postupak, te se do podmirenja duga privremeno suspendiraju njegova prava s osnova članstva u Komori.
(4) Vjerodostojnom ispravom za pokretanje ovršnog postupka smatra se izvadak iz poslovnih knjiga Komore izrađen u skladu s odredbama posebnog zakona koji uređuje ovršni postupak.
IX. STRUČNO USAVRŠAVANJE
Članak 48.
(1) Članovi Komore nastavljaju upotpunjavati i usavršavati svoje znanje na način kontinuiranog praćenja razvoja elektrotehničke struke te stjecanja novih znanja i vještina.
(2) Komora stručno usavršavanje organizirano i sustavno provodi kroz programe temeljne i napredne/specijalističke izobrazbe.
(3) Obveznik stručnog usavršavanja bira način ispunjavanja obveze stručnog usavršavanja.
(4) O stručnom usavršavanju obveznika usavršavanja Komora vodi evidenciju.
Članak 49.
(1) Tajništvo Komore organizira provođenje programa stručnog usavršavanja u skladu sa Zakonom, posebnim zakonima koji uređuju poslove graditeljstva i prostornoga uređenja, te općim aktom kojim se utvrđuje program, uvjeti i način provođenja, te praćenja stručnog usavršavanja