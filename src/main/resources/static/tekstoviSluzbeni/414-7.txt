 elaborate i informacije, surađuju s odgovarajućim tijelima državne vlasti te stručnim, gospodarskim, znanstvenim, kulturnim i drugim ustanovama i organizacijama u pitanjima iz svog djelokruga; pripremaju i sudjeluju u službenim razgovorima, primanjima i na radnim sastancima Predsjednice Republike; sastavljaju odgovarajuće bilješke o primanjima i sastancima Predsjednice Republike; pripremaju programe aktivnosti Predsjednice Republike u području za koje su imenovani i u tom smislu neposredno upravljaju radom kabineta iz svog djelokruga te obavljaju i druge poslove po nalogu Predsjednice Republike, ravnatelja i predstojnika Ureda.
Savjetnike Predsjednice Republike imenuje i razrješava dužnosti Predsjednica Republike i za svoj rad odgovaraju Predsjednici Republike i predstojniku Ureda.
Upravljanje ustrojstvenim jedinicama Ureda
Članak 31.
Radom Kabineta Predsjednice Republike upravlja pročelnik Kabineta.
Radom Protokola Predsjednice Republike upravlja šef protokola.
Radom Službe za odnose s javnošću upravlja glasnogovornik.
Radom Savjetničkog vijeća upravlja ravnatelj.
Radom kabineta u sastavu Savjetničkog vijeća upravljaju nadležni savjetnici.
Radom Tajništva Ureda upravlja glavni tajnik Ureda.
Radom službi u sastavu Tajništva upravljaju pomoćnici glavnog tajnika, u statusu državnih službenika, koji za svoj rad odgovaraju glavnom tajniku.
IV. PRIJELAZNE I ZAVRŠNE ODREDBE
Članak 32.
Predstojnik Ureda donijet će Pravilnik o unutarnjem redu Ureda u roku od 30 dana od dana stupanja na snagu ove Odluke.
Do donošenja Pravilnika o unutarnjem redu Ureda zatečeni državni dužnosnici, službenici i namještenici nastavljaju raditi na svojim dosadašnjim radnim mjestima te zadržavaju plaće i druga prava prema dosadašnjim rješenjima, do donošenja rješenja o rasporedu na radna mjesta, u skladu s ovom Odlukom i Pravilnikom o unutarnjem redu Ureda.
Danom stupanja na snagu Pravilnika o unutarnjem redu Ureda, državni dužnosnici zatečeni na dužnosničkim položajima, osim dužnosnika navedenih u članku 4. stavku 1. ove Odluke, prevest će se u status državnih službenika i rasporediti na odgovarajuća službenička radna mjesta, odgovarajućom primjenom članka 74.b i 74.c Zakona o državnim službenicima (»Narodne novine«, broj 92/05, 107/07, 27/08, 34/11, 49/11, 150/11, 34/12, 49/12 – pročišćeni tekst, 37/13, 38/13 i 1/15).
Predstojnik Ureda donijet će rješenja o rasporedu službenika na radna mjesta u roku od 30 dana od dana stupanja na snagu Pravilnika o unutarnjem redu Ureda.
Članak 33.
Danom stupanja na snagu ove Odluke prestaje važiti Odluka o Uredu Predsjednika Republike Hrvatske (»Narodne novine«, broj 86/94, 24/00, 06/04, 54/05, 30/10, 107/11).
Članak 34.
Ova Odluka stupa na snagu danom donošenja.
Klasa: 020-01/15-01/01
Urbroj: 71-05-03/1-15-1
Zagreb, 19. veljače 2015.
Predsjednica Republike Hrvatske Kolinda Grabar-Kitarović, v. r.
