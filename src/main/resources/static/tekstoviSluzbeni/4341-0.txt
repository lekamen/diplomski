70 30.07.2016 Obvezatne upute broj Z V O pravima i dužnostima promatrača političkih stranaka, promatrača birača, promatrača nevladinih udruga i stranih promatrača
DRŽAVNO IZBORNO POVJERENSTVO REPUBLIKE HRVATSKE
1690
Na osnovi članka 56. točka 3. u svezi članka 107. Zakona o izborima zastupnika u Hrvatski sabor (»Narodne novine«, broj 66/15 – pročišćeni tekst i 104/15 – Odluka i Rješenje Ustavnog suda Republike Hrvatske, broj: U-I-1397/2015 od 24. rujna 2015., dalje: Zakon) Državno izborno povjerenstvo Republike Hrvatske propisuje
OBVEZATNE UPUTE BROJ Z V
O PRAVIMA I DUŽNOSTIMA PROMATRAČA POLITIČKIH STRANAKA, PROMATRAČA BIRAČA, PROMATRAČA NEVLADINIH UDRUGA I STRANIH PROMATRAČA
I. PRAVO PROMATRANJA
Pravo promatranja tijekom čitavog izbornog postupka pri izbornim tijelima imaju:
– promatrači političkih stranaka registriranih u Republici Hrvatskoj koje su predložile kandidacijsku listu, odnosno kandidata (u daljnjem tekstu: promatrači političkih stranaka),
– promatrači birača koji su predložili neovisnu listu, odnosno kandidata (u daljnjem tekstu: promatrači birača),
– promatrači nevladinih udruga registriranih u Republici Hrvatskoj kao udruga koje djeluju na području neovisnog promatranja izbornih postupaka, odnosno promicanja ljudskih i građanskih prava (u daljnjem tekstu: promatrači nevladinih udruga),
– promatrači međunarodnih organizacija koje djeluju u Republici Hrvatskoj (dalje: strani promatrači).
Kandidat na izborima ne smije biti promatrač na izborima za koje je kandidat.
II. IZBORNA TIJELA
Izborna tijela čiji su rad ovlašteni promatrati promatrači iz točke 1. ovih Obvezatnih uputa su:
– Državno izborno povjerenstvo Republike Hrvatske,
– izborna povjerenstva izbornih jedinica,
– općinska i gradska izborna povjerenstva,
– birački odbori.
III. DOZVOLA ZA PROMATRANJE
1. Promatrači političkih stranaka
Političke stranke mogu podnijeti zahtjev za promatranje izbora od dana objave zbirnih lista svih pravovaljano predloženih kandidacijskih lista u I. – XI. izbornoj jedinici te zbirnih lista svih pravovaljano predloženih kandidata u XII. izbornoj jedinici.
Zahtjev za promatranje izbora i popis promatrača podnosi se nadležnom izbornom povjerenstvu izborne jedinice na čijem se području namjeravaju promatrati izbori, najkasnije 5 dana prije dana održavanja izbora.
Obrazac zahtjeva za promatranje izbora dostupan je na internetskoj stranici Državnog izbornog povjerenstva Republike Hrvatske (dalje: Državno izborno povjerenstvo) www.izbori.hr.
U slučaju prijavljivanja više od 20 promatrača po izbornoj jedinici, Državno izborno povjerenstvo omogućuje podnošenje zahtjeva za promatranje izbora nadležnom izbornom povjerenstvu i sastavljanje popisa promatrača putem posebne aplikacije.
Pristup navedenoj aplikaciji (dobivanje lozinke) potrebno je zatražiti od Državnog izbornog povjerenstva putem elektroničke pošte dip@izbori.hr.
O korištenju aplikacije Državno izborno povjerenstvo će izdati posebnu tehničku uputu.
Službenu iskaznicu promatraču izdaje i uručuje općinsko ili gradsko izborno povjerenstvo za koje je prijavljen kao promatrač.
Promatrač je dužan imati vidljivo istaknutu službenu iskaznicu cijelo vrijeme promatranja izbornog postupka i rada izbornih tijela.
Ako nadležno izborno povjerenstvo promatraču nije izdalo iskaznicu, promatrač će se identificirati rješenjem nadležnog izbornog povjerenstva izborne jedinice i javnom ispravom na temelju koje se može nedvojbeno utvrditi identitet promatrača.
2. Promatrači birača
Predlagatelj ili osoba ovlaštena za zastupanje neovisne liste, predlagatelj kandidature kandidata grupe birača, odnosno birači nacionalnih manjina ili kandidat grupe birača mogu podnijeti zahtjev za promatranje izbora od dana objave zbirnih lista svih pravovaljano predloženih kandidacijskih lista u I. – XI. izbornoj jedinici te zbirnih lista svih pravovaljano predloženih kandidata u XII. izbornoj jedinici.
Zahtjev za promatranje izbora i popis promatrača podnosi se nadležnom izbornom povjerenstvu izborne jedinice na čijem 