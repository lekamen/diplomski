 uslugom kolokacije – većeg od planiranih kapaciteta, osigurati i financirati opravdano povećanje prostora u vanjskom kabinetu, dok je ranije prijedlog bio drugačijeg sadržaja i odnosio se na obvezu ostalih/alternativnih operatora, skreće pozornost na to da je obveza ostalih operatora bila jednaka i u prijedlogu odluke te je na isti način ostala utvrđena i predmetnom analizom tržišta (str. 58 dokumenta analize tržišta), a odnosi se na izgradnju vlastitih vanjskih kabineta od strane operatora, kada operator mora osigurati priključak svog vanjskog kabineta na elektroenergetsku mrežu radi napajanja vlastite aktivne opreme koju ugrađuje u kabinet. Dakle, postoji obveza ostalih operatora. S druge strane, u slučaju kada je tužitelj obvezan osigurati i financirati opravdano povećanje prostora u vanjskom kabinetu, riječ je o potpuno drugoj obvezi i to tužitelja jer je predmet vanjski kabinet samog tužitelja te je u slučaju postojanja interesa za smještajem opreme unutar njegova vanjskog kabineta, tužitelj obvezan operatorima korisnicima koji su iskazali interes ponuditi uvjete kolokacije unutar vlastitog kabineta. Predlaže da Sud tužbeni zahtjev odbije.
Zainteresirana osoba Metronet telekomunikacije d.d. Zagreb u odgovoru na tužbu u bitnom navodi da je tuženik nacionalna regulatorna agencija za obavljanje regulatornih i drugih poslova u okviru djelokruga i nadležnosti propisanih ZEK-om te da je člankom 12. stavkom 1. točkama 2. i 3. ZEK-a propisana nadležnost tuženika u nadzoru i regulaciji cijena usluga operatora na tržištu elektroničkih komunikacijskih mreža i/ili usluga te donošenje odluka u vezi s utvrđivanjem mjerodavnih tržišta, provedbom analize tržišta te određivanjem i ukidanjem regulatornih obveza operatorima sa značajnom tržišnom snagom. Regulatorna obveza transparentnosti usko je povezana s obvezom nediskriminacije, a svrha određivanja ovih obveza je spriječiti operatora sa značajnom tržišnom snagom da na bilo koji način diskriminira postojeće ili nove operatore javnih komunikacijskih mreža i usluga. Upućuje na odredbu članka 58. stavka 2. ZEK-a, te smatra da bi restriktivno tumačenje obveze objave standardne ponude prema kojem se obveza transparentnosti svodi samo na objavu uvjeta, rokova i cijena, kako to obrazlaže tužitelj u tužbi, značilo da tužitelj može primjenjivati diskriminatorne uvjete, rokove ili cijene, uz uvjet da ih je prethodno javno objavio. Jasno je da je ovakvo tumačenje suprotno samom cilju regulacije tržišta te da stoga tuženik kao nacionalno regulatorno tijelo koje je nadležno za regulaciju tržišta mora imati ovlast spriječiti diskriminatorna ponašanja operatora sa značajnom tržišnom snagom prije nego što se ista ostvare, s obzirom na dalekosežne posljedice takvog ponašanja na tržišno natjecanje. Nadalje opširno obrazlaže razloge zbog kojih smatra da nema nepravilne primjene zakona u određivanju roka dospijeća plaćanja računa koje tužitelj izdaje operatorima korisnicima te dodatnog roka u kojem tužitelj ne smije pokrenuti postupak naplate potraživanja odnosno privremeno obustaviti pružanje usluga operatoru korisniku. Smatra da je tuženik donio odluku o roku dospijeća plaćanja od 60 dana imajući u vidu situaciju na tržištu koju regulira te dalekosežne posljedice na mjerodavno tržište koje bi se dogodile u odsustvu regulacije rokova plaćanja. U slučaju kada operator korisnik ne podmiri svoja dugovanja u roku od 30 dana od dana dospijeća tužitelj može aktivirati instrumente osiguranja plaćanja te ako se ne može naplatiti iz tih instrumenata, može privremeno obustaviti pružanje veleprodajne usluge veleprodajnog pristupa mrežnoj infrastrukturi. Posljedica privremenog isključenja ne bi se odrazila samo na operatora korisnika nego i na njegove krajnje korisnike usluga jer je predmetna veleprodajna usluga tehnički preduvjet pružanja maloprodajne usluge krajnjem korisniku usluga. Upravo je regulacija i osiguranje uvjeta za održivo tržišno natjecanje na tržištu te zaštita interesa krajnjih korisnika usluga u