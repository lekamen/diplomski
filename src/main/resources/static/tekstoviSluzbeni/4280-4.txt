 usklađenosti iz članka 414. Uredbe (EU) br. 575/2013.
(2) U slučaju iz stavka 1. ovog članka Hrvatska narodna banka odlučuje o zahtjevu za izdavanje odobrenja prema planu za pravodobnu ponovnu uspostavu usklađenosti iz čl. 414 Uredbe (EU) br. 575/2013 vodeći pritom računa o sljedećem:
– prihvatljivosti plana za pravodobnu ponovnu uspostavu usklađenosti,
– planu i vremenskom okviru za ispunjavanja zahtjeva vezanih uz likvidnost,
– iznosu likvidnih sredstava za koji kreditna institucija koja namjerava dati potporu ne ispunjava zahtjeve vezane uz likvidnost ili ih pružanjem potpore ne bi ispunjavala,
– najboljem interesu kreditne institucije koja namjerava dati potporu, uključujući neizravne koristi što proistječu iz stabilnosti grupe kreditnih institucija kao cjeline i
– rizicima i koristima izdavanja odobrenja za financijsku stabilnost.
(3) Ako je kreditna institucija koja namjerava dati potporu društvo kći korisnika potpore ili su kreditna institucija koja namjerava dati potporu i korisnik potpore društva kćeri u istoj grupi kreditnih institucija, Hrvatska narodna banka pri odlučivanju o zahtjevu za izdavanje odobrenja razmatra i je li pružanje financijske potpore nužno kako bi se spriječila vjerojatna propast korisnika potpore ili destabilizacija grupe kreditnih institucija kao cjeline zbog te propasti i nepovoljni učinci na financijsku stabilnost koji proizlaze iz destabilizacije grupe kreditnih institucija, uzimajući pritom u obzir podatke koje je na njezino traženje dostavilo nadležno tijelo korisnika potpore.
Zahtjevi o velikoj izloženosti
Neispunjavanje zahtjeva o velikoj izloženosti
Članak 16.
(1) Ako kreditna institucija koja namjerava dati potporu ne ispunjava zahtjeve o velikoj izloženosti u skladu s odredbama Uredbe (EU) br. 575/2013 i Zakona o kreditnim institucijama ili bi pružanje potpore uzrokovalo kršenja tih zahtjeva, dužna je Hrvatskoj narodnoj banci podnijeti zahtjev za izdavanje odobrenja kojim se dopušta ispunjenje zahtjeva o velikoj izloženosti u određenom roku te zahtjevu za izdavanje odobrenja priložiti plan za pravodobnu ponovnu uspostavu usklađenosti.
(2) U slučaju iz stavka 1. ovog članka Hrvatska narodna banka odlučuje o zahtjevu za izdavanje odobrenja prema planu za pravodobnu ponovnu uspostavu usklađenosti vodeći pritom računa o sljedećem:
– prihvatljivosti plana za pravodobnu ponovnu uspostavu usklađenosti,
– planu i vremenskom okviru za ispunjavanja zahtjeva o velikoj izloženosti,
– vrijednosti izloženosti za koju kreditna institucija koja namjerava dati potporu ne ispunjava zahtjeve o velikoj izloženosti ili ih pružanjem potpore ne bi ispunjavala,
– najboljem interesu kreditne institucije koja namjerava dati potporu, uključujući neizravne koristi što proistječu iz stabilnosti grupe kreditnih institucija kao cjeline i
– rizicima i koristima izdavanja odobrenja za financijsku stabilnost.
III. ZAVRŠNE ODREDBE
Primjena odredbi Odluke
Članak 17.
U postupku donošenja zajedničke odluke o ispunjavanju uvjeta za sklapanje sporazuma o financijskoj potpori grupe iz članka 216.f stavka 1. Zakona o kreditnim institucijama, u skladu s odredbama članaka 216.b i 216.c Zakona o kreditnim institucijama, Hrvatska narodna banka primjenjuje odredbe ove Odluke na odgovarajući način.
Stupanje na snagu
Članak 18.
Ova Odluka objavljuje se u »Narodnim novinama« i stupa na snagu osmog dana od dana objave.
O.br: 218-020/07-16/BV
Zagreb, 12. srpnja 2016.
Guverner prof. dr. sc. Boris Vujčić, v. r.
