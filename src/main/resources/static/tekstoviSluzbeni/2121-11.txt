na radilištu osigurati sljedeće uvjete:
– uspostavljen neprekinut – neposredan sustav veze
– hitnu medicinsku skrb u najkraćem mogućem roku
– da je voditelj radilišta u mogućnosti neposredno nadzirati i rukovoditi poslovima na radilištu tijekom radnog dana.
(3) Ako se radilište sastoji od više cjelina, za koje se ne mogu istodobno ispuniti uvjeti iz stavka 2. ovoga članka zbog veličine radilišta i/ili konfiguracije terena, HCR i ovlaštena pravna osoba i/ili obrtnik dužni su za svaku pojedinu cjelinu osigurati uvjete iz stavka 2. ovoga članka te za svaku cjelinu imenovati odgovornu osobu iz redova zamjenika voditelja radilišta, koji ima sva prava i obveze voditelja radilišta te osigurati njegovu nazočnost na toj cjelini radilišta.
(4) Voditelj radilišta/zamjenik voditelja radilišta rukovodi svim poslovima razminiranja na radilištu/cjelini radilišta i nadzire provođenje mjera sigurnosti propisanih ovim Zakonom i propisima donesenim na temelju njega, a u slučaju iz stavka 3. ovog članka voditelj radilišta koordinira radom zamjenika voditelja radilišta.
Članak 48.
(1) HCR i ovlaštena pravna osoba i/ili obrtnik dužni su obilježiti sigurne pristupne putove koji su nužni za pristup radilištu, obilježiti radilište prije početka radova te tijekom izvođenja poslova.
(2) Obilježavanje iz stavka 1. ovoga članka mora biti provedeno tako da je jasno vidljiva granica između površine na kojoj su obavljeni poslovi tehničkog izvida i/ili razminiranja i površine radilišta koja nije odrađena.
(3) Voditelj radilišta odgovoran je za obilježavanje, sukladno odredbama ovoga Zakona i propisa donesenih na temelju njega.
Članak 49.
HCR je dužan prije otpočinjanja poslova razminiranja:
– uvesti ovlaštenu pravnu osobu ili obrtnika u posao, o čemu se sastavlja Zapisnik o uvođenju u posao
– o početku radova obavijestiti nadležnu ustrojstvenu jedinicu Ministarstva u sjedištu i nadležnu policijsku upravu te druga državna tijela i pravne osobe čiji je djelokrug izravno vezan uz razminiranje
– obilježiti radilište pločom HCR-a na kojoj je naznačen naziv radilišta, investitor, izvođač poslova i ugovoreni datum dovršetka radova te zabrana pristupa neovlaštenim osobama.
Članak 50.
(1) Poslove razminiranja pirotehničari obavljaju ustrojeni u pirotehničku skupinu, koja se sastoji od najmanje dva, a najviše deset pirotehničara i voditelja pirotehničke skupine, za što je odgovoran voditelj radilišta.
(2) Voditelj skupine dužan je voditi brigu o sigurnosnim udaljenostima između pirotehničara svoje skupine tijekom obavljanja poslova razminiranja.
(3) Voditelj radilišta i voditelj pirotehničke skupine dužni su na radilištu svakodnevno voditi vjerodostojnu dokumentaciju propisanu pravilnikom o izgledu, sadržaju i vođenju dokumentacije u protuminskom djelovanju.
(4) Voditelj radilišta i voditelj pirotehničke skupine dužni su istinito evidentirati sve vrste i količine pronađenog MES-a, NUS-a i njihovih dijelova koji predstavljaju opasnost za život, zdravlje i imovinu.
Članak 51.
(1) Prilikom obavljanja poslova razminiranja postupci pronalaženja MES-a, NUS-a i njihovih dijelova mogu se obavljati sljedećim metodama:
– ručnom detekcijom mina
– strojevima za pripremu površina,
– psima za detekciju mina.
(2) Metodama iz stavka 1. ovoga članka i/ili njihovim kombinacijama ovlaštena pravna osoba ili obrtnik moraju postići očišćenost područja i/ili građevine od svih MES-a, NUS-a i njihovih dijelova.
(3) Način kombiniranja metoda iz stavka 1. ovoga članka uredit će se pravilnikom o načinu obavljanja poslova razminiranja, kontrole kvalitete, općeg i tehničkog izvida i obilježavanja.
Članak 52.
(1) Pirotehničari tijekom radnog vremena, na poslovima dopunskog općeg izvida, tehničkog izvida i razminiranja, mogu provesti najviše pet sati tijekom jednog dana.
(2) Radno vrijeme iz stavka 1. ovoga članka počinje teći dolaskom pirotehničara na početnu točku unutar radilišta, prema rasporedu radnog vremena poslodavca te nije dozvoljen prekovremeni rad.
(3) Neposredno obavljanje poslova iz