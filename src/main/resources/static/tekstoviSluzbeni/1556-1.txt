 novog imidža marke, NIM-a. Zatim mu je bilo naloženo da obavijesti pisanim putem sve kupce, leasing kuće i osiguravajuće kuće da je Auto Maksimir i dalje ovlašteni serviser vozila marke Peugeot te da dostavi dokaz o ispunjenju spomenutih naloga Agencije.
U konkretnom slučaju Agencija je ocijenila da isključivanjem poduzetnika Auto Maksimir iz mreže ovlaštenih servisera marke Peugeot postoji opasnost od značajne i nepopravljive štete za tržišno natjecanje budući da je riječ o poduzetniku koji je dugogodišnji serviser motornih vozila marke Peugeot i budući da postoji mogućnost nastanka štete za potrošače.
Predmetno rješenje o produljenju privremene mjere od 9. siječnja 2015. Peugeot Hrvatska zaprimio je 12. siječnja 2015., stoga rok od šest (6) mjeseci na koji je određena privremena mjera ističe 13. srpnja 2015.
II. Budući da se okolnosti zbog koji je određena privremena mjera nisu promijenile, odnosno i dalje traju, Vijeće za zaštitu tržišnog natjecanja, na sjednici 26/2015, održanoj 9. srpnja 2015., na temelju ovlasti iz članka 30. i članka 31. ZZTN-a, a sukladno članku 51. stavku 3. ZZTN-a, donijelo je odluku o produljenju privremene mjere naložene poduzetniku Peugeot Hrvatska te je stoga odlučeno kao u točki 1. izreke ovog rješenja.
Vijeće svoju odluku temelji na neophodnoj potrebi da Auto Maksimir i dalje bude dio mreže ovlaštenih servisera marke Peugeot budući da postoji opasnost od značajne i nepopravljive štete za tržišno natjecanje jer je riječ o poduzetniku koji je dugogodišnji serviser motornih vozila marke Peugeot i budući da postoji mogućnost nastanka štete za potrošače.
Slijedom navedenog, odlučeno je kao u točki 1. izreke ovog rješenja.
Odredbom članka 59. stavka 2. ZZTN-a, a vezano uz članak 58. stavak 1. točku 10. ZZTN-a, propisano je kako se rješenje Agencije objavljuje u »Narodnim novinama«.
Slijedom navedenog, odlučeno je kao u točki 2. izreke ovog rješenja.
UPUTA O PRAVNOM LIJEKU
Protiv ovog rješenja nije dopuštena žalba, ali je dopušteno tužbom pokrenuti upravni spor pred Visokim upravnim sudom Republike Hrvatske u roku od trideset (30) dana od dana dostave ovog rješenja.
Klasa: UP/I 034-03/2014-01/005
Urbroj: 580-10/63-2015-093
Zagreb, 9. srpnja 2015.
Predsjednik Vijeća za zaštitu tržišnog natjecanja Mladen Cerovac, mag. iur., v. r.
