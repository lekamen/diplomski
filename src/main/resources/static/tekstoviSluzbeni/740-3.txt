i visokokvalitetnim uslugama, uključujući zdravstvene usluge od općeg interesa; izrađuje kriterije za odabir projekata, izrađuje priručnike o internim procedurama, izrađuje upute za prijavitelje; upravlja rizicima na razini prioritetnih osi i općenito; po potrebi sudjeluje u provedbi obrazovnih aktivnosti o Fondovima za tijela državne i javne uprave; u skladu s Komunikacijskom strategijom za Operativni program provodi mjere informiranja i komunikacije, s posebnim naglaskom na mjere namijenjene korisnicima; upravlja nepravilnostima, sudjeluje s Upravljačkim tijelom i Tijelom za ovjeravanje u postupku godišnjeg poravnanja računa i godišnjeg zatvaranja dovršenih operacija, provodi aktivnosti prevencije, otkrivanja i ispravljanja nepravilnosti te utvrđuje mjere za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama obavlja stručne poslove vrednovanja i ugovaranja projekata financiranih iz europskih strukturnih i investicijskih fondova, pruža podršku korisnicima prilikom provedbe projekata, sudjeluje u aktivnostima zatvaranja Operativnog programa; prati nacionalne i međunarodne dokumente kohezijske politike iz područja zdravstva, europskih strukturnih i investicijskih fondova; brine da svaki rashod bude opravdan stvarnom potrebom i potvrđen prethodnom kontrolom; obavlja i druge poslove iz svog djelokruga.
Za obavljanje poslova iz djelokruga rada Službe za fondove Europske unije ustrojavaju se:
9.2.1. Odjel za programiranje, koordinaciju i vrednovanje programa i projekata Europske unije
9.2.2. Odjel za pripremu, odabir, provedbu i praćenje projekata Europske unije.«.
Članak 9.
Podnaslov iznad članka 79. i članak 79. mijenjaju se i glase:
»9.2.1. Odjel za programiranje, koordinaciju i vrednovanje programa i projekata Europske unije
Članak 79.
Odjel za programiranje, koordinaciju i vrednovanje programa i projekata Europske unije obavlja funkcije Posredničkog tijela razine 1 u okviru Operativnog programa »Učinkoviti ljudski potencijali«, surađuje s Koordinacijskim tijelom, Upravljačkim tijelom i Posredničkim tijelom razine 2 tijekom izrade, provedbe, praćenja i vrednovanja Partnerskog sporazuma i navedenog Operativnog programa; sudjeluje u procesu programiranja i izrađuje dijelove strateških dokumenata na temelju kojih se koriste europski strukturni i investicijski fondovi; obavlja stručne poslove koji se odnose na programiranje, koordinaciju i vrednovanje Partnerskog sporazuma i Operativnog programa i europskih strukturnih i investicijskih fondova u području zdravstva; provodi analizu stanja u području zdravstva; sudjeluje u partnerskim konzultacijama sa svim dionicima uključenim u izradu relevantnog operativnog programa; koordinira pripremu strateških i operativnih dokumenata za korištenje europskih strukturnih i investicijskih fondova kroz suradnju s drugim ustrojstvenim jedinicama Ministarstva te drugim relevantnim državnim i javnim tijelima (Koordinacijskim tijelom, Upravljačkim tijelom, Tijelom za ovjeravanje, Posredničkim tijelom razine 2 te krajnjim korisnicima); prati donošenje nacionalnih strategija i planova te daje mišljenja i očitovanja na iste; osigurava dostupnost i transparentnost javnosti, priprema bazu projekata, izrađuje kriterije za odabir projekata i sudjeluje u odabiru projekata, izrađuje upute za prijavitelje, priprema natječajnu dokumentaciju za projekte u sklopu ESF-a, sudjeluje u izradi priručnika o internim procedurama za provedbu svih poslovnih procesa sukladno odgovarajućim smjernicama u skladu s Komunikacijskom strategijom za Operativni program provodi mjere informiranja i komunikacije, s posebnim naglaskom na mjere namijenjene korisnicima; utvrđuje mjere za provedbu prioriteta operativnog programa te razvija uvjete i planove za njihovu provedbu, sudjeluje u radu Odbora za ocjenjivanje; prati nacionalne i međunarodne dokumente i propise europskih strukturnih i investicijskih fondova, programa Europske unije i pomoći i drugih izvora