103 11.11.2016 Rješenje Ministarstva zdravstva o dodjeli naziva "Referentni centar Ministarstva zdravstva za dijagnostiku spolno prenosivih infekcija" Centru za dijagnostiku spolno prenosivih infekcija Službe za kliničku mikrobiologiju Nastavnog zavoda za javno zdravstvo "Dr. Andrija Štampar", Zagreb
MINISTARSTVO ZDRAVSTVA
2197
Ministar zdravstva na temelju članka 112. stavka 2. Zakona o zdravstvenoj zaštiti (»Narodne novine« broj: 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14, 154/14 i 70/16) na prijedlog Nacionalnog zdravstvenog vijeća Ministarstva zdravstva te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Centru za dijagnostiku spolno prenosivih infekcija Službe za kliničku mikrobiologiju Nastavnog zavoda za javno zdravstvo »Dr. Andrija Štampar«, Zagreb, dodjeljuje se naziv »Referentni centar Ministarstva zdravstva za dijagnostiku spolno prenosivih infekcija« na vrijeme od pet godina.
2. Centar za dijagnostiku spolno prenosivih infekcija Službe za kliničku mikrobiologiju Nastavnog zavoda za javno zdravstvo »Dr. Andrija Štampar«, Zagreb, dužan je do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravstva za dijagnostiku spolno prenosivih infekcija«.
3. »Referentni centar Ministarstva zdravstva za dijagnostiku spolno-prenosivih infekcija« Centra za dijagnostiku spolno prenosivih infekcija Službe za kliničku mikrobiologiju Nastavnog zavoda za javno zdravstvo »Dr. Andrija Štampar«, Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/14-01/20
Urbroj: 534-04-1-2/7-16-19
Zagreb, 24. listopada 2016.
Ministar prof. dr. sc. Milan Kujundžić, dr. med., v. r.
