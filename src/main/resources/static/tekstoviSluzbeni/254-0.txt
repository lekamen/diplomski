13 04.02.2015 Rješenje Ministarstva zdravlja klasa: UP/I-510-01/14-01/18, urbroj: 534-04-1-2/7-15-14 od 19. siječnja 2015.
MINISTARSTVO ZDRAVLJA
255
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj: 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Klinici za psihijatriju Vrapče, Zagreb, dodjeljuje se naziv »Referentni centar Ministarstva zdravlja za shizofreniju i druge psihotične poremećaje iz spektra shizofrenije« na vrijeme od pet godina.
2. Klinika za psihijatriju Vrapče, Zagreb, dužna je do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za shizofreniju i druge psihotične poremećaje iz spektra shizofrenije«.
3. »Referentni centar Ministarstva zdravlja za shizofreniju i druge psihotične poremećaje iz spektra shizofrenije« Klinike za psihijatriju Vrapče, Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/14-01/18 Urbroj: 534-04-1-2/7-15-14 Zagreb, 19. siječnja 2015.
Ministar prim. Siniša Varga, dr. med. dent., v. r.
