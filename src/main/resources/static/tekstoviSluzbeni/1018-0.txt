52 13.05.2015 Odluka o upisu učenika u I. razred srednje škole u školskoj godini 2015./2016.
MINISTARSTVO ZNANOSTI, OBRAZOVANJA I SPORTA
1019
Na temelju članka 22. stavka 7. Zakona o odgoju i obrazovanju u osnovnoj i srednjoj školi (»Narodne novine«, broj 87/2008, 86/2009, 92/2010, 105/2010 – ispr., 90/2011, 16/2012, 86/2012, 94/2013 i 152/2014), ministar znanosti, obrazovanja i sporta donosi
ODLUKU
O UPISU UČENIKA U I. RAZRED SREDNJE ŠKOLE U ŠKOLSKOJ GODINI 2015./2016.
OPĆE ODREDBE
I.
Ovom odlukom utvrđuje se postupak i način upisa učenika, broj upisnih mjesta u razrednim odjelima prvih razreda srednjih škola, utvrđuju se rokovi za prijavu i upis te ostali uvjeti i postupci za upis učenika u I. razred srednje škole u školskoj godini 2015./2016.
II.
U I. razred srednje škole učenici se upisuju u skladu s ovom odlukom i Pravilnikom o elementima i kriterijima za izbor kandidata za upis u I. razred srednje škole (»Narodne novine« broj 49/2015), (u daljnjemu tekstu: Pravilnik o elementima i kriterijima).
III.
Učenici se prijavljuju i upisuju u I. razred srednje škole u školskoj godini 2015./2016. elektroničkim načinom putem mrežne stranice Nacionalnoga informacijskog sustava prijava i upisa u srednje škole (u daljnjemu tekstu: NISpuSŠ) www.upisi.hr, a na temelju natječaja za upis koji raspisuju i objavljuju škole.
IV.
U I. razred srednjih škola Republike Hrvatske u programe redovitog obrazovanja u školskoj godini 2015./2016. planira se broj upisnih mjesta za ukupno 51.014 učenika u 2.226 razrednih odjela.
V.
(1) U srednje škole kojima je osnivač Republika Hrvatska, jedinice lokalne samouprave te jedinice područne (regionalne) samouprave u I. razred redovitog obrazovanja planira se broj upisnih mjesta za ukupno 48.589 učenika u 2.091 razredni odjel:
1) u gimnazijske programe 11.767 učenika u 474 razredna odjela ili 24,22 %;
2) u programe obrazovanja za stjecanje zanimanja/strukovne kvalifikacije u trajanju od četiri godine 19.819 učenika u 808 razrednih odjela ili 40,79 %;
3) u programe obrazovanja za stjecanje zanimanja/strukovne kvalifikacije u trajanju od tri godine 8.598 učenika u 353 razredna odjela ili 17,7 %;
4) u programe obrazovanja za vezane obrte u trajanju od tri godine 4.828 učenika u 201 razredni odjel ili 9,94 %;
5) u programe obrazovanja za stjecanje zanimanja/strukovne kvalifikacije medicinska sestra opće njege/medicinski tehničar opće njege u trajanju od pet godina 904 učenika u 36 razrednih odjela ili 1,86 %;
6) u programe obrazovanja za stjecanje niže razine obrazovanja 142 učenika u 9 razrednih odjela ili 0,29 %;
7) u prilagođene i posebne programe za učenike s teškoćama u razvoju 930 učenika u 107 razrednih odjela ili 1,91 %;
8) u programe obrazovanja glazbenih i plesnih škola 1.369 učenika u 93 razredna odjela ili 2,82 %.
(2) U I. razred srednjih škola kojima je osnivač Republika Hrvatska, jedinice lokalne samouprave te jedinice područne (regionalne) samouprave, učenici će se upisivati prema vrstama programa obrazovanja, školama i odobrenim mjestima za upis koja su utvrđena u Strukturi razrednih odjela i broju učenika I. razreda srednjih škola u školskoj godini 2015./2016., I. dio – srednje škole kojima je osnivač Republika Hrvatska, jedinice lokalne samouprave te jedinice područne (regionalne) samouprave (u daljnjem tekstu: Struktura), koja je u privitku ove odluke i njezin je sastavni dio.
VI.
U programe redovitog obrazovanja u srednjim školama čiji su osnivači vjerske zajednice s pravom javnosti u I. razred redovitog obrazovanja planira se mogućnost upisa za 879 učenika u 35 razrednih odjela prema vrstama programa obrazovanja, školama i odobrenim mjestima za upis koja su utvrđena u Strukturi razrednih odjela i broju učenika I. razreda srednjih škola u školskoj godini 2015./2016., II. dio – škole čiji su osnivači vjerske zajednice (u daljnjem tekstu: Struktura), koja je u privitku ove odluke i njezin je sastavni dio.
VII.
U programe redovitog obrazovanja u srednjim školama čiji su osnivači pravne ili