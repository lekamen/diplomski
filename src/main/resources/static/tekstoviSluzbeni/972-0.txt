49 06.05.2015 Pravilnik o dopunama Pravilnika o policijskim časnicima za vezu
MINISTARSTVO UNUTARNJIH POSLOVA
973
Na temelju članka 77. stavka 2. Zakona o policiji (»Narodne novine« br. 34/11, 130/12, 89/14 i 151/14), ministar unutarnjih poslova donosi
PRAVILNIK
O DOPUNAMA PRAVILNIKA O POLICIJSKIM ČASNICIMA ZA VEZU
Članak 1.
U Pravilniku o policijskim časnicima za vezu (»Narodne novine« br. 107/12) iza članka 1. dodaje se članak 1.a koji glasi:
»Ovim se Pravilnikom stvaraju uvjeti za provedbu sljedećih odluka Vijeća Europske unije:
– Odluka Vijeća 2003/170/PUP od 27. veljače 2003. o zajedničkom korištenju časnika za veze koje su u inozemstvu postavila policijska tijela država članica (SL L 67/27);
– Odluka Vijeća 2006/560/PUP od 24. srpnja 2006. o izmjeni Odluke 2003/170/PUP od 27. veljače 2003. o zajedničkom korištenju časnika za veze koje su u inozemstvu postavila policijska tijela država članica (SL L 219/31).«.
Članak 2.
U članku 7. stavku 1. iza podstavka 14. dodaje se novi podstavak 15. koji glasi:
»– u skladu s nacionalnim pravom i odgovarajućim međunarodnim sporazumima te važećim odredbama kojima se uređuje zaštita osobnih podataka, pribavlja podatke o teškim kaznenim prijetnjama drugim državama članicama Europske unije koje ne zastupaju vlastiti časnici za veze. Potrebu izvještavanja druge države članice o navedenim prijetnjama ocjenjuje Ministarstvo, u skladu s nacionalnim pravom i ozbiljnošću prijetnje. Pod istim uvjetima, Republika Hrvatska može zatražiti od druge države članice Europske unije koja ima časnike za vezu u trećoj zemlji ili međunarodnoj organizaciji razmjenu određenih podataka,«.
Članak 3.
Ovaj Pravilnik stupa na snagu prvog dana od dana objave u »Narodnim novinama«.
Broj: 511-01-152-32436-2015
Zagreb, 27. travnja 2015.
Ministar Ranko Ostojić, v. r.
