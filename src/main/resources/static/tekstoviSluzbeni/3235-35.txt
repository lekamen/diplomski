 slučajevima kada zbog djelovanja prirodnih okolnosti na stado korisnik ne može ispunjavati obveze uzgoja životinja za koje je podnesen zahtjev za potporu u razdoblju obveznog uzgoja.
(3) Prirodne okolnosti jesu:
– uginuće životinja zbog bolesti,
– uginuće životinja zbog nesreće za koju korisnik ne može biti odgovoran.
(4) Korisnik je obvezan evidentirati izlučenje u propisanim registrima na gospodarstvu i prijaviti u JRDŽ, te pisanim putem obavijestiti Agenciju za plaćanja o smanjenju broja životinja uzrokovanih prirodnim okolnostima iz stavka 2. ovoga članka u roku od 10 radnih dana od dana kada je smanjenje utvrđeno.
Plaćanja za stoku za IAKS mjere ruralnog razvoja iz programa ruralnog razvoja u sklopu Mjere M10 (Očuvanje ugroženih i zaštićenih pasmina domaćih životinja)
Članak 128.
(1) Osim administrativnih kazni iz članka 131. ovoga Pravilnika, kod nepoštivanja jedne ili više obveza propisanih za IAKS mjere ruralnog razvoja iz programa ruralnog razvoja – Očuvanje ugroženih i zaštićenih pasmina domaćih životinja na ukupni iznos potpore koji je dodijeljen ili koji se treba dodijeliti primijenit će se umanjenja ili isključenja plaćanja ovisno o nemaru ili namjeri, opsegu, ozbiljnosti, trajanju i ponavljanju utvrđenog neizvršavanja obveza primjenjuju se i administrativne kazne, sukladno članku 35. Delegirane uredbe Komisije (EU) br. 640/2014.
(2) Umanjenja ili isključenja iz stavka 1. ovoga članka određuju se u postotku, u skladu s Tablicom 8. iz Priloga 4. koji je sastavni dio ovoga Pravilnika.
(3) Ako se kontrolom iz članka 122. i 123. ovoga Pravilnika istovremeno utvrdi više slučajeva neizvršavanja propisanih obveza, smatrat će se da se radi o jednom slučaju neizvršavanja obveza s najvećim stupnjem neizvršavanja u smislu primjene umanjenja iz stavka 1. ovoga članka.
(4) U slučaju iznimno velikog opsega, ozbiljnosti ili trajanja ili ako se utvrdi ponavljanje namjernog neizvršavanja obveza, korisniku se uskraćuje pravo na ostvarivanje prava za IAKS mjere ruralnog razvoja u tekućoj i sljedećoj kalendarskoj godini.
Nadomještanje stoke
Članak 129.
(1) Životinje koje se nalaze na gospodarstvu smatraju se prihvatljivim za potporu samo ako su evidentirane na Zahtjevu.
(2) Krave dojilje, krave u proizvodnji mlijeka i mliječne krave mogu se nadomjestiti u razdoblju od podnošenja zahtjeva za potporu do konca razdoblja obveznog uzgoja.
(3) Ovce i koze mogu se nadomjestiti u razdoblju od podnošenja zahtjeva za potporu do konca razdoblja obveznog uzgoja.
(4) Nadomještanje se vrši u roku od 30 dana od događaja koji je doveo do nadomještanja, a upisuje se u registar na gospodarstvu, u JRDŽ sukladno propisima o označavanju životinja i pisanim putem obavještava Agenciju za plaćanja najkasnije u roku od 10 radnih dana od kad je nadomještanje izvršeno.
Sustav kontrole i administrativne kazne u vezi s višestrukom sukladnošću
Članak 130.
Vezano uz Glavu VI. Uredbe (EU) br. 1306/2013) nepridržavanje pravila višestruke sukladnosti utvrđeno prilikom kontrola ima za posljedicu primjenu administrativnih kazni sukladno Glavi IV. Delegirane uredbe Komisije (EU) br. 640/2014) i Glavi V. Provedbene uredbe Komisije (EU) br. 809/2014.
Članak 131.
Administrativne kazne za površine i za stoku iz ovoga poglavlja primjenjuju se i na plaćanja u iznimno osjetljivim sektorima za koje se podnosi zahtjev za potporu.
Viša sila i iznimne okolnosti
Članak 132.
(1) Ako korisnik ne može ispunjavati kriterije prihvatljivosti ili svoje obveze zbog više sile ili iznimnih okolnosti, zadržava pravo na potporu vezanu uz površinu ili životinje koje su prihvatljive u trenutku djelovanja više sile ili iznimnih okolnosti. Ako se nesukladnost koja je posljedica više sile ili iznimnih okolnosti odnosi na višestruku sukladnost ne primjenjuje se administrativna kazna, u skladu sa člankom 4. Delegirane uredbe Komisije (EU) br. 640/2014.
(2) Viša sila ili iznimne okolnosti su vanjski nepovoljni utjecaji koje nije bilo moguće predvidjeti, spriječiti niti ukloniti, nastali u slučajevima