 za pravdu,
– odgovorno obnašanje vlasti,
– socijalno razumijevanje.
Pravilnik o sadržaju, načinu provedbe i ocjenjivanju razgovora donosi Upravno vijeće.«.
Članak 19.
Članak 29. mijenja se i glasi:
»Nakon ocjenjivanja razgovora Povjerenstvo za provedbu natječaja utvrđuje listu prvenstva za upis u Školu.
Lista prvenstva utvrđuje se na temelju zbroja bodova koje su kandidati ostvarili na pismenoj provjeri znanja i sposobnosti te na razgovoru.
Broj bodova ostvarenih na pismenoj provjeri znanja i sposobnosti može iznositi najviše 240 u ukupnom zbroju bodova, a broj bodova ostvarenih na razgovoru najviše 60 u ukupnom zbroju bodova.
Lista prvenstva objavljuje se na internetskim stranicama Akademije.
U Školu se primaju kandidati prema redoslijedu na listi prvenstva, do popune predviđenog broja kandidata. Ako na listi prvenstva kandidati imaju isti broj bodova, prednost ima kandidat koji sukladno odredbama posebnog zakona ostvaruje pravo prednosti.
Na temelju utvrđene liste prvenstva Akademija donosi odluku o upisu kandidata. Protiv odluke o upisu kandidati imaju pravo pokrenuti upravni spor.«.
Članak 20.
Članak 30. mijenja se i glasi:
»Kandidati koji su primljeni u Školu, a savjetnici su na neodređeno vrijeme u pravosudnim tijelima, nastavljaju s radom u tim pravosudnim tijelima na radnim mjestima na kojima su raspoređeni.
Kandidati koji su primljeni u Školu, a nisu savjetnici na neodređeno vrijeme u pravosudnim tijelima, danom prijma u Školu zasnivaju radni odnos kao savjetnici na vrijeme od tri godine u pravosudnom tijelu sukladno članku 23. stavku 4. ovog Zakona.«.
Članak 21.
U članku 31. stavku 1. riječi: »dvije godine« zamjenjuju se riječima: »jednu godinu«.
Članak 22.
U članku 32. stavku 1. riječ: »nadziru« zamjenjuje se riječju: »prate«, a riječi: »ocjenjuju ih, a ovlašteni su obavljati poslove sukladno Zakonu o sudovima i Zakonu o državnom odvjetništvu« zamjenjuju se riječima: »pripremaju ih za samostalno, odgovorno, neovisno i nepristrano obnašanje pravosudne dužnosti«.
U stavku 2. riječ: »ocjenjivanja« zamjenjuje se riječju: »rada«.
Članak 23.
Članak 33. mijenja se i glasi:
»Završni ispit polaže se pred Povjerenstvom za polaganje završnog ispita u Državnoj školi za pravosudne dužnosnike (u daljnjem tekstu: Povjerenstvo za polaganje završnog ispita). Ispit se sastoji od pismenog i usmenog dijela.
Povjerenstvo za polaganje završnog ispita ima pet članova, i to dva člana iz reda sudaca Vrhovnog suda Republike Hrvatske, dva člana iz reda zamjenika Glavnog državnog odvjetnika Republike Hrvatske i jednog člana iz reda Ministarstva pravosuđa.
Članove Povjerenstva za polaganje završnog ispita iz reda sudaca Vrhovnog suda Republike Hrvatske predlaže Opća sjednica Vrhovnog suda Republike Hrvatske, članove iz reda zamjenika Glavnog državnog odvjetnika Republike Hrvatske predlaže Kolegij Državnog odvjetništva Republike Hrvatske, a člana iz reda Ministarstva pravosuđa predlaže ministar pravosuđa.
Povjerenstvo za polaganje završnog ispita ima tajnika koji za potrebe Povjerenstva obavlja stručne i administrativne poslove. Tajnik Povjerenstva je zaposlenik Akademije.
Članove i tajnika Povjerenstva za polaganje završnog ispita imenuje Upravno vijeće na vrijeme od četiri godine. Članovi Upravnog vijeća ne mogu biti članovi Povjerenstva.
Članovi Povjerenstva za polaganje završnog ispita ne mogu istodobno biti i članovi Povjerenstva za provedbu natječaja.
Pravilnik o načinu rada Povjerenstva za polaganje završnog ispita donosi Upravno vijeće.
Na završnom ispitu kandidat može ostvariti najviše 300 bodova.
Pravilnik o sadržaju, vremenu i načinu polaganja završnog ispita donosi Upravno vijeće.«.
Članak 24.
Iza članka 33. dodaje se članak 33.a koji glasi:
»Članak 33.a
Polaganju završnog ispita u Školi mogu pristupiti i osobe koje nisu pohađale Školu, a koje su nakon položenog pravosudnog ispita najmanje četiri godine radile na pravnim poslovima.
Odluku kojom se utvrđuje ispunjavanje uvjeta iz stavka 1. ovog članka donosi Akademija na temelju