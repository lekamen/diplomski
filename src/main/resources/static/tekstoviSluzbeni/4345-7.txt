 projekata/operacija iz članka 19. ovoga Pravilnika tijekom jednog natječaja za tip operacije 7.4.1.
(13) U jednom Zahtjevu za potporu, potpora se dodjeljuje za jedan projekt/operaciju.
(14) Ukoliko korisnik podnese više Zahtjeva za potporu unutar tipa operacije 7.4.1. tijekom jednog natječaja za tip operacije 7.4.1., u obzir će se uzeti Zahtjev za potporu s ranijim vremenom podnošenja Zahtjeva za potporu, dok će se za ostale Zahtjeve za potporu izdati Odluka o odbijanju.
(15) Sljedeći Zahtjev za potporu unutar tipa operacije 7.4.1. korisnik može podnijeti tek nakon izvršene konačne isplate potpore po prethodnom Zahtjevu za potporu.
(16) Isplata javne potpore može biti jednokratna ili najviše u tri rate.
Prihvatljivi korisnici
Članak 18.
Korisnici su:
a) jedinice lokalne samouprave
b) trgovačka društva u većinskom vlasništvu jedinica lokalne samouprave
c) javne ustanove neprofitnog karaktera u kojima su osnivači jedinice lokalne samouprave osim javnih vatrogasnih postrojbi, lokalnih i regionalnih razvojnih agencija, osnovnih škola
d) udruge koje se bave humanitarnim i društvenim djelatnostima od posebnog interesa za lokalno stanovništvo i čije su djelatnosti sukladno ciljnim skupinama i klasifikaciji djelatnosti udruga, povezane s prihvatljivim ulaganjem, (isključujući lokalne akcijske grupe, zajednice udruga, zaklade, fundacije)
e) vjerske zajednice koje imaju organizacijski oblik na lokalnom nivou i koje se bave humanitarnim i društvenim djelatnostima od posebnog interesa za lokalno stanovništvo i
f) lokalne akcijske grupe koje su odabrane unutar Programa.
Prihvatljivi projekti/operacije
Članak 19.
Prihvatljivi projekti/operacije su građenje i/ili opremanje:
1. vatrogasnog doma
2. društvenog doma/ kulturnog centra
3. planinarskog doma i skloništa
4. turističkog informativnog centra
5. dječjeg igrališta
6. sportske građevine
7. objekta za slatkovodni sportski ribolov (ribički dom, nadstrešnica i drugo.)
8. rekreacijske zone na rijekama i jezerima
9. biciklističke staze (koje nisu sastavni dio ceste)
10. tematskog puta i parka
11. građevine za ostvarivanje organizirane njege, odgoja, obrazovanja i zaštite djece do polaska u osnovnu školu (dječji vrtić, rekonstrukcija i opremanje prostora za izvođenje programa predškole u osnovnoj školi te rekonstrukcija i opremanje prostora za igraonicu pri knjižnici, zdravstvenoj, socijalnoj, kulturnoj i sportskoj ustanovi, udruzi te drugoj pravnoj osobi u kojima se provode kraći programi odgojno-obrazovnog rada s djecom rane i predškolske dobi)
12. javne zelene površine (park i slično)
13. pješačke staze (koje nisu sastavni dio ceste)
14. pješačke zone
15. otvorenog odvodnog kanala (koji nije sastavni dio ceste)
16. groblja (komunalna infrastruktura i prateće građevine)
17. tržnice i
18. javne prometne površine (trg, pothodnik, nadvožnjak, javne stube i prolaz koji nisu sastavni dio ceste).
Uvjeti prihvatljivosti
Članak 20.
(1) Građenje i/ili opremanje projekta/operacije iz članka 19. ovoga Pravilnika je prihvatljivo u naseljima s najviše 5000 stanovnika na području jedne jedinice lokalne samouprave.
(2) Iznimno od stavka 1. ovoga članka, lokalne akcijske grupe koje su odabrane unutar Programa, projekt/operaciju iz članka 19. točaka 9., 10. i 13. ovoga Pravilnika mogu provoditi na području više jedinica lokalne samouprave koje se nalaze u sastavu lokalne akcijske grupe odabrane unutar Programa.
(3) Ukoliko se građenje i/ili opremanje projekta/operacije iz članka 19. ovoga Pravilnika nalazi na području više naselja svako naselje mora ispuniti uvjet iz stavka 1. ovoga članka.
(4) Unutar jednog Zahtjeva za potporu prihvatljivo je građenje i/ili opremanje jednog projekta/operacije iz članka 19. ovoga Pravilnika.
(5) Ukoliko projekt/operacija zahtijeva građevinsku dozvolu prihvatljiva je provedba projekta/operacije u jednom Zahtjevu za potporu temeljem jedne građevinske dozvole.
(6) Projektno-tehnička dokumentacija i potrebne dozvole/akti za provedbu projekata/operacija iz članka 19. ovoga