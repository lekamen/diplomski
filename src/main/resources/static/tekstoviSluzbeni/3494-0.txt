31 08.04.2016 Pravilnik o izmjenama i dopunama Pravilnika o dodjeli potpore za "Razminiranje poljoprivrednog zemljišta" iz Programa ruralnog razvoja Republike Hrvatske za razdoblje 2014. - 2020.
MINISTARSTVO POLJOPRIVREDE
843
Na temelju članka 10. stavka 9. Zakona o poljoprivredi (»Narodne novine«, br. 30/15) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O DODJELI POTPORE ZA »RAZMINIRANJE POLJOPRIVREDNOG ZEMLJIŠTA« IZ PROGRAMA RURALNOG RAZVOJA REPUBLIKE HRVATSKE ZA RAZDOBLJE 2014. – 2020.
Članak 1.
U Pravilniku o dodjeli potpore za »Razminiranje poljoprivrednog zemljišta« iz Programa ruralnog razvoja Republike Hrvatske za razdoblje 2014. – 2020. (»Narodne novine«, br. 38/15) u članku 3. stavku 1. točki 3. riječi: »definirano od strane Hrvatskog centra za razminiranje (u daljnjem tekstu: HCR)« zamjenjuju se riječima: »obilježeno oznakama minske opasnosti«.
Točka 4. mijenja se i glasi:
»4. Razminirana poljoprivredna površina je površina na kojoj su obavljeni poslovi razminiranja i za koju je Hrvatski centar za razminiranje (u daljnjem tekstu: HCR) izdao potvrdu o isključenju područja i/ili građevine iz minsko sumnjivih područja (u daljnjem tekstu: MSP-a)«.
U stavku 2. riječi: »humanitarnog razminiranja« zamjenjuju se riječima: »protuminskog djelovanja«.
Članak 2.
U članku 4. točki 2. iza riječi : »Označavanje ulaganja« briše se točka i dodaje točka 3. koja glasi:
»3. Prilog III. – »Popis grešaka u postupcima javne nabave s primjenjivom stopom ispravka«.«.
Članak 3.
U članku 8. stavku 1. točki 1. riječi: »pretraživanja i/ili« brišu se.
U stavku 4. točka 1. mijenja se i glasi:
»1. troškovi koji se odnose na izradu idejnih planova razminiranja, izradu izvedbenih planova tehničkog izvida, općeg, dopunskog općeg i tehničkog izvida, kontrolu kvalitete, završnu kontrolu kvalitete, prikupljanje podataka, objavu informacija i ostali slični troškovi«.
Članak 4.
U članku 10. podstavku 3. riječi: »pretraživanja i« brišu se.
Članak 5.
U članku 16. stavku 2. točka 3. mijenja se i glasi:
»3. odobrenja zahtjeva za isplatu.«.
Iza stavka 12. dodaju se stavci 13., 14., 15. i 16. koji glase:
»(13) U slučaju nepoštovanja posebnih propisa koji uređuju postupak javne nabave, Agencija za plaćanja može primijeniti financijske ispravke.
(14) Popis grešaka u postupcima javne nabave s primjenjivim stopama financijskih ispravaka naveden je u Prilogu III. ovoga Pravilnika. U Prilogu je popis mogućih slučajeva koji nije konačan.
(15) Ako se u jednom postupku javne nabave utvrdi više pogrešaka, stope ispravka se ne zbrajaju i primjenjuje se greška za koju je određena najveća stopa ispravka.
(16) Neovisno o greškama za koje se primjenjuje financijski ispravak, Agencija za plaćanja zadržava pravo odbijanja zahtjeva za potporu ako se utvrde ostale greške u provedbi postupka javne nabave koje nisu navedene u Prilogu III. ovoga Pravilnika.«.
Članak 6.
U članku 17. stavku 2. točki 3. podtočki 7. iza riječi: »prihvatljiva« briše se točka i dodaje podtočka 8. koja glasi:
»- nedostatnosti raspoloživih sredstava s obzirom na rangiranje zahtjeva za potporu sukladno članku 14. Pravilnika nakon obrade svih zahtjeva za potporu.«.
Članak 7.
Iza članka 17. dodaje se članak 17.a koji glasi:
Članak 17.a
»(1) Nakon donesenih odluka o dodjeli sredstava, sukladno članku 22. Pravilnika, korisnik može prilikom podnošenja zahtjeva za isplatu predujma tražiti od Agencije za plaćanja isplatu predujma za ulaganje u maksimalnom iznosu do 50% odobrenih sredstava javne potpore.
(2) U slučaju iz stavka 1. ovoga članka kao sredstvo osiguranja za zatraženi predujam korisnik je obvezan Agenciji za plaćanja dostaviti zadužnicu izdanu i ispunjenu sukladno posebnim propisima.
(3) Obveza izdavanja zadužnice iz stavka 2. ovoga članka dodatno će se urediti Sporazumom sklopljenim između korisnika i Agencije za plaćanja.«.
Članak 8.
U članku 19. iza stavka 8. dodaje se stavak 9. koji glasi:
»(9) Konačni zahtjev za isplatu korisnik mora podnijeti najkasnije u roku od 24