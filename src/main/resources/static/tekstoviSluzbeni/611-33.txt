 poljoprivredne politike u nadležnosti je Agencije za plaćanja u skladu sa Zakonom o osnivanju Agencije za plaćanja u poljoprivredi, ribarstvu i ruralnom razvoju (»Narodne novine«, br. 30/09. i 56/13.).
(2) Agencija za plaćanja obavlja sljedeće poslove:
– provodi mjere ruralnoga razvoja
– provodi mjere izravne potpore
– provodi mjere i određena pravila utvrđena ovim Zakonom vezana uz zajedničku organizaciju tržišta poljoprivrednih proizvoda
– provodi i druge mjere kojima se ostvaruju ciljevi poljoprivredne politike iz članka 3. ovoga Zakona
– vodi upisnike i/ili registre za koje je nadležno Ministarstvo u skladu s odredbama posebnih propisa
– uspostavlja, održava i koristi IAKS
– priprema stručne podloge i analize
– obavlja i druge poslove u skladu s odredbama ovoga Zakona.
(3) Agencija za plaćanja priprema godišnje izvješće o radu koje donosi Upravno vijeće te ga dostavlja Ministarstvu.
(4) Ministarstvo izdaje, nadzire i povlači akreditaciju Agencije za plaćanja, kojom se provjerava usklađenost s akreditacijskim kriterijima koje će propisati ministar pravilnikom.
Strukovne i interesne komore
Članak 108.
(1) Hrvatska agronomska komora jest samostalna i neovisna strukovna organizacija koja čuva ugled, čast i prava svojih ovlaštenih članova agronoma, brine se da ovlašteni agronomi obavljaju svoje poslove savjesno i u skladu sa zakonom te promiče, zastupa i usklađuje njihove interese pred državnim i drugim tijelima u zemlji i inozemstvu.
(2) Komora iz stavka 1. ovoga članka obavlja poslove ovlašćivanja agronoma za obavljanje stručnih i savjetodavnih poslova iz područja poljoprivrede te obavlja druge poslove određene Statutom i ostalim općim aktima Komore.
(3) Ovlašćivanje iz stavka 2. ovoga članka jest postupak u kojem Komora u posebnom postupku potvrđuje da agronom ispunjava propisane strukovne kriterije koji ga čine stručno kvalificiranim i poslovno sposobnim za obavljanje stručnih i savjetodavnih poslova, a za što mu se izdaje strukovno ovlaštenje.
(4) Hrvatska agronomska komora osniva se posebnim zakonom.
(5) Hrvatska komora prehrambenih tehnologa, biotehnologa i nutricionista jest samostalna i neovisna strukovna organizacija koja čuva ugled, čast i prava svojih ovlaštenih članova: prehrambenih tehnologa, biotehnologa i nutricionista, brine se da ovlašteni prehrambeni tehnolozi, biotehnolozi i nutricionisti obavljaju svoje poslove savjesno i u skladu sa zakonom te promiče, zastupa i usklađuje njihove interese pred državnim i drugim tijelima u zemlji i inozemstvu.
(6) Komora iz stavka 5. ovoga članka obavlja poslove ovlašćivanja prehrambenih tehnologa, biotehnologa i nutricionista za obavljanje stručnih i savjetodavnih poslova iz područja prehrambene tehnologije, biotehnologije i nutricionizma, vodi Popis ovlaštenih prehrambenih tehnologa, biotehnologa i nutricionista te obavlja druge poslove određene Statutom i ostalim općim aktima Komore.
(7) Ovlašćivanje iz stavka 6. ovoga članka jest postupak u kojem Komora u posebnom postupku potvrđuje da prehrambeni tehnolog, biotehnolog i nutricionist ispunjava propisane strukovne kriterije koji ga čine stručno kvalificiranim i poslovno sposobnim za obavljanje stručnih i savjetodavnih poslova, a za što mu se izdaje strukovno ovlaštenje.
(8) Temeljna zadaća prehrambeno-tehnološke, biotehnološke i nutricionističke stručne i savjetodavne djelatnosti je tehnološko-tehničko unapređenje prehrambene i biotehnološke proizvodnje te pružanje stručne pomoći i usluga u području prehrambene tehnologije, biotehnologije i nutricionizma.
(9) Komora iz stavka 5. ovoga članka osniva se posebnim zakonom.
(10) Hrvatska poljoprivredna komora je samostalna i neovisna, stručna i poslovna organizacija koja je osnovana radi promicanja, zaštite i zastupanja interesa članova Komore, edukacije i savjetovanja članova Komore, pružanja potpore članovima Komore u svrhu unapređenja poljoprivredne proizvodnje i ruralnoga prostora, promicanja vrijednosti i važnosti očuvanja i unapređenja poljoprivrede i ruralnoga