 proizlazi utvrđenje (iz izreke i obrazloženja) činjenice da su tužitelji, među kojima je i podnositelj ustavne tužbe, vlasništvo spornih nekretnina stekli nasljeđivanjem od svojih prednika, a ovi od njihovih. Slijedom navedenog, prema ocjeni Ustavnog suda, tu su nespornu činjenicu trebala cijeniti nadležna upravna tijela u upravnom postupku, te VUS u upravnom sporu u kojem je odlučivao o zakonitosti rješenja upravnih tijela.
Zbog toga je, prema ocjeni Ustavnog suda, pogrešan zaključak upravnih tijela i VUS-a da se u konkretnom podnositeljevom slučaju ne radi o stjecanju nekretnina na temelju nasljeđivanja već o stjecanju nekretnina na temelju odluke suda te da zbog toga podnositelj kao porezni obveznik (iz članka 4. stavka 1. i 2. ZoPPN-a) ne može biti oslobođen obveze plaćanja poreza na promet nekretnina na temelju članka 13. ZoPPN-a.
Polazeći od navedenog, ocjena je Ustavnog suda da se način na koji su upravna tijela i VUS protumačili i primijenili relevantne norme materijalnog prava može smatrati arbitrarnim budući da za svoje tumačenje da je podnositelj u obvezi podmiriti porez na promet nekretnina nisu dali jasne, dostatne i relevantne razloge, a koji bi imali svoje uporište u činjenicama koje su utvrđene tijekom postupka.
Slijedom navedenog, utvrđeno je da je podnositelju osporenim rješenjima nadležnih upravnih tijela, te presudom VUS-a povrijeđeno pravo na pravično suđenje iz članka 29. stavka 1. Ustava.
10. Slijedom navedenog, a na temelju članaka 73. i 76. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst; u daljnjem tekstu: Ustavni zakon) odlučeno je kao u izreci.
11. Objava ove odluke (točka IV. izreke) temelji se na članku 29. Ustavnog zakona.
Broj: U-III-4295/2012
Zagreb, 23. rujna 2015.
USTAVNI SUD REPUBLIKE HRVATSKE
Predsjednik Vijeća Antun Palarić, v. r.
