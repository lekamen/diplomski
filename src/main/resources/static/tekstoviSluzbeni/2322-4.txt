22.
(1) Stegovne mjere priopćuju se strankama.
(2) Po izvršnosti rješenja kojim su izrečene, stegovne mjere priopćuju se:
1. stegovne mjere izrečene ročnicima, kadetima, pričuvnim i djelatnim vojnicima/mornarima – pred skupom pripadnika ustrojstvene jedinice u koju su raspoređeni
2. stegovne mjere izrečene dočasnicima, časnicima i vojnim specijalistima – na skupu pripadnika istog ili višeg čina u ustrojstvenoj jedinici u koju su raspoređeni.
(3) Stegovne mjere izrečene stranci koja je stavljena na raspolaganje, razriješena dužnosti zbog liječenja i bolovanja ili je udaljena iz službe, priopćuju se samo stranci osobno.
Članak 23.
(1) Stegovne mjere opomene i ukora izvršavaju se priopćenjem.
(2) Stegovnu mjeru smanjenja plaće od 5% do 20% u trajanju od 1 do 3 mjeseca izvršava ustrojstvena jedinica nadležna za poslove obračuna i isplate plaće.
(3) Stegovna mjera smanjenja plaće određuje se prema visini plaće koja pripada stranci na dan izvršnosti rješenja, a izvršava na način da se za iznos naveden u rješenju umanji plaću stranke u određenom trajanju, počevši od prve sljedeće plaće, računajući od neto plaće bez obustava.
(4) Ako je stranci ranije izrečena stegovna kazna prestanka djelatne službe uvjetno na vrijeme od 3 do 12 mjeseci, a u roku provjeravanja nakon izvršnosti rješenja kojim joj je izrečena ta stegovna kazna izrečena joj je stegovna mjera, osoba koja je izrekla takvu mjeru dužna je, po izvršnosti rješenja kojom je mjera izrečena, o tome obavijestiti ustrojstvenu jedinicu nadležnu za personalne poslove radi izvršenja ranije izrečene uvjetne stegovne kazne, u kojem slučaju djelatna služba stranci prestaje danom izvršnosti rješenja kojim je proglašena odgovornom za stegovnu pogrešku počinjenu u roku provjeravanja.
Članak 24.
O izvršenju rješenja kojim je izrečena stegovna mjera skrbi se osoba nadređena stranci.
III. STEGOVNI POSTUPAK ZA STEGOVNE PRIJESTUPE
1. Prethodni postupak
Članak 25.
(1) Po saznanju o počinjenju stegovnog prijestupa nadređena osoba na dužnosti zapovjednika bojne, njoj ravne ili više razine, dužna je sama ili preko vojne policije poduzeti potrebne mjere radi pronalaženja osobe za koju postoje saznanja o počinjenju stegovnog prijestupa, osiguranja i otkrivanja tragova stegovnog prijestupa i predmeta koji mogu poslužiti pri utvrđivanju činjenica.
(2) Nadređena osoba iz stavka 1. ovoga članka donijet će zaključak kojim će odrediti osobu ili imenovati povjerenstvo za provođenje ispitnog postupka.
Članak 26.
(1) Tijekom ispitnog postupka potrebno je:
1. ispitati osobu za koju postoje saznanja o počinjenju stegovnog prijestupa i o tome sastaviti zapisnik ili, iznimno, uzeti njezinu pisanu izjavu
2. saslušati druge osobe koje mogu dati podatke važne za utvrđivanje činjeničnog stanja i o tome sastaviti zapisnik ili, iznimno, uzeti izjave tih osoba
3. prikupiti obavijesti, službene zabilješke odnosno druge dokaze o počinjenju stegovnog prijestupa i odgovornosti osobe za koju postoje saznanja o počinjenju prijestupa.
(2) Nakon provedenoga ispitnog postupka osoba određena za provođenje ispitnog postupka odnosno čelnik povjerenstva za provođenje ispitnog postupka podnijet će izvješće o izvršenim radnjama i utvrđenim činjenicama s prijedlogom za daljnje postupanje.
Članak 27.
(1) Kada nadređena osoba na dužnosti zapovjednika bojne, njoj ravne ili više razine ocijeni da je riječ o stegovnoj pogrešci, donijet će rješenje o izricanju stegovne mjere.
(2) Ako nadređena osoba iz stavka 1. ovoga članka utvrdi da postoji razlog za obustavljanje ispitnog postupka, rješenjem će obustaviti postupak.
(3) Što se tiče razloga za obustavu ispitnog postupka odgovarajuće se primjenjuje odredbe ovoga Pravilnika koje se odnose na razloge za obustavljanje stegovnog postupka zbog stegovne pogreške.
(4) Protiv rješenja iz stavka 2. ovoga članka dopuštena je žalba u roku od 15 dana od dana primitka rješenja. Žalba se predaje osobi koja je rješenje donijela, a o žalbi odlučuje Vojnostegovni sud.
2. Stegovna prijava
Članak 28.
(1) Kada 