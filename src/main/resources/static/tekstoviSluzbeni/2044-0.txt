105 02.10.2015 Odluka o upućivanju pripadnika Oružanih snaga Republike Hrvatske na dužnostima u NATO zapovjednoj strukturi, NATO strukturi snaga i drugim nacionalnim (multinacionalnim) zapovjedništvima u operacije i druge aktivnosti u inozemstvu pod vodstvom NATO-a
HRVATSKI SABOR
2045
Na temelju članka 66. stavka 2. Zakona o obrani (»Narodne novine«, br. 73/13. i 75/15.), na prijedlog Vlade Republike Hrvatske i uz prethodnu suglasnost Predsjednice Republike Hrvatske, Hrvatski sabor na sjednici 25. rujna 2015. donio je
ODLUKU
O UPUĆIVANJU PRIPADNIKA ORUŽANIH SNAGA REPUBLIKE HRVATSKE NA DUŽNOSTIMA U NATO ZAPOVJEDNOJ STRUKTURI, NATO STRUKTURI SNAGA I DRUGIM NACIONALNIM (MULTINACIONALNIM) ZAPOVJEDNIŠTVIMA U OPERACIJE I DRUGE AKTIVNOSTI U INOZEMSTVU POD VODSTVOM NATO-a
I.
Pripadnici Oružanih snaga Republike Hrvatske koji su na dužnostima u NATO zapovjednoj strukturi, NATO strukturi snaga i drugim nacionalnim (multinacionalnim) zapovjedništvima mogu se u 2016. i 2017. godini, po potrebi službe, uputiti u operacije i druge aktivnosti u inozemstvu pod vodstvom NATO-a na zadaće koje su u okviru poslova koje obavljaju na svojim dužnostima.
U operacije i druge aktivnosti u inozemstvu pod vodstvom NATO-a može se istodobno uputiti najviše 80 pripadnika Oružanih snaga Republike Hrvatske iz stavka 1. ove točke.
II.
Obvezuje se Vlada Republike Hrvatske jedanput godišnje izvijestiti Hrvatski sabor o sudjelovanju pripadnika Oružanih snaga Republike Hrvatske iz točke I. ove Odluke u operacijama i drugim aktivnostima u inozemstvu pod vodstvom NATO-a.
III.
Odluka o upućivanju pripadnika Oružanih snaga Republike Hrvatske na dužnostima u NATO zapovjednoj strukturi, NATO strukturi snaga i drugim nacionalnim (multinacionalnim) zapovjedništvima u operacije i druge aktivnosti u inozemstvu pod vodstvom NATO-a (»Narodne novine«, br. 149/13.) prestaje važiti 31. prosinca 2015.
IV.
Ova Odluka stupa na snagu osmoga dana od dana objave u »Narodnim novinama«.
Klasa: 022-03/15-01/158
Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
