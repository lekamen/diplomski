83 28.07.2015 Odluka o utvrđivanju sastava i imenovanju predsjednika, članova i tajnika Povjerenstva Vlade Republike Hrvatske za rješavanje sporova o pravima općina, gradova i županija i troškovima postupka pred Povjerenstvom
VLADA REPUBLIKE HRVATSKE
1591
Na temelju članka 37. stavka 5. Zakona o područjima županija, gradova i općina u Republici Hrvatskoj (»Narodne novine«, br. 86/2006, 125/2006 – ispravak, 16/2007 – ispravak, 95/2008 – Odluka Ustavnog suda Republike Hrvatske, 46/2010 – ispravak, 145/2010, 37/2013, 44/2013 i 45/2013) i članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), a u vezi s člankom 53. Zakona o izmjenama i dopunama Zakona o lokalnoj i područnoj (regionalnoj) samoupravi (»Narodne novine«, br. 144/2012), Vlada Republike Hrvatske je na sjednici održanoj 23. srpnja 2015. godine donijela
ODLUKU
O UTVRĐIVANJU SASTAVA I IMENOVANJU PREDSJEDNIKA, ČLANOVA I TAJNIKA POVJERENSTVA VLADE REPUBLIKE HRVATSKE ZA RJEŠAVANJE SPOROVA O PRAVIMA OPĆINA, GRADOVA I ŽUPANIJA I TROŠKOVIMA POSTUPKA PRED POVJERENSTVOM
I.
Ovom Odlukom utvrđuje se sastav Povjerenstva Vlade Republike Hrvatske za rješavanje sporova o pravima općina, gradova i županija (u daljnjem tekstu: Povjerenstvo), imenuju se predsjednik, članovi i tajnik Povjerenstva te se uređuje naknada troškova postupka i naknada stvarnih troškova nastalih u vezi s postupkom i nagrada predsjedniku Povjerenstva, članovima vijeća, tajniku Povjerenstva, zapisničaru, vještacima i drugim osobama u postupku pred Povjerenstvom.
II.
Povjerenstvo ima predsjednika, 12 članova i tajnika.
III.
Predsjednika i članove Povjerenstva imenuje Vlada Republike Hrvatske iz reda istaknutih stručnjaka za područje uprave, pravosuđa, prostornoga uređenja, gospodarstva i financija.
IV.
Tajnika Povjerenstva imenuje Vlada Republike Hrvatske na prijedlog čelnika središnjeg tijela državne uprave nadležnog za poslove lokalne i područne (regionalne) samouprave.
Za tajnika Povjerenstva može se imenovati osoba sa završenim preddiplomskim i diplomskim sveučilišnim studijem ili integriranim preddiplomskim i diplomskim sveučilišnim studijem ili specijalističkim diplomskim stručnim studijem pravne struke.
Tajnik Povjerenstva obavlja stručne poslove i sudjeluje u raspravi pred Povjerenstvom, ali bez prava odlučivanja.
V.
Povjerenstvo radi u vijećima.
Vijeće je sastavljeno od predsjednika vijeća i dva člana.
Predsjednika vijeća i članove vijeća, u svakom pojedinom sporu o pravima općina, gradova i županija, imenuje predsjednik Povjerenstva.
VI.
Administrativne i tehničke poslove za potrebe Povjerenstva obavlja središnje tijelo državne uprave nadležno za poslove lokalne i područne (regionalne) samouprave.
VII.
U Povjerenstvo se imenuju:
1. za predsjednicu:
– Marina Pinjagić Telak
2. za članove:
– Boris Koketi
– Danica Damjanović
– Zlata Hrvoj-Šipek
– Božidar Gagro
– Niko Raič
– Sanja Mikšić
– Romana Borak-Jaklin
– Joško Bule
– Milan Stipić
– Julijana Karabegović
– Silvija Profeta Fabijančić
– Ines Pavlačić
3. za tajnicu:
– Terezija Marić.
VIII.
Stranke snose troškove postupka.
Stranke su dužne predujmiti troškove postupka prema zaključku predsjednika Povjerenstva.
IX.
Troškove izvođenja dokaza dužne su Povjerenstvu nadoknaditi sve stranke u postupku na jednake dijelove ako vijeće ne odredi drugačije.
X.
Predsjednik Povjerenstva, članovi vijeća, tajnik Povjerenstva, zapisničar, vještaci i druge osobe u postupku pred Povjerenstvom imaju pravo na naknadu za neostvarenu plaću ili zaradu, a koja se utvrđuje na temelju potvrde koju izdaje tijelo državne uprave ili pravna osoba u kojima su zaposleni.
XI.
Za rad po pojedinom predmetu pred Povjerenstvom, predsjednik Povjerenstva, svaki član vijeća i tajnik Povjerenstva imaju pravo na nagradu u visini do 2.000,00 kuna neto.
Visinu naknade i nagrade zapisničaru i vještacima određuje predsjednik Povjerenstva na prijedlog predsjednika vijeća.
Predsjednik Povjerenstva utvrđuje visinu nagrade prema složenosti predmeta spora pri čemu