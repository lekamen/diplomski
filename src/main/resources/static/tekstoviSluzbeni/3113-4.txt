 Izvršnog odbora.
Članak 21.
Izvršni odbor ima svoja stalna povjerenstva i to:
1. Povjerenstvo za medicinsku etiku i deontologiju,
2. Povjerenstvo za stručna pitanja i stručni nadzor,
3. Povjerenstvo za medicinsku izobrazbu liječnika,
4. Povjerenstvo za primarnu zdravstvenu zaštitu,
5. Povjerenstvo za bolničku djelatnost,
6. Povjerenstvo za privatnu praksu i ugovornu specijalističku izvanbolničku djelatnost,
7. Povjerenstvo za javnozdravstvenu djelatnost,
8. Povjerenstvo za ostale liječničke djelatnosti,
9. Povjerenstvo za međunarodnu suradnju.
Izvršni odbor za pojedina pitanja može imenovati radne grupe i povjerenstva po potrebi, sukladno aktima Komore.
Članak 22.
Izvršni odbor obavlja sljedeće poslove:
1. izvršava zaključke Skupštine i Vijeća Komore,
2. priprema materijale, informacije, analize i prijedloge za Vijeće i Skupštinu,
3. utvrđuje prijedloge općih akata i provedbene propise Komore,
4. izrađuje i daje mišljenja kod pripreme nacrta propisa iz područja zdravstva,
5. razmatra i donosi odluke o značajnijim zaključcima stalnih povjerenstava te razmatra i donosi odluke o prijedlozima rizničara Komore,
6. razmatra problematiku ugovaranja liječnika u privatnoj praksi s HZZO-om i drugim osiguravajućim društvima,
7. u drugom stupnju odlučuje o žalbama protiv odluka predsjednika Komore i stalnih povjerenstava Komore, osim ako nije drugačije određeno ovim Statutom i drugim općim aktima Komore,
8. donosi stavove o pojedinim značajnim pitanjima iz djelatnosti Komore,
9. provodi suradnju Komore s ministarstvom nadležnim za zdravstvo, Hrvatskim liječničkim zborom, Hrvatskim liječničkim sindikatom, medicinskim fakultetima, HZZO-om, drugim osiguravajućim društvima i drugim zainteresiranim ustanovama, kao i s drugim strukovnim komorama u zdravstvu,
10. daje prijedlog ministarstvu nadležnom za zdravstvo za donošenje rješenja o prestanku rada privatne prakse, zdravstvene ustanove i trgovačkog društva za obavljanje zdravstvene djelatnosti
11. vodi financijsko poslovanje i upravlja sredstvima Komore s pravom da odlučuje o pravnim poslovima u vrijednosti od 75.000,00 kn neto do 300.000,00 kn neto,
12. brine se o stručnom usavršavanju članova Komore,
13. donosi troškovnike usluga Komore,
14. donosi cjenik zdravstvenih usluga liječnika,
15. organizira izdavanje komorskog glasila,
16. imenuje drugog dopredsjednika Komore,
17. imenuje savjetnike predsjednika Komore na prijedlog predsjednika Komore,
18. imenuje predsjednike i zamjenike predsjednika Sudova.
19. imenuje glavnog i odgovornog urednika komorskog glasila te članove Izdavačkog savjeta i Uredničkog odbora,
20. odlučuje o sklapanju ugovora o radu za radna mjesta u stručnim službama utvrđena u Pravilniku o ustroju i radu stručnih službi Komore,
21. imenuje dopredsjednike i članove stalnih povjerenstava na prijedlog predsjednika tog Povjerenstva,
22. imenuje tajnike stalnih povjerenstava iz redova stručnih službi Komore,
23. imenuje tajnika Suda Komore
24. poduzima potrebne mjere radi uklanjanja nesuglasica između članova Komore, te po potrebi provodi arbitražu sukladno posebnim propisima,
25. rješava sporne slučajeve vezane uz izdavanje, obnavljanje i oduzimanje Odobrenja za samostalan rad i donosi odluku o brisanju člana iz registra članova, osim ako nije drugačije određeno zakonom, Statutom ili drugim aktima Komore,
26. obavlja i druge poslove utvrđene ovim Statutom ili općim aktima Komore.
Članak 23.
Izvršni odbor donosi odluke većinom od ukupnog broja članova Izvršnog odbora.
Rad Izvršnog odbora pobliže se uređuje Poslovnikom o radu Izvršnog odbora.
4. Stalna povjerenstva Izvršnog odbora Komore
Članak 24.
Stalna povjerenstva Izvršnog odbora Komore čine: predsjednik, dopredsjednik te 3 (tri) do 7 (sedam) članova povjerenstva.
Predsjednike povjerenstava bira Skupština Komore na prijedlog predsjednika Komore.
Predsjednik Komore obvezatno obrazlaže svoj prijedlog za svakog kandidata.
Članove povjerenstava imenuje Izvršni odbor na prijedlog predsjednika povjerenstva.
Predsjednik