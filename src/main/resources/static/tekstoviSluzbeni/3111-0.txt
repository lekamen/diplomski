16 19.02.2016 Pravilnik o uvjetima za stjecanje i provjeru stručnih znanja potrebnih za dobivanje ovlaštenja za obavljanje poslova zastupanja u osiguranju, odnosno posredovanja u osiguranju i reosiguranju
HRVATSKA AGENCIJA ZA NADZOR FINANCIJSKIH USLUGA
460
Na temelju članka 433. točka 1. Zakona o osiguranju (»Narodne novine«, broj 30/15), Hrvatska agencija za nadzor financijskih usluga na sjednici Upravnog vijeća održanoj 12. veljače 2016. donijela je
PRAVILNIK
O UVJETIMA ZA STJECANJE I PROVJERU STRUČNIH ZNANJA POTREBNIH ZA DOBIVANJE OVLAŠTENJA ZA OBAVLJANJE POSLOVA ZASTUPANJA U OSIGURANJU, ODNOSNO POSREDOVANJA U OSIGURANJU I REOSIGURANJU
Članak 1.
Ovim Pravilnikom propisuju se uvjeti za stjecanje i provjeru stručnih znanja potrebnih za dobivanje ovlaštenja Hrvatske agencije za nadzor financijskih usluga (dalje u tekstu: Agencija), za obavljanje poslova:
– zastupanja u osiguranju i
– posredovanja u osiguranju i reosiguranju.
Ovlaštenja
Članak 2.
Ovlaštenje za obavljanje poslova zastupanja u osiguranju odnosno posredovanja u osiguranju i reosiguranju izdat će se fizičkoj osobi koja ispunjava uvjete propisane Zakonom o osiguranju i ovim Pravilnikom i koja je položila ispit za provjeru stručnih znanja potrebnih za dobivanje ovlaštenja za obavljanje poslova zastupanja u osiguranju odnosno posredovanja u osiguranju i reosiguranju.
Uvjeti i dokumentacija za polaganje ispita za dobivanje ovlaštenja za obavljanje poslova zastupanja u osiguranju
Članak 3.
(1) Ispitu za provjeru stručnih znanja potrebnih za dobivanje ovlaštenja za obavljanje poslova zastupanja u osiguranju može pristupiti osoba koja ispunjava uvjete iz članka 415. stavka 2. točaka 2., 3. i 4. Zakona o osiguranju, a to dokazuje sljedećom dokumentacijom koja se dostavlja uz prijavu za ispit:
1. ovjerenom preslikom isprave o završenoj srednjoj školi ili ispravom izdanom u obliku elektroničkog zapisa putem sustava e-Građani ili dokumentom o priznavanju inozemne srednjoškolske kvalifikacije u svrhu zapošljavanja ili nastavka obrazovanja, izdanom od strane nadležnog tijela u Republici Hrvatskoj,
2. izjavom, koja je sastavni dio prijave za ispit, a kojom osoba koja prijavljuje ispit vlastoručnim potpisom potvrđuje ispunjavanje uvjeta iz članka 415. stavka 2. točke 4. Zakona o osiguranju.
(2) Osim dokumentacije navedene u stavku 1. ovoga članka, uz prijavu za ispit osoba je dužna priložiti i dokaze o plaćenoj naknadi i administrativnoj pristojbi u skladu s odredbama Pravilnika kojim Agencija propisuje vrstu i visinu naknada i administrativnih pristojbi.
(3) Ako osobno ime i prezime na ispravama iz ovog članka nije identično onom na prijavi za polaganje ispita iz ovoga Pravilnika, potrebno je uz prijavu za ispit priložiti i izvod iz matične knjige vjenčanih ili vjenčani list odnosno rješenje o promjeni osobnog imena.
Za dobivanje ovlaštenja za obavljanje poslova posredovanja u osiguranju i reosiguranju
Članak 4.
(1) Ispitu za provjeru stručnih znanja potrebnih za dobivanje ovlaštenja za obavljanje poslova posredovanja u osiguranju i reosiguranju može pristupiti osoba koja ispunjava uvjete iz članka 417. stavak 2. točaka 2., 3. i 4. Zakona o osiguranju, a to dokazuje sljedećom dokumentacijom koja se dostavlja uz prijavu za ispit:
1 . potvrdom poslodavca o najmanje jednogodišnjem radnom iskustvu u području poslova osiguranja, reosiguranja, zastupanja ili posredovanja i dokazom o završenom:
– preddiplomskom i diplomskom sveučilišnom studiju ili
– integriranom preddiplomskom i diplomskom sveučilišnom studiju ili
– stručnom studiju i specijalističkom diplomskom stručnom studiju, čijim završetkom je osoba stekla najmanje 300 ECTS bodova ili
– sveučilišnom dodiplomskom studiju, čijim završetkom je osoba stekla visoku stručnu spremu ili
– stručnom dodiplomskom studiju u trajanju od najmanje četiri godine čijim završetkom je osoba stekla visoku stručnu spremu,
ili
2. potvrdom poslodavca o najmanje trogodišnjem iskustvu u području poslova osiguranja, reosiguranja, zastupanja ili