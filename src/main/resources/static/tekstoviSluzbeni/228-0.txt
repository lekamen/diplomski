11 30.01.2015 Pravilnik o izmjenama i dopunama Pravilnika o ulovu, uzgoju i prometu tune (Thunnus thynnus), iglua (Xiphias gladius) i iglana (Tetrapturus belone)
MINISTARSTVO POLJOPRIVREDE
229
Na temelju članka 9. stavka 1. točaka 1., 2., 4., 5., 7., 8. i 10. Zakona o morskom ribarstvu (»Narodne novine« br. 81/2013, 14/2014 i 152/2014) ministar poljoprivrede donosi
PRAVILNIK
O IZMJENAMA I DOPUNAMA PRAVILNIKA O ULOVU, UZGOJU I PROMETU TUNE (Thunnus thynnus), IGLUNA (Xiphias gladius) I IGLANA (Tetrapturus belone)
Članak 1.
(1) U Pravilniku o ulovu, uzgoju i prometu tune (Thunnus thynnus), igluna (Xiphias gladius) i iglana (Tetrapturus belone) (»Narodne novine« broj 3/2015) u članku 4. stavku 5., nakon točke dodaje se rečenica koja glasi: »Nakon donošenja Odluke o kriterijima raspodjele Državne i trajne individualne kvote, s vlasnicima/ovlaštenicima plovila kojima je dodijeljen dio državne kvote, a nakon dostave Izjava o prihvaćanju dijela državne kvote te dokaza o uplati naknade, sklopit će se Ugovor o dodjeli dijela državne kvote za 2015. godinu.«
(2) U članku 4. stavku 6., nakon točke dodaje se rečenica koja glasi: »Nakon donošenja Odluke o kriterijima raspodjele Državne i trajne individualne kvote, s vlasnicima/ovlaštenicima plovila kojima je dodijeljen dio državne kvote, a nakon dostave Izjava o prihvaćanju dijela državne kvote te dokaza o uplati naknade, sklopit će se Ugovor o dodjeli dijela državne kvote za 2015. godinu.«
(3) U članku 4. stavku 17. nakon treće rečenice dodaje se rečenica koja glasi: »Ograničenja koja se odnose na kvotu u zajedničkoj ribolovnoj radnji i postupci opisani ovim stavkom u slučaju prekoračenja istih, primjenjuju se na raspodjelu kvote po zajedničkim ribolovnim radnjama u okvirima izlovne kvote Republike Hrvatske dodijeljene plivaricama tunolovkama sukladno stavku 3. ovoga članka te se ograničenja ne primjenjuju na kvotu koja je porijeklom iz kvote zemalja članica ICCAT-a (uključujući zemlje članice Europske unije i ugovorne strane ICCAT-a izvan Europske unije).«
(4) U članku 4. stavku 18. riječi »1. veljače« mijenjaju se riječima »9. veljače«.
Članak 2.
(1) U članku 5. stavku 3. nakon druge rečenice dodaje se rečenica koja glasi: »Ograničenja koja se odnose na kvotu u zajedničkoj ribolovnoj radnji i postupci opisani ovim stavkom u slučaju prekoračenja istih, primjenjuju se na raspodjelu kvote po zajedničkim ribolovnim radnjama u okvirima izlovne kvote Republike Hrvatske dodijeljene plivaricama tunolovkama sukladno stavku 3. članka 4. te se ograničenja ne primjenjuju na kvotu koja je porijeklom iz kvote zemalja članica ICCAT-a (uključujući zemlje članice Europske unije i ugovorne strane ICCAT-a izvan Europske unije).«
(2) U članku 5. stavcima 5. i 7. riječi »5. veljače« zamjenjuju se riječima »28. veljače«.
Članak 3.
U članku 24. stavak 3. mijenja se i glasi: »Maksimalna ulazna količina divljih tuna iz ulova ostvarenog u okviru kvote dodijeljene Republici Hrvatskoj, po jednom ovlašteniku povlastice za uzgoj tuna upisanom u Registar ICCAT-a, ne može biti veća od 126 tona u 2015. godini. U 2016. i 2017. godini, ovisno o daljnjem povećanju državne kvote za plivarice tunolovke, maksimalna ulazna količina divljih tuna iz ulova u okviru kvote dodijeljene Republici Hrvatskoj može se uvećati za najviše 25% od povećanja kvote za plivarice tunolovke za pojedinu godinu u odnosu na prethodnu.«
Članak 4.
Obrazac Priloga 1. Pravilnika se mijenja i zamjenjuje novim obrascem Priloga 1. koji je tiskan uz ovaj Pravilnik i čini njegov sastavni dio.
Članak 5.
Ovaj Pravilnik stupa na snagu dan nakon dana objave u »Narodnim novinama«.
Klasa: 011-02/14-01/75 Urbroj: 525-13/1282-15-29 Zagreb, 29. siječnja 2015.
Ministar Tihomir Jakovina, v. r.
PRILOG 1.
I. IZJAVA O USTUPANJU DRŽAVNE KVOTE ZA ULOV TUNE (Thunnus thynnus) Ja, ____________________________________________________ ime i prezime (broj osobne iskaznice) / naziv pravne osobe zastupana po – ime i prezime (broj osobne iskaznice) / vlasnik/ovlaštenik povlastice –