 povjerenstava za rad po pritužbama u policijskim upravama, podnosi Odboru za ljudska prava i prava nacionalnih manjina Hrvatskoga sabora.
Članak 5.d
Članovi povjerenstava za rad po pritužbama su osobe koje uživaju profesionalni i osobni ugled u javnosti te svoju funkciju obavljaju kao počasnu funkciju.
Za članove povjerenstava za rad po pritužbama provodi se postupak temeljne sigurnosne provjere, sukladno posebnom zakonu kojim se uređuje područje sigurnosnih provjera.
Član povjerenstva za rad po pritužbama dužan je čuvati tajnost podataka koje je doznao sudjelujući u rješavanju pritužbi na rad policijskih službenika.
Član povjerenstva za rad po pritužbama ne može biti osoba koja:
– nije državljanin Republike Hrvatske,
– je član političke stranke,
– je osuđena ili se protiv nje vodi kazneni postupak za kazneno djelo koje se progoni po službenoj dužnosti,
– je osuđena ili se protiv nje vodi postupak za prekršaj s obilježjem nasilja ili za teži prekršaj za koji je propisana kazna zatvora.
Članove povjerenstava za rad po pritužbama imenuje se na vrijeme od četiri godine, s mogućnošću ponovnog imenovanja.
Člana povjerenstva za rad po pritužbama može se razriješiti prije isteka roka na koji je imenovan ako:
– sam to zatraži,
– nastupi neki od razloga zbog kojih ne može biti imenovan članom povjerenstva za rad po pritužbama,
– bez valjanog opravdanja nije prisustvovao na dvije sjednice povjerenstva za rad po pritužbama u roku od jedne godine ili nemarno obavlja poslove člana povjerenstva za rad po pritužbama.
Članovi povjerenstava za rad po pritužbama, za dolazak na sjednicu povjerenstva, imaju pravo na naknadu prijevoznih troškova u visini stvarnih troškova ili naknadu troškova za korištenje privatnog automobila u službene svrhe, kako je utvrđeno za korisnike koji se financiraju iz sredstava državnog proračuna Republike Hrvatske.
Sredstva za navedene namjene osiguravaju se u državnom proračunu Republike Hrvatske u razdjelu Ministarstva.
Odredbe ovoga članka koje se odnose na članove povjerenstava za rad po pritužbama odnose se i na njihove zamjenike.
Članak 5.e
Postupak po pritužbi sukladno odredbama ovoga Zakona ne isključuje korištenje drugih pravnih sredstava za zaštitu prava i sloboda.
Članak 5.f
Ministarstvo vodi evidenciju pritužbi.
O načinu rada i postupanja po pritužbama, vođenju evidencije i rokovima čuvanja podataka u evidenciji te radu povjerenstava za rad po pritužbama ministar donosi pravilnik.«.
Članak 3.
U članku 7. stavku 1. točka 9. mijenja se i glasi:
»9. organizira međunarodnu suradnju policije, obavlja poslove vezane za europsku suradnju te predstavljanje i sudjelovanje u radu tijela Europske unije, kao i upućivanje policijskih službenika na rad u inozemstvo,«.
Članak 4.
U članku 46. stavku 1. iza riječi: »rasporedu,« dodaje se riječ: »izboru,«.
Stavak 2. mijenja se i glasi:
»Žalba na rješenje o prijamu, rasporedu, izboru, imenovanju, razrješenju, premještaju, plaći, prestanku službe, raspolaganju te udaljenju iz službe policijskog službenika ne odgađa izvršenje.«.
Članak 5.
U članku 62. iza riječi: »u članku 60. stavku 1. ovoga Zakona« stavlja se zarez i dodaju riječi: »osim rukovodećih radnih mjesta potkategorije niži rukovoditelj,«.
Članak 6.
U članku 70. stavku 1. iza riječi: »premještajem« dodaju se riječi: »na osobni zahtjev na neodređeno vrijeme iz članka«, a riječi: »sukladno članku« brišu se.
U stavku 2. riječi: »30 dana« zamjenjuju se riječima: »15 dana«.
U stavku 4. riječi: »60 dana« zamjenjuju se riječima: »30 dana«.
Članak 7.
U članku 120. stavku 1. točki 1. riječi: »zbog opće ili profesionalne nesposobnosti za rad« zamjenjuju se riječima: »na temelju djelomičnog ili potpunog gubitka radne sposobnosti«.
Članak 8.
U članku 128. riječi: »1. siječnja 2015.« zamjenjuju se riječima: »1. siječnja 2017.«.
PRIJELAZNE I ZAVRŠNE ODREDBE
Članak 9.
Ministar će pravilnik iz članka 2. ovoga Zakona donijeti u roku od tri mjeseca od dana stupanja na snagu ovoga Zakona.
Do stupanja na snagu pravilnika iz stavka 1.