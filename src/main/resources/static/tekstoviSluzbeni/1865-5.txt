 se priključuju Predsjedništvu odlučuje Predsjedništvo većinom glasova svih članova Predsjedništva. Broj kooptiranih članova može biti najviše dva člana. Predsjedništvo kooptirane članove, nakon što ih jednom izabere, ne može opozvati već to može učiniti samo Skupština stranke.
(6) Predsjedništvo se sastaje po potrebi, a najmanje jednom mjesečno. Sjednice Predsjedništva Stranke saziva Predsjednik i njima predsjeda. Predsjedništvo može pravovaljano raditi i donositi odluke ukoliko je prisutna većina članova Predsjedništva. Odluke se donose natpolovičnom većinom članova Predsjedništva.
(7) Predsjedništvo Stranke:
• brine o izvršenju usvojenoga programa rada i provedbi odluka Skupštine Stranke,
• utvrđuje prijedloge programa i planove rada,
• saziva Skupštinu Stranke,
• donosi pravilnik o svom radu,
• izrađuje prijedlog Statuta, Pravilnika i drugih općih akata koji se podnose Skupštini na razmatranje i prihvaćanje
• provodi financijski plan, upravlja imovinom i novčanim sredstvima Stranke,
• podnosi izvješća o radu Skupštini Stranke,
• na prijedlog Predsjednika podnosi Skupštini završni godišnji račun,
• jednom godišnje, na prijedlog Predsjednika podnosi Skupštini prijedlog programa rada i financijski plan,
• imenuje radna tijela prema potrebi te im određuje zadatke,
• imenuje savjete, forume i druge ustrojstvene oblike prema potrebi
• analizira rad izabranih zastupnika Stranke u lokalnim odnosno državnim tijelima,
• brine o kvaliteti članstva Stranke i ima pravo privremenog veta kojim se potencijalnom članu izriče odgoda primanja u Stranku u trajanju do 12 mjeseci,
• donosi odluku o promjeni adrese sjedišta Stranke,
• provodi kandidacijski postupak i predlaže Skupštini kandidate za tijela Stranke
• obavlja i druge poslove predviđene Statutom i drugim općim aktima Stranke.
Članak 31.
(1) Nadzorni odbor Stranke nadzire zakonitost materijalnog i financijskog poslovanja Stranke i njenih ustrojstvenih oblika. Nadzorni odbor se sastoji od tri (3) člana. Članovi Nadzornog odbora ne smiju obavljati dužnost u niti jednom drugom tijelu Stranke. Članove Nadzornog odbora bira Skupština Stranke, a oni između sebe biraju predsjednika. Mandat Nadzornog odbora traje 4 godine. Nadzorni odbor može pravovaljano raditi i donositi odluke ukoliko su prisutni svi članovi Nadzornog odbora. Odluke se donose natpolovičnom većinom članova Nadzornog odbora.
(2) Nadzorni odbor Stranke:
• ocjenjuje statutarnost odluka drugih tijela Stranke,
• nadzire financijsko i materijalno poslovanje Stranke,
• nadzire zakonitost djelovanja Stranke,
• o svom djelovanju i mišljenju izvještava Skupštinu Stranke i tijelo čiji je rad nadziran,
• donosi konačnu odluku o isključenju člana iz Stranke,
• obavlja i druge poslove sukladno Statutu.
IZBORI, KANDIDIRANJE I OPOZIV
Članak 32.
(1) Svi izbori za članove tijela Stranke su tajni.
(2) Svaki se član Stranke može kandidirati za središnja tijela Stranke pod uvjetima koji su definirani odlukom Predsjedništva o sazivanju Izborne Skupštine.
(3) Svaki se član može kandidirati samo za jednu funkciju u središnjim tijelima Stranke.
(4) Za pravovaljani izbor kandidati za dužnosnike i članove središnjih tijela moraju dobiti većinu glasova ukupnog broja članova tijela koje provodi izbor većinu glasova nazočni pod uvjetom da to nije manje od 1/4 od broja članova tijela koje je izbor provelo.
(5) Kandidat za Predsjednika Stranke mora biti član Stranke najmanje godinu dana prije kandidiranja.
NOMINIRANJE KANDIDATA ZA PREDSTAVNIČKA TIJELA
Članak 33.
Kandidate za predstavnička tijela na svim razinama u Republici Hrvatskoj i Europskom parlamentu nominiraju:
a) za Predsjednika Republike, zastupnike u Hrvatskom saboru i Europskom parlamentu – Skupština na prijedlog Predsjedništva;
b) za vijećnike u općinskim i gradskim vijećima – Skupština Ogranka na prijedlog Predsjedništva Ogranka uz prethodno pozitivno mišljenje Predsjedništva Stranke;
c) za vijećnike u županijskim skupštinama/Skupštini grada Zagreba – Skupština Podružnice na prijedlog