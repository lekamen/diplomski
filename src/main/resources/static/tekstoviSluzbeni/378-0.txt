18 18.02.2015 Odluka o prestanku važenja Odluke o osnivanju i imenovanju članova Vijeća predsjednika Republike Hrvatske za socijalnu pravdu
PREDSJEDNIK REPUBLIKE HRVATSKE
379
Na temelju odredbe članka 106. Ustava Republike Hrvatske (»Narodne novine«, broj 56/90, 135/97, 113/00, 28/01, 76/10 i 05/14 – Odluka Ustavnog suda Republike Hrvatske) i članka 4. stavka 7. Odluke o Uredu predsjednika Republike Hrvatske (»Narodne novine« broj 80/00, 06/04, 54/05, 30/10 i 107/11), donosim
ODLUKU
O PRESTANKU VAŽENJA ODLUKE O OSNIVANJU I IMENOVANJU ČLANOVA VIJEĆA PREDSJEDNIKA REPUBLIKE HRVATSKE ZA SOCIJALNU PRAVDU
I.
Danom stupanja na snagu ove Odluke prestaje važiti Odluka o osnivanju i imenovanju članova Vijeća predsjednika Republike Hrvatske za socijalnu pravdu (»Narodne novine« broj 59/10), Odluka o dopuni Odluke o osnivanju i imenovanju članova Vijeća predsjednika Republike Hrvatske za socijalnu pravdu (»Narodne novine«, broj 82/10), Odluka o izmjeni i dopunama Odluke o osnivanju i imenovanju članova Vijeća predsjednika Republike Hrvatske za socijalnu pravdu (»Narodne novine« broj 129/11), Odluka o dopuni Odluke o osnivanju i imenovanju članova Vijeća predsjednika Republike Hrvatske za socijalnu pravdu (»Narodne novine« broj 97/12) i Odluka o dopuni Odluke o osnivanju i imenovanju članova Vijeća predsjednika Republike Hrvatske za socijalnu pravdu (»Narodne novine« broj 99/12) te prestaje mandat predsjedniku Vijeća i svim članovima Vijeća.
II.
Ova Odluka stupa na snagu 18. veljače 2015. godine.
Klasa: 020-03/15-03/03
Urbroj: 71-05-03/1-15-1
Zagreb, 21. siječnja 2015.
Predsjednik Republike Hrvatske Ivo Josipović, v. r.
