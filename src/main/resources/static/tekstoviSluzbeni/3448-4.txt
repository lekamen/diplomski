 članka 65. stavka 3. ZoNak-a/96, već o pravilu da se zahtjev morao podnijeti u roku od šest mjeseci od dana stupanja na snagu zakona.
18. Kako je ZoNak/96 stupio na snagu 1. siječnja 1997., šestomjesečni rok iz članka 65. stavka 3. istekao je istekom 1. srpnja 1997., koji je bio radni dan (utorak).
Ustavni sud dužan je primijetiti da se u praksi Visokog upravnog suda Republike Hrvatske (u daljnjem tekstu: VUSRH) može naći i utvrđenje da se »zahtjev za naknadu oduzete imovine mogao podnijeti do 1. srpnja 1997.« (presuda VUSRH broj: Us-9785/2011-8 od 23. listopada 2013.), što nije u skladu s pravilom iz članka 100. stavka 1. ZUP-a/91 (za računanje roka na mjesece v. točku 33. obrazloženja ove odluke).
a) Odluka Ustavnog suda o ukidanju članka 65. stavaka 3. i 4. ZoNak-a/96
19. Ustavni sud je odlukom broj: U-I-673/1996 i dr. od 21. travnja 1999. ukinuo članak 65. stavke 3. i 4. ZoNak-a/96, ali samo u odnosu na strane fizičke osobe.
Naime, člankom 9. stavkom 1. ZoNak-a/96 bilo je propisano da se prava iz tog zakona priznaju fizičkoj osobi – prijašnjem vlasniku, odnosno njegovim zakonskim nasljednicima prvog nasljednog reda, koji na dan donošenja tog zakona imaju hrvatsko državljanstvo. Ustavni sud ukinuo je dio tog članka koji je glasio: »koji na dan donošenja ovog Zakona imaju hrvatsko državljanstvo", sa sljedećim obrazloženjem:
»7/2. Razlikovanje prijašnjih vlasnika s obzirom na njihovu pravnu svezu s određenom državom (tj. prema državljanstvu) – s time da se jednima priznaje pravo na naknadu (hrvatskim državljanima), a drugima se to pravo nikako ne priznaje – nepravedno je i ne može se opravdati zaštitom nekog drugog važnog ustavnog ili drugog prava. Ovo tim više što je svima, i hrvatskim državljanima i onima koji to nisu, imovina oduzeta na isti način, u isto vrijeme i na temelju istih pravnih osnova, a njihova imovina – ukoliko je ostala očuvana – ostala je u Republici Hrvatskoj u vlasništvu države ili drugih pravnih subjekata.
Razlikovanje u opsegu potencijalnih prava domaćih državljana i stranaca uobičajena je (i nije u protivnosti s Ustavom) kad se radi o pravnim odnosima reguliranim javnopravnim propisima ili propisima o zasnivanju radnog odnosa. No, kad su u pitanju imovinskopravni odnosi, takvog razlikovanja, u tako generalnom, uopćenom obliku, ne smije biti i ono je suprotno Ustavu.
Zbog toga bi, propisom koji će se donijeti umjesto ukinutog, prijašnjim vlasnicima koji nisu hrvatski državljani trebalo načelno priznati pravo na naknadu ili vraćanje imovine, odnosno odrediti pod kojim pretpostavkama će se tim osobama priznati pravo na naknadu. Pravo stranaca na vraćanje nekretnina trebalo bi regulirati u skladu s odredbama drugih zakona o pravu stranaca da stječu nekretnine na području Republike Hrvatske.«
20. S obzirom na takvu ocjenu Ustavnog suda, nastala je potreba da se za strane fizičke osobe propiše novi rok za podnošenje zahtjeva (jer je onaj koji je bio propisan u članku 65. stavku 3. ZoNak-a/96 u to vrijeme već odavno istekao, a zahtjevi stranaca – ako su do tada i bili podneseni – bili su odbačeni zbog neovlaštenosti osoba na njihovo podnošenje ili pak odbijeni). Ustavni sud je u odluci broj: U-I-673/1996 i dr. od 21. travnja 1999. istodobno odredio da pojedine ukinute odredbe ZoNak-a/96 prestaju važiti stupanjem na snagu zakona kojim će Hrvatski sabor uskladiti ZoNak/96 s pravnim stajalištima Ustavnog suda, a najkasnije istekom roka od jedne godine od dana objave te odluke u »Narodnim novinama« (točka 3. izreke). To se utvrđenje odnosilo i na članak 65. stavke 3. i 4. ZoNak-a/96.
Navodi se mjerodavni dio obrazloženja odluke Ustavnog suda broj: U-I-673/1996 i dr. od 21. travnja 1999.:
»7/3 ... Budući da su istekli rokovi za podnošenje zahtjeva za naknadu oduzete imovine (šest mjeseci od stupanja na snagu Zakona o naknadi – stavak 3. članka 65.), pa bi prekasno podnijete prijedloge valjalo odbaciti, a podnositelj bi izgubio sva prava iz tog Zakona (stavak 4. članka 65.), u t. 1c. izreke ove odluke ukidaju se i