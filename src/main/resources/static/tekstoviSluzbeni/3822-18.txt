 članka.
XI. RASKID UGOVORA O FINANCIRANJU ULAGANJA
Članak 43.
(1) Agencija za plaćanja raskinut će ugovor o financiranju iz članka 35. ovoga Pravilnika izjavom o raskidu ugovora o financiranju u slučaju da sredstva potpore nisu isplaćena korisniku, iz sljedećih razloga:
1. ako je korisnik prekršio odredbe ovoga Pravilnika, ili nije ispunio obveze predviđene ugovorom o financiranju, ili utvrđena nepravilnost ujedno predstavlja sumnju na prijevaru
2. u slučaju donošenja odluke o odbijanju iz članka 31. stavak 1. točka 2. ovoga Pravilnika
3. ako korisnik nije dostavio prvi zahtjev za isplatu ili ga je dostavio nakon isteka roka
4. u slučaju donošenja odluke o odbijanju zahtjeva za isplatu kada se ne radi o isplati u ratama
5. u slučaju navedenom u članku 28. stavcima: 8., 15. i 16.
6. zbog razloga koji su na strani korisnika ili
7. ukoliko se kod korisnika utvrde nepravilnosti, odnosno da su uvjeti za stjecanje sredstava potpore stvoreni umjetno i suprotno ciljevima Programa, Pravilnika i natječaja.
(2) Agencija za plaćanje će raskinuti ugovor o financiranju iz članka 35. ovoga Pravilnika u slučajevima da su sredstva potpore isplaćena korisniku i izdana je odluka o povratu iz članka 42. stavka 1. točki: 3., 4., 5., 6., 7. i 8.
Članak 44.
Informiranje je sastavni dio projekta. Kao što korisnik treba biti upoznat s izvorom financiranja iz kojeg će dobiti nepovratna sredstva za svoje ulaganje, tako korisnik mora, po završetku projekta, osigurati ovakvu informaciju javnosti sukladno Prilogu IV. ovoga Pravilnika (npr. stavljanjem naljepnica koje navode izvor sufinanciranja na svu opremu nabavljenu potporom iz proračuna Europske unije i postavljanjem informativnih ploča na istaknuto mjesto, kako bi i posjetitelji bili upoznati s činjenicom da je ulaganje sufinancirano kroz sustav EU potpora).
XII. PRIGOVORI
Članak 45.
(1) Akti koji proizlaze iz ovoga Pravilnika nisu upravni akti.
(2) Korisnik može na sve odluke koje proizlaze iz ovoga Pravilnika podnijeti prigovor Povjerenstvu za prigovore u Ministarstvu (u daljnjem tekstu: Povjerenstvo) koje imenuje ministar sukladno članku 14. stavak 3. Zakona o poljoprivredi (»Narodne novine«, br. 30/15).
(3) Prigovor iz stavka 2. ovoga članka se podnosi u roku od osam dana od dana preuzimanja odluke iz stavka 2. ovoga članka u AGRONET-u ili od proteka osmog dana od dana objave na oglasnoj ploči Agencije za plaćanja.
(4) Odluke iz stavka 2. ovoga članka, osim odluke o prihvatljivosti, odluke o odustajanju, ispravak odluke o dodjeli sredstava, ispravak odluke o prihvatljivosti, izjave o poništenju obveze, odluke o povratu sredstava, te izmjene odluke o isplati ugovora o financiranju, aneksa ugovora o financiranju i izjave o raskidu ugovora o financiranju, korisnik je obvezan preuzeti putem AGRONET-a.
(5) Akti koji proizlaze iz ovoga Pravilnika, a koji se ne preuzimaju putem AGRONET-a, korisniku će biti upućeni preporučenom poštom s povratnicom.
(6) Danom preuzimanja akata iz stavka 5. ovoga članka smatra se dan koji je naznačen na povratnici o preuzimanju preporučene pošiljke.
(7) Ukoliko korisnik nije preuzeo akt prilikom prve dostave, dostava preporučene pošiljke biti će ponovljena još jednom. Ako korisnik ne preuzme akt niti nakon ponovljene dostave, isti će se objaviti na oglasnoj ploči Agencije za plaćanja.
(8) Nakon objave odluke iz stavka 2. ovoga članka u AGRONET-u, korisnik će putem elektroničke pošte biti obaviješten da u roku pet dana iste mora preuzeti putem linka u AGRONET-u na kartici »ODLUKE«.
(9) Ukoliko korisnik ne preuzme odluke iz stavka 4. ovoga članka s AGRONET-a u roku od pet dana od trenutka njihova stavljanja na AGRONET, Agencija za plaćanja će ih objaviti na oglasnoj ploči Agencije za plaćanja.
(10) U slučaju iz stavka 6. ovoga članka, odluke iz stavka 4. ovoga članka stupaju na snagu osmog dana od dana objave na oglasnoj ploči Agencije za plaćanja.
(11) Prigovori na odluke iz stavka 2. ovoga članka podnose se preporučenom pošiljkom s povratnicom ili neposredno, Povjerenstvu