 dana, predati iskaznicu i značku neposredno nadređenom službeniku.
(2) Neposredno nadređeni službenik iz stavka 1. ovoga članka dužan je primljenu iskaznicu i značku dostaviti nadležnoj ustrojstvenoj jedinici za upravljanje ljudskim potencijalima Carinske uprave.
(3) Ovlašteni carinski službenik koji se raspoređuje, trajno ili privremeno premješta na drugo radno mjesto od onoga radnog mjesta za koje mu je izdana iskaznica, dužan je po preuzimanju rješenja, u ustrojstvenoj jedinici za upravljanje ljudskim potencijalima, predati iskaznicu radi uništenja, prilikom čega će mu biti dodijeljena nova iskaznica sukladno važećem rješenju i ovlaštenjima za to radno mjesto.
(4) Ovlaštenom carinskom službeniku koji je sukladno posebnim propisima udaljen iz službe odredit će se i oduzimanje iskaznice i značke.
VII. OZNAČAVANJE PRIJEVOZNIH SREDSTAVA CARINSKE UPRAVE KOJA SE KORISTE U SLUŽBENE SVRHE
Članak 17.
(1) Prijevozna sredstva Carinske uprave koja se koriste u službene svrhe mogu se označavati službenim znakom Carinske uprave i na vanjskim bočnim stranama na plavoj podlozi natpisom bijele boje »CARINA«.
(2) Prijevozna sredstava Carinske uprave koja se koriste u službene svrhe, a koja će se označiti sukladno stavku 1. ovoga članka, Odlukom će odrediti ravnatelj Carinske uprave.
VIII. PRIJELAZNE I ZAVRŠNE ODREDBE
Članak 18.
(1) Iskaznice i značke izdane prema Pravilniku o obrascu službene iskaznice i posebnoj oznaci ovlaštenih službenih osoba Carinske uprave Republike Hrvatske (»Narodne novine«, broj 21/92 i 40/99), a koje nisu u skladu s odredbama ovog Pravilnika, vrijedit će do izdavanja novih službenih iskaznica i znački, a najkasnije u roku od jedne godine nakon stupanja na snagu ovoga Pravilnika.
(2) Carinska uprava će za sve ustrojstvene jedinice posebnom uputom utvrditi način dodjele i zamjene iskaznice i značke.
Članak 19.
Danom stupanja na snagu ovoga Pravilnika prestaje važiti Pravilniku o obrascu službene iskaznice i posebnoj oznaci ovlaštenih službenih osoba Carinske uprave Republike Hrvatske (»Narodne novine« broj 21/92, 3/94 i 40/99).
Članak 20.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 023-01/15-02/56
Urbroj: 513-02-1810-15-1
Zagreb, 11. svibnja 2015.
Ministar financija mr. sc. Boris Lalovac, v. r.
PRILOG I.
OBRAZAC SLUŽBENE ISKAZNICE

PRILOG 2.
OBRAZAC SLUŽBENE ZNAČKE

