smanjenjem ili gubitkom prihoda iz vlastitih sredstava prikupljenih izravno u ime Zajednica, ili neopravdanim izdacima (sukladno Uredbi Komisije (EZ, Euratom) br. 2988/95 od 18. prosinca 1995. o zaštiti financijskih interesa Europskih zajednica, članak 1, stavak 2) (SL L 312, 18. 12. 1995.)
10) sumnja na prijevaru znači nepravilnost koja je razlog za pokretanje upravnih ili sudskih postupaka na nacionalnoj razini kako bi se utvrdilo postojanje postupanja s namjerom, osobito prijevare, iz članka 1. stavka 1. točke (a) Konvencije o zaštiti financijskih interesa Europskih zajednica koja je sastavljena na temelju članka K.3 Ugovora o Europskoj uniji (sukladno članku 2. stavku (a), delegirane Uredbe Komisije (EU) 2015/1971 od 8. srpnja 2015.) (SL L 293, 8. 7. 2015.)
(2) Ostali pojmovi u smislu ovoga Pravilniku imaju jednako značenje kao pojmovi u Uredbi (EU) br. 1305/2013, i posebnim propisima koji uređuju rad proizvođačkih organizacija.
Članak 4.
Sastavni dijelovi ovoga Pravilnika su:
– Prilog I. Kriteriji odabira zahtjeva za potporu
– Prilog II. Definicija mikro, malih i srednjih poduzeća (MSP) i
– Prilog III. Označavanje aktivnosti sufinanciranih iz proračuna Europske unije.
POGLAVLJE II. KORISNICI, TROŠKOVI I POTPORE
Članak 5.
Korisnici su proizvođačke organizacije priznate u razdoblju od 1. siječnja 2014. godine do 31. prosinca 2020. godine u bilo kojem sektoru poljoprivredne proizvodnje u rangu mikro, malih i srednjih poduzeća.
Članak 6.
(1) Prihvatljive aktivnosti u poslovnom planu su:
1. poznavanje i prikupljanje podataka o proizvodnji članova proizvođačke organizacije
2. sakupljanje, sortiranje, skladištenje i pakiranje proizvodnje članova proizvođačke organizacije
3. komercijalno i računovodstveno upravljanje i/ili
4. centralizirano knjigovodstvo i sustav fakturiranja.
(2) U sklopu navedenih aktivnosti iz stavka 1. ovoga članka prihvatljivi troškovi su:
1. administrativni troškovi
2. troškovi najma, režija i uređenja uredskog prostora
3. troškovi (koncentriranja proizvoda) udruženog stavljanja na tržište (plasiranja) proizvoda vlastitih članova
4. troškovi pripreme proizvoda za prodaju, objedinjavanje ponude, prodaje i opskrbu kupaca na veliko
5. kupnja informatičke opreme i tehnologije
6. trošak bruto plaća zaposlenih djelatnika i/ili
7. troškovi zajedničkog nastupa na tržištu proizvođačke organizacije.
(3) Planirani troškovi moraju biti u skladu s listom prihvatljivih troškova koja se objavljuje uz natječaj.
Članak 7.
(1) Potpora se dodjeljuje u obliku bespovratnih financijskih sredstava za provođenje prihvatljivih aktivnosti navedenih u poslovnom planu.
(2) Sredstva potpore osiguravaju se iz proračuna Europske unije i proračuna Republike Hrvatske, od čega Europska unija sudjeluje s 90 % udjela, a Republika Hrvatska s 10 % udjela.
(3) Javna potpora odobrava se za period od pet godina od datuma odobrenja poslovnog plana.
(4) Proizvođačkoj organizaciji može se isplatiti potpora u ukupnom iznosu od 500.000 eura, odnosno najviše 100.000 eura za poslovnu godinu u kunskoj protuvrijednosti prema tečaju iz članka 11. ovoga Pravilnika. Iznos potpore određuje se u skladu s godišnjom vrijednosti utržene proizvodnje.
(5) Javna potpora isplaćuje se na temelju odobrenog poslovnog plana u obliku paušalnog iznosa u godišnjim ratama s tim da se iznos postotka javne potpore postupno smanjuje za svaku sljedeću poslovnu godinu.
(6) Iznos prve rate javne potpore izračunava se na temelju prosječne godišnje vrijednosti utržene proizvodnje članova proizvođačke organizacije tri godine prije ulaska u proizvođačku organizaciju sukladno poslovnom planu.
(7) Isplata se vrši u najviše pet rata za razdoblje od najviše pet poslovnih godina kako slijedi:
1. prva rata – 10 % od godišnje vrijednosti utržene proizvodnje, ali ne više od 100.000 eura isplatit će se na temelju zahtjeva za isplatu i odobrenog poslovnog plana za potporu iz EPFRR a u skladu s člankom 27. Uredbe (EU) br . 1305/2013
2. druga rata – 9 % od godišnje vrijednosti utržene proizvodnje 