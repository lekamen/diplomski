 potrebnoj za obavljanje djelatnosti oslobođenog korisnika u pogledu utvrđivanja količina te korištenja trošarinskih proizvoda i
9. podatke o dokumentima iz kojih su razvidni gubici ili manjkovi u proizvodnji i skladištenju, prema pojedinim kategorijama i vrstama trošarinskih proizvoda.
(3) Uz zahtjev iz stavka 2. ovoga članka podnositelj prilaže sljedeće dokaze:
1. izjavu da nad tvrtkom podnositelja zahtjeva nije započet stečajni postupak
2. skicu i opis prostora (proizvodni, skladišni i sl.) u kojima će se nalaziti trošarinski proizvodi nabavljeni bez plaćanja trošarine i
3. potvrdu nadležnog tijela o zadovoljavanju minimalno tehničko-tehnoloških uvjeta za obavljanje djelatnosti podnositelja zahtjeva sukladno posebnim propisima.
(4) Na zahtjev nadležnog carinskog ureda podnositelj zahtjeva obvezan je dostaviti i druge potrebne podatke.
(5) Zahtjev za izdavanje odobrenja za oslobođenog korisnika iz stavka 2. ovoga članka podnosi se na Obrascu Zahtjev-OKTP koji je tiskan u Prilogu 18 ovoga Pravilnika i njegov je sastavni dio.
(6) Odobrenje za oslobođenog korisnika za nabavljanje trošarinskih proizvoda na teritoriju Republike Hrvatske bez plaćanja trošarine izdaje se na neodređeno vrijeme.
(7) Količine trošarinskih proizvoda po kategoriji, vrsti i trgovačkom nazivu trošarinskih proizvoda, a prema tarifnim oznakama Kombinirane nomenklature carinske tarife, koje koristi oslobođeni korisnik za obavljanje djelatnosti u smislu članka 61. stavka 1. točaka 4. do 12. i članka 101. stavka 1. i 8. Zakona o trošarinama za koje traži oslobođenje od plaćanja trošarine utvrđuju se za razdoblje koje ne može biti dulje od 12 mjeseci.
(8) Oslobođeni korisnik obvezan je nadležni carinski ured obavijestiti o svim izmjenama podataka u odobrenju u roku od osam dana od dana nastanka promjene, odnosno od dana saznanja za izvršenu promjenu.
Članak 56.
(1) Nadležni carinski ured prije donošenja odobrenja za oslobođenog korisnika mora utvrditi vjerodostojnost činjenica i podataka navedenih u zahtjevu i prilozima iz članka 55. ovoga Pravilnika te na licu mjesta utvrditi da li su ispunjeni uvjeti za izdavanje odobrenja za oslobođenog korisnika. Ako se utvrdi da podnositelj zahtjeva ne ispunjava propisane uvjete, nadležni carinski ured će odrediti rok za otklanjanje nepravilnosti.
(2) Nadležni carinski ured najmanje jednom godišnje provjerava da li oslobođeni korisnik ispunjava uvjete poslovanja propisane Zakonom.
Sadržaj i način vođenja evidencije oslobođenog korisnika/registriranog primatelja koji ima status oslobođenog korisnika
Članak 57.
(1) U evidencijama koje oslobođeni korisnik mora voditi u skladu s člankom 38. stavkom 1. točkom 1. Zakona za svaki pogon oslobođenog korisnika moraju se voditi podaci o:
1. primljenim količinama trošarinskih proizvoda iz trošarinskih skladišta te uvezenim količinama trošarinskih proizvoda koje je u statusu uvoznika u sustavu odgode plaćanja trošarine unio u pogon oslobođenog korisnika
2. nabavljenim količinama trošarinskih proizvoda s plaćenom trošarinom
3. otpremljenim količinama trošarinskih proizvoda u trošarinsko skladište s pozivom na suglasnost nadležnog carinskog ureda
4. korištenim količinama trošarinskih proizvoda koji su oslobođeni plaćanja trošarine u skladu s člankom 30. stavkom 2. Zakona
5. korištenim količinama trošarinskih proizvoda za namjene iz članka 61. stavka 1. točke 4. do 12. i članka 101. stavka 1. i 8. Zakona
6. proizvedenim količinama proizvoda u okviru svoje registrirane djelatnosti
7. utvrđenim gubicima ili manjkovima trošarinskih proizvoda za koje se dokaže da se mogu pripisati nepredviđenim slučajevima ili višoj sili (osim krađe) ili su neodvojivo povezani s osobinama proizvoda nastalim tijekom prijevoza
8. stanju zaliha trošarinskih proizvoda
9. referentnim brojevima svakog primljenog PTD-a i
10. količinama energenata iz članka 83. stavka 2. Zakona, a koji nisu navedeni u članku 85. Zakona s naznakom brojeva uobičajenih trgovačkih ili komercijalnih isprava koji se odnose na te energente.