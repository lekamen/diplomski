48 25.05.2016 Odluka o upisu učenika u I. razred srednje škole u školskoj godini 2016./2017.
MINISTARSTVO ZNANOSTI, OBRAZOVANJA I SPORTA
1269
Na temelju članka 22. stavka 7. Zakona o odgoju i obrazovanju u osnovnoj i srednjoj školi (»Narodne novine«, broj 87/2008, 86/2009, 92/2010, 105/2010 – ispr., 90/2011, 16/2012, 86/2012, 94/2013 i 152/2014), ministar znanosti, obrazovanja i sporta donosi
ODLUKU
O UPISU UČENIKA U I. RAZRED SREDNJE ŠKOLE U ŠKOLSKOJ GODINI 2016./2017.
OPĆE ODREDBE
I.
Ovom odlukom utvrđuje se postupak i način upisa učenika, broj upisnih mjesta u razrednim odjelima prvih razreda srednjih škola, utvrđuju se rokovi za prijavu i upis te ostali uvjeti i postupci za upis učenika u I. razred srednje škole u školskoj godini 2016./2017.
II.
U I. razred srednje škole učenici se upisuju u skladu s ovom odlukom i Pravilnikom o elementima i kriterijima za izbor kandidata za upis u I. razred srednje škole (»Narodne novine« broj 49/2015), (u daljnjemu tekstu: Pravilnik o elementima i kriterijima).
III.
Učenici se prijavljuju i upisuju u I. razred srednje škole u školskoj godini 2016./2017. elektroničkim načinom putem mrežne stranice Nacionalnoga informacijskog sustava prijava i upisa u srednje škole (u daljnjemu tekstu: NISpuSŠ) www.upisi.hr, a na temelju natječaja za upis koji raspisuju i objavljuju škole.
IV.
U I. razred srednjih škola Republike Hrvatske u programe redovitog obrazovanja u školskoj godini 2016./2017. planira se broj upisnih mjesta za ukupno 50.662 učenika u 2.223 razredna odjela.
V.
(1) U srednje škole kojima je osnivač Republika Hrvatska, jedinice lokalne samouprave te jedinice područne (regionalne) samouprave u I. razred redovitog obrazovanja planira se broj upisnih mjesta za ukupno 48.128 učenika u 2.083 razredna odjela:
1) u gimnazijske programe 11.883 učenika u 473 razredna odjela ili 24,69%;
2) u programe obrazovanja za stjecanje strukovne kvalifikacije u trajanju od četiri godine 19.666 učenika u 811 razrednih odjela ili 40,86%;
3) u programe obrazovanja za stjecanje strukovne kvalifikacije u trajanju od tri godine 8.431 učenik u 354 razredna odjela ili 17,52%;
4) u programe obrazovanja za vezane obrte u trajanju od tri godine 4.683 učenika u 195 razrednih odjela ili 9,73%;
5) u programe obrazovanja za stjecanje strukovne kvalifikacije medicinska sestra opće njege/medicinski tehničar opće njege u trajanju od pet godina 1.012 učenika u 41 razredni odjel ili 2,1%;
6) u programe obrazovanja za stjecanje niže stručne spreme 184 učenika u 11 razrednih odjela ili 0,38%;
7) u prilagođene i posebne programe za učenike s teškoćama u razvoju 904 učenika u 108 razrednih odjela ili 1,88%;
8) u programe obrazovanja glazbenih i plesnih škola 1.365 učenika u 90 razrednih odjela ili 2,84%.
(2) U I. razred srednjih škola kojima je osnivač Republika Hrvatska, jedinice lokalne samouprave te jedinice područne (regionalne) samouprave, učenici će se upisivati prema vrstama programa obrazovanja, školama i odobrenim mjestima za upis koja su utvrđena u Strukturi razrednih odjela i broju učenika I. razreda srednjih škola u školskoj godini 2016./2017., I. dio – srednje škole kojima je osnivač Republika Hrvatska, jedinice lokalne samouprave te jedinice područne (regionalne) samouprave (u daljnjem tekstu: Struktura), koja je u Dodatku ove odluke i njezin je sastavni dio.
VI.
U programe redovitog obrazovanja u srednjim školama čiji su osnivači vjerske zajednice s pravom javnosti u I. razred redovitog obrazovanja planira se mogućnost upisa za 903 učenika u 37 razrednih odjela prema vrstama programa obrazovanja, školama i odobrenim mjestima za upis koja su utvrđena u Strukturi razrednih odjela i broju učenika I. razreda srednjih škola u školskoj godini 2016./2017., II. dio – škole čiji su osnivači vjerske zajednice (u daljnjem tekstu: Struktura), koja je u Dodatku ove odluke i njezin je sastavni dio.
VII.
U programe redovitog obrazovanja u srednjim školama čiji su osnivači pravne ili fizičke osobe, u I. razred planira se mogućnost