ih prosljeđuju Izvršnom odboru Komore,
7. predlažu plan potreba za liječnicima u području nadležnosti svog povjerenstva,
8. redovno izvješćuju svoje članove o radu Komore,
9. Izvršnom odboru dostavljaju podatke o stanju zdravstva na području pojedinog povjerenstva,
10. daju stavove o opravdanosti osnivanja, proširenja ili promjene djelatnosti pružatelja zdravstvenih usluga u mreži na svom području,
11. surađuju s podružnicama Hrvatskog liječničkog zbora,
12. obavljaju i druge poslove određene ovim Statutom ili općim aktima Komore.
IV. STRUČNI NADZOR
Članak 48.
Komora obavlja stručni nadzor nad radom zdravstvenih ustanova, trgovačkih društava koja obavljaju zdravstvenu djelatnost i liječnika koji obavljaju privatnu praksu u pružanju neposredne zdravstvene zaštite građanima s obzirom na kvalitetu i vrstu zdravstvenih usluga te ostvarivanja prava pacijenata.
Stručni nadzor iz stavka 1. ovog članka Komora obavlja temeljem zakonskih ovlasti, putem Komisije za stručni nadzor, a način organiziranja i provođenja stručnog nadzora uređuje se posebnim pravilnikom Komore.
Svi članovi Komore dužni su aktivno i pasivno sudjelovati u provođenju stručnog nadzora.
V. STRUČNE SLUŽBE KOMORE
Članak 49.
Stručne službe Komore obavljaju medicinske, pravne, financijske, administrativne i ostale poslove iz djelokruga ovlasti Komore.
Radom stručnih službi upravlja predsjednik Komore.
VI. IZVORI FINANCIRANJA
Članak 50.
Izvori financiranja Komore jesu:
1. upisnina,
2. članarina,
3. naknade za usluge Komore,
4. donacije,
5. ostali izvori.
VII. ODOBRENJE ZA SAMOSTALAN RAD (LICENCA)
Članak 51.
Liječnik može obavljati liječničku djelatnost jedino temeljem Odobrenja za samostalan rad.
Odobrenjem za samostalan rad dokazuje se stručna osposobljenost liječnika za samostalno obavljanje liječničke djelatnosti na području Republike Hrvatske.
Odobrenje za samostalan rad (licenca) izdaje se, obnavlja i uskraćuje rješenjem kojeg donosi Predsjednik Komore.
Postupak izdavanja, obnavljanja i oduzimanja Odobrenja za samostalan rad uređuje se posebnim pravilnikom.
VIII. TRAJNA MEDICINSKA IZOBRAZBA
Članak 52.
Liječnik ima pravo i obvezu stručnog usavršavanja, koje obuhvaća:
– kontinuirano praćenje razvoja medicinske znanosti,
– stjecanje novih znanja i vještina.
Sadržaj i postupak trajne medicinske izobrazbe (stručnog usavršavanja) propisan je posebnim aktom Komore.
IX. ZAŠTITA PRAVA ČLANOVA
Članak 53.
Sve odluke odnosno rješenja o ostvarivanju prava, obveza i odgovornosti člana obvezno se u pismenom obliku dostavljaju članu s poukom o pravnom lijeku.
Članak 54.
Protiv odluka tijela Komore kojima se odlučuje o pravima i obvezama članova Komore, mogu se podnositi odgovarajući pravni lijekovi na način propisan zakonom, Statutom i drugim aktima Komore.
X. PRIJELAZNE I ZAVRŠNE ODREDBE
Članak 55.
Postupci pred tijelima Komore koji su u tijeku na dan stupanja na snagu ovog Statuta, nastavit će se prema aktima na temelju kojih su i započeti.
Članak 56.
Izmjene i dopune ovog Statuta donose se po postupku za donošenje Statuta.
Članak 57.
Ministar nadležan za zdravstvo daje suglasnost na odredbe ovog Statuta.
Ovaj Statut stupa na snagu u roku od osam dana od objave u »Narodnim novinama«.
Stupanjem na snagu ovog Statuta prestaju važiti svi dosadašnji statuti te izmjene i dopune statuta koje je donijela Skupština Komore.
Statut se, po stupanju na snagu, objavljuje i u »Liječničkim novinama« te na službenoj mrežnoj stranici Komore – www.hlk.hr.
Klasa: 01-70/2015/5
Urbroj: 385-01-70-35/2016/25
Zamjenik predsjednice Skupštine Hrvatske liječničke komore prof. dr. sc. Zvonimir Lovrić, dr. med., v. r.
