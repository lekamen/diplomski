 Pravilnika.
(2) Proizvođač je obvezan pri stavljanju na tržište vozila iz članka 3. stavka 1. ovoga Pravilnika osigurati upute i podatke o rastavljanju motornih vozila za svaki tip vozila, najkasnije u roku od 6 mjeseci od kada su stavili vozilo na tržište, s popisom sastavnih dijelova i materijala, popisom i lokacijom svih opasnih tvari u vozilu, te načinom njihova označavanja u svrhu postizanja ciljeva iz članka 5. ovog Pravilnika.
(3) Proizvođači moraju na zahtjev obrađivača dostaviti podatke o rastavljanju vozila te skladištenju i načinu testiranja sastavnih dijelova pogodnih za ponovnu uporabu.
(4) Proizvođači su obavezni objaviti podatke o:
– dizajnu vozila i njegovim sastavnim dijelovima s uvidom u mogućnosti njihove oporabe i recikliranja,
– postupcima zbrinjavanja otpada od vozila pogodnim za okoliš, s naglaskom na odstranjivanje tekućina i rastavljanje,
– razvoju i optimalnim načinima ponovne uporabe, recikliranja i oporabe otpadnih vozila i njihovih sastavnih dijelova i
– stvaranju napretka u svezi oporabe i recikliranja u svrhu smanjenja količine otpada za zbrinjavanje te povećanju udjela oporabe i recikliranja.
(5) Proizvođači su obavezni informaciju iz stavka 4. ovoga članka učiniti dostupnom potencijalnim kupcima koja će biti sastavni dio promidžbenih materijala kod stavljanja vozila na tržište Republike Hrvatske.
(6) Upute i podatke iz stavaka 2., 3. i 4. ovoga članka proizvođači vozila i sastavnih dijelova vozila izrađuju u vidu priručnika ili u elektroničkom obliku.
(7) Odredbe ovoga članka ne primjenjuju se na vozila iz članka 3. stavka 6. ovoga Pravilnika.
IV. UVJETI GOSPODARENJA OTPADNIM VOZILIMA I ZAHTJEVI ZA SAKUPLJANJE, SKLADIŠTENJE I OBRADU OTPADNIH VOZILA
Članak 10.
(1) Gospodarenje otpadnim vozilima poduzima se u svrhu ispunjavanja ciljeva propisanih ovim Pravilnikom, uključujući sprječavanje i ponovnu uporabu te vođenje evidencije i predaju izvješća sukladno ovom Pravilniku, Zakonu te posebnim propisima.
(2) Gospodarenje otpadnim vozilima obuhvaća sva otpadna vozila sukladno članku 3. stavku 1. ovoga Pravilnika te dijelove i materijale nastale održavanjem ovih otpadnih vozila.
(3) Proizvođač i fizička osoba – građanin obvezni su snositi troškove gospodarenja otpadnim vozilima uplatom naknade gospodarenja na račun Fonda.
(4) Uplatom naknade gospodarenja iz stavka 3. ovog članka Fond preuzima obvezu ispunjavanja ciljeva gospodarenja otpadnim vozilima iz članka 5. ovoga Pravilnika.
Članak 11.
(1) Proizvođač je obvezan voditi evidenciju o količini vozila koje stavlja na tržište na teritoriju Republike Hrvatske i o količini izvezenih vozila prema broju šasije vozila.
(2) Proizvođač je obvezan podatke iz evidencije iz stavka 1. ovoga članka dostaviti u Registar do zadnjeg dana tekućeg mjeseca za prethodni kalendarski mjesec na obrascu Izvješće o vozilima stavljenim na tržište na području Republike Hrvatske (u daljnjem tekstu: Obrazac OV1) iz Priloga III. ovoga Pravilnika na temelju kojih proizvođač sam obračunava i uplaćuje naknadu gospodarenja u korist Fonda sukladno Uredbi iz članka 53. stavka 4. Zakona.
(3) Naknada gospodarenja umanjuje se za iznos naknade gospodarenja otpadnim gumama utvrđene posebnim propisom kojim se uređuje gospodarenje otpadnim gumama.
Članak 12.
Fizička osoba – građanin i pravna ili fizička osoba – obrtnik koja uvozi vozilo za vlastite potrebe obvezne su neposredno ili putem nadležnog carinskog ureda prema mjestu prebivališta odnosno sjedišta podatke o uvozu vozila na području Republike Hrvatske dostaviti u Registar, do zadnjeg dana tekućeg mjeseca za prethodni kalendarski mjesec, na obrascu OV1, na temelju kojih se obračunava i uplaćuje naknada gospodarenja u korist Fonda sukladno uredbi kojom se uređuje gospodarenje otpadnim vozilima.
Članak 13.
Uplata naknade gospodarenja Fondu uvjet je za prvu registraciju vozila u Republici Hrvatskoj koja se dokazuje potvrdom Fonda o uplaćenoj naknadi gospodarenja odnosno provedenim nalogom za plaćanje.
Članak 14.
(1) Na vozila proizvedena 