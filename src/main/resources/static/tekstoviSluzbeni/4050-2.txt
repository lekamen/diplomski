 (prijašnja vlasnica). Prema podacima u spisu predmeta podnositeljica faktički živi u SAD, gdje je živjela i njezina majka prije smrti.
1) Pokretanje i tijek parničnog postupka do 5. studenoga 1997.
10. Podnositeljica je 25. srpnja 1991. podnijela Općinskom građanskom sudu u Zagrebu tužbu protiv Grada Zagreba i Fonda za vodoprivredu, promet, stambene i komunalne poslove Grada Zagreba »radi utvrđenja i činidbe«, to jest radi utvrđenja prava vlasništva (u 2/23 dijela) sporne stambene zgrade, predaje suvlasničkog dijela podnositeljici »na korištenje i upravljanje« te isplate novčane naknade na ime stečenog bez pravne osnove. Predmet je zaveden pod brojem P-4675/91.
Tužba se temeljila na podnositeljičinom pravu vlasništva u 2/23 dijela sporne stambene zgrade. Podnositeljica je navela da se »izravno obratila tuženima sa zahtjevom da joj se preda njezin suvlasnički dio«. Međutim, »kako tuženi nije odgovorio na prijedlog tužiteljice, to tužiteljica traži da tuženi prestanu s upravljanjem njenom imovinom za koju nisu nikada imali suglasnost i tužiteljica ovime izjavljuje da je ona sada suvlasnik u 2/23 dijela«, što su »tuženi dužni priznati« i spornu stambenu zgradu predati »u suvlasničkom omjeru tužiteljici na korištenje i prestati izvršavati bilo kakvo upravljanje nad tim« (nečitljivo – op. Ustavnog suda) »jer ga je tužiteljica preuzela na upravljanje«.
U tužbi je također navedeno da tuženi tijekom proteklih pet godina (to jest od 1986. do 1991. godine) podnositeljici nisu ništa platili niti su joj ponudili »bilo kakvu naknadu niti dio stanarine koju ona mora primati kao suvlasnica«, pa je »jasno da je njihov postupak protupravan«. Prema tome, tužbeni zahtjev za isplatu novčane naknade na ime stečenog bez pravne osnove temelji se na tvrdnji da su »tuženi ubirali stanarinu i dužni su tužiteljici vratiti sve ubrane svote« od 1. siječnja 1986. do isplate po stopi koja je naznačena u tužbi.
11. Isti dan (25. srpnja 1991.) podnositeljica i njezina majka Nada Stanzer podnijele su prvostupanjskom sudu tužbu protiv Republike Hrvatske, Grada Zagreba i Fonda za vodoprivredu, promet, stambene i komunalne poslove Grada Zagreba, »radi povrata oduzete imovine, utvrđenja i činidbe«, to jest radi utvrđenja njihova prava vlasništva na spornoj stambenoj zgradi, predaje te stambene zgrade »u suvlasničkom omjeru tužiteljicama na korištenje i upravljanje« te isplate novčane naknade na ime stečenog bez pravne osnove. Predmet je zaveden pod brojem P-4683/91.
U toj su tužbi tužiteljice tvrdile da su suvlasnice sporne stambene zgrade s obzirom na to da je podnositeljičinoj majci konfiskacijom neopravdano oduzeto vlasništvo u 21/23 dijela (prema navodu iz prve tužbe, »konfiskacija je bila iz političkih razloga, pa se ukazuje kao nepravedna, nepravilna i protivna pravilima demokratskog sustava i mora biti vraćena tužiteljici odnosno njenoj majci«). Ostali tužbeni zahtjevi slični su onima iz prve tužbe (v. točku 10. obrazloženja ove odluke).
12. Rješenjem broj: P-4675/91-8, donesenim na ročištu održanom 9. veljače 1993., prvostupanjski sud spojio je spise broj: P-4675/91 i broj: P-4683/91 »radi vođenja jedinstvenog postupka«.
Unatoč tome, i nakon njihova spajanja, prvostupanjski sud i stranke koristili su se (na nekoliko ročišta te u službenoj korespondenciji) s oba prvotna broja tih spisa (P-4675/91 i P-4683/91).
12.1. Iako je službeni broj spojenih dvaju spisa P-4675/91, Ustavni sud u ovoj se odluci koristi njihovim prvotnim brojevima kad je to potrebno radi specifikacije konkretnih tužbenih zahtjeva na koje upućuje.
13. Podnositeljica i njezina majka Nada Stanzer su tijekom parničnog postupka višekratno specificirale tužbeni zahtjev, kako slijedi:
– podneskom na spis predmeta broj: P-4683/91, predanom na ročištu održanom 9. veljače 1993. u predmetu broj: P-4675/91, tražile su utvrđenje prava vlasništva na spornoj stambenoj zgradi, predaju te zgrade u posjed i isplatu novčane naknade u protuvrijednosti 13.500.– DEM;
– podneskom na spis predmeta broj: