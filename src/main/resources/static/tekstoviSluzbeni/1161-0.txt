60 30.05.2015 Uredba o izmjenama i dopunama Uredbe o unutarnjem ustrojstvu Ministarstva rada i mirovinskoga sustava
VLADA REPUBLIKE HRVATSKE
1162
Na temelju članka 63. stavka 2. Zakona o sustavu državne uprave (»Narodne novine«, br. 150/2011 i 12/2013 – Odluka Ustavnog suda Republike Hrvatske), Vlada Republike Hrvatske je na sjednici održanoj 28. svibnja 2015. godine donijela
UREDBU
O IZMJENAMA I DOPUNAMA UREDBE O UNUTARNJEM USTROJSTVU MINISTARSTVA RADA I MIROVINSKOGA SUSTAVA
Članak 1.
U Uredbi o unutarnjem ustrojstvu Ministarstva rada i mirovinskoga sustava (»Narodne novine«, broj 25/2014), u članku 2. točka 6. mijenja se i glasi:
»6. Uprava za upravljanje operativnim programima Europske unije«.
Članak 2.
U članku 21. stavku 1. iza riječi: »iz područja zapošljavanja,« dodaju se riječi: »rješava u upravnim stvarima u prvostupanjskom postupku u vezi sa stjecanjem statusa integrativnih radionica i zaštitnih radionica za zapošljavanje osoba s invaliditetom, rješava u upravnim stvarima u drugostupanjskom postupku u vezi s pravom na profesionalnu rehabilitaciju nezaposlenih osoba s invaliditetom te obvezom plaćanja novčane naknade u slučaju neispunjenja kvote za zapošljavanje osoba s invaliditetom,«.
Članak 3.
U članku 25. stavku 1. iza riječi: »međunarodne pomoći,« dodaju se riječi: »rješava u upravnim stvarima u prvostupanjskom postupku u vezi sa stjecanjem statusa integrativnih radionica i zaštitnih radionica za zapošljavanje osoba s invaliditetom, rješava u upravnim stvarima u drugostupanjskom postupku u vezi s pravom na profesionalnu rehabilitaciju nezaposlenih osoba s invaliditetom te obvezom plaćanja novčane naknade u slučaju neispunjenja kvote za zapošljavanje osoba s invaliditetom,«.
Članak 4.
Članak 26. mijenja se i glasi:
»Služba analitičke i pravne podrške obavlja upravne, stručne i analitičke poslove u vezi s normativnim uređenjem područja tržišta rada i prava vezanih uz poticanje zapošljavanja, odnosno prava vezanih uz posredovanje pri zapošljavanju, prava nezaposlenih osoba s invaliditetom vezanih uz profesionalnu rehabilitaciju, osiguranja za slučaj nezaposlenosti, osiguranja radničkih potraživanja za slučaj stečaja poslodavca, upravne i stručne poslove vezane uz vođenje registra agencija za privremeno zapošljavanje i izdavanje dozvola za obavljanje djelatnosti u vezi sa zapošljavanjem, poslove upravnog nadzora nad javnim ustanovama na području tržišta rada i zapošljavanja, rješava u upravnim stvarima u prvostupanjskom postupku u vezi sa stjecanjem statusa integrativnih radionica i zaštitnih radionica za zapošljavanje osoba s invaliditetom, rješava u upravnim stvarima u drugostupanjskom postupku u vezi s pravom na profesionalnu rehabilitaciju nezaposlenih osoba s invaliditetom te obvezom plaćanja novčane naknade u slučaju neispunjenja kvote za zapošljavanje osoba s invaliditetom, te obavlja i druge poslove u okviru svojega djelokruga.«.
Članak 5.
Naslov iznad članka 35. i članak 35. mijenjaju se i glase:
»6. UPRAVA ZA UPRAVLJANJE OPERATIVNIM PROGRAMIMA EUROPSKE UNIJE
Članak 35.
Uprava za upravljanje operativnim programima Europske unije obavlja poslove upravljanja i provedbe Operativnog programa »Razvoj ljudskih potencijala 2007. – 2013.« i Operativnog programa »Učinkoviti ljudski potencijali 2014. – 2020.«, koji se sufinanciraju sredstvima Europskog socijalnog fonda, kao i upravljanja Operativnim programom financiranim iz Fonda za europsku pomoć najugroženijima (FEAD), te programima financiranima iz drugih fondova Europske unije u području rada i zapošljavanja, uključujući uspostavu i kontrolu rada sustava, financijsko upravljanje i kontrolu, praćenje, vrednovanje i informiranje, pripremu i provedbu programa i projekata, suradnju s Europskom komisijom vezano uz provedbu operativnih programa, te obavlja i druge poslove u okviru svojega djelokruga.
U Upravi za upravljanje operativnim programima Europske unije ustrojavaju se:
6.1. Sektor za pripremu i provedbu projekata, praćenje i vrednovanje
6.2. Sektor za provedbu 