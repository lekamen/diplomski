 pravnih osoba, te odgovarajuće obrazovanje propisano pravilnikom iz članka 37. stavka 4. ovoga Zakona, oslobođeni su polaganja stručnog ispita.
Članak 47.
Muzejska građa i muzejska dokumentacija, koja je imala status društvenog vlasništva, a na dan stupanja na snagu Zakona o ustanovama (»Narodne novine«, br. 76/93., 29/97., 47/99. i 35/08.) zatečena je u javnim ustanovama muzejima i galerijama te muzejima, galerijama i zbirkama unutar javnih ustanova, državno je vlasništvo.
Članak 48.
(1) Ministar nadležan za kulturu donijet će u roku od 90 dana od dana stupanja na snagu ovoga Zakona pravilnike iz članka 7. stavka 2., članka 8. stavka 3., članka 9. stavka 2., članka 16., članka 18. stavka 3. i članka 37. stavka 4. ovoga Zakona.
(2) Do stupanja na snagu propisa iz stavka 1. ovoga članka, u dijelu u kojem nisu u suprotnosti s odredbama ovoga Zakona, primjenjivat će se:
– Pravilnik o očevidniku muzeja te muzeja, galerija i zbirki unutar ustanova i drugih pravnih osoba (»Narodne novine«, br. 96/99.)
– Pravilnik o uvjetima i načinu ostvarivanja uvida u muzejsku građu i muzejsku dokumentaciju (»Narodne novine«, br. 115/01.)
– Pravilnik o sadržaju i načinu vođenja muzejske dokumentacije o muzejskoj građi (»Narodne novine«, br. 108/02.)
– Pravilnik o načinu i mjerilima za povezivanje u sustav muzeja Republike Hrvatske (»Narodne novine«, br. 120/02. i 82/06.)
– Pravilnik o stručnim i tehničkim standardima za određivanje vrste muzeja, za njihov rad, te za smještaj muzejske građe i muzejske dokumentacije (»Narodne novine«, br. 30/06.)
– Pravilnik o uvjetima i načinu stjecanja stručnih zvanja u muzejskoj struci (»Narodne novine«, br. 97/10. i 112/11.).
Članak 49.
Danom stupanja na snagu ovoga Zakona prestaje važiti Zakon o muzejima (»Narodne novine«, br. 142/98. i 65/09.).
Članak 50.
Ovaj Zakon stupa na snagu osmoga dana od dana objave u »Narodnim novinama«.
Klasa: 022-03/15-01/16 Zagreb, 25. rujna 2015.
HRVATSKI SABOR
Predsjednik Hrvatskoga sabora Josip Leko, v. r.
