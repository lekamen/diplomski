 isprave.
Komora u okviru javnih ovlasti uspostavlja i vodi:
1. imenike:
– Imenik ovlaštenih inženjera strojarstva
– Imenik ovlaštenih voditelja građenja strojarske struke
– Imenik ovlaštenih voditelja radova strojarske struke
– Imenik stranih ovlaštenih osoba strojarske struke.
2. Upisnike:
– Upisnik ureda za samostalno obavljanje poslova projektiranja i/ili stručnog nadzora građenja
– Upisnik zajedničkih ureda.
3. Evidencije:
– Evidenciju odobrenja za rad izdanih stranim inženjerima
– Evidenciju stranih ovlaštenih osoba strojarske struke kojima je izdana potvrda za povremeno ili privremeno obavljanje poslova projektiranja i/ili stručnog nadzora građenja, poslova vođenja građenja u svojstvu odgovorne osobe, poslova voditelja projekta gradnje, poslova ispitivanja i prethodnih istraživanja
– Evidenciju osoba kojima je priznala inozemne stručne kvalifikacije
– Evidenciju izdanih EU potvrda
– Evidenciju voditelja projekta gradnje
– Evidenciju voditelja radova sa završenom srednjom stručnom spremom – tehničara strojarske struke.
Komora pored evidencija iz stavka 2. ovoga članka uspostavlja i vodi:
– Evidenciju o stegovnim postupcima
– druge evidencije prema potrebi.
Komora imenike, upisnike i evidencije vodi u računalnom obliku u formatu koji je dostupan e-dozvoli, te u obliku digitalnih zapisa, koji se trajno čuvaju.
Članak 42.
Upravni odbor općim aktom propisuje ustroj, oblik i sadržaj javnih knjiga iz članka 41. ovoga Statuta, sadržaj baza podataka javnih knjiga u digitalnom obliku i način vođenja, te tehničku zaštitu podataka.
VIII. UPIS U IMENIKE, UPISNIKE I EVIDENCIJE
Strukovni naziv
Članak 43.
Članstvo u Komori i pravo na uporabu strukovnog naziva stječe se upisom u odgovarajući imenik Komore, u skladu s uvjetima propisanim Zakonom, posebnim zakonom kojim se uređuju poslovi i djelatnosti prostornoga uređenja i gradnje, posebnim zakonom kojim se uređuje priznavanje inozemnih stručnih kvalifikacija i Statutom.
Članak 44.
Član Komore u skladu s uvjetima propisanim Zakonom i ovim Statutom može se upisati u više imenika Komore, odnosno u Imenik ovlaštenih inženjera strojarstva, Imenik ovlaštenih voditelja građenja strojarske struke te Imenik ovlaštenih voditelja radova, i steći pravo na uporabu više strukovnih naziva u obavljanju djelatnosti projektiranja i/ili stručnog nadzora građenja i građenja, te obavljanje poslova ovlaštenih inženjera strojarstva, ovlaštenih voditelja građenja strojarske struke i ovlaštenih voditelja radova strojarske struke.
Upisom u imenik ovlaštenih voditelja građenja strojarske struke automatski se stječe pravo za obavljanje poslova ovlaštenih voditelja radova strojarske struke.
Članak 45.
Članovi su za članstvo u Komori dužni plaćati članarinu, kao redovito godišnje davanje.
Obveza plaćanja članarine dospijeva u mjesecu upisa.
Članovi Komore dužni su Komori plaćati naknadu za profesionalno osiguranje koja može biti sadržana u iznosu članarine, sukladno općem aktu koji donosi Skupština.
Počasni članovi Komore, ovlašteni inženjeri strojarstva, ovlašteni voditelji građenja strojarske struke i ovlašteni voditelji radova strojarske struke u statusu mirovanja, oslobođeni su plaćanja članarine.
Visina i način uplate članarine uređuje se općim aktom koji donosi Skupština Komore.
Upis u imenike
Članak 46.
Uvjeti za upis u Imenik ovlaštenih inženjera strojarstva, Imenik stranih ovlaštenih osoba strojarske struke, Imenik ovlaštenih voditelja građenja strojarske struke i Imenik ovlaštenih voditelja radova strojarske struke, propisani su Zakonom i ovim Statutom.
Postupak i način upisa u imenike iz stavka 1. ovoga članka uređuje se općim aktom Komore, koji donosi Upravni odbor.
Strukovni smjerovi i strukovni zadaci
Članak 47.
Ovlašteni inženjeri strojarstva obavljaju zadaće struke u skladu s odredbama posebnog zakona koji uređuje djelatnost prostornoga uređenja i gradnje i ovlašteni su obavljati poslove i djelatnosti jedinstvenog strukovnog smjera koji kumulativno uključuje:
– poslove projektiranja, poslove