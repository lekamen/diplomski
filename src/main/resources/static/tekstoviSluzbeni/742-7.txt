 okoliša i prirode Ministarstvo unutarnjih poslova Ministarstva zdravlja Rok provedbe: 15. svibnja 2015. godine Rok za nadzor: 31. svibnja 2015. godine
23. Hrvatska elektroprivreda d.d. (HEP – Proizvodnja d.o.o., HEP – Operator distribucijskog sustava d.o.o.) i Hrvatski operator prijenosnog sustava d.o.o. će u okviru svojih nadležnosti u elektroenergetskim građevinama planirati, organizirati, tretirati i čistiti prostor od lakozapaljivih tvari koje bi mogle izazvati požar i omogućiti njegovo širenje, a u trasama nadzemnih elektroenergetskih vodova održavati sigurnosne visine i udaljenosti, odnosno provoditi šumski red.
Plan čišćenja s dinamikom izvršenja, odmah po donošenju, Hrvatska elektroprivreda d.d. i Hrvatski operator prijenosnog sustava d.o.o. dostavit će Ministarstvu gospodarstva i teritorijalno nadležnom Područnom uredu Državne uprave za zaštitu i spašavanje.
Hrvatski operator prijenosnog sustava d.o.o. dostaviti će Državnoj upravi za zaštitu i spašavanje, podatke o trasama elektroenergetskih vodova (nadzemne i podzemne mreže) u digitalnom georeferenciranom obliku (ESRI format).
Ministarstvo gospodarstva i Ministarstvo unutarnjih poslova planirat će, organizirati i obaviti nadzor nad provedbom mjera zaštite od požara u elektroenergetskim građevinama i trasama nadzemnih vodova na priobalnom i otočnom području te u slučaju potrebe narediti odgovarajuće mjere.
Izvršitelji zadatka: Ministarstvo gospodarstva Hrvatska elektroprivreda d.d. Hrvatski operator prijenosnog sustava d.o.o. Ministarstvo unutarnjih poslova Rok dostave plana: 15. travnja 2015. godine Rok provedbe: 31. svibnja 2015. godine Rok za nadzor: 31. svibnja 2015. godine
24. Ministarstvo unutarnjih poslova će trajno planirati, organizirati i obavljati pojačani nadzor nad provedbom mjera zaštite od požara i tehnoloških eksplozija, posebno poduzeća koja se bave distribucijom energenata i subjekata koji predstavljaju poseban gospodarski, poljoprivredni, turistički interes ili interes za zaštitu prirode i okoliša, a vezani su uz nadolazeću turističku i žetvenu sezonu.
Izvršitelj zadatka: Ministarstvo unutarnjih poslova Rok: 15. svibnja 2015. godine
25. Nadležne inspekcijske službe provodit će pojačani inspekcijski nadzor provedbe zadaća Programa aktivnosti u svojoj nadležnosti.
Inspekcijske službe ovlaštene za nadzor nad provođenjem mjera zaštite od požara dosljedno će provoditi odredbe Zakona o zaštiti od požara, Zakona o zapaljivim tekućinama i plinovima, Zakona o vatrogastvu, Zakona o zaštiti i spašavanju, Zakona o zaštiti prirode, Zakona o poljoprivrednom zemljištu, Zakona o šumama, Zakona o javnim cestama, Zakona o eksplozivnim tvarima, Zakona o prijevozu opasnih tvari, Zakona o zaštiti okoliša, Zakona o održivom gospodarenju otpadom, Zakona o zaštiti zraka, Zakona o sigurnosti i interoperabilnosti željezničkog sustava i drugih propisa kojima su propisane mjere zaštite od požara i mjere zaštite i spašavanja.
Nadležne inspekcijske službe, u slučaju povrede odredbi navedenih zakona i odluka, žurno će podnositi optužni prijedlog i prekršajne naloge u svrhu pravodobnog i dosljednog kažnjavanja subjekata koji ne provode propisane mjere zaštite od požara i zaštite i spašavanja. Nadležne inspekcijske službe će o rezultatima nadzora izvijestiti Državnu upravu za zaštitu i spašavanje – Sektor za vatrogastvo.
Nadležna inspekcijska služba vodnog gospodarstva dužna je za potrebe zaštite od požara, a temeljem Zakona o vodama i odlukama predstavničkog tijela jedinice lokalne samouprave u suradnji s nadležnom vatrogasnom zajednicom županije i vatrogasnom postrojbom, provoditi pojačani inspekcijski nadzor u cilju ispravnosti sustava za dobavu vode i prostora za zahvat i crpljenje vode za potrebe zaštite od požara.
Izvršitelji zadatka: Ministarstvo unutarnjih poslova Ministarstvo pomorstva, prometa i infrastrukture Ministarstvo poljoprivrede Državna uprava za zaštitu i spašavanje Ministarstvo zaštite okoliša i prirode Agencija za sigurnost željezničkog prometa Rok: 31.