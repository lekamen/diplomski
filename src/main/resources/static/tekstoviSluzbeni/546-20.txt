ugovore s korisnicima. Priprema interne pisane procedure za provedbu svojih funkcija sukladno smjernicama koje je odobrilo Upravljačko tijelo te čuva dokumente i evidencije o provedbi funkcija radi osiguravanja odgovarajućeg revizijskog traga; unosi odgovarajuće podatke u integrirani sustav upravljanja informacijama (MIS). U sustav iz članka 125. stavka 2. točke (d) Uredbe (EU) br. 1303/2013 prikuplja, unosi, pohranjuje i razvrstava podatke sukladno točki (e) istoga stavka. Služba po potrebi sudjeluje u provedbi obrazovnih aktivnosti o Fondovima za tijela državne i javne uprave, pravne osobe s javnim ovlastima, jedinice lokalne i područne (regionalne) samouprave i potencijalne prijavitelje te druge dionike. Služba sudjeluje u upravljanju rizicima na razini prioritetnih osi, izvještavanju o nepravilnostima i provedbi aktivnosti prevencije, otkrivanja i ispravljanja nepravilnosti te utvrđivanju mjera za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama. Sudjeluje u izradi priručnika o internim procedurama s odgovarajućim revizijskim tragom. Osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga te obavlja i druge poslove iz djelokruga Sektora.
U Službi se ustrojavaju sljedeći odjeli:
5.3.2.1. Odjel za objavu poziva na dostavu projektnih prijedloga
5.3.2.2. Odjel za ugovaranje EU projekata.«.
Članak 24.
Naslov iznad članka 74. i članak 74. mijenjaju se i glase:
»5.3.2.1. Odjel za objavu poziva na dostavu projektnih prijedloga
Članak 74.
Odjel za objavu poziva na dostavu projektnih prijedloga, obavlja stručne, administrativne i upravno-pravne poslove koji se odnose na planiranje i pripremu poziva i uputa za prijavitelje u okviru prioriteta. U suradnji sa Sektorom za pripremu programa i provedbu projekata Europske unije priprema nacrt kriterija za odabir projekata u okviru odgovarajućeg prioriteta ili mjere koji se podnosi Upravljačkom tijelu na provjeru; objavljuje pozive na dostavu projektnih prijedloga, organizira radionice s potencijalnim prijaviteljima te na svojim mrežnim stranicama objavljuje odgovore na pitanja u vezi dokumentacije poziva na dostavu projektnih prijedloga, kontrolira jesu li rokovi iz planova nabave u skladu s rokovima u pozivu na dostavu projektnih prijedloga. Odjel priprema priručnike o postupanju za provedbu svojih funkcija sukladno pravilnicima koje je odobrilo Upravljačko tijelo te čuva dokumente i evidencije o provedbi funkcija radi osiguravanja odgovarajućeg revizijskog traga; unosi odgovarajuće podatke u integrirani sustav upravljanja informacijama (MIS). U sustav iz članka 125. stavka 2. točke (d) Uredbe (EU) br. 1303/2013 prikuplja, unosi, pohranjuje i razvrstava podatke sukladno točki (e) istoga stavka. Odjel po potrebi sudjeluje u provedbi obrazovnih aktivnosti o Fondovima za tijela državne i javne uprave, pravne osobe s javnim ovlastima, jednice lokalne i područne (regionalne) samouprave i potencijalne prijavitelje te druge dionike. Sudjeluje u upravljanju rizicima na razini prioritetnih osi, sudjeluje u provedbi aktivnosti prevencije, otkrivanja i ispravljanja nepravilnosti te utvrđivanju mjera za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama. Sudjeluje u izradi priručnika o internim procedurama s odgovarajućim revizijskim tragom. Osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga te obavlja i druge poslove iz djelokruga Službe.«.
Članak 25.
Naslov iznad članka 75. i članak 75. mijenjaju se i glase:
»5.3.2.2. Odjel za ugovaranje EU projekata
Članak 75.
Odjel za ugovaranje EU projekata obavlja stručne, administrativne i upravno-pravne poslove koji se odnose na ugovaranje. Odjel sudjeluje u pripremi ugovora o dodjeli bespovratnih sredstava s korisnicima i Posredničkim tijelom razine 2 kao i predloženim izmjenama i dopunama ugovora te