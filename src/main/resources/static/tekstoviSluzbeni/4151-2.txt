 te se sigurnosni rizici mogu isključiti. Iznimno, izloženost može prekoračiti:
a) niske vrijednosti upozorenja za električna polja navedena u Prilogu II. Tablici B1, ako je to opravdano praksom ili procesom, pod uvjetom da nisu prekoračene granične vrijednosti izloženosti za učinke na osjetila navedene u Prilogu II. Tablica A3; ili
1. nisu prekoračene granične vrijednosti izloženosti za učinke na zdravlje navedene u Prilogu II., tablici A2;
2. spriječeno je prekomjerno pražnjenje iskrom i dodirne struje navedeno u Prilogu II, tablici B3 primjenom zaštitnih mjera iz članka 6. stavka 6. ovoga Pravilnika i
3. radnici su obaviješteni o situacijama iz točke (f) članka 7. ovoga Pravilnika;
b) niske vrijednosti upozorenja za magnetska polja navedena u Prilogu II. Tablici B2, ako je to opravdano praksom ili procesom, uključujući u glavi i trupu, tijekom smjene, pod uvjetom da nisu prekoračene granične vrijednosti izloženosti za učinke na osjetila navedene u Prilogu II. Tablici A3; ili
1. granične vrijednosti izloženosti za učinke na osjetila prekoračene su samo privremeno;
2. granične vrijednosti izloženosti za učinke na zdravlje navedene u Prilogu II. Tablici A2 nisu prekoračene;
3. poduzete su mjere sukladno članku 6. stavku 9. ovoga Pravilnika, ako postoje kratkotrajni simptomi iz točke (a) stavka 9. toga članka; i
4. radnici su obaviješteni o situacijama iz točke (f) članka 7. ovoga Pravilnika.
(4) Neovisno o stavcima 2. i 3. ovoga članka, izloženost može prekoračiti:
(a) granične vrijednosti izloženosti za učinke na osjetila navedene u Prilogu II., tablici A1 tijekom smjene, ako je to opravdano praksom ili procesom, pod uvjetom da:
1. vrijednosti su prekoračene samo privremeno;
2. granične vrijednosti izloženosti za učinke na zdravlje navedene u Prilogu II. tablici A1 nisu prekoračene;
3. poduzete su posebne mjere zaštite sukladno članku 6. stavku 7. ovoga Pravilnika;
4. poduzete su mjere sukladno članku 6. stavku 9. ovoga Pravilnika, ako postoje kratkotrajni simptomi iz točke (b) tog stavka; i
5. radnici su obaviješteni o situacijama iz točke (f) članka 7. ovoga Pravilnika;
(b) granične vrijednosti izloženosti za učinke na osjetila (Prilog II., tablica A3 i Prilog III., tablica A2) tijekom smjene, ako je to opravdano praksom ili procesom, pod uvjetom da:
1. vrijednosti su prekoračene samo privremeno;
2. granične vrijednosti izloženosti za učinke na zdravlje (Prilog II. tablica A2 i Prilog III., tablice A1 i A3) nisu prekoračene;
3. poduzete su mjere sukladno članku 6. stavku 9. ovoga Pravilnika, ako postoje kratkotrajni simptomi iz točke (a) tog stavka; i
4. radnici su obaviješteni o okolnostima iz članka 7. točke (f) ovoga Pravilnika.
POGLAVLJE 2. OBVEZE POSLODAVACA
Procjena rizika i određivanje izloženosti
Članak 5.
(1) Poslodavac je obvezan Hrvatskom zavodu za zaštitu zdravlja i sigurnost na radu dostaviti podatke o svim radnicima za čija je mjesta rada procijenjen velik rizik izloženosti elektromagnetskim poljima. Neovisno od odredaba posebnih propisa o uvođenju mjera za poticanje poboljšanja sigurnosti i zdravlja radnika na radu i članka 7. ovoga Pravilnika, procjena rizika može se objaviti na zahtjev sukladno odredbama posebnih propisa. U slučaju obrade osobnih podataka zaposlenika tijekom takve procjene, svako objavljivanje osobnih podataka mora biti sukladno odredbama posebnih propisa kojima se uređuje tajnost podataka. Osim ako ne prevlada interes javnosti za objavu, javnopravna tijela koja su nadležna za poslove zaštite na radu koja imaju presliku procjene, mogu odbiti zahtjev za pristup procjeni ili za objavom procjene, kada bi objavljivanje narušilo zaštitu poslovnih interesa poslodavca, uključujući i intelektualno vlasništvo. Poslodavci mogu odbiti otkrivanje ili objavljivanje procjene pod istim uvjetima.
(2) U svrhu sve obuhvatnije procjene iz stavka 1. ovoga članka, poslodavac utvrđuje i procjenjuje elektromagnetska polja na mjestu rada, uzimajući u obzir odgovarajuće praktične smjernice navedene u neobvezujućem 