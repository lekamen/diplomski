102 09.11.2016 Odluka i Rješenje Ustavnog suda Republike Hrvatske broj: U-IIIA-2910/2015 od 28. rujna 2016.
USTAVNI SUD REPUBLIKE HRVATSKE
2191
Ustavni sud Republike Hrvatske, u Drugom vijeću za odlučivanje o ustavnim tužbama, u sastavu sutkinja Ingrid Antičević Marinović, predsjednica Vijeća te suci Mato Arlović, Snježana Bagić, Davorin Mlakar, Rajko Mlinarić i Miroslav Šumanović, članovi Vijeća, u postupku koji je ustavnom tužbom pokrenuo Ivica Samardžić iz Koprivnice, na sjednici održanoj 28. rujna 2016. jednoglasno je donio
ODLUKU
I. Ustavna tužba se usvaja.
II. Žalbeno vijeće u području prava industrijskog vlasništva Republike Hrvatske dužno je donijeti odluku o žalbi podnositelja (tužitelja) izjavljenoj protiv rješenja Državnog zavoda za intelektualno vlasništvo, klasa: UP/I-381-03/01-010/0626, ur.broj: 559-03/2-12-042 ŠJ od 6. veljače 2012., ali ne duljem od tri (3) mjeseca, računajući od prvog idućeg dana nakon objave ove odluke u »Narodnim novinama«.
III. Na temelju članka 63. stavka 3. Ustavnog zakona o Ustavnom sudu Republike Hrvatske (»Narodne novine« broj 99/99., 29/02. i 49/02. – pročišćeni tekst), podnositelju ustavne tužbe Ivici Samardžiću određuje se primjerena naknada zbog povrede ustavnog prava iz članka 29. stavka 1. Ustava Republike Hrvatske (»Narodne novine« broj 56/90., 135/97., 113/00., 28/01., 76/10. i 5/14.) u iznosu od 7.600,00 kuna.
IV. Naknada iz točke III. izreke ove odluke bit će isplaćena iz državnog proračuna u roku od tri (3) mjeseca od dana podnošenja zahtjeva podnositelja Ministarstvu pravosuđa Republike Hrvatske za njezinu isplatu.
RJEŠENJE
I. Ustavna tužba u dijelu koji se odnosi na duljinu žalbenih postupaka broj: »20080039 (VZ20130036) i 20010891 (VZ20130046)« koji se vode pred Žalbenim vijećem u području prava industrijskog vlasništva Republike Hrvatske, se odbacuje.
II. Ova odluka i rješenje objavit će se u »Narodnim novinama«.
Obrazloženje
I. POSTUPAK PRED USTAVNIM SUDOM
1. Ivica Samardžić iz Koprivnice, Kraljice Jelene 104, (u daljnjem tekstu: podnositelj) podnio je 6. srpnja 2015. ustavnu tužbu smatrajući da mu je zbog dugotrajnosti upravnog postupka, koji se vodi pred Žalbenim vijećem u području prava industrijskog vlasništva Republike Hrvatske (u daljnjem tekstu: Žalbeno vijeće), zbog nedonošenja odluke o žalbi izjavljenoj protiv rješenja Državnog zavoda za intelektualno vlasništvo, klasa: UP/I-381-03/01-010/0626, ur.broj: 559-07/2-12-042 od 6. veljače 2012., sukladno presudi Upravnog suda u Zagrebu broj: Usl-2985/13-7 od 17. ožujka 2015. kojom je poništeno rješenje Žalbenog vijeća, klasa: UP/II-381-08/12-01070017, ur.broj: 559-09/1-12-005, broj žalbenog predmeta: VZ20120017 od 18. lipnja 2013. te zbog nedonošenja rješenja po izjavljenim žalbama u predmetima broj: »20080039 (VZ20130036) i 20010891 (VZ20130046)« povrijeđeno pravo na donošenje odluke u razumnom roku, zajamčeno člankom 29. stavkom 1. Ustava.
2. Za potrebe ustavnosudskog postupka pribavljena je preslika spisa Državnog zavoda za intelektualno vlasništvo, Žalbenog vijeća, broj žalbenih predmeta: VZ20120017, VZ20130036 i VZ20130046.
II. PREGLED RADNJI U POSTUPKU
3. Rješenjem Državnog zavoda za intelektualno vlasništvo, klasa: UP/I-381-03/01-010/0626, ur.broj: 559-03/2-12-042-ŠJ od 6. veljače 2012. odbijen je zahtjev podnositelja za priznanje patenta pod brojem PK20010626.
Podnositelj je protiv navedenog rješenja 9. ožujka 2012. izjavio žalbu.
Rješenjem Žalbenog vijeća klasa: UP/II-381-08/12-010/10017, ur.broj: 559-09/1-12-005 od 18. lipnja 2013. odbijena je kao neosnovana žalba podnositelja izjavljena protiv rješenja Državnog zavoda za intelektualno vlasništvo, klasa: UP/I-381-03/01-010/0626, ur.broj: 559-03/2-12-042-ŠJ od 6. veljače 2012., donesenog u postupku povodom zahtjeva za priznanje patenta u postupku potpunog ispitivanja.
Podnositelj je Upravnom sudu u Zagrebu 29. srpnja 2013. podnio tužbu protiv rješenja Žalbenog vijeća klasa: UP/II-381-08/12-010/0017, ur.broj: 559-09/1-12-005 od 18. lipnja 2013.
Presudom