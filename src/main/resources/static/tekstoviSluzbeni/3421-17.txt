uvjetima, pa će slijedom toga utvrditi način i opseg rada.
Članak 104.
Radnik je, po osnovi zaštite na radu, posebno dužan:
– raditi sa nužnom pozornošću i na način koji ne ugrožava život i zdravlje svoje i drugih zaposlenika, te sigurnost opreme i uređaja,
– na radnom mjestu poznavati uvjete i opasnosti rada, pridržavati se propisanih i priznatih mjera zaštite na radu i uputa proizvođača sredstava rada, kao i pisanih i usmenih uputa Poslodavca
– održavati i upotrebljavati u ispravnom stanju sigurnosne uređaje i osobna zaštitna sredstva koja su mu povjerena na uporabu i rukovanje,
– obvezno upozoriti neposrednog rukovoditelja na sve kvarove i nedostatke na uređajima, opremi, sigurnosnim uređajima, osobnim zaštitnim sredstvima, kao i na izvanredne pojave pri radu i postupke drugih osoba koje mogu oštetiti, uništiti određenu opremu ili ugroziti život i zdravlje radnika,
– ovladati znanjima iz zaštite na radu u mjeri potrebnoj za rad na siguran način,
– podvrći se provjeri da je pod utjecajem alkohola i drugih sredstava ovisnosti,
– pristupiti zdravstvenim, psihofizičkim i drugim pregledima na koje je upućen.
Članak 105.
Provjera radnikove osposobljenosti i znanja iz područja zaštite na radu obavlja se:
– prije no što radnik samostalno započne obavljati poslove,
– kada se promjeni tehnologija rada (novi strojeva, oprema, alati i dr.),
– kada uzastopno obavlja radne zadatke suprotno pravilima zaštite na radu.
Članak 106.
Poslodavac provjerava uvjete rada u radnim prostorima u kojima tehnološki postupci utječu na promjenu tih uvjeta sa stajališta fizikalnih, kemijskih i bioloških činitelja, a za određena radna mjesta osigurava uvjete za pranje i tuširanje zagrijanom vodom.
Članak 107.
Poslodavac i stručne službe Poslodavca utvrđuju, pored zakonom utvrđenih, i druga radna mjesta na kojima su radnici izloženi štetnim utjecajima te organiziraju preventivne liječničke preglede za radnike koji rade na tim radnim mjestima.
Članak 108.
Radnici imaju pravo izabrati povjerenika za zaštitu na radu, o čemu su dužni obavijestiti poslodavca.
Povjerenik za zaštitu na radu i sindikalni povjerenik ne mogu istodobno biti ovlaštenici poslodavca za zaštitu na radu.
Članak 109.
Povjerenik radnika za zaštitu na radu djeluje sukladno Zakonu o zaštiti na radu i ovom Ugovoru, a povjerene poslove obavlja za vrijeme svog radnog vremena.
Poslodavac će osigurati osposobljavanje povjerenika zaštite na radu i snositi troškove osposobljavanja, kao i sve troškove u vezi s njegovim radom.
Za obnašanje dužnosti povjerenika radnika za zaštitu na radu povjerenik ima pravo na naknadu plaće za najmanje tri sata tjedno.
VIII. NAKNADA ŠTETE
Članak 110.
Svaki je radnik obvezan poslove preuzete Ugovorom obavljati savjesno i stručno prema uputama Poslodavca, odnosno ovlaštenih osoba u skladu s opisom poslova, naravi i vrstom radnog mjesta.
Radnik koji na radu ili u vezi s radom namjerno ili zbog krajnje nepažnje uzrokuje štetu Poslodavcu, dužan je štetu nadoknaditi.
Ako štetu uzrokuje više radnika, svaki radnik odgovara za svoj dio štete koji je uzrokovao.
Ako se za svakog radnika ne može utvrditi dio štete koji je on uzrokovao, smatra se da su svi radnici podjednako odgovorni i nadoknađuju štetu u jednakim dijelovima.
Pored obveze naknade štete, radniku se zbog skrivljenog ponašanja odnosno kršenja radnih obveza može izreći i mjera pisanog upozorenja na kršenje radnih obveza.
Poslodavac može i otkazati ugovor o radu zbog skrivljenog ponašanja radnika zavisno od težine povrede i stava Poslodavca da nastavak radnog odnosa nije moguć uz uvažavanje svih osobito važnih činjenica i okolnosti i interesa obiju ugovornih strana (radnika i Poslodavca).
IX. ZAŠTITA PRAVA RADNIKA
Članak 111.
Radnik koji smatra da mu je poslodavac povrijedio neko pravo iz radnog odnosa može u roku od 15 dana od dana dostave odluke kojim je povrijeđeno njegovo pravo, odnosno od dana saznanja za povredu prava, zahtijevati od poslodavca ostvarenje tog prava.
Ako poslodavac u roku od 15 dana od dostave