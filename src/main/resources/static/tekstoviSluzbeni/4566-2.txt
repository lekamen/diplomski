 izračun prihoda po članu obitelji ulaze ukupni dohodak i neoporezivi primici koji se nalaze na popisu u Prilogu 1 koji je sastavni dio ovoga pravilnika.
Članak 11.
Ako dva ili više studenta ostvare isti broj bodova na temelju članka 9. ovoga pravilnika, prednost pri dodjeli državne stipendije u kategoriji E – studenti slabijega socio-ekonomskog statusa imat će studenti koji imaju niži prihod po članu obitelji u skladu s člankom 9. stavkom 1. točkom 1. ovoga pravilnika.
Članak 12.
(1) Državne stipendije dodjeljuju se prema rang-listi svih studenata prijavljenih na javni natječaj za dodjelu državne stipendije koja se izrađuje za svaku pojedinu kategoriju stipendije iz članka 4. ovoga pravilnika.
(2) Ministarstvo znanosti, obrazovanja i sporta (u daljnjem tekstu: Ministarstvo) prikuplja, u svrhu utvrđivanja rang-liste studenata koji su podnijeli prijavu na natječaj za dodjelu državne stipendije, osobne podatke propisane ovim pravilnikom.
(3) Ministarstvo pribavlja, na obrascima za prijavu na natječaj, od studenata kandidata za dodjelu državne stipendije privolu za prikupljanje i obradu njihovih osobnih podataka za svrhu iz stavka 2. ovoga članka te suglasnost za objavu osobnih podataka iz članka 17. stavka 2. ovoga pravilnika za svrhu osiguranja transparentnosti natječaja.
IZNOS DRŽAVNE STIPENDIJE
Članak 13.
(1) Državna stipendija isplaćuje se u najmanje devet mjesečnih rata od najmanje 1.200,00 kuna do 15. u mjesecu.
(2) Ako su za to osigurana sredstva u Državnome proračunu Republike Hrvatske, ministar može u natječaju za dodjelu državnih stipendija propisati i dodjelu većega mjesečnog iznosa stipendije i/ili dodjelu stipendija u većem broju mjesečnih rata.
(3) Ministar u natječaju za dodjelu državnih stipendija propisuje razdoblje za koje će se dodjeljivati stipendija.
PROVEDBA NATJEČAJA ZA DODJELU DRŽAVNIH STIPENDIJA
Članak 14.
(1) Državne stipendije dodjeljuju se na temelju provedenoga javnog natječaja u kojem se definira način dokazivanja ispunjavanja uvjeta.
(2) Javni natječaj za dodjelu državne stipendije raspisuje ministar do 15. listopada tekuće godine za akademsku godinu.
(3) Natječaj za dodjelu državnih stipendija provodi Povjerenstvo za provedbu javnoga natječaja za dodjelu državnih stipendija, a koje imenuje ministar. Povjerenstvo će o svom radu donijeti Poslovnik.
(4) Povjerenstvo iz stavka 3. ovoga članka ima sedam članova, uključujući i predsjednika Povjerenstva, od kojih su tri člana predstavnici studenata i to dva predstavnika studenata sveučilišta na prijedlog Hrvatskoga studentskog zbora te jedan predstavnik studenata veleučilišta i visokih škola na prijedlog Vijeća studenata veleučilišta i visokih škola, jedan predstavnik Rektorskoga zbora i jedan predstavnik Vijeća veleučilišta i visokih škola te dva predstavnika Ministarstva. Sastav Povjerenstva objavljuje se u natječaju.
Članak 15.
(1) Tekst natječaja za dodjelu državnih stipendija objavljuje se na internetskoj stranici Ministarstva i na internetskim stranicama visokih učilišta.
(2) Prijave za E i D-1 kategoriju stipendija podnose se Internetom na elektroničkome obrascu u Sustavu državnih stipendija dostupnom na adresi koja se objavljuje u sklopu natječaja.
(3) Prijava za P kategoriju stipendije podnosi se na posebnome obrascu koji se preuzima s internetske stranice Ministarstva.
(4) Prijave se smatraju valjanima ako su podnesene pravodobno s potpunom dokumentacijom i na način koji je definiran u natječaju, u propisanome roku koji je naveden u natječaju, a koji ne može biti kraći od 15 radnih dana.
(5) Prijave s nepotpunom dokumentacijom ili prijave koje ne budu podnesene u propisanome roku, neće se razmatrati.
(6) Dopuna dokumentacije koja stigne izvan utvrđenoga roka za podnošenje prijava kao prilog prijavi, neće se razmatrati.
(7) Dostavljena dokumentacija ne vraća se podnositelju prijave.
Članak 16.
Nakon isteka roka za podnošenje prijava na javni natječaj za dodjelu državnih stipendija te razmatranja svih potpunih i pravodobnih prijava, Povjerenstvo 