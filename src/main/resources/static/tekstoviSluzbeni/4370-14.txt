s kolateralom u obliku nekretnina ako je založno pravo upisano u zemljišnoj knjizi u Republici Hrvatskoj, drugoj državi članici ili državi članici OECD-a.
(4) Iznimno od odredbi stavka 1. ovoga članka, imovina za pokriće matematičke pričuve može se ulagati u zajmove s policama osiguranja kao kolateralom.
Ograničenja ulaganja imovine za pokriće tehničkih pričuva osim matematičke pričuve
Članak 31.
(1) Ulaganja imovine za pokriće tehničkih pričuva osim matematičke pričuve ne smiju prelaziti sljedeća ograničenja:
1. ulaganja u imovinu iz članka 30. stavka 1. točaka 3. i 4. ovoga Pravilnika ne smiju prelaziti 35% traženog pokrića tehničkih pričuva osim matematičke pričuve
2. ulaganja u imovinu iz članka 30. stavka 1. točke 5. ovoga Zakona ne smiju prelaziti 25% traženog pokrića tehničkih pričuva osim matematičke pričuve
3. ulaganja u imovinu iz članka 30. stavka 1. točaka 6. i 7. ovoga Pravilnika ne smiju prelaziti 40% traženog pokrića tehničkih pričuva osim matematičke pričuve
4. ulaganja u imovinu iz članka 30. stavka 1. točke 8. ovoga Pravilnika ne smiju prelaziti 20% traženog pokrića tehničkih pričuva osim matematičke pričuve
5. ulaganja u imovinu iz članka 30. stavka 1. točke 9. ovoga Pravilnika ne smiju prelaziti 30% traženog pokrića tehničkih pričuva osim matematičke pričuve
6. ulaganja u imovinu iz članka 30. stavka 1. točke 10. ovoga Pravilnika ne smiju prelaziti 30% traženog pokrića tehničkih pričuva osim matematičke pričuve
7. ulaganja u imovinu iz članka 30. stavka 1. točke 11. ovoga Pravilnika zajedno ne smiju prelaziti 5% traženog pokrića tehničkih pričuva osim matematičke pričuve
8. ulaganja u imovinu iz članka 30. stavka 3. točke 1. ovoga Pravilnika ne smiju prelaziti 5% traženog pokrića tehničkih pričuva osim matematičke pričuve
9. ulaganja u imovinu iz članka 30. stavka 2. točaka 2. i 3. ovoga Pravilnika ne smiju prelaziti 5% traženog pokrića tehničkih pričuva osim matematičke pričuve
10. ulaganja u imovinu iz članka 30. stavka 3. točke 4. ovoga Pravilnika dozvoljena su ako vrijednost zajma nije veća od 60% tržišne vrijednosti nekretnine procijenjene od ovlaštenog sudskog procjenitelja. U slučaju da je na nekretnini već upisano jedno ili više založnih prava, vrijednost zajma ne smije biti veća od 60% tržišne vrijednosti nekretnine umanjene za vrijednost već upisanih založnih prava. Navedena ulaganja ne smiju prelaziti 20% traženog pokrića tehničkih pričuva osim matematičke pričuve
(2) Ulaganje imovine za pokriće tehničkih pričuva osim matematičke pričuve podliježe i sljedećim ograničenjima:
1. najviše 5% imovine za pokriće tehničkih pričuva osim matematičke pričuve može biti uloženo u prenosive vrijednosne papire, instrumente tržišta novca, udjele ili dionice investicijskih fondova i poslovne udjele jednog izdavatelja, a najviše 10% u prenosive vrijednosne papire, instrumente tržišta novca, udjele ili dionice investicijskih fondova i poslovne udjele više izdavatelja koji su međusobno povezane osobe
2. najviše 5% imovine za pokriće tehničkih pričuva osim matematičke pričuve može biti uloženo u depozit kod jedne kreditne institucije, a najviše 10% u depozit kod više kreditnih institucija koje su međusobno povezane osobe
3. najviše 5% imovine za pokriće tehničkih pričuva osim matematičke pričuve može biti uloženo u zajmove jednog zajmoprimca, a najviše 10% u zajmove više zajmoprimaca koji su međusobno povezane osobe
4. najviše 10% imovine za pokriće tehničkih pričuva osim matematičke pričuve može biti uloženo u jednu nekretninu, odnosno u više nekretnina koje su međusobno povezane
5. izloženost imovine za pokriće tehničkih pričuva osim matematičke pričuve riziku druge ugovorne strane kod transakcija s neuvrštenim (OTC) izvedenicama ne smije biti veća od 5% imovine za pokriće tehničkih pričuva osim matematičke pričuve, odnosno 10% imovine za pokriće tehničkih pričuva osim matematičke pričuve ako su druge ugovorne strane međusobno povezane osobe.
(3) Ograničenja iz stavka 2. ovoga članka ne primjenjuju se na prenosive