 mjerila, da je proces analize trajao duže od 6 mjeseci te da su prilikom analize uzeti u obzir i povijesni podaci.
Osporava i navode tužbe o nepravilnoj primjeni ZEK-a navodeći da se upravo radi ostvarivanja pravodobnosti tužitelju odredila i obveza naknada za kašnjenje, a to sve uzimajući u obzir da je pružanje usluga najma vodova osnova za pružanje ostalih usluga na drugim povezanim tržištima kako tužitelju, tako i ostalim operatorima, te je iz tog razloga tuženik morao harmonizirati uvjete pružanja usluga najma vodova sa drugim uvjetima na svim drugim povezanim tržištima.
Predlaže da Sud tužbu odbije kao neosnovanu.
Tužitelj se opširno očitovao na tužiteljev odgovor na tužbu, dostavljen u smislu odredbe članka 6. Zakona o upravnim sporovima (»Narodne novine« 20/10 – dalje u tekstu: ZUS) naglašavajući već istaknute navode i razloge u tužbi te je ustrajao u zahtjevu za održavanjem usmene rasprave radi boljeg razjašnjavanja činjeničnog stanja.
Sud je u predmetu održao usmenu javnu raspravu 29. lipnja 2015. na koju su pristupili punomoćnici tužitelja i tuženika te su u cijelosti ostali kod navoda tužbe odnosno odgovora na tužbu i svojih podnesaka. Punomoćnica tužitelja je naglasila manjkavost činjeničnog supstrata koji je prethodio određivanju regulatornih obveza u predmetnoj stvari kao i spajanje T-Mobila s tužiteljem za koji drži da znatno utječe na utvrđivanje tužiteljeve tržišne snage. Prigovara Analizi tržišta iako naglašava da je u praksi prihvaćeno kako ista čini sastavni dio odluke o regulatornim obvezama, ali je katkada teško precizno razaznati koje obveze i u kojim rokovima treba poštovati poduzetnik kojem su određene.
Tuženik u svom izlaganju također naglašava da je u europskoj praksi prihvaćano da se analiza tržišta smatra dijelom odluke, a što se tiče prekršajnih postupaka navodi da vrlo restriktivno pristupa prekršajnom gonjenju i to tek u krajnjem slučaju nepostupanja po regulatornim obvezama.
Tuženik je napomenuo da tužitelj po predmetnoj Analizi posluje nesmetano već tri godine što govori u prilog pravilnosti odluke koja je temeljem tog dokumenta utvrđena. Što se tiče činjeničnog stanja navodi kako su relevantni podaci tuženiku poznati iz redovnih tromjesečnih izvješća koji se podnose i iz kojih se može utvrditi udjele poduzetnika na mjerodavnom tržištu. S obzirom na to da je u tijeku izrada nove analize mjerodavnog tržišta te je obavljen i drugi krug rasprave te se predmet nalazi u postupku notifikacije kod Europske komisije, postavlja postojanje pravnog interesa tužitelja na inzistiranju na predmetnom sporu.
Imajući na umu utvrđeno činjenično stanje u upravnome postupku kao i rezultate upravnog spora, provedene dokaze te navode stranaka na održanoj javnoj usmenoj raspravi, Sud je ocijenio tužbeni zahtjev neosnovanim.
U odnosu na prigovore tuženog o upitnom pravnom interesu tužitelja za vođenje predmetnog spora, s obzirom na novi postupak analize predmetnog tržišta, Sud nalazi da isti nije osnovan. U upravnome sporu se propituje zakonitost pojedinačnih odluka kojim javnopravno tijelo odlučuje o pravu, obvezi, odnosno pravnom interesu stranke u upravnoj stvari sve dok su navedeni akti na pravnoj snazi. S obzirom da u predmetnoj stvari još nije dovršen postupak već je u tijeku postupak notifikacije kod Europske komisije Sud nalazi nedvojbenim pravni interes tužitelja za vođenje predmetnog spora.
Procesne prigovore tužbe Sud ne nalazi osnovanim. Naime, iako u uvodnom dijelu odluke nedostaje ime stranke i oznaka o pokretanju postupka po službenoj dužnosti, navedeno predstavlja manju procesnu povredu koja nije od utjecaja na zakonitost samog osporenog akta.
U odnosu na prigovor vezan uz povredu članka 98. stavka 3. ZUP-a uslijed neodređenosti i nejasnoće izreke rješenja, valja navesti da su sporovi vezani uz područje elektroničkih komunikacija, korištenje komunikacijskih mreža i pružanje elektroničkih i komunikacijskih usluga, pružanje univerzalnih usluga te zaštitu prava korisnika u svakom slučaju posebni i