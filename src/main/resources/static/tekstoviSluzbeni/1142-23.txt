 predsjednik Udruženja odobrio navedeni zapisnik isti proslijeđen poslovnoj tajnici Udruženja. Svjedok navodi kako on ništa ne dostavlja članicama Udruženja jer nije poslovni tajnik Udruženja.
Svjedok nadalje navodi kako je ključno pitanje o kojem se raspravljalo na sjednici Udruženja održanoj 25. listopada 2012 bilo je usklađenje hrvatskog zakonodavstva s pravnom stečevinom Europske unije, a vezano za propise iz područja nautičkog turizma. Također se raspravljalo o ocjeni marina odnosno dodijeli nagrada koje HGK tradicionalno provodi zajedno sa HRT-om. Treća tema sjednice je bila rasprava o nacrtu Zakona o pomorskom dobru i morskim lukama. Svjedok je naveo kako je izjavu koja glasi: »Nazočni su također najavili da za sljedeću godinu njihove marine neće podizati cijene usluga (vezova), a oni koji će i podizati cijene ići će s minimalnim poskupljenjem (za postotak inflacije u RH)« izrekao svjedok B. Svjedok je naveo kako je navedena izjava izrečena nakon što je formalno završila sjednica, ali dok su svi sudionici bili prisutni u dvorani u kojoj se održavao sastanak, a svjedok je stekao dojam kako je svjedok B tu izjavu izrekao kao predstavnik ACI-ja, a ne kao predsjednik Udruženja. Ne može se sjetiti jesu li ostali sudionici u trenutku kad je izrečena navedena izjava sjedili za stolom. Navedena izjava je izrečena u neformalnoj atmosferi, pri čemu pojašnjava kako neformalna atmosfera znači da nakon što je sjednica završila neki su se počeli ustajati odnosno spremati ali kao što je normalno u takvim situacijama, sudionici sastanaka su međusobno razgovarali. Svjedok se ne može sjetiti tko je s kim razgovarao. Također se ne sjeća kome je svjedok B rekao gore navedenu izjavu, ali navodi da je svjedok B tu izjavu neformalno izjavio odnosno komentirao na glas, a kako je svjedok sjedio pokraj svjedoka B, on je tu izjavu čuo. Nije tražio dodatno pojašnjenje sporne izjave svjedoka B. Ne zna tko je čuo tu izjavu, ali je bila dovoljno glasna da su je mogli čuti i drugi, međutim svjedok nije čuo nikakvu reakciju drugih sudionika sjednice na izjavu svjedoka B. Osim navedene izjave svjedoka B, nije čuo da je netko drugi spominjao cijene vezova.
Na upit o razlozima unošenja sporne rečenicu na zapisnik ako ista nije izrečena na sjednici i zašto je koristio izraz »nazočni«, ako je tu rečenicu izrekao svjedok B, svjedok je odgovorio kako zapisnici sa sjednica Udruženja odnosno općenito zapisnici sa sjednica udruženja pri HGK koja svjedok vodi nisu toliko formalni poput zapisnika s usmene rasprave Agencije ili zapisnika sa sudskih postupaka. Na sjednicama udruženja se općenito drže dnevnog reda ali se dosta preskače sa teme na temu. Ono što je na sjednici udruženja navedeno ne piše se kronološkim redom. U kontekstu navedene izjave svjedok ističe kako je ona njemu dolazila na prvu točku dnevnog reda. Nadalje navodi kako se ne može točno sjetiti zašto je koristio izraz »nazočni« ali s obzirom da je svjedok B bio predsjednik uprave ACI-ja koja broji 21 marinu, svjedok je generalizirao izjavu svjedok B. Navodi kako protiv njega nije pokrenut nikakav postupak zbog činjenice da je u zapisnik sa sjednice Udruženja održane 25. listopada 2012. unio izjavu koja nije izrečena na toj sjednici.
Nadalje, svjedok navodi kako se ne sjeća da je imao slučajeve da su članice udruženja u kojima je on bio poslovni tajnik stavljale primjedbe na zapisnik. Pojašnjava kako su bitan dio zaključci koji se u zapisnik unose od riječi do riječi, ostali dio zapisnika sadržava interpretaciju svjedoka onoga što je bitno i o čemu se izjavljivalo i pričalo na sjednici. O zaključcima se glasa te poslovni tajnik udruženja ima obavezu postupati po tim zaključcima. Svjedok pojašnjava da su zaključci iz zapisnika bitni za njegov rad odnosno ono po čemu se on ravna. Sudionici predlažu donošenje zaključka, a predsjednik navedene prijedloge stavlja na glasanje. Navodi kako sjednice znaju potrajati po četiri pa čak i osam sati pa ne bi imalo smisla da se unosi sve što je tamo rečeno. Kad se