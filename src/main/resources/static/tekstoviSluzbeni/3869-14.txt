projektu u Podmjeri 19.2 iznosi do 100.000 eura u protuvrijednosti u kunama prema tečaju Europske komisije ili do najvišeg iznosa propisanog Programom i provedbenim propisima za pojedine mjere, podmjere, tipa operacije ukoliko je iznos manji od 100.000 eura
7. nositelj odabranog projekta je dužan prijaviti se u Evidenciju korisnika najkasnije do podnošenja Zahtjeva za potvrdu natječaja i rezervaciju sredstava sukladno članku 34. stavku 3. ovoga Pravilnika za LAG natječaj na kojem je projekt odabran.
Raspisivanje LAG natječaja
Članak 31.
(1) Odabrani LAG ima pravo na raspisivanje natječaja za pojedini tip operacije (u daljnjem tekstu: LAG natječaj) ukoliko su ispunjeni sljedeći uvjeti:
− tip operacije za koju se raspisuje LAG natječaj naveden je u odabranoj LRS
− Agencija za plaćanje raspisala je najmanje jedan nacionalni natječaj za taj tip operacije
− postoji dovoljno raspoloživih sredstava u važećem Planu provedbe LRS za tip operacije za koji se raspisuje LAG natječaj.
(2) LAG natječajem mora biti definirano slijedeće:
− rokovi i uvjeti podnošenja za nositelje projekata
− tip operacije za koji se raspisuje natječaj
− prihvatljivi korisnici
− iznos javne potpore za dodjelu nositeljima odabranih projekata
− intenzitet javne potpore s jasno definiranim uvećanjima
− dokumentacija prilikom podnošenja projekta
− kriteriji odabira projekata.
(3) Kriteriji odabira projekata moraju biti jasni, mjerljivi i transparentni i naznačeni u LAG natječaju.
(4) Odabrani LAG je dužan objaviti LAG natječaj na mrežnoj stranici LAG-a.
(5) Po objavi LAG natječaja, odabrani LAG je dužan obavijestiti Agenciju za plaćanja, a Agencija za plaćanja obavlja rezervaciju sredstava odabranom LAG-u u iznosu javne potpore namijenjenu za dodjelu odabranim projektima.
(6) Nakon završetka postupka odabira projekata po LAG natječaju, odabrani LAG je dužan objaviti rezultate odabira na vlastitoj mrežnoj stranici i obavijestiti svakog nositelja projekta o rezultatima provedenog LAG natječaja.
(7) Ukoliko odabrani LAG promjeni podatak iz članka 22. stavka 1. ovoga Pravilnika, od dana nastanka promjene podataka do dana pravomoćnosti Odluke o odobrenju/odbijanju promjene ili Odluke o izmjeni Odluke o odabiru LAG-a, odabrani LAG nema pravo raspisati LAG natječaj.
Odabir projekata na razini LAG-a
Članak 32.
(1) Odabrani LAG prilikom postupka odabira projekata je dužan primjenjivati LRS koja je bila važeća u trenutku objavljivanja LAG natječaja.
(2) Procedura odabira projekata, uključujući proceduru odabira projekta u kojima je korisnik sam LAG, procedura izbjegavanja sukoba interesa i kriteriji odabira projekata na razini LAG-a moraju biti opisani u LRS i aktima LAG-a.
(3) Pri odabiru projekta od strane odabranog LAG-a moraju se ispuniti najmanje sljedeći kriteriji:
− odabir projekta mora biti proveden na temelju objektivnih, transparentnih i mjerljivih kriterija odabira, a procedura odabira mora biti navedena u LRS
− prilikom odlučivanja o odabiru projekta mora se osigurati transparentnost i nepristranost odabira projekata i izbjegavati sukob interesa.
(4) Najmanje 51 % članova upravnog (izvršnog) tijela odabranog LAG-a mora odobriti projekt.
(5) Osobe koje odabiru projekt mogu biti članovi/zaposlenici/volonteri LAG-a i/ili vanjski stručnjaci.
(6) Odabir projekata može obavljati i upravno (izvršno) tijelo odabranog LAG-a.
(7) Sukob interesa iz stavka 3. ovoga članka postoji kada je nepristran odabir projekta na LAG razini bilo koje osobe vezane odabirom ugrožen zbog prilike da ta osoba svojom odlukom ili drugim djelovanjem pogoduje sebi ili sebi bliskim osobama (članovi obitelji: bračni ili izvanbračni drug, srodnici po krvi u uspravnoj liniji, braća i sestre te posvojitelji), zaposleniku ili članu LAG-a, članu upravnog (izvršnog) ili nadzornog tijela LAG-a ili čelniku tijela LAG-a ili bilo koje druge udruge povezane na bilo koji način s LAG-om, društvenim skupinama i organizacijama, a protivno javnom interesu i to u slučajevima obiteljske povezanosti, ekonomskih