 godine kada je odlučeno o dokaznim prijedlozima stranaka te je određeno da će se rasprava u ovom kaznenom predmetu održati dana 12., 13., 19. i 20. veljače 2015. godine.
U međuvremenu je dana 24. studenog 2014. godine donijeto rješenje kojim je odbijen zahtjev branitelja optuženika da se sa hrvatskog na mađarski jezik prevede dokumentacija na kojoj se temelji potvrđena optužnica USKOK-a broj K-US-145/11 od 31. ožujka 2014. godine kao preuranjen, a danas 15. prosinca 2014. godine donijeto je rješenje kojim se odbacuje kao nedopuštena žalba optuženika izjavljena po njegovim braniteljima, a koja je izjavljena protiv rješenja ovog suda broj K-US-50/14 od 24. studenog 2014. godine.
Stoga je dana 30. prosinca 2014. godine spis povodom žalbe branitelja optuženika dostavljen Vrhovnom sudu RH na odluku, a do današnjeg dana nije nam dostavljena odluka Vrhovnog suda RH niti nam je vraćen naš spis.
Rasprava koja je bila zakazana za dane 12., 13., 19. i 20. veljače 2015. godine nije održana iz razloga što se spis u tom trenutku nalazio na Vrhovnom sudu RH i do termina u kojem je bila zakazana rasprava nije vraćen ovom sudu.
U ovom trenutku spis se još uvijek nalazi na Vrhovnom sudu RH.
U prilogu ovog dopisa dostavljamo vam preslike zapisnika od 24. studenog i 08. prosinca 2014. godine kada je održano pripremno ročište, presliku zapisnika s rasprave od 12. veljače 2015. te preslike rješenja ovog suda broj K-US-50/14 od 24. studenog 2014. i 15. prosinca 2014.«
2) Optužnica protiv podnositelja 23. rujna 2011.
207. USKOK je 23. rujna 2011. pod brojem K-US-145/11, IS-US-35/11 podignuo optužnicu protiv podnositelja zbog kaznenog djela protiv službene dužnosti – primanjem mita iz članka 347. stavka 1. KZ-a/97 (listovi 2.383 – 2.412 spisa), optužujući podnositelja da je:
»početkom 2008. godine, u Zagrebu i Budimpešti, kao predsjednik Vlade Republike Hrvatske, sa Zsoltom Tamasom Hernadijem, predsjednikom Uprave mađarske naftne kompanije MOL Hungarian Oil and Gas Plc., dogovorio da će za iznos od 10.000.000,00 eura, poduzeti sve kako bi se zaključila izmjena i dopuna Ugovora o međusobnim odnosima dioničara koji se odnosi na trgovačko društvo INA d.d., na način da će Republika Hrvatska, MOL-u Hungarian Oil and Gas Plc., neosnovano omogućiti prevladavajući utjecaj nad tim društvom i sklopiti ugovor o izdvajanju plinskog poslovanja iz trgovačkog društva INA d.d., kojim se izdvaja onaj dio plinskog poslovanja koji stvara gubitak trgovačkom društvu INA d.d., koji će u cijelosti preuzeti Republika Hrvatska, nakon čega je, znajući da je zaključenje takvih ugovora protivno interesima Republike Hrvatske, u cilju realizacije dogovora sa Zsoltom Tamasom Hernadijem, koristeći autoritet predsjednika Vlade Republike Hrvatske i predsjednika Hrvatske demokratske zajednice, najprije krajem listopada 2008. godine, na sjednici užeg kabineta Vlade Republike Hrvatske iznio stajalište da zahtjeve MOL Hungarian Oil and Gas Plc. za prepuštanje većine u upravljačkim tijelima i izdvajanje neprofitnog dijela plinskog poslovanja treba prihvatiti, a nakon toga početkom studenog 2008. godine, na sjednici Predsjedništva Hrvatske demokratske zajednice ponovio takvo stajalište, te iznio i nametnuo svoje unaprijed pripremljene zaključke o bitnim elementima izmjene i dopune Ugovora o međusobnim odnosima dioničara koji se odnosi na trgovačko društvo INA d.d. i ugovora o izdvajanju plinskog poslovanja, prema kojima će Vlada Republike Hrvatske prepustiti MOL Hungarian Oil and Gas Plc. kontrolu nad upravljanjem trgovačkim društvom INA d.d., a plinsko poslovanje urediti na način da se izdvoji onaj dio plinskog poslovanja koji stvara gubitak trgovačkom društvu INA d.d. i da isti u cijelosti preuzme Republika Hrvatska, neistinito prikazavši da je zaključenje takvih ugovora u interesu Republike Hrvatske, iako njihovim zaključenjem Republika Hrvatska omogućava MOL Hungarian Oil and Gas Plc. kontrolu nad upravljanjem trgovačkim društvom INA d.d., društvom od posebnog interesa za Republiku