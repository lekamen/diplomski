4 13.01.2016 Izmjena Pravilnika o postupku pred Vijećem sportske arbitraže Hrvatskog olimpijskog odbora
HRVATSKI OLIMPIJSKI ODBOR
29
Na temelju članka 52. Zakona o sportu (urednički pročišćeni tekst »Narodne novine« broj 71/06, 150/08, 124/10, 124/11, 86/12, 94/13 i 85/15) i članka 80. i 81. Statuta Hrvatskog olimpijskog odbora (925/15), na prijedlog Vijeća Hrvatskog olimpijskog odbora s 42. sjednice održane 11. prosinca 2015., Skupština Hrvatskog olimpijskog odbora na svojoj 42. sjednici održanoj 22. prosinca 2015. donosi
IZMJENU PRAVILNIKA
O POSTUPKU PRED VIJEĆEM SPORTSKE ARBITRAŽE HRVATSKOG OLIMPIJSKOG ODBORA (»Narodne novine« 11/15)
Članak 1.
1.1./ Pravilnik o postupku pred Vijećem sportske arbitraže Hrvatskog olimpijskog odbora (»Narodne novine« 11/15) izmjenjuje se na način opisan ovim člankom.
1.2./ Odredba čl. 21 st. 2 Pravilnika o postupku pred Vijećem sportske arbitraže Hrvatskog olimpijskog odbora (»Narodne novine« 11/15) stavlja se izvan snage te se zamjenjuje novom odredbom koja sada glasi:
»Ako Vijeće sportske arbitraže usvoji zahtjev, ono će djelomično ili u cijelosti ukinuti preispitivanu odluku. VSA može i preinačiti preispitivanu odluku.«
Članak 2.
2.1./ Ostale odredbe Pravilnika o postupku pred Vijećem sportske arbitraže Hrvatskog olimpijskog odbora (»Narodne novine« 11/15) ostaju nepromijenjene.
2.2./ Ova izmjena Pravilnika objavljuje se u »Narodnim novinama«, a stupa na snagu 8. dana od dana objavljivanja.
Broj: 1072/15
Zagreb, 22. prosinca 2015.
Predsjednik Hrvatskog olimpijskog odbora dr. sc. Zlatko Mateša, v. r.
