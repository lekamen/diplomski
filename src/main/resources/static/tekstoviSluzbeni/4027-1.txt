 nisu pojedinačni akti iz članka 62. stavka 1. Ustavnog zakona.
Radna mjesta pojedinih rukovodećih državnih službenika iz dijela odredbi prethodno navedenih zakona uređena su po »hibridnom« zakonskom modelu koji sadržava i elemente službeničkog prava i elemente dužnosničkog prava. Oni su statusno državni službenici, ali su zaposleni na mandat od 4 godine, te su podvrgnuti imenovanju i razrješenju kao da je riječ o dužnosnicima.
Sukladno opisanom zakonskom modelu, Ustavni sud utvrđuje: s aspekta zaštite individualnih ustavnih prava, sva radna mjesta osoba u tom statusu smatraju se položajnim radnim mjestima jer je tim osobama nakon isteka mandata osigurano radno mjesto u državnoj službi. Njihov ne-reizbor na položajno radno mjesto nije odlučivanje o njihovom materijalnom ustavnom pravu (kao što je pravo na rad), za koje bi Ustavni sud bio nadležan ratione materiae pružiti zaštitu. Zbog istih razloga ni njihovo razrješenje s položajnog radnog mjesta također ne predstavlja odlučivanje o njihovom materijalnom ustavnom pravu (kao što je pravo na rad) pa ne može biti predmet ustavnog spora.
5. Ustavni sud se u ovom postupku nije bavio ustavnopravnom prihvatljivošću zakonskog uređenja radnog statusa takvih službenika.
6. Članak 72. Ustavnog zakona glasi:
»Članak 72.
Ustavni sud će rješenjem odbaciti ustavnu tužbu: ako nije nadležan ...«
7. Budući da se osporena presuda ne može smatrati aktom iz članka 62. stavka 1. Ustavnog zakona, na temelju članka 72. Ustavnog zakona odlučeno je kao u točki I. izreke. Objava rješenja (točka II. izreke) temelji se na članku 29. Ustavnog zakona.
Broj: U-III-2956/2013
Zagreb, 18. svibnja 2016.
USTAVNI SUD REPUBLIKE HRVATSKE
Predsjednica dr. sc. Jasna Omejec, v. r.
