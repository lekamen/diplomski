 trećem i četvrtom godišnjem razdoblju provedbe poslovnog plana dokaze troškova iz prethodnog razdoblja (račune, obračune i dr.) s dokazima o plaćanju priloženih troškova;
(c) za peto razdoblje provedbe poslovnog plana dokaze troškova iz četvrtog i petog godišnjeg razdoblja provedbe poslovnog plana i potvrdu Ministarstva o ostvarenju ciljeva poslovnog plana.«
Članak 8.
Naslov iznad članka 14. mijenja se i glasi: »Isplata potpore«.
Članak 14. mijenja se i glasi:
»Članak 14.
(1) Za petogodišnje razdoblje od dana kada je Ministarstvo odobrilo poslovni plan proizvođačkoj organizaciji potpora se isplaćuje kao paušalna potpora u godišnjim obrocima.
(2) Za prvo godišnje razdoblje provedbe poslovnog plana proizvođačkoj organizaciji će se isplatiti potpora na temelju planiranih troškova iz poslovnog plana.
(3) Prilikom podnošenja Zahtjeva za isplatu potpore iz drugog, trećeg i četvrtog godišnjeg razdoblja isplata se temelji na planiranim troškovima tog razdoblja te ostvarenim i dokazanim troškovima u prethodnom godišnjem razdoblju.
(4) Ukoliko proizvođačka organizacija ne dokaže troškove u odnosu na isplaćena sredstava u iznosu koji je planiran i dodijeljen za prethodno godišnje razdoblje, iznos paušalne potpore za slijedeće godišnje razdoblje obračunski će se prije isplate umanjiti za vrijednost te razlike.
(5) Prije podnošenje Zahtjeva za isplatu potpore za peto, odnosno posljednje, godišnje razdoblje proizvođačka organizacija treba Ministarstvu podnijeti izvješće o postizanju ciljeva iz poslovnog plana, o čemu Ministarstvo izdaje potvrdu iz članka 13. ovoga Pravilnika.
(6) Zadnji obrok isplatit će se nakon utvrđivanja troškova za četvrto i peto godišnje razdoblje, a ukoliko proizvođačka organizacija ne opravda troškove u odnosu na isplaćena sredstava za četvrto godišnje razdoblje iznos potpore za peto godišnje razdoblje obračunski će se prije isplate umanjiti za vrijednost te razlike.
(7) Agencija za plaćanja će obaviti isplatu u roku od mjesec dana od dana zaprimanja pravilno ispunjenog i potpunog Zahtjeva za isplatu potpore.
(8) Potpora iz stavka 1. ovoga članka isplatit će se u skladu sa raspoloživim sredstvima u Državnom proračunu Republike Hrvatske, a ukoliko zahtjevi za potporu premaše iznos raspoloživih sredstava iznos potpore proporcionalno će se smanjiti.
(9) Na kraju svake godine Agencija za plaćanja dostavlja Ministarstvu godišnje izvješće o isplaćenoj potpori iz stavka 1. ovoga članka.«
Članak 9.
U članku 17. stavku 1. riječ »potporu« zamjenjuje se riječima »isplatu potpore«.
U stavku 2. riječ »potporu« zamjenjuje se riječima »isplatu potpore«.
Članak 10.
U članku 21. stavku 1. riječ »potporu« zamjenjuje se riječima »isplatu potpore«.
U stavku 2. riječi »Zahtjeva za potporu« zamjenjuju se riječima »Zahtjeva za isplatu potpore«.
Članak 11.
Dosadašnji Prilog IV zamjenjuje se novim Prilogom IV koji je sastavni dio ovoga Pravilnika.
Dosadašnji Prilog V zamjenjuje se novim Prilogom V koji je sastavni dio ovoga Pravilnika.
Članak 12.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-01/14-01/50
Urbroj: 525-07/0570-15-21
Zagreb, 2. rujna 2015.
Ministar Tihomir Jakovina, v. r.
PRILOG IV


PRILOG V

