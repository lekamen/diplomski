 mogućnost za izvršenje povrede.
Agencija je utvrdila kako je u konkretnom slučaju riječ o zabranjenom sporazumu između poduzetnika koji ne djeluju na istoj razini proizvodnje odnosno distribucije, s time da je Kraš bio poduzetnik na čiju su inicijativu u predmetne ugovore unijete sporne odredbe. Tržišne udjele Agencija nije posebno utvrđivala budući da je u konkretnom slučaju riječ o teškom ograničenju tržišnog natjecanja prema cilju. Zemljopisno područje na kojem predmetna povreda ZZTN-a ima ili može imati učinak jest teritorij Republike Hrvatske. Zaključno, Agencija je utvrdila kako predmetna povreda ZZTN-a nije u praksi izvršavana.
Vezano za trajanje predmetne povrede ZZTN-a, ono je utvrđeno kao razdoblje od 3 godine 9 mjeseci i 2 dana. Sukladno članku 4. stavku 4. Uredbe o kriterijima za izricanje upravno-kaznene mjere, pri utvrđivanju broja godina trajanja povrede, razdoblja kraća od 6 mjeseci Agencija će smatrati razdobljem od pola godine, a razdoblja dulja od 6 mjeseci, ali kraća od jedne godine, Agencija će smatrati punom godinom povrede Zakona. Stoga trajanje povrede u konkretnom slučaju iznosi četiri godine.
NTL je na nastavku glavne rasprave, 16. rujna 2014., u spis predao Ugovor o kupoprodaji za 2014. godinu, sklopljen između Kraša i NTL-a 9. svibnja 2014. godine, koji ne sadrži sporne odredbe članka 6. zbog kojih je vođen predmetni postupak. Međutim, Agencija nije uvažila navedeni dokaz iz razloga što je on dostavljen tek nakon donošenja Obavijesti o utvrđenom činjeničnom stanju, odnosno nakon što je Agencija utvrdila postojanje i trajanje povrede ZZTN-a. Pritom, Agencija ističe kako se uzimanjem u obzir tog datuma od 9. svibnja 2014. u kontekstu prestanka trajanja povrede ZZTN-a ne bi ni na koji način mijenjalo utvrđeno činjenično stanje u konkretnom slučaju budući da bi razdoblje od 3 godine 7 mjeseci i 8 dana, u smislu članka 4. stavka 4. Uredbe o kriterijima za izricanje upravno-kaznene mjere, opet iznosilo četiri godine.
Slijedom navedenog, za svakog pojedinog poduzetnika sudionika predmetnog zabranjenog sporazuma utvrđen je osnovni iznos upravno-kaznene mjere, u smislu članka 4. Uredbe o kriterijima za izricanje upravno-kaznene mjere, kako slijedi u Tablici 3.
Tablica 3. Osnovni iznos upravno-kaznene mjere
Poduzetnik Osnovni iznos Kraš [...] NTL [...]
Nakon što utvrdi osnovni iznos upravno-kaznene mjere za svakog poduzetnika, Agencija tako utvrđeni iznos može smanjiti ili povećati ako utvrdi postojanje olakotnih i/ili otegotnih okolnosti, u smislu članka 64. ZZTN-a.
U odnosu na Kraš, Agencija je u smislu članka 64. stavka 4. ZZTN-a, odnosno članka 8. Uredbe o kriterijima za izricanje upravno-kaznene mjere, utvrdila da Kraš, premda sudionik zabranjenog sporazuma, nije primjenjivao taj sporazum, odnosno da je na mjerodavnom tržištu, unatoč postojanju sporazuma, postupao sukladno propisima o zaštiti tržišnog natjecanja.
Agencija nije uvažila navode Kraša kako je navedena odredba unesena u predmetne ugovore iz nehaja, iz razloga što iz utvrđenog činjeničnog stanja jasno proizlazi kako su Kraš i NTL unijeli tu odredbu u tri uzastopna ugovora, što isključuje mogućnost nehajnog postupanja. Pritom se okolnosti koje Kraš obrazlaže u svojoj pisanoj obrani odnose na izostanak svijesti o protupravnosti postupanja, što je irelevantno u pogledu ocjene nehajnosti njegovog postupanja.
Također, Agencija nije uvažila navode Kraša kako su u konkretnom predmetu ispunjeni uvjeti iz članka 64. stavka 2. točke 4. ZZTN-a, odnosno članka 8. stavka 2. točaka d) i e) Uredbe o kriterijima za izricanje upravno-kaznene mjere. Naime, Agencija nije utvrdila postojanje suradnje Kraša s Agencijom u opsegu koji prelazi obveze utvrđene člankom 41. ZZTN-a, što isključuje i mogućnost primjene članka 64. stavka 4. točke 4. ZZTN-a odnosno članka 8. stavka 2. točke d) Uredbe o kriterijima za izricanje upravno-kaznene mjere.
Zaključno, Agencija nije uvažila navode Kraša kako su u konkretnom slučaju ispunjeni uvjeti za primjenu članka 64. stavka 8. 