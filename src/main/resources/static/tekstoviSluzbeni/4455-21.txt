 odgovarajuće mjere kako bi se:
– taj učinak smanjio odgovarajućom konstrukcijom, npr. dodatnom debljinom materijala ili uporabom prevlaka ili platiranjem;
– omogućila zamjena dijelova koji su najviše oštećeni;
– u uputama iz točke 3.4. skrenula pozornost na mjere potrebne za stalnu sigurnu uporabu.
2.8. Sklopovi
Sklopovi se projektiraju tako da:
– dijelovi koji se moraju međusobno sastaviti budu pogodni i pouzdani za svoju namjenu;
– svi dijelovi budu ispravno povezani i sklopljeni na odgovarajući način.
2.9. Mjere za punjenje i pražnjenje
Tamo gdje je to primjereno, tlačna oprema konstruirana je i opremljena armaturom ili priključcima za armaturu tako da se osigura sigurno punjenje i pražnjenje, posebno vezano za rizike kao što su:
(a) prilikom punjenja:
– prekomjerno punjenje ili prekomjerni tlak, uzimajući posebno u obzir faktor punjenja i tlak pare na referentnoj temperaturi;
– nestabilnost tlačne opreme;
(b) prilikom pražnjenja: nekontrolirano pražnjenje fluida pod tlakom;
(c) prilikom punjenja ili pražnjenja: nesigurno priključivanje ili odvajanje.
2.10. Zaštita od prekoračenja dopuštenih graničnih vrijednosti za tlačnu opremu
Kada bi se u predvidljivim uvjetima dopuštene granične vrijednosti mogle prekoračiti, tlačna oprema se opskrbljuje ili ima priključke za odgovarajuće zaštitne uređaje, osim ako je se ne namjerava zaštititi drugim zaštitnim uređajima u okviru sklopa.
Odgovarajući uređaj ili kombinacija takvih uređaja utvrđena je na temelju karakteristika opreme ili sklopa.
Odgovarajući zaštitni uređaji ili kombinacije uključuju:
(a) sigurnosni pribor kao što je opisano u točki 4. članka 2.,
(b) prema potrebi, odgovarajuće uređaje za praćenje kao što su indikatori i/ili alarmi koji omogućuju automatsko ili ručno aktiviranje kako bi se tlačna oprema zadržala u okviru dopuštenih granica.
2.11. Sigurnosni pribor
2.11.1. Sigurnosni pribor je:
– konstruiran i izrađen tako da bude pouzdan i prikladan za svoju namjenu te da se, prema potrebi, vodi računa o održavanju i zahtjevima za ispitivanje uređaja;
– neovisan o drugim funkcijama, osim ako na njegovu sigurnosnu funkciju te druge funkcije nemaju utjecaja;
– u skladu s odgovarajućim načelima konstruiranja kako bi se postigla prikladna i pouzdana zaštita. Ta načela posebno uključuju sigurnosne sustave zaštićene od zakazivanja, zalihost, raznolikost i samodijagnostiku.
2.11.2. Uređaji za ograničavanje tlaka
Ovi uređaji konstruiraju se tako da tlak ne može trajno prekoračiti najveći dopušteni tlak PS; međutim, po potrebi je dopušteno kratkotrajno prekoračenje tlaka koje je u skladu sa specifikacijama predviđenim u točki 7.3.
2.11.3. Uređaji za praćenje temperature
Ovi uređaji imaju odgovarajuće vrijeme odziva na sigurnosnoj osnovi u skladu s funkcijom mjerenja.
2.12. Vanjski požar
Prema potrebi, tlačna se oprema konstruira i primjereno oprema odgovarajućim priborom ili priključcima za taj pribor kako bi udovoljila zahtjevima glede ograničenja štete u slučaju vanjskog požara, posebno uzimajući u obzir njezinu namjenu.
3. PROIZVODNJA
3.1. Proizvodni postupci
Proizvođač se brine za stručnu provedbu mjera utvrđenih u fazi konstruiranja primjenom odgovarajućih tehnika i određenih postupaka, a posebno u pogledu dolje navedenih aspekata.
3.1.1. Priprema sastavnih dijelova
Priprema sastavnih dijelova (npr. oblikovanje i skošenje) ne smije uzrokovati oštećenja, pukotine ili promjene u mehaničkim svojstvima koje bi mogle štetiti sigurnosti tlačne opreme.
3.1.2. Nerastavljivi spojevi
Nerastavljivi spojevi i područja oko njih ne smiju imati nikakva oštećenja na površini ili unutrašnjosti koja bi štetila sigurnosti opreme.
Svojstva nerastavljivih spojeva moraju odgovarati minimalnim svojstvima utvrđenima za materijale koji se spajaju osim ako u proračunu nisu posebno uzete u obzir druge odgovarajuće vrijednosti tih svojstava.
Kod tlačne opreme, nerastavljive spojeve sastavnih dijelova opreme koji pridonose otpornosti opreme na tlak i sastavne spojeve elemenata koji su izravno na nju