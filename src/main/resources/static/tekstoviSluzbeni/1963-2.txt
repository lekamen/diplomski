 transakcije. Izvještajni datum uvijek mora biti radni dan.
Vrijednost obilježja upisuje se u svim slogovima, a mora sadržavati datum u formatu »GGGGMMDD».
Obilježje 2. Porezni broj
Ovo obilježje omogućuje jedinstvenu identifikaciju izvještajne institucije na temelju osobnoga identifikacijskog broja (OIB).
Vrijednost obilježja
Upisuje se OIB izvještajne institucije, koji dodjeljuje Ministarstvo financija na temelju Zakona o osobnom identifikacijskom broju.
Obilježje 3. P matični broj
Sastavljanje agregata i grupiranje protustranaka zahtijeva sektorsku identifikaciju protustranaka na osnovi identifikacije protustranke. Sve fizičke osobe, osim rezidenata fizičkih osoba obrtnika, identificiraju se na skupnoj osnovi, dok se ostale protustranke identificiraju na pojedinačnoj osnovi.
Vrijednost obilježja upisuje se za sve protustranke.
Vrijednost obilježja iskazuje se jednim od sljedećih modaliteta:
1. Ako se radi o rezidentima pravnim osobama te rezidentnim investicijskim i mirovinskim fondovima, potrebno je upisati oznaku »MB« i u nastavku matični broj protustranke koji dodjeljuje Državni zavod za statistiku.
2. Ako se radi o rezidentima ovlaštenim mjenjačima, upisuje se jedinstvena oznaka »MJ« i u nastavku matični broj protustranke koji dodjeljuje Državni zavod za statistiku.
3. Ako se radi o rezidentima fizičkim osobama obrtnicima (osim obrtnika ovlaštenih mjenjača), upisuje se jedinstvena oznaka »OB« i u nastavku matični broj protustranke koji dodjeljuje Državni zavod za statistiku.
4. Ako se radi o rezidentima fizičkim osobama koje nisu obrtnici, upisuje se jedinstvena skupna oznaka »FZ00000000«.
5. Ako se radi o nerezidentima koji pripadaju sektoru monetarnih financijskih institucija (u nastavku teksta: MFI) u EU-u i koji su navedeni u Prilogu 2. Popis nerezidentnih MFI-ja i ostalih institucija, upisuje se oznaka »MF« i jedinstveni identifikator za svakoga takvog nerezidenta. Identifikacija nerezidentnih MFI-ja obavlja se na osnovi popisa koji objavljuje Europska središnja banka (ESB) na svojoj internetskoj stranici http://www.ecb.europa.eu/stats/money/mfi/general/html/daily_list.en.html. Izvještajna institucija mora upotrijebiti popis nerezidentnih MFI-ja koji vrijedi na izvještajni datum.
6. Ako se radi o nerezidentima fizičkim osobama, upisuje se jedinstvena skupna oznaka »NF00000000«.
7. Ako se radi o ostalim nerezidentima koji nisu obuhvaćeni točkama 5. i 6., upisuje se jedinstvena oznaka »ND00000000«.
Obilježje 4. P porezni broj
Ovo obilježje omogućuje jedinstvenu identifikaciju protustranke na temelju osobnoga identifikacijskog broja (OIB).
Upisuje se za protustranke za koje se podaci dostavljaju na pojedinačnoj osnovi. Za protustranke koje se identificiraju na skupnoj osnovi ne upisuje se. Za nerezidente za koje se podaci dostavljaju pojedinačno upisuje se samo ako ga imaju, u suprotnome se za nerezidente ne upisuje.
Vrijednost obilježja
Upisuje se OIB protustranke, koji dodjeljuje Ministarstvo financija na temelju Zakona o osobnom identifikacijskom broju.
Obilježje 5. SWIFT/BIC kod
Ovo obilježje omogućuje jedinstvenu identifikaciju protustranke na temelju jedinstvene međunarodne identifikacijske šifre banke.
Vrijednost obilježja upisuje se za protustranke nerezidente koje pripadaju sektoru »1220« iz obilježja 7. Sektor nerezidenta ove Upute, a koje nisu obuhvaćene Prilogom 2. Popis nerezidentnih MFI-ja i ostalih institucija.
Obilježje 6. Država sjedišta ili međunarodna institucija
Ovim se obilježjem identificiraju protustranke prema državi sjedišta odnosno protustranke međunarodne institucije.
Vrijednost obilježja upisuje se za protustranke za koje se podaci dostavljaju na pojedinačnoj osnovi.
Vrijednost ovog obilježja iskazuje se jednim od sljedećih modaliteta:
1. Ako se radi o rezidentima, upisuje se »HR«.
2. Ako se radi o nerezidentima koji nisu međunarodne institucije, potrebno je upisati odgovarajuću dvoslovnu oznaku države sjedišta navedenu u Odluci o načinu otvaranja transakcijskih računa, Prilogu 1. Abecedni 