98 26.10.2016 Pravilnik o kriterijima zdravstvenih sposobnosti koje moraju ispunjavati pripadnici postrojbi civilne zaštite, kriterijima za raspoređivanje i uvjetima za imenovanje povjerenika civilne zaštite i njegovog zamjenika
DRŽAVNA UPRAVA ZA ZAŠTITU I SPAŠAVANJE
2082
Na temelju članka 33. stavka 3. Zakona o sustavu civilne zaštite (»Narodne novine«, broj 82/15), ravnatelj Državne uprave za zaštitu i spašavanje donosi
PRAVILNIK
O KRITERIJIMA ZDRAVSTVENIH SPOSOBNOSTI KOJE MORAJU ISPUNJAVATI PRIPADNICI POSTROJBI CIVILNE ZAŠTITE, KRITERIJIMA ZA RASPOREĐIVANJE I UVJETIMA ZA IMENOVANJE POVJERENIKA CIVILNE ZAŠTITE I NJEGOVOG ZAMJENIKA
I. OPĆE ODREDBE
Članak 1.
Ovim Pravilnikom uređuju se kriteriji zdravstvenih sposobnosti koje moraju ispunjavati pripadnici državnih intervencijskih postrojbi, specijalističkih postrojbi i postrojbi opće namjene civilne zaštite te kriteriji za raspoređivanje i uvjeti za imenovanje povjerenika civilne zaštite i njegovog zamjenika.
Članak 2.
(1) Obveznik civilne zaštite (u daljnjem tekstu: obveznik) može se rasporediti u postrojbu civilne zaštite samo ako ispunjava zdravstvene i kondicijske kriterije propisane ovim Pravilnikom.
(2) Nakon obavljenog zdravstvenog pregleda svaki obveznik prije raspoređivanja u postrojbe iz stavka 1. ovog članka, osim u postrojbe opće namjene, dužan je proći provjeru tjelesnih sposobnosti i zadovoljiti kondicijske kriterije utvrđene ovim Pravilnikom.
Članak 3.
(1) Obveznik za kojeg se utvrdi da ispunjava propisane zahtjeve zdravstvene sposobnosti ocjenjuje se ocjenom »sposoban«.
(2) Obveznik za kojeg se utvrdi da ne ispunjava propisane zahtjeve zdravstvene sposobnosti ocjenjuje se ocjenom »nesposoban«.
II. ZDRAVSTVENA SPOSOBNOST PRIPADNIKA POSTROJBI CIVILNE ZAŠTITE
Članak 4.
(1) Zdravstvena sposobnost pripadnika postrojbi civilne zaštite označava ispunjavanje zdravstvenih i psihofizičkih uvjeta propisanih odredbama ovoga Pravilnika za raspored u postrojbe civilne zaštite.
(2) Zdravstvena sposobnost utvrđuje se zdravstvenim pregledom obveznika kod ovlaštenog doktora medicine, specijaliste medicine rada (dalje u tekstu: izvršitelj pregleda).
(3) Psihička sposobnost provodi se utvrđivanjem zdravstvene sposobnosti psihologijskim ispitivanjem obveznika, a fizička sposobnost provjerom tjelesnih sposobnosti.
(4) Obveznike za popunjavanje DIP-a CZ na zdravstvene preglede upućuje središnje tijelo državne uprave nadležno za poslove civilne zaštite, a obveznike za popunjavanje specijalističkih postrojbi civilne zaštite upućuju nadležna tijela jedinica lokalne i područne (regionalne) samouprave, sukladno odluci izvršnog tijela (dalje u tekstu: naručitelj).
(5) Naručitelj pokriva troškove zdravstvenog pregleda te je prilikom upućivanja na zdravstveni pregled obvezan obavijestiti obveznike da su izvršitelju pregleda obvezni dostaviti:
– potvrdu izabranog doktora opće medicine o ne/postojanju psihičkih, zaraznih i kroničnih bolesti
– raspoloživu medicinsku i nemedicinsku dokumentaciju od značaja za donošenje ocjene o zdravstvenoj sposobnosti.
(6) Obveznici su obvezni prije ili tijekom zdravstvenog pregleda ispuniti Upitnik anamnestičkih podataka (Prilog 1. ovog Pravilnika).
Obveznik Državne intervencijske postrojbe civilne zaštite
Članak 5.
(1) Utvrđivanje zdravstvene sposobnosti obveznika provodi se prije njihovog raspoređivanja u pričuvni sastav DIP-a CZ te za vrijeme trajanja njihovog rasporeda, prema indikacijama, osobnom zahtjevu, na zahtjev zapovjednika i specifičnim potrebama.
(2) Utvrđivanje zdravstvene sposobnosti pripadnika djelatnog sastava DIP-a CZ provodi se u postupku prijama na rad u državnu službu, na osobni zahtjev ili na zahtjev zapovjednika.
(3) Utvrđivanje zdravstvene sposobnosti sastoji se od dva dijela i to: prethodnog zdravstvenog pregleda i zdravstvenog pregleda.
Članak 6.
(1) Prethodni zdravstveni pregled provodi izvršitelj pregleda prije raspoređivanja obveznika na temelju podataka iz Upitnika anamnestičkih podataka.
(2) Obveznici kod kojih se na prethodnom