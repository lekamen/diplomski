72 30.06.2015 Izmjene Statuta Hrvatske agencije za malo gospodarstvo, inovacije i investicije
HRVATSKE AGENCIJE ZA MALO GOSPODARSTVO, INOVACIJE I INVESTICIJE
1389
Na temelju članka 18. točke 1. i članka 20. Zakona o poticanju razvoja malog gospodarstva (»Narodne novine«, broj 29/2002, 63/2007, 53/2012 i 56/2013), a sukladno članku 29. Statuta Hrvatske agencije za malo gospodarstvo, inovacije i investicije (»Narodne novine« 107/2014), Upravni odbor Hrvatske agencije za malo gospodarstvo, inovacije i investicije na 54. sjednici održanoj 6. svibnja 2015. godine, donosi
IZMJENU
STATUTA HRVATSKE AGENCIJE ZA MALO GOSPODARSTVO, INOVACIJE I INVESTICIJE
Članak 1.
U Statutu Hrvatske agencije za malo gospodarstvo, inovacije i investicije (»Narodne novine« 107/2014, dalje: Statut) članak 9. mijenja se i glasi:
»Tijela Agencije su Upravni odbor i Uprava.
U svrhu učinkovitog obavljanja djelatnosti u Agenciji se ustrojavaju organizacijske jedinice u kojima se obavljaju stručni poslovi.
Organizacijske jedinice u Agenciji ustrojavaju se kako slijedi:
1. Ured Uprave
2. Ured za unutarnju reviziju
3. Sektor za bespovratne potpore
3.1. Služba za praćenje provedbe projekata
3.1.1. Odjel za istraživanje, razvoj i inovacije (I & R & I)
3.1.2. Odjel za poduzetništvo
3.2. Služba za vrednovanje i ugovaranje projekata
3.2.1. Odjel za istraživanje, razvoj i inovacije (I & R & I)
3.2.2. Odjel za poduzetništvo
3.3. Služba za kontrolu kvalitete i unapređenje sustava
4. Sektor za financijske instrumente
4.1. Služba za kreditiranje
4.2. Služba za jamstva
4.3. Služba za ulaganja
5. Sektor za razvoj i podršku korisnicima
5.1. Služba za razvoj i podršku
5.2. Služba za podršku inovacijskom sustavu
6. Služba za zajedničke poslove
6.1. Odjel općih poslova
6.2. Odjel za računovodstvo i financije
6.3. Odjel za računovodstvo i financije u okviru ESI fondova
6.4. Odjel za pravne poslove
6.5. Odjel za građevinske radove
1. Ured Uprave sudjeluje u cjelokupnom poslovanju Agencije te sustavnom praćenju svih djelatnosti Agencije.
2. Ured za unutarnju reviziju obavlja stručne poslove unutarnje revizije, pripremanja godišnjih izvješća o obavljenim revizijama, podnošenja pojedinačnih ili periodičkih izvješća te davanja preporuka i vođenja brige o provedbi preporuka.
3. Sektor za bespovratne potpore upravlja sustavom vezanim uz pripremu programa dodjele bespovratnih sredstava, izvršavanje i upravljanje ugovorima o dodjeli bespovratnih sredstava koji su u nadležnosti Agencije, a financirani su iz državnog proračuna Republike Hrvatske, ESI fondova i drugih izvora financiranja.
3.1. Služba za praćenje provedbe projekata koordinira pripremom i provedbom procedura i metodologije za administriranje i upravljanje projektima točnije ugovorima o dodjeli bespovratnih sredstava financiranih iz ESI fondova, državnog proračuna Republike Hrvatske ili drugih izvora.
3.1.1. Odjel za istraživanje, razvoj i inovacije (I & R & I), u sklopu Službe za praćenje provedbe projekata, sudjeluje u pripremi i provedbi procedura i metodologije za administriranje i upravljanje programima i projektima dodjele bespovratnih sredstava financiranih iz ESI fondova, državnog proračuna Republike Hrvatske ili drugih izvora financiranja.
3.2.2. Odjel za poduzetništvo, u sklopu Službe za praćenje provedbe projekata, sudjeluje u pripremi i provedbi procedura i metodologije za administriranje i upravljanje programima i projektima dodjele bespovratnih sredstava financiranih iz ESI fondova, državnog proračuna Republike Hrvatske ili drugih izvora.
3.2. Služba za vrednovanje i ugovaranje projekata koordinira pripremom i provedbom procedura, metodologije i dokumentacije za uspješnu provedbu postupka dodjele bespovratnih sredstava financiranih iz ESI fondova, državnog proračuna Republike Hrvatske ili drugih izvora.
3.2.1. Odjel za istraživanje, razvoj i inovacije (I & R & I), u sklopu Službe za vrednovanje i ugovaranje projekata, sudjeluje u pripremi i provedbi procedura, metodologije i dokumentacije za uspješnu provedbu