 uredbi iz stavka 1. ovoga članka.
Članak 42.
Danom stupanja na snagu ovoga Zakona državne službenike i namještenike, opremu, pismohranu i drugu dokumentaciju, sredstva za rad, financijska sredstva, prava i obveze preuzimaju središnja tijela državne uprave koja preuzimaju poslove na temelju ovoga Zakona, razmjerno i sukladno ustrojstvu i djelokrugu propisanom ovim Zakonom.
Danom stupanja na snagu ovog Zakona Središnji državni ured za razvoj digitalnog društva preuzima poslove, opremu, pismohranu i drugu dokumentaciju, sredstva za rad, financijska sredstva, prava i obveze Digitalnog informacijsko-dokumentacijskog ureda, kao i državne službenike i namještenike zatečene na obavljanju preuzetih poslova.
Zatečeni i preuzeti državni službenici i namještenici iz stavka 1. i 2. ovoga članka obavljat će poslove i primati plaću prema dosadašnjim rješenjima do njihova raspoređivanja na radna mjesta sukladno uredbama iz članka 41. stavka 1. ovoga Zakona i pravilnicima iz članka 41. stavka 2. ovoga Zakona.
Članak 43.
Sredstva osigurana u Državnom proračunu za rad središnjih tijela državne uprave preraspodijelit će se na središnja tijela državne uprave, razmjerno i sukladno ustrojstvu i djelokrugu propisanom ovim Zakonom.
Članak 44.
Danom stupanja na snagu ovoga Zakona prestaje važiti Zakon o ustrojstvu i djelokrugu ministarstava i drugih središnjih tijela državne uprave (»Narodne novine«, br. 150/11., 22/12., 39/13., 125/13. i 148/13.).
Danom stupanja na snagu ovoga Zakona prestaje važiti Uredba o Digitalnom informacijsko-dokumentacijskom uredu (»Narodne novine«, br. 66/13.).
Članak 45.
Ovaj Zakon stupa na snagu prvoga dana od dana objave u »Narodnim novinama«.
Klasa: 022-03/16-01/84 Zagreb, 14. listopada 2016.
HRVATSKI SABOR
Predsjednik Hrvatskoga sabora Božo Petrov, v. r.
