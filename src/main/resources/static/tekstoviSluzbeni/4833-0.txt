102 09.11.2016 Pravilnik o sigurnosti hrane za životinje
MINISTARSTVO POLJOPRIVREDE
2182
Na temelju članka 97. podstavaka 7., 8. i 10. Zakona o veterinarstvu (»Narodne novine«, br. 82/13 i 148/13) ministar poljoprivrede donosi
PRAVILNIK
O SIGURNOSTI HRANE ZA ŽIVOTINJE
I. PODRUČJE PRIMJENE
Članak 1.
(1) Ovim se Pravilnikom određuju nepoželjne tvari u proizvodima namijenjenim za hranu za životinje i utvrđuju mikrobiološki kriteriji za određene mikroorganizme za hranu za životinje neživotinjskog podrijetla.
(2) Odredbe ovoga Pravilnika primjenjuju se na subjekte u poslovanju s hranom za životinje (u daljnjem tekstu: subjekti) koji obavljaju poslove proizvodnje, izrade, prerade, skladištenja, prijevoza i distribucije hrane za životinje uključujući uvoz hrane za životinje iz trećih zemalja i izvoz hrane za životinje u treće zemlje.
(3) Odredbe ovoga Pravilnika primjenjuju se ne dovodeći u pitanje odredbe posebnih propisa iz područja veterinarstva koji se odnose na zdravlje ljudi i životinja.
Članak 2.
Ovim se Pravilnikom u pravni poredak Republike Hrvatske preuzimaju sljedeći akti Europske unije:
– Direktiva 2002/32/EZ Europskog parlamenta i Vijeća od 7. svibnja 2002. o nepoželjnim tvarima u hrani za životinje (SL L 140, 30. 5. 2002.) kako je posljednji put izmijenjena Uredbom Komisije (EU) 2015/186 оd 6. veljače 2015. o izmjeni Priloga I. Direktivi 2002/32/EZ Europskog parlamenta i Vijeća u pogledu najvećih dopuštenih količina arsena, fluora, olova, žive, endosulfana i sjemena ambrozije (SL L 31, 7. 2. 2015.)
– Preporuka Komisije od 17. kolovoza 2006. godine o prisutnosti deoksinivalenola, zearalenona, okratoksina A, T-2 i HT-2 toksina i fumonizina u proizvodima namijenjenim za hranidbu životinja (2006/576/EZ) (SL L 229 23. 8. 2006.) (u daljnjem tekstu: Preporuka 2006/576/EZ)
– Preporuka Komisije od 27. ožujka 2013. o prisutnosti toksina T-2 i HT-2 u žitaricama i proizvodima od žitarica (2013/165/EU) (SL L 91 3. 4. 2013.) (u daljnjem tekstu: Preporuka 2013/165/EU).
II. POJMOVNIK
Članak 3.
Za potrebe ovoga Pravilnika primjenjuju se pojmovi:
a) »hrana za životinje« – kako je definirano člankom 3. točkom 4. Uredbe (EZ) br. 178/2002 Europskog parlamenta i Vijeća od 28. siječnja 2002. o utvrđivanju općih načela i uvjeta zakona o hrani, osnivanju Europske agencije za sigurnost hrane te utvrđivanju postupaka u područjima sigurnosti hrane (SL L 31, 1. 2. 2002.) (u daljnjem tekstu: Uredba (EZ) br. 178/2002)
b) »krmiva« – kako je definirano člankom 3. stavkom 2. točkom (g) Uredbe (EZ) br. 767/2009 Europskog parlamenta i Vijeća od 13. srpnja 2009. godine o stavljanju na tržište i korištenju hrane za životinje (SL L 229, 1. 9. 2009.) (u daljnjem tekstu: Uredba (EZ) br. 767/2009)
c) »dodaci hrani za životinje« – kako je definirano člankom 2. stavkom 2. točkom (a) Uredbe (EZ) br. 1831/2003 Europskog parlamenta i Vijeća od 22. rujna 2003. o dodacima hrani za životinje (SL L 268, 18. 10. 2003.) (u daljnjem tekstu: Uredba (EZ) br. 1831/2003)
d) »premiksi« – kako je definirano člankom 2. stavkom 2. točkom (e) Uredbe (EZ) br. 1831/2003
e) »krmna smjesa« kako je definirano člankom 3. stavkom 2. točkom (h) Uredbe (EZ) br. 767/2009
f) »dopunska krmna smjesa« – kako je definirano člankom 3. stavkom 2. točkom (j) Uredbe (EZ) br. 767/2009
g) »potpuna krmna smjesa« – kako je definirano člankom 3. stavkom 2. točkom (i) Uredbe (EZ) br. 767/2009
h) »proizvodi namijenjeni za hranu za životinje« – krmiva, premiksi, dodaci hrani za životinje, krmne smjese i svi drugi proizvodi namijenjeni hranidbi ili koji se koriste u hrani za životinje
i) »dnevni obrok« – kako je definirano člankom 2. stavkom 2. točkom (f) Uredbe (EZ) br. 1831/2003
j) »životinje« – životinjske vrste koje se uobičajeno hrane i drže ili koriste za prehranu ljudi, kao i životinje koje žive slobodno u divljini u slučajevima kada se hrane hranom za životinje u smislu odredbi ovoga Pravilnika
k) »stavljanje na tržište« ili »stavljanje u promet« – kako je definirano člankom 3. točkom 8. Uredbe (EZ)