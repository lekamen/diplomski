 napuhavajuće brodice za prikupljanje moraju imati označen serijski broj, naziv proizvođača (ili oznaku tvornice) i datum proizvodnje.
6.19.3.5 Uzgon napuhavajuće brodice za prikupljanje mora se postići ili s pomoću jedne komore podijeljene na najmanje pet posebnih pregradaka približno jednake zapremine, ili s dvije posebne komore od kojih ni jedna nema više od 60% čitave zapremine. Uzgonske komore moraju biti tako raspoređene, da neoštećene komore osiguraju nošenje ukupnog broja osoba za koje je brodica odobrena, pojedinačne mase od 82,5 kg, kada sjede na za to predviđenim mjestima, s pozitivnim nadvođem uokolo brodice, u slijedećim uvjetima:
.1 s ispražnjenom pramčanom uzgonskom komorom;
.2 s potpuno ispražnjenim uzgonskim komorama na jednom boku brodice za prikupljanje; i
.3 s potpuno ispražnjenim uzgonskim komorama na jednom boku i na pramcu.
6.19.3.6 Rubne uzgonske komore koje tvore napuhavajuću brodicu za prikupljanje, kada su napuhane, moraju osigurati zapreminu ne manju od 0,17 m3 za svaku osobu koja se može smjestiti u brodicu za prikupljanje.
6.19.3.7 Svaka uzgonska komora mora imati nepovratni ventil, radi napuhavanja ručnim mijehom, i sredstva za ispuštanje zraka. Mora se također ugraditi sigurnosni ventil, osim ako RO procijeni da ventil nije potreban.
6.19.3.8 S donje strane i na izloženim mjestima s vanjske strane napuhavajuće brodice za prikupljanje moraju se predvidjeti rebraste trake.
6.19.3.9 Ako je ugrađena zrcalna krma, ona ne smije biti uvučena za više od 20% duljine preko svega brodice za prikupljanje.
6.19.3.10 Moraju se predvidjeti prikladna pojačanja radi pričvršćenja vezaljki na pramcu i krmi i konopaca za pridržavanje s unutarnje i vanjske strane brodice.
6.19.4 Dodatni zahtjevi za brze brodice za prikupljanje
6.19.4.1 Brze brodice za prikupljanje moraju biti takve konstrukcije koja omogućava sigurno spuštanje i podizanje u uvjetima lošeg vremena i teškog mora.
6.19.4.2 Osim zahtjeva iz ove točke, sve brze brodice za prikupljanje moraju biti u skladu s 6.19 osim 6.13.1.5.3, 6.13.1.6, 6.13.7.2, 6.19.1.6 i 6.19.1.11;
6.19.4.3 Bez obzira na navedeno u 6.19.1.3.1, brze brodice za spašavanje moraju imati trup duljine ne manje od 6 m i ne više od 8.5 m, uključivo napuhavajuću strukturu ili stalno postavljene odbojnike;
6.19.4.4 Brze brodice za prikupljanje moraju imati dovoljno goriva, pogodnog za raspon temperatura koje se očekuju u područjuma gdje će brod ploviti i mora manevrirati brzinom od 20 čvorova na mirnoj vodi i održavati tu brzinu ne manje od 4 sata s 3 člana posade i brzinom od najmanje 8 čvorova kada je opterećena punim brojem osoba i opreme.
6.19.4.5 Brza brodica mora biti samouspravljiva ili se mora moći uspraviti s dva člana posade;
6.19.4.6 Brza brodica za prikupljanje mora imati uređaj za samopražnjenje ili mogućnost trenutnog isušivanja vode.
6.19.4.7 Upravljanje brzim brodicama za spašavanje mora biti kormilom s pozicije za kormilarenje udaljene od ruda kormila. Mora se predvidjeti upravljanje u nuždi izravno kormilom, vodenim mlazom ili izvanbrodskim motorom.
6.19.4.8 Svaki put kada se brodica prevrne pogonski motori moraju se zaustaviti automatski ili se moraju zaustaviti kormilarevim prekidačem u nuždi,. Kada se brodica uspravi motor ili motori moraju se moći uputiti
6.19.4.9 Brza brodica za prikupljanje mora imati, ako je to moguće, jednostavan, siguran za rukovanje, u jednoj točci pričvršćen fiksni uređaj za otpuštanje ili slično.
6.19.4.10 Kruta brza brodica za spašavanje mora biti takve konstrukcije da, kada je zavješena na uređaj za podizanje, može izdržati opterečenje 4 puta masa ukupnog broja osoba i opreme bez vidljivih deformacija nakon rasterećenja.
6.19.4.11 Svaka brza brodica za prikupljanje mora imati nepromočivi VHF radiouređaj koji se može koristiti bez upotrebe ruku.
6.19.4 Brodice za prikupljanje na putničkim brodovima područja plovidbe 5 i 6 koji plove od 1. travnja do 31. listopada i koji ne obavljaju linijska putovanja
6.19.4.1 Brodice za prikupljanje mogu biti