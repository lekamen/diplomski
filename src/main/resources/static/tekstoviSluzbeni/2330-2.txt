 plaćene razlike u iznosu od 1.263,93 kn umanjeno za troškove telefonske linije i preusmjeravanja do raskida svih ugovora u prosincu 2013. (povrat od ukupno cca 1.000,00 kn).
Nastavno, iz spisa predmeta razvidno je da je operator omogućio tužitelju raskid pretplatničkog ugovora za MAX2Biz paket bez plaćanja naknade za raskid prije isteka ugovorne obveze, pretplatnički broj 01/466 7141 je isključen, izvršeno je odobrenje računa za mjesec prosinac 2013. i mjesec siječanj 2014., sukladno zahtjevu za isključenje od 20. prosinca 2013.
Dakle, prema ocjeni ovoga suda, operator je u cijelosti postupio prema zahtjevu tužitelja, što sam tužitelj ni ne dovodi u sumnju, zbog čega je pravilno tuženik sukladno odredbi članka 46. stavak 5. Zakona o općem upravnom postupku postupak obustavio. Okolnost da tuženik nije u osporenom rješenju naveo da operator u snimljenom telefonskom razgovoru nije upozorio tužitelja na ugovornu obvezu u trajanju od 24 mjeseca, prema ocjeni suda, ne dovodi do nezakonitosti osporavanog rješenja, upravo zbog činjenice što je prigovor tužitelja u cijelosti usvojen, te je operator u postupio po postavljenom zahtjevu.
Slijedom svega navedenog, temeljem odredbe članka 55. stavak 3. a u svezi s člankom 57. stavak 1. Zakona o upravnim sporovima, odlučeno je kao u izreci ove presude.
Na temelju članka 14. stavak 8. Zakona o elektroničkim komunikacijama (»Narodne novine« broj: 73/08., 90/11., 133/12.), ova presuda će se objaviti u »Narodnim novinama«.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog suda u dovoljnom broju primjeraka za sud i sve stranke u sporu, u roku od 15 dana od dana dostave presude. Žalba odgađa izvršenje pobijane presude (članak 66. stavak 5. Zakona o upravnim sporovima).
Broj: UsI-1284/14-10
Zagreb, 10. rujna 2015.
Sutkinja Željka Zrilić Ježek, v. r.
