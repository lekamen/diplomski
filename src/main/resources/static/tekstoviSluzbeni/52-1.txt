 obzir.
(...)
Kako je tužiteljica u utuženom razdoblju snosila troškove uzdržavanja mldb. djeteta sukladno odredbi čl. 244. OBZ-a, ima pravo tražiti naknadu troškova od drugog roditelja, odnosno tuženika, pa je slijedom iznijetog riješeno kao u izreci.
(...)«
3.2. Povodom žalbe tuženika, Županijski sud u Virovitici donio je rješenje broj: Gž-535/09-2 od 19. studenoga 2009., kojim je kao osnovana prihvaćena žalba tuženika, ukinuta navedena prvostupanjska presuda i predmet vraćen prvostupanjskom sudu na ponovni postupak. U obrazloženju rješenja, između ostalog je istaknuto:
»(...)
Izostalo je utvrđenje prvostupanjskog suda da li je i u kojoj mjeri tuženik platio stvari koje je prvostupanjski sud naveo i što ne prihvaća kao podmirenje potreba djeteta u smislu postavljenog prigovora tuženika da je doprinosio za uzdržavanje, pa da tužbeni zahtjev ne bi bio osnovan.
(...)«
U pogledu prigovora promašene aktivne legitimacije podnositeljice, koji je tuženik istaknuo u žalbi, drugostupanjski sud je izričito naveo:
»(...)
Pogrešno žalba prigovara aktivnoj legitimaciji tužiteljice jer se ne radi o tužbi iz čl. 209. ObZ-a (Narodne novine broj 116/03, dalje: ObZ-a iz 2003.) u vezi čl. 9. Zakona o izmjenama i dopunama Obiteljskog zakona (Narodne novine 107/07, dalje: ZID ObZ-a iz 2007.), već iz čl. 244. ObZ-a iz 2003. u vezi čl. 35. ZID ObZ-a iz 2007., dakle o zahtjevu osobe koja je umjesto tuženika, obveznika plaćanja uzdržavanja, uzdržavala dijete stranaka, koja, od obveznika, koji nije plaćao uzdržavanje, ima pravo tražiti ono što je umjesto njega platila na ime uzdržavanja.
(...)«
3.3. Nakon ponovno provedenog postupka, prvostupanjski sud je donio presudu broj: P-1084/09-25 od 21. prosinca 2010., kojom je tužbeni zahtjev podnositeljice utvrđen u većem dijelu osnovanim i u čijem se obrazloženju, između ostalog, ističe:
»(...)
Postupajući po uputi Županijskog suda u Virovitici, sadržanoj u presudi Gž-535/09, sud je utvrđivao kroz cijelo sporno razdoblje potrebe djeteta, mogućnosti roditelja uz primjenu podataka o potrebama djeteta, iskazanim po Ministarstvu pravosuđa RH za utuženo razdoblje, te koliko je koji od roditelja doprinosio za uzdržavanje, koliko je tuženik morao doprinositi za uzdržavanje, kako bi se konačno moglo utvrditi koliko je tužiteljica umjesto tuženika platila za uzdržavanje djeteta stranaka, a što može osnovano potraživati od tuženika.
(...)
... obzirom da ovo nije parnica u kojoj bi se naložilo roditelju da doprinosi za uzdržavanje djeteta, već parnični postupak u kojem osoba koja je davala uzdržavanje za drugog, potražuje temeljem odredbe čl. 244. ZPP-a (misli se vjerojatno na čl. 244. ObZ-a, op. Ust. suda) povrat novca danog za uzdržavanje, sud je vezan tužbenim zahtjevom u iznosu od 800,00 kuna mjesečno, koliko je po navodima same tužiteljice, ona davala na ime uzdržavanja umjesto tuženika.
(...)
Kako je tužiteljica u utuženom razdoblju snosila troškove uzdržavanja mldb. djeteta, sukladno odredbi čl. 244. OBZ-a, ima pravo tražiti naknadu troškova od drugog roditelja, odnosno tuženika, pa je slijedom iznijetog riješeno kao u izreci.
(...)«
3.4. Povodom žalbe tuženika, spis je dostavljen na odlučivanje Županijskom sudu u Bjelovaru. Drugostupanjski sud je osporenom presudom prihvatio žalbu tuženika i preinačio prvostupanjsku presudu. U obrazloženju osporene presude, između ostalog, je istaknuto:
»(...)
Među strankama nije sporno da je tijekom utuženog razdoblja tuženik kao otac platio troškove i usluge prema ispostavljenim računima, no tuženik nije dokazao da bi sa tužiteljicom i majkom postigao sporazum o plaćanju uzdržavanja kroz kupovinu robe i plaćanjem usluga, a naročito ne da bi iznosi koje je tuženik prosječno mjesečno izdvajao, bili dostatni za zadovoljenje životnih potreba djeteta u opsegu u kojem je otac morao doprinositi za svoje dijete da je podnesena tužba radi uzdržavanja, primjenom odredbe čl. 209. u vezi čl. 207. Obiteljskog zakona ('Narodne novine' br. 116/03, 17/04 i 136/04, u daljnjem tekstu: ObZ-a