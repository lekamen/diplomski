 što je zapravo meritum spora. Upravo iz navedenih razloga od tužitelja je zatražena dostava specifikacije navedene cijene koju tužitelj nije dostavio.
Iz navedenog razloga od tužitelja je zatražena dostava specifikacije navedene cijene koju tužitelj nije dostavio. HAKOM ponovno ističe da predmet spora nije bilo utvrđivanje razlike između prostora operatora nego opravdanost cijene usluge kolokacije međupovezivanja koju pruža tužitelj, pa nije bilo potrebno provođenje očevida jer su sve relevantne činjenice mogle biti utvrđene temeljem stanja spisa. Kako se iz očitovanja obiju stranaka u sporu moglo utvrditi da imaju interesa održati predmetnu uslugu, te da traže od HAKOM-a određivanje uvjeta za pružanje te usluge, HAKOM ne raspolažući podacima o troškovima koji čine naknadu od 12.000,00 kuna predmetni spor je mogao riješiti jedino na način da se prema načelu reciprociteta HT-u odredi obveza plaćanja naknade za uslugu kolokacije u onom iznosu u kojem tu istu naknadu njemu plaća tužitelj. HAKOM skreće pažnju na činjenicu da je HT-u navedena naknada određena rješenja HAKOM-a od 29. rujna 2010. godine na razini gradova i županija.
U odnosu na prigovor o kontradiktornosti obrazloženja, tuženik navodi da su također neosnovani, jer neovisno o tome je li usluga kolokacije nužna za međupovezivanje, a o čemu između stranaka nije postajala suglasnost, predmet spora je zapravo bila visina naknade. Tužitelj je bio taj koji je pokrenuto predmetni regulatorni spor iz čega se iščitava njegova želja zadržati stanje kakvo je, odnosno ne uklanjati HT-ovu opremu iz svojih prostora, iako HT na isto ima pravo. Stoga je HAKOM prilikom odlučivanja uzeo u obzir činjenicu da obje strane žele zadržati trenutno stanje vezano uz smještaj opreme vodeći računa i o potencijalnim posljedicama na ispunjenje određenih regulatornih obveza u slučaju drugačijeg ishoda. Drugim riječima HAKOM je uzeo u obzir činjenicu da je međupovezivanje HT-a s tužiteljem moguće ostvariti izmještanjem opreme HT-a iz podatkovnog centra tužitelja i povezivanje iste optičkim kabelom, kao što je i slučaj s drugim operatorima. Međutim, HT bi mogao svoju opremu izmjestiti izvan zgrade u kojoj je smješten podatkovni centar tužitelja na neku drugu udaljenu lokaciju primjerice u svom vlasništvu, u tom slučaju tužitelj bi morao doći do opreme HT-a optičkim kabelom, što bi za istog predstavljalo velike troškove. Stoga bi potencijalno moglo doći do ukidanja međupovezivanja između stranaka, a što ne bi bilo u skladu s regulatornom obvezom pristupa u svrhu međupovezivanja.
U odnosu na prigovor tužitelja o povredama odredaba Zakona o općem upravnom postupku tuženik ponavlja da je već naveo ocjenu o tome da provođenje očevida na okolnost razlike između podatkovnog prostora tužitelja i kolokacijskog prostora HT-a nije relevantno za utvrđenje osnovanosti naknade od 12.000,00 kuna. U konkretnom slučaju tuženik smatra da ne može biti govora o izmjeni opsega regulatornih obveza, već o rješavanju spora između operatora u svezi izvršavanja istih. Tako je izreka osporavanog rješenja u skladu s regulatornim obvezama koje su određene tužitelju, a koje nije primjenjivao na propisani način prilikom definiranja naknade korištenja usluge kolokacije.
Tužitelj zanemaruje činjenicu da kao operator sa značajnom tržišnom snagom na predmetnom tržištu stječe specifičan položaj na istom na način da je njegovo slobodno djelovanje ograničeno određenim regulatornim obvezama, koji imaju za cilj sprječavanje narušavanja tržišnog natjecanja na mjerodavnom tržištu. U tom smislu treba gledati i pravo na naplatu usluge kolokacije.
Tužitelj pogrešno zaključuje da je traženje specifikacije cijene usluge kolokacije moguće jedino u okviru regulatorne obveze troškovne usmjerenosti iz članka 62. ZEK-a. Kako u okviru regulatorne obveze nediskriminacije i transparentnosti iz članka 58. stavka 2. ZEK-a tužitelj ne smije tražiti od ostalih operatora plaćanje dodatnih troškova koji nisu nužni za pružanje usluge kolokacije HAKOM je