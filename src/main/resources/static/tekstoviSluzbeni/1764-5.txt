 opasnih mjesta.
1.3. Žute i crne pruge ili crvene i bijele pruge moraju biti pod kutom od 45°. Pruge moraju biti jednako široke.
Primjer:

PRILOG VI.
ZAHTJEVI ZA SVJETLOSNE ZNAKOVE
1. Izgled
1.1. Svjetlost znaka mora osigurati dovoljan kontrast glede okoliša, ali bez bliještanja u slučaju da je okoliš slabo osvijetljen.
1.2. Svjetleća površina znaka mora biti jednobojna, a na njoj može biti piktogram sa specifičnom pozadinom.
1.3. Boja znaka mora biti u skladu s tablicom boja i njenim značenjem predviđenim točkom 4. Priloga I.
1.4. Ako znak sadrži piktogram, slova moraju odgovarati zahtjevima iz Priloga II.
2. Posebna pravila uporabe
2.1. Ako uređaj može emitirati neprekidne i prekidne znakove, prekidni znak se mora koristiti za viši stupanj opasnosti ili za žurno postupanje. Trajanje i frekvencija prekidnog svjetlosnog znaka mora biti takva da se:
– osigura odgovarajući prijem poruke,
– spriječi zamjena između različitih svjetlosnih znakova ili odnosno s kontinuiranim svjetlosnim znakom.
2.2. Ako se svjetlosni znak upotrebljava umjesto zvučnog signala ili zajedno s njim, mora pri tome biti upotrijebljen isti način šifriranja.
2.3. Uređaji, koji emitiraju svjetlosne znakove u slučaju ozbiljne opasnosti, moraju biti redovito održavani te opremljeni pomoćnim izvorom napajanja.
PRILOG VII.
ZAHTJEVI ZA ZVUČNE SIGNALE
1. Opći zahtjevi
1.1. Zvučni signal mora:
a) imati zvučnu razinu dobrog prijema odnosno čujnosti, koja je za 10 dB(A) viša od razine buke u okolini, ali ne smije dostizati prag bola;
b) biti dobro prepoznatljiv glede trajanja impulsa i intervala između impulsa, te se jasno razlikovati od drugih zvučnih signala i buke u okolini.
1.2. Ako uređaj emitira zvučni signal s promjenljivom i konstantnom frekvencijom, promjenjiva frekvencija mora biti namijenjena za upozoravanje na viši stupanj opasnosti ili za žurno poduzimanje mjera u slučaju opasnosti.
2. Šifriranje znaka
Znak za evakuaciju mora biti neprekinut.
PRILOG VIII.
ZAHTJEVI ZA GOVORNU KOMUNIKACIJU
1. Opći zahtjevi
1.1. Govorno komuniciranje osobe koja daje poruke jednoj ili više osoba koje je slušaju, mora se odvijati u obliku kratkih tekstova, izraza ili pojedinih riječi.
1.2. Govorne poruke moraju biti kratke, jednostavne i razumljive, tako da nisu ovisne o govornim sposobnostima osobe koja ih daje.
1.3. Govorno komuniciranje se može odvijati neposredno govorom (pomoću ljudskog glasa) ili posredno (pomoću ljudskog ili umjetnog glasa) uz uporabu zvučnih uređaja.
2. Posebna pravila
2.1. Osobe koje govorno komuniciraju, moraju dobro poznavati jezik na kojem daju poruke, da ih pravilno izgovaraju i da ih se razumije.
2.2. Ako se govorno komuniciranje upotrebljava umjesto pokreta (gestikulacije) ili zajedno s njima, mogu se pri tome upotrebljavati sljedeće šifrirane riječi:
– početak označava početak
– stoj smetnja ili završetak operacije
– kraj završetak operacije
– digni podigni teret
– spusti spusti teret
– naprijed*
– natrag*
– desno*
– lijevo*
– opasnost za zaustavljanje u nuždi
– brzo za ubrzanje pokreta iz sigurnosnih razloga
PRILOG IX.
ZAHTJEVI ZA RUČNE SIGNALE
1. Opći zahtjevi
Ručni znakovi moraju biti precizni, jednostavni, dobro vidljivi, laki za izvođenje i razumijevanje te vidljivo različiti od drugih pokreta osobe koja ih daje.
Ako osoba koristi obje ruke istovremeno, ruke se moraju pomicati simetrično i pri tome davati samo jedan znak.
Smatra se da ručni signali još uvijek ispunjavaju gornje zahtjeve, ako samo donekle odstupaju ili ako su detaljniji od signala koji su prikazani u 3. točki ovoga Priloga, s time da moraju imati isto značenje i razumljivost.
2. Pravila za davanje ručnih signala
2.1. Osoba koja daje ručne signale je signalist.
Signalist daje manevarske upute rukovatelju.
2.2. Signalist mora vizualno pratiti sve manevre, koje izvodi rukovatelj.
2.3. Obveza signalista je osim vođenja manevra i osiguranje sigurnosti radnika i drugih osoba u blizini izvođenja operacija.
2.4. Ako signalist sam ne može ispuniti sve zahtjeve iz točke 2.2. ovoga