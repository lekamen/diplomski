u svrhu određivanja njihovog ponašanja na tom tržištu.
Također, Sud EU u svojoj odluci u broj C-8/08 T-Mobile Netherlands BV and Others v Raad van bestuur van der Nederlandse Mededingingsautoriteit (paragrafi 60-62), navodi kako je jedan sastanak između konkurenata dovoljan za usklađenje njihovog ponašanja na tržištu ukoliko je riječ o usklađivanju ponašanja koje se odnosi samo na jedan parametar tržišnog natjecanja, odnosno kako nije bitan broj održanih sastanaka već je li održani sastanak omogućio njegovim sudionicima da uzmu u obzir razmijenjene informacije u svrhu određivanja vlastitog ponašanja na tržištu.
S obzirom na to da se u konkretnom slučaju radilo o razmjeni informacija vezanih za sljedeću sezonu (koja traje godinu dana, kod nekih poduzetnika sezona se poklapa s početkom i krajem kalendarske godine, dok kod nekih sezona traje od travnja jedne godine do kraja ožujka iduće godine), te da stranke donose cjenike svojih usluga jednom godišnje, proizlazi kako je jedan sastanak bio dovoljan za usklađivanje njihovog ponašanja.
S obzirom na to da je nedvojbeno utvrđeno da je došlo razmjene o namjeravanim budućim cijenama, ista predstavlja ograničenje tržišnog natjecanja po cilju, stoga nije potrebno utvrđivati antikompetitivne učinke takve razmjene. U odnosu na navode stranaka kako je Agencija u konkretnom slučaju trebala uzeti u obzir karakteristike tržišta na koje se odnosi predmetna razmjena informacija kao i karakteristike razmijenjenih informacija, Agencija ističe kako se karakteristike tržišta i razmijenjenih informacija analiziraju u slučajevima kada razmjena informacija nije zabranjena po cilju pa je potrebno dokazati antikompetitivne posljedice takve razmjene.
Isto kako, odluke Suda EU koje citiraju stranke, a u kojima se navodi kako se ujednačeno postupanje poduzetnika ne može smatrati dokazom usklađenog djelovanja osim ako usklađeno djelovanje predstavlja jedino prihvatljivo objašnjenje takvog postupanja, nisu primjenjivi na ovaj predmet. Takav stav je Sud EU zauzeo prvi put u združenim predmetima C-89, C-104, C-116, C-116, C-117 i C-125-129/85 A. Ahlström Osakeyhtiö and others v Commission (Wood Pulp; paragrafi 70-72, 126 i 127) kada je naveo kako sama činjenica paralelnog postupanja ne predstavlja dostatan dokaz za utvrđivanje postojanja usklađenog djelovanja. U navedenom predmetu Europska komisija nije imala izravnih dokaza o razmjeni informacija između konkurenata, nego je prvenstveno na temelju ekonomske analize utvrdila paralelizam u postupanju poduzetnika, te zauzela stav kako je to posljedica usklađenog djelovanja. U ovom postupku Agencija ima izravan materijalni dokaz protukonkurentskog kontakta između stranaka – zapisnik sa sjednice Udruženja od 25. listopada 2012., koji je ključni i nepobitni dokaz razmjene informacija između sudionika te sjednice. Stoga je jasno da se odluke Suda EU koje u svojim očitovanjima navode stranke ne mogu primijeniti na ovaj predmet.
Neosnovani su navodi stranaka da je Agencija, u situaciji da je doista postojao sporazum, bila dužna utvrditi pretežu li pozitivni učinci nad učincima suprotnim tržišnom natjecanju, s obzirom na to da na temelju odredbe članka 8. stavka 5. ZZTN-a, teret dokaza o postojanju uvjeta za izuzeće sporazuma navedenih u stavku 3. istoga članka snose poduzetnici sudionici sporazuma. Niti jedna od stranaka nije dostavila nikakve dokaze iz kojih bilo razvidno kumulativno postojanje uvjeta iz članka 8. stavka 3. ZZTN-a.
U odnosu na činjenicu kako pojedine stranke nisu podigle cijene za iznos inflacije, a kako je to najavljeno na sjednici Udruženja od 25. listopada 2012., Agencija ističe kako u postupku nije utvrđeno postojanje izričitog dogovora između stranaka da će podignuti cijene vezova za točno određeni iznos, niti se postupak uopće vodio zbog navedenog. Konkretni postupak se vodi zbog razmjene informacija o budućim cijenama vezova koja je dovela do usklađenog ponašanja stranaka, a ta razmjena uključuje najavu da se neće podizati cijene, a ukoliko se 