 Službenu kontrolu pravilne primjene sredstava za zaštitu bilja u svim fazama proizvodnje, prerade i prijevoza hrane biljnog podrijetla i hrane za životinje biljnog podrijetla provodi poljoprivredna inspekcija, osim njihovih rezidua u hrani u kojem slučaju je nadležna sanitarna inspekcija.«.
Iza dosadašnjeg stavka 10., koji postaje stavak 12., dodaje se stavak 13. koji glasi:
»(13) Uvjete i način provedbe službenih kontrola pri uvozu pošiljaka iz stavka 10. ovoga članka pravilnikom propisuje ministar nadležan za poljoprivredu uz suglasnost ministra nadležnog za financije.«.
Članak 6.
U članku 8. stavku 1. točka d) mijenja se i glasi:
»d) pri uvozu:
– hrane za životinje životinjskog podrijetla, GMO hrane za životinje životinjskog i neživotinjskog podrijetla, hrane za životinje neživotinjskog podrijetla koja je navedena na popisu pošiljaka hrane za životinje neživotinjskog podrijetla koja podliježe veterinarskom pregledu u skladu sa Zakonom o uvozu hrane i hrane za životinje iz trećih zemalja (»Narodne novine«, br. 39/13.), granična veterinarska inspekcija na graničnim inspekcijskim postajama,
– hrane za životinje neživotinjskog podrijetla koja nije navedena na popisu pošiljaka hrane za životinje neživotinjskog podrijetla koja podliježe veterinarskom pregledu u skladu sa Zakonom o uvozu hrane i hrane za životinje iz trećih zemalja (»Narodne novine«, br. 39/13.), granična veterinarska inspekcija na graničnim inspekcijskim postajama ili službenici Carinske uprave, u skladu s propisima kojima su uređeni djelokrug i ovlasti carinskih službenika, na graničnim prijelazima na kojima se ne nalaze granične inspekcijske postaje te veterinarski inspektori ili ovlašteni veterinari na mjestu uvoza na kojem se obavlja fizički pregled pošiljke hrane za životinje neživotinjskog podrijetla.«.
Stavci 2. i 3. mijenjaju se i glase:
»(2) Službene kontrole standarda kvalitete hrane za životinje provodi na razini primarne proizvodnje i pripadajućih djelatnosti, maloprodaje bez obzira na podrijetlo te pri uvozu hrane za životinje bez obzira na podrijetlo u carinskim skladištima ili na mjestu odredišta poljoprivredna inspekcija.
(3) Službene kontrole prisutnosti GMO-a u hrani za životinje bez obzira na podrijetlo, uključujući i GM hranu za životinje (uključujući i hranu za životinje koja sadrži i/ili se sastoji ili potječe od GMO hrane za životinje) na razini proizvodnje i prerade provodi veterinarska inspekcija, a na razini primarne biljne proizvodnje i pripadajućih djelatnosti poljoprivredna inspekcija.«.
Članak 7.
U članku 9. stavku 2. riječ: »Stočarska« zamjenjuje se riječju: »Poljoprivredna«.
Članak 8.
U članku 12. stavku 1. iza riječi: »otkloniti« briše se točka i dodaju riječi: »te poduzeti druge mjere u skladu s posebnim propisima.«.
Stavak 5. mijenja se i glasi:
»(5) U slučaju iz stavka 3. ovoga članka na zahtjev stranke izdaje se pisani otpravak rješenja u roku od osam dana.«.
Članak 9.
U članku 17. stavku 1. iza riječi: »izvršiti analizu« dodaju se riječi: »u skladu s člankom 11. Uredbe (EZ) br. 882/2004«.
Stavak 5. mijenja se i glasi:
»(5) Stranka ima pravo u roku od 15 dana od dana kada je zaprimljena obavijest o rezultatima analize službenog uzorka prigovoriti navedenim rezultatima službenog uzorka predočenjem rezultata analize uzorka iz stavka 2. podstavka 9. ovoga članka osobi ovlaštenoj za provedbu službenih kontrola iz članka 6. stavka 2. ovoga Zakona te zahtijevati analizu referentnog uzorka.«.
U stavku 6. riječi: »Europske unije« zamjenjuju se riječima: »jedne od država članica Europske unije«.
U stavku 7. riječi: »Europskoj uniji« zamjenjuju se riječima: »državama članicama Europske unije«.
Stavak 15. mijenja se i glasi:
»(15) Troškove uzorkovanja, dostave uzorka u laboratorij i analize referentnog uzorka te uzorka za drugo mišljenje za potrebe stranke snosi stranka.«.
Iza stavka 15. dodaje se novi stavak 16. koji glasi:
»(16) Troškove uzorkovanja, dostave i analize u svrhu službenih kontrola pri uvozu iz trećih zemalja, bez obzira 