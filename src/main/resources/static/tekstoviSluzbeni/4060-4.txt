 način da osoblje ne prolazi prostorijama namijenjenim gostima i ostalom osoblju. Tehnološki proces pripreme hrane mora se odvijati u zatvorenom krugu unutar funkcionalne cjeline istih.
2.9.2. Prostorije za spremanje hrane, pića i sredstava za čišćenje
Članak 25.
(1) Objekt mora imati prostorije za spremanje hrane i pića opremljene policama i/ili ormarima s pretincima za odlaganje hrane i pića, dovoljnog kapaciteta sukladno načinu nabave (dnevni, višednevni).
(2) Prostorije za čuvanje lako pokvarljive hrane moraju biti opremljene rashladnim uređajima dovoljnog kapaciteta sukladno načinu nabave, za odvojeno čuvanje različitih vrsta hrane.
(3) U objektu do 25 smještajnih jedinica, umjesto u prostoriji za spremanje, hrana se može spremati u rashladnim uređajima dovoljnog kapaciteta u kuhinji.
(4) Sredstva za čišćenje, dezinfekciju i održavanje, moraju se čuvati i odlagati u zasebnim prostorijama ili prostorima (spremište ili ormar).
2.9.3. Blagovaonica i prostori za usluživanje
Članak 26.
(1) Ugostitelj mora usluživati jela, pića i napitke u prostoriji za blagovanje – blagovaonici, opremljenoj namještajem prikladnim za usluživanje.
(2) Ugostitelj može usluživati jela, pića i napitke na terasi, plaži, vrtu i sličnim prostorima za usluživanje, opremljenim namještajem prikladnim za usluživanje.
(3) Ugostitelj koji u objektu posluje ljeti može jela, pića i napitke umjestio u blagovaonici usluživati na natkrivenom prostoru na otvorenom (terasi, plaži, vrtu i sličnim prostorima) opremljenom namještajem prikladnim za usluživanje.
Članak 27.
(1) Stol za usluživanje gosta mora imati površinu koja se lako održava, biti prekriven neoštećenim, čistim stolnjakom i nadstolnjakom ili podloškom za posluživanje ispod konzumnog mjesta.
(2) Za usluživanje jela na stolu mora biti pribor za jelo, papirnati ili platneni ubrus, po gostu.
(3) Blagovaonica mora imati dovoljan broj vješalica za odlaganje odjeće ili garderobu koja mora biti čuvana ili istaknuta obavijest da se stvari ne čuvaju.
2.9.4. Jelovnik i karta pića i napitaka
Članak 28.
(1) Objekt mora imati dovoljan broj jelovnika i karti pića i napitaka na svakom stolu ili se isti daju na uvid gostu prije preuzimanja narudžbe.
(2) U jelovniku i karti pića i napitaka navode se jela, pića, napici i druge usluge te cijene s porezima.
(3) Sve navedeno u jelovniku i karti pića i napitaka mora se uslužiti na zahtjev gosta.
(4) Kada se gost poslužuje sa samoposlužne postave, umjesto jelovnika, jela moraju biti predstavljena putem odgovarajućih oznaka ili natpisa o vrsti jela, pića i napitaka. Uz dekorativne plate i/ili prepoznatljiva jela, pića i napitke nije potrebno isticati oznake ili natpis.
2.9.5. Priprema jela za potrošnju na drugom mjestu
Članak 29.
(1) Ugostitelj može u objektu pripremati jela, pića i napitke za potrošnju na drugome mjestu te vršiti dostavu istih s ili bez usluživanja (catering).
(2) Ugostitelj za dostavu jela, pića i napitaka mora imati:
1. termo opremu (boksove) za dostavu toplih i hladnih jela, pića i napitaka,
2. prijevozno sredstvo za dostavu.
2.10. TOČIONIK
Članak 30.
(1) Točionik mora imati ugostitelj koji priprema i uslužuje pića i napitke u vlastitim sadržajima.
(2) Na točioniku se mogu pripremati i usluživati jednostavna topla i hladna jela.
(3) Točionik mora imati prostore, uređenje, opremu, uređaje i osoblje, sukladno ovom Pravilniku.
(4) Pojedini elementi točionika mogu biti smješteni u neposrednoj blizini koja s točionikom čini funkcionalnu cjelinu.
(5) Točionik može biti i samostalna funkcionalna cjelina na prostoru za usluživanje gostiju na otvorenom.
(6) Drugi i svaki dalji točionik u objektu ne moraju imati sve propisane uvjete već isti mogu biti prilagođeni vrsti i načinu usluge.
2.11. OSOBLJE
Članak 31.
Uvjete za osoblje na pripremi i usluživanju jela, pića i napitaka mora ispuniti ugostitelj koji priprema i uslužuje jela, pića i napitke u vlastitim ugostiteljskim sadržajima.
Članak 32.
(1) U objektu radi osoblje na recepciji, pripremi i usluživanju jela,