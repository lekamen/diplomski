 nalog o obustavi istrage protiv II osum. Damira Polančeca od 13. rujna 2011.«.
201. U nalogu USKOK-a broj: K-US-145/11 IS-US-35/11 od 13. rujna 2011., kojim je na temelju članka 224. stavka 1. točke 4. ZKP/08 obustavljena istraga protiv Damira Polančeca, zaključeno je sljedeće:
»... u istrazi je utvrđeno da je II osum. Damir Polančec tijekom pregovora i zaključenja ugovora s MOL-om postupao isključivo po nalogu I osumnjičenika Ive Sanadera. Nadalje, tijekom istrage nisu prikupljeni dokazi da je II sum. Damir Polančec znao za dogovor između I osum. Ive Sanadera i III osum. Zsolta Hernadija o isplati 10 milijuna eura za zaključenje takvih ugovora.
Stoga, kako tijekom istrage nisu prikupljeni dokazi da je II osum. Damir Polančec počinio kazneno djelo iz članka 337. stavak 1. i 4. u vezi članka 38. Kaznenog zakona, to je valjalo donijeti nalog o obustavi istrage.«
1.4. Razdvajanje postupka protiv Zsolta Tamasa Hernadija
202. Što se tiče III. okr. Z. T. Hernadija, predsjednika Uprave mađarske naftne kompanije MOL, DORH je dopisom broj: KR-DO-957/2015 od 20. srpnja 2015. dostavio Ustavnom sudu očitovanje USKOK-a broj: K-US-48/11, K-US– 145/11 od 20. srpnja 2015. »s popratnom dokumentacijom vezano uz poduzimanje pravnih radnji Ureda za suzbijanje korupcije i organiziranog kriminaliteta glede okr. Zsolta Tamasa Hernadija«. U tom je očitovanja USKOK naveo »da je Ured vodio jedinstvenu istragu protiv Ive Sanadera zbog kaznenog djela primanja mita iz čl. 347. st. 1. KZ/97 i protiv Zsolta Tamasa Hernadija zbog kaznenog djela davanja mita iz čl. 348. st. 1. KZ/97 koja je pokrenuta istim nalogom od 10. lipnja 2011. Samo zbog opstrukcije postupka pred nadležnim hrvatskim pravosudnim tijelima od strane kako opt. Zsolta Tamasa Hernadija, tako i mađarske pravosudne i izvršne vlasti ... nije podignuta jedinstvena optužnica i pred nadležnim sudom nije vođen jedinstveni postupak«. To je utvrđenje USKOK obrazložio ovako:
»II. ... Kako je imenovani osumnjičenik državljanin Mađarske s prebivalištem u matičnoj državi, to je Ured istog dana, dakle 10. lipnja 2011., mađarskim nadležnim tijelima uputio zamolnicu za ispitivanje Zsolta Tamasa Hernadija u svojstvu osumnjičenika na okolnosti inkriminiranog mu kaznenog djela davanja mita. Uz zamolnicu je mađarskim nadležnim tijelima dostavljen i nalog o provođenju istrage i pouka o pravima, sve prevedeno na mađarski jezik s ovjerom. Međutim, mađarska nadležna tijela su u srpnju 2011. godine odbila udovoljiti zamolnici za ispitivanje osumnjičenika Zsolta Tamasa Hernadija, pozivajući se na zaštitu mađarskih nacionalnih interesa.
Ured je ponovno u prosincu 2011. godine uputio zamolnicu za ispitivanje Zsolta Tamasa Hernadija u svojstvu osumnjičenika. No, ponovno ni ovoj zamolnici nije udovoljeno, već je u veljači 2012. godine zaprimljen odgovor da se isto odbija uz identično obrazloženje da bi udovoljenje zamolnici ugrozilo mađarske nacionalne interese. Umjesto udovoljenja zamolnici mađarska nadležna tijela su dostavila rješenje o obustavi istrage od 20. siječnja 2012. koja nije vođena ni protiv koga uz obrazloženje da počinjene radnje nisu kazneno djelo.
Navedeno rješenje mađarskog tužiteljstva ni u procesnom smislu, niti u pogledu merituma ni na koji način nije moglo biti dokaz u kaznenom postupku protiv podnositelja, niti su ga prvo stupanjski i drugostupanjski sud mogli i imali osnove uzeti u razmatranje, već je isključivo dokaz kako mađarska nadležna tijela nisu udovoljila zamolnicama za međunarodnu pravnu pomoć, te ne može biti osnova za pozivanje na načelo ne bis in idem.
Naime, ova tzv. istraga ni protiv koga koju je mađarsko tužiteljstvo provelo ekspresno nije pokrenuta povodom ustupa kaznenog progona protiv Zsolta Hernadija, u toj navodnoj istrazi imenovani nije ispitan kao osumnjičenik, kako je to u više navrata traženo zamolnicama za međunarodnu pravnu pomoć, niti su u toj istrazi provedeni dokazi bez kojih nije moguće utvrditi činjenično i pravno relevantne činjenice, pa niti putem međunarodne