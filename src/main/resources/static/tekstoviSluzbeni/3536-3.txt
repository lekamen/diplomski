 U-III-1122/2013 od 4. studenoga 2014. o ukidanju rješenja Vrhovnog suda broj: Rev 1393/12-2 od 20. studenoga 2012.
12. Odlukom broj: U-III-1122/2013 od 4. studenoga 2014. Ustavni sud ukinuo je rješenje Vrhovnog suda broj: Rev 1393/12-2 od 20. studenoga 2012. i predmet vratio Vrhovnom sudu na ponovni postupak. U obrazloženju svoje odluke Ustavni sud je između ostaloga utvrdio:
»26. ... iz sadržaja izvanredne revizije koju je podnijela podnositeljeva majka ... ne može se izvesti zaključak da u njoj nisu bili obrazloženi razlozi zbog kojih je ona smatrala da nadležni nižestupanjski sudovi (postupajući po treći put u prvostupanjskom i drugostupanjskom postupku) nisu poštovali ustavni zahtjev za jedinstvenom primjenom prava u istovrsnim predmetima, koju osigurava Vrhovni sud u skladu s člankom 116. stavkom 1. Ustava ...
... konkretni slučaj upućivao je i na postojanje neujednačene sudske prakse u istovrsnim predmetima kojima se ne može odreći društvena važnost, pa je podnositeljeva majka osnovano mogla zaključiti da odluka u tom sporu doista ovisi o rješenju materijalnopravnog pitanja 'važnog za osiguranje jedinstvene primjene prava i ravnopravnosti svih u njegovoj primjeni'. Između ostaloga, iz izvanredne revizije bilo je potpuno jasno da podnositeljeva majka upućuje na očito oprečne kvalifikacije cijele pravne stvari koje su dali Vrhovni sud i Ustavni sud, s jedne strane, i nižestupanjski sudovi, s druge strane ('Stav u napadajućim presudama je da se u konkretnom slučaju ne radi o stjecanju bez osnove i potraživanju s osnova naknade za korištenje imovine (a kako je tužiteljica potraživala tužbom i postavljenim tužbenim zahtjevom) – već o naknadi štete koju revidentica treba dokazati.' ... Zbog toga je revidentica (podnositeljeva majka) mogla osnovano očekivati da će Vrhovni sud cijeli slučaj meritorno razmotriti.
S obzirom na takvo stanje stvari, u ovom slučaju Vrhovni sud morao je navesti i podrobno obrazložiti razloge koji bi jasno pokazali da zakonske pretpostavke za izjavljivanje izvanredne revizije, unatoč svemu, nisu ispunjene. Čini se da u ovom slučaju nije postojao drugi način kojim bi Vrhovni sud, ako je tu reviziju već smatrao nedopuštenom, mogao jasno pokazati da pravno pitanje zbog kojeg ju je podnositeljeva majka izjavila nije bilo važno za osiguranje jedinstvene primjene prava i ravnopravnosti svih u njegovoj primjeni.
30. Suprotno tome, Vrhovni sud odbacio je izvanrednu reviziju zadržavajući se isključivo na utvrđenju 'da pravno pitanje zbog kojeg je revizija izjavljena nije važno za osiguranje jedinstvene primjene prava i ravnopravnosti svih u njenoj primjeni, pa revizija nije dopuštena', bez ikakvog daljnjeg obrazloženja odnosno bez navođenja bilo kakvih razloga za takvu svoju ocjenu. ...«
5) Osporeno rješenje Vrhovnog suda broj: Rev-x 1161/14-3 od 19. svibnja 2015.
13. U ponovljenom postupku koji je proveo nakon odluke Ustavnog suda broj: U-III-1122/2013 od 4. studenoga 2014., Vrhovni sud donio je osporeno rješenje o (ponovnom) odbacivanju izvanredne revizije prednice podnositelja zbog nedopuštenosti.
Međutim, sada je Vrhovni sud odbacio izvanrednu reviziju zbog toga što prednica podnositelja »u njoj nije određeno naznačila pravno pitanje zbog kojeg je podnijela reviziju«. Obrazloženje osporenog rješenja Vrhovnog suda glasi:
»Odredbom čl. 382. st. 3. ZPP-a propisno je da u reviziji iz stavka 2. istog članka stranka treba određeno naznačiti pravno pitanje zbog kojeg ju je podnijela uz određeno navođenje propisa i drugih važećih izvora prava koji se na njega odnose te izložiti razloge zbog kojih smatra da je ono važno za osiguranje jedinstvene primjene prava i ravnopravnosti svih u njegovoj primjeni.
Dakle, iz sadržaja navedenih odredaba ZPP-a jasno proizlazi da je, da bi se moglo pristupiti ocjeni je li riječ o pitanju važnom za osiguranje jedinstvene primjene prava i ravnopravnosti svih u njegovoj primjeni i s tim u vezi dopuštenosti revizije, potrebno da revizija sadrži određeno navedeno pravno pitanje, da je 