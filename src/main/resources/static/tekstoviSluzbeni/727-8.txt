 stvarima u državama članicama (»dostava pismena«) kojom se ukida Uredba (EZ) br. 1348/2000, Uredbi (EZ) br. 1206/2001 o suradnji između sudova država članica u izvođenju dokaza u građanskim ili trgovačkim stvarima.«.
Članak 52.
Naslov iznad članka 215. mijenja se i glasi:
»14. Upisnik za ovjeravanje isprava namijenjenih inozemstvu (Ov-I)«.
Članak 53.
U članku 215. riječ: »Ov« zamjenjuje se riječju: »Ov-I«.
Članak 54.
Članak 217. s naslovom iznad njega mijenjaju se i glase:
»16. Upisnik predmeta suca istrage (Kir)
Članak 217.
U upisnik Kir županijski sudovi upisuju prijedloge za produljenje pritvora, prijedloge za određivanje/produljenje/ukidanje istražnog zatvora, prijedloge za provođenje dokaznog ročišta (osim za ispitivanje djeteta), žalbe na odluke državnog odvjetništva o kojima odlučuje sudac istrage, naloge za dovođenje, prijedloge oštećenika kao tužitelja, zamolnice, prijedloge obrane za dokazne radnje, kao i sve druge predmete iz nadležnosti suca istrage koji se ne upisuju u upisnike iz članka 218., 218.a, 218.b i 218.c.«.
Članak 55.
Članak 218. mijenja se i glasi:
»U upisnik Kir-Us, Kir-Rz i Kir-eun županijski sudovi upisuju predmete iz nadležnosti suca istrage, koji se ne upisuju u upisnike iz članka 217., 218.a, 218.b i 218.c Sudskog poslovnika, ovisno o vrsti predmeta.«.
Članak 56.
Iza članka 218. dodaju se članci 218.a, 218.b, 218.c, 218.d, 218.e, 218.f, 218.g i 218.h s naslovima iznad njih koji glase:
»17.a Upisnik za predmete po ostalim oblicima pravosudne suradnje u kaznenim stvarima s državama članicama Europske unije (Kir-eu)
Članak 218.a
U upisnik Kir-eu županijski sudovi upisuju predmete po ostalim oblicima pravosudne suradnje u kaznenim stvarima s državama članicama Europske unije.
17.b Upisnik predmeta suca istrage s posebnom oznakom (Kir-t)
Članak 218.b
U upisnik Kir-t županijski sudovi upisuju zahtjeve za izdavanje naloga o pretrazi, zahtjeve za izdavanje naloga banci za omogućavanje pristupa sefu te za pretragu sefa, zahtjeve o vjerojatnosti pružanja pomoći u kaznenom djelu radi neprimjene zabrane privremenog oduzimanja predmeta, isprava i tehničkih snimki, zahtjeve za davanje podataka koji su bankovna tajna, prijedloge za praćenjem platnog prometa i transakcija na računima određene osobe, prijedloge za kažnjavanjem osobe koja ne postupa ili postupa protivno nalogu suca istrage za davanjem podataka koji su bankovna tajna te za praćenjem platnog prometa i transakcija na računima, prijedloge za privremenu obustavu izvršenja određene financijske transakcije, rješenja suca istrage o kažnjavanju osobe koja ne postupa ili postupa protivno rješenju o privremenoj obustavi izvršenja određene financijske transakcije, zahtjeve za određivanje privremene mjere osiguranja oduzimanja imovinske koristi i imovinskopravnog zahtjeva, zahtjeve za izdavanje naloga za određivanje i produljenje posebnih dokaznih radnji kojima se privremeno ograničavaju određena ustavna prava građana, naloge državnog odvjetnika kojim određuje posebne dokazne radnje kojima se privremeno ograničavaju određena ustavna prava građana, prijedloge za kažnjavanjem osoba koje ne postupaju sukladno zakonskoj obvezi osiguranja potrebne tehničke pomoći policiji u izvršenju posebnih dokaznih radnji, zahtjeve za provjeru uspostavljanja telekomunikacijskih kontakata, prijedloge za produljenjem roka brisanja obavijesti prikupljenih sravnjivanjem osobnih podataka građana s policijskim evidencijama, registrima i zbirkama s automatskom obradom podataka, prijedloge za poseban način sudjelovanja u postupku i poseban način ispitivanja svjedoka, prijedloge za određivanje istražnog zatvora protiv maloljetnika (izvan radnog vremena), uskrate uvida u spis i sve druge vrste predmeta suca istrage u kojem postoji pretežiti interes za posebnu zaštitu podataka.
17.c Upisnik suca istrage za dokazno ročište ispitivanja djeteta (Kir-d)
Članak 218.c
U upisnik Kir-d županijski sudovi upisuju prijedloge za provođenje dokaznog ročišta ispitivanja djeteta kao svjedoka u predmetima