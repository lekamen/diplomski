 manje od 500 i brodove koji imaju glavni poriv na jedra, u međunarodnoj plovidbi, ako drugdje nije drugačije kazano, RO razmatra i odlučuje u svakom pojedinom slučaju posebno.
1.1.5 O primjeni zahtjeva ovog dijela Pravila na teretne brodove ograničenog područja plovidbe 5, 6, 7 i 8, ako drugdje nije izričito drukčije kazano, RO razmatra i odlučuje u svakom pojedinom slučaju posebno.
1.1.6 Zahtjevi ovog dijela Pravila, ako drugdje nije drugačije kazano, ne odnose se na putničke brodove u nacionalnoj plovidbi na koje se odnosi Direktiva 2009/45/EZ (vidi Pravila za statutornu certifikaciju putničkih brodova u nacionalnoj plovidbi), ribarske brodove (vidi Pravila za statutarnu certifikaciju ribarskih brodova) i brodove od drva, aluminijskih slitina i plastičnih materijala (vidi Pravila za tehnički nadzor brodova od drva, aluminijskih slitina i plastičnih materijala).
1.1.7 Bez obzira na podtočku 1.1.2, na svim brodovima, ne kasnije od prvog redovitog dokovanja nakon 1. srpnja 2014. godine ali ne kasnije od 1. srpnja 2019. godine, ako uređaj za otpuštanje brodice za spašavanje nije u skladu sa 6.13.7.6.4, 6.13.7.6.5 i 6.13.7.6.6 mora se zamijeniti opremom koja je u potpunosti u skladu sa 6.13.7.6.
1.2 OBJAŠNJENJA IZRAZA I POJMOVA
1.2.1 Izrazi i pojmovi koji se odnose na opće nazivlje Pravila, navedeni su u Pravilima, Dio 1. – Opći propisi, Odjeljak 1. – Općenito, 2.
1.2.2 U ovom dijelu Pravila primjenjuju se sljedeći izrazi i pojmovi:
.1 Odijelo za zaštitu od vremenskih nepogoda – zaštitno odijelo namijenjeno posadi na brodici za prikupljanje i sustavima za napuštanje broda.
.2 Ovlaštena osoba – osoba koja posjeduje svjedodžbu o sposobnosti za rukovanje s plovilom za preživljavanje koju je izdala ovlaštena organizacija, ili koju je Administracija prihvatila kao valjanu u skladu sa zahtjevima Međunarodne konvencije o standardima obučavanja, ovlaštenjima i stražarenju za pomorce, 1978 (»International Convention on Standards of Training, Certification and Watchkeeping for Seafarers«), koji su na snazi; ili osoba koja ima svjedodžbu koju je izdala ili odobrila Administracija države koja nije članica te Konvencije u istu svrhu kao i svjedodžba Konvencije.
.3 Otkrivanje – određivanje položaja preživjelih osoba ili plovila za preživljavanje.
.4 Ljestve za ukrcaj – ljestve predviđene na stanicama za ukrcaj u plovilo za preživljavanje, koje omogućuju siguran pristup u plovilo za preživljavanje nakon spuštanja.
.5 Izranjanje – način otpuštanja plovila za preživljavanje kada se plovilo automatski otpušta s tonućeg broda, i spremno je za korištenje.
.6 Spuštanje slobodnim padom – način spuštanja plovila za preživljavanje, kada se plovilo s punim brojem osoba i opreme na brodu otpušta i pada u more bez ikakvog uređaja za zadržavanje.
.7 Hidro-termo odijelo – zaštitno odijelo koje smanjuje tjelesni gubitak topline osobe, koja ga nosi u hladnoj vodi.
.8 Samonapuhavajuća naprava – naprava s mekanim, plinom ispunjenim komorama za uzgon, koja se obično drži nenapuhana dok nije spremna za korištenje.
.9 Napuhavajuća naprava – naprava s plinom ispunjenim komorama za uzgon, i koja se drži napuhana i stalno spremna za korištenje.
.10 Međunarodni kodeks sredstava za spašavanje (LSA kodeks) – međunarodni kodeks sredstava za spašavanje usvojen na Odboru za pomorsku sigurnost (MSC) Rezolucijom MSC.48(66), s izmjenama.
.11 Uređaj za spuštanje – sredstvo za sigurno prebacivanje plovila za preživljavanje ili brodice za prikupljanje s njihovog položaja na brodu u vodu.
.12 Duljina – 96% ukupne duljine na vodnoj liniji, koja prolazi na visini 85% najmanje teoretske visine broda, mjerene od gornjeg ruba kobilice, ili duljina od prednjeg ruba pramčane statve do osovine kormila na istoj vodnoj liniji (ako je ova duljina veća). Na brodovima s trimom vodna linija mora biti paralelna s konstrukcijskom vodnom linijom.
.13 Stanje najmanjeg gaza – stanje krcanja kad je brod na ravnoj kobilici bez tereta, s 10% zaliha i preostalog goriva, a kod putničkog broda s 10%