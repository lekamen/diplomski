– osam nagrada godišnje u iznosu od 4.000,00 kuna
– 15 nagrada godišnje u iznosu od 2.000,00 kuna
2. načelnik Glavnog stožera Oružanih snaga:
– jednu nagradu godišnje u iznosu od 5.000,00 kuna
– 10 nagrada godišnje u iznosu od 2.000,00 kuna
– 15 nagrada godišnje u iznosu od 1.000,00 kuna.
(3) Osobe iz stavka 2. ovoga članka dodjeljuju novčanu nagradu na osobni poticaj ili na prijedlog osoba nadležnih za predlaganje pohvala u skladu s ovim Pravilnikom.
(4) Novčana nagrada isplaćuje se u neto iznosu.
6. Nagradni dopust
Članak 24.
(1) Nagradni dopust je nagrada koja se dodjeljuje za osobite rezultate u razvijanju borbene obuke, besprijekorno čuvanje i održavanje naoružanja i materijalnih sredstava, uspješnu provedbu borbenih i drugih zadaća te uzorno obavljanje službe.
(2) Nagradni dopust može dodijeliti:
– ministar obrane – u trajanju do 10 radnih dana
– načelnik Glavnog stožera Oružanih snaga – u trajanju do osam radnih dana
– zamjenik ministra, pomoćnik ministra obrane, glavni inspektor obrane, zamjenik načelnika Glavnog stožera Oružanih snaga, direktor Glavnog stožera Oružanih snaga, zapovjednik grane Oružanih snaga, zapovjednik Hrvatskog vojnog učilišta, zapovjednik Zapovjedništva za potporu, zapovjednik Zapovjedništva specijalnih snaga – u trajanju do pet radnih dana
– čelnik ustrojstvene jedinice Glavnog stožera Oružanih snaga, načelnik sektora Ministarstva obrane, čelnik samostalne ustrojstvene jedinice Ministarstva obrane te zapovjednik gardijske brigade i zapovjednik pristožerne postrojbe – u trajanju do tri radna dana.
(3) Osobe iz stavka 2. ovoga članka dodjeljuju nagradni dopust na osobni poticaj ili na prijedlog osoba koje su nadležne za predlaganje pohvala u skladu s ovim Pravilnikom.
IV. POHVALE I NAGRADE PREDSJEDNIKA REPUBLIKE HRVATSKE
Članak 25.
Pohvale i nagrade propisane ovim Pravilnikom može, na vlastiti poticaj ili na prijedlog ministra obrane, dodijeliti i Predsjednik Republike Hrvatske.
V. PRIJELAZNE I ZAVRŠNE ODREDBE
Članak 26.
Danom stupanja na snagu ovoga Pravilnika prestaje važiti Pravilnik o vrstama pohvala i nagrada, uvjetima i postupku njihove dodjele (»Narodne novine«, br. 95/03, 108/03, 81/06, 40/11, 147/11 i 123/12).
Članak 27.
Ručni satovi s posvetom i dalekozori nabavljeni u vrijednostima propisanim Pravilnikom o vrstama pohvala i nagrada, uvjetima i postupku njihove dodjele (»Narodne novine«, br. 95/03, 108/03, 81/06, 40/11, 147/11 i 123/12) mogu se dodijeliti u skladu s odredbama ovoga Pravilnika.
Članak 28.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 023-03/15-04/38
Urbroj: 512-01-15-1
Zagreb, 12. listopada 2015.
Ministar Ante Kotromanović, v. r.

Tiskanica 1
Predlaže se za: ______________________________
Datum dopisa kojim se upućuje prijedlog:
Ustrojstvena jedinica:
Niža ustrojstvena jedinica:
Predlaže se povodom:
Planirani datum svečanog uručenja:
– ČIN, IME, IME OCA, PREZIME: – DAN, MJESEC I GODINA ROĐENJA: – MJESTO ROĐENJA – DUŽNOST: – STATUS: OBRAZLOŽENJE (u obrazloženju se navodi konkretno djelo koje je povod za pohvaljivanje, ne obuhvaćaju se razlozi zbog kojih je kandidat do sada dobio pohvale ili nagrade): Da li je djelatnik stegovno kažnjavan ili se protiv njega vodi stegovni postupak: SVE DOSADAŠNJE NAGRADE I POHVALE (obvezno unijeti sve dosadašnje pohvale i nagrade – razina, klasa, urudžbeni broj, datum): Prijedlog je razmatran:
Točnost podataka potvrđuje:                                PREDLAGAČ
                                                    MP
_____________________                           _________________
