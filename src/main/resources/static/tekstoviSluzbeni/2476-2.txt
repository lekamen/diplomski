 sjedište na području općine Tisno 5 (pet) i više godina, računajući od dana obračuna komunalnog doprinosa prema pristigloj projektnoj dokumentaciji u nadležnom Upravnom odjelu Općine Tisno (prema izvodu iz poslovnog registra), s ukupnim obujmom građevine (zgrade) do 600 m3, utvrđuje se jedinična vrijednost komunalnog doprinosa za gradnju odnosno dogradnju, nadogradnju ili rekonstrukciju odnosno ozakonjenje građevina, neovisno o namjeni građevine (zgrade), po vrsti objekta i uređaja komunalne infrastrukture i po pojedinim zonama, određena u kunama po m3 građevine, kako slijedi:
ZONA kn/m³ NAMJENA SREDSTAVA Javn. površine Nerazvrst. ceste Groblje Javn. rasvjeta I. 138,00 40% 30% 20% 10% II. 69,00 40% 30% 20% 10% III. 45,00 20% 40% 10% 30% IV. 30,00 20% 40% 10% 30% V. 30,00 20% 40% 10% 30%
(3) Za sve fizičke osobe u funkciji investitora (obveznika), koji nemaju prebivalište na području Općine Tisno najmanje 10 (deset) godina, računajući od dana obračunavanja komunalnog doprinosa prema pristigloj projektnoj dokumentaciji u nadležnom Upravnom odjelu Općine Tisno (prema uvjerenju nadležnog državnog tijela), te sve pravne osobe ili obrte u funkciji investitora (obveznika), koji nemaju sjedište na području Općine Tisno 5 (pet) i više godina, računajući od dana obračuna komunalnog doprinosa prema pristigloj projektnoj dokumentaciji u nadležnom Upravnom odjelu Općine Tisno (prema izvodu iz poslovnog registra), s ukupnim obujmom građevine (zgrade) od 600 m3 i više, utvrđuje se jedinična vrijednost komunalnog doprinosa (za dio koji premašuje 600 m3) (dio do 600 m3 obračunava se prema stavku 2. ovog članka) za gradnju odnosno dogradnju, nadogradnju ili rekonstrukciju odnosno ozakonjenje građevina, neovisno o namjeni građevine (zgrade), po vrsti objekata i uređaja komunalne infrastrukture i po pojedinim zonama, određena u kunama po m3 građevine kako slijedi:
ZONA kn/m³ NAMJENA SREDSTAVA Javn. površine Nerazvrst. ceste Groblje Javn. rasvjeta I. 138,00 40% 30% 20% 10% II. 138,00 40% 30% 20% 10% III. 100,00 20% 40% 10% 30% IV. 45,00 20% 40% 10% 30% V. 45,00 20% 40% 10% 30%
Mjerodavna odredba za ocjenu zakonitosti osporenih odredaba članka 7. Odluke je članak 31. Zakona o komunalnom gospodarstvu koji glasi:
(1) Komunalni doprinosi su novčana javna davanja koja se plaćaju za građenje i korištenje objekata i uređaja komunalne infrastrukture iz članka 30. stavka 1. ovoga Zakona.
(2) Komunalni doprinos je prihod jedinice lokalne samouprave.
(3) Komunalni doprinos plaća vlasnik građevne čestice na kojoj se gradi građevina, odnosno investitor.
(4) Plaćanjem komunalnog doprinosa vlasnik građevne čestice, odnosno investitor sudjeluje u podmirenju troškova izgradnje objekata i uređenja komunalne infrastrukture utvrđenih Programom iz članka 30. stavka 4. ovoga Zakona.
(5) Sredstvima komunalnog doprinosa financira se i pribavljanje zemljišta na kojem se grade objekti i uređaji komunalne infrastrukture iz članka 30. stavka 1. ovoga Zakona, rušenje postojećih objekata i uređaja, premještanje postojećih nadzemnih i podzemnih instalacija, te radovi na sanaciji tog zemljišta.
(6) Jedinica lokalne samouprave ne plaća komunalni doprinos kada je investitor gradnje objekta i uređaja komunalne infrastrukture iz članka 30. stavka 1. ovoga Zakona.
(7) Predstavničko tijelo jedinice lokalne samouprave donosi odluku o komunalnom doprinosu kojom se obvezno utvrđuje:
– područja zone u gradu, odnosno općini, ovisno o pogodnosti položaja određenog područja i stupnju opremljenosti objektima i uređajima komunalne infrastrukture,
– jedinična vrijednost komunalnog doprinosa po vrsti objekata i uređaja komunalne infrastrukture i po pojedinim zonama, određena u kunama po m3 građevine,
– način i rokovi plaćanja komunalnog doprinosa,
– opći uvjeti i razlozi zbog kojih se u pojedinačnim slučajevima može odobriti djelomično ili potpuno oslobađanje od plaćanja komunalnog doprinosa i
– izvore sredstava iz kojih će se namiriti iznos za slučaj potpunog ili djelomičnog oslobađanja od