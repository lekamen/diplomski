obuke.
(2) Tehničar-letač može steći dodatno letačko zvanje instruktora tehničara-letača na temelju uspješno završene obuke za instruktora tehničara-letača na određenom tipu vojnog zrakoplova.
(3) Tehničar-letač može steći dodatno letačko zvanje probnog tehničara-letača na temelju uspješno završene obuke za probnog tehničara-letača na određenom tipu vojnog zrakoplova.
(4) Tehničar-letač može steći dodatno letačko zvanje bočnog strijelca na temelju uspješno završene obuke za bočnog strijelca na određenom tipu vojnog zrakoplova.
III. OSTALO LETAČKO OSOBLJE – SPECIJALISTI LETAČI
Članak 24.
(1) Specijalisti letači su pripadnici Oružanih snaga osposobljeni za rukovanje dodatno ugrađenom opremom i naoružanjem na vojnom zrakoplovu, a nisu stalni članovi posade vojnog zrakoplova.
(2) Specijalisti letači tijekom leta nalaze se u teretnom ili putničkom prostoru vojnog zrakoplova i po zapovijedi zapovjednika vojnog zrakoplova provode dodijeljene zadaće.
(3) Specijalisti letači su:
– tehničar operater
– operater dodatnog naoružanja
– operater za elektronsko djelovanje.
(4) Specijalist letač iz stavka 3. ovoga članka stječe osposobljenost na temelju uspješno završene obuke.
IV. SPREMNOST VOJNIH LETAČA
Članak 25.
(1) Spremnost vojnih letača je pokazatelj razina stručnih znanja i vještina potrebnih za provedbu letačkih zadaća i predstavlja kriterij vrednovanja vojnih letača na temelju usavršavanja propisanoga Programom letačke obuke za određeni tip vojnog zrakoplova.
(2) Vojni piloti se razvrstavaju u tri kategorije spremnosti, a navigatori i tehničari letači u dvije kategorije spremnosti.
(3) Specijalisti letači ne rasvrstavaju se u kategorije spremnosti.
(4) Uvjeti za stjecanje pojedine kategorije spremnosti propisuju se Programom letačke obuke za određeni tip vojnog zrakoplova.
(5) Zapovjednik HRZ-a i PZO-a po završetku određene izobrazbe ili obuke iz članaka 26. i 27. ovoga Pravilnika donosi rješenja o stjecanju kategorije spremnosti koja nisu upravne stvari.
Kategorije spremnosti vojnih pilota
Članak 26.
(1) Treću kategoriju spremnosti stječe vojni pilot završetkom letačke izobrazbe ili sa završenim prvim stupnjem letačke obuke za određeni tip vojnog zrakoplova.
(2) Drugu kategoriju spremnosti stječe vojni pilot treće kategorije sa završenim drugim stupnjem letačke obuke za određeni tip vojnog zrakoplova.
(3) Prvu kategoriju spremnosti stječe vojni pilot druge kategorije sa završenim trećim stupnjem letačke obuke za određeni tip vojnog zrakoplova.
Kategorije spremnosti navigatora i tehničara-letača
Članak 27.
(1) Drugu kategoriju spremnosti stječe navigator i tehničar-letač na temelju uspješno završene obuke za navigatora ili tehničara-letača u skladu s Programom obuke za određeni tip vojnog zrakoplova.
(2) Prvu kategoriju spremnosti stječe navigator i tehničar-letač druge kategorije spremnosti na temelju uspješno završene obuke za navigatora ili tehničara-letača u skladu s Programom obuke za određeni tip vojnog zrakoplova nakon tri godine provedene u drugoj kategoriji spremnosti.
V. OBAVLJANJE LETAČKE SLUŽBE
Članak 28.
(1) Vojnom letaču letačka služba počinje danom stjecanja temeljnog letačkog zvanja.
(2) Na temelju stečenog letačkog zvanja, utvrđene zdravstvene sposobnosti te izvršene provjere u letu ustrojstvena jedinica Ministarstva obrane nadležna za vojni zračni promet izdaje dozvolu vojnog letača.
(3) Provjere vojnih letača u letu provode ovlašteni ispitivači s popisa ovlaštenih ispitivača koje imenuje ministar obrane na prijedlog zapovjednika HRZ-a i PZO-a.
(4) Uvjete za izdavanje, obnavljanje i produljenje valjanosti ovlaštenja i dozvole vojnog letača utvrđuje ustrojstvena jedinica Ministarstva obrane nadležna za vojni zračni promet.
(5) Sadržaj i izgled dozvole vojnog letača nalaze se u prilogu broj 1 ovoga Pravilnika i njegov su sastavni dio.
Članak 29.
U letačku službu vojnih letača računa se i vrijeme:
– provedeno na školovanju
– provedeno na letačkim dužnostima izvan Republike Hrvatske.
Letački staž
Članak 30.
(1) Letački 