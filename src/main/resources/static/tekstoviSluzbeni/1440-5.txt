 poduzeti bilo kakvu radnji kojom bi ugrozio ili naštetio svojim pravima i interesima ili pravima i interesima drugih, niti postoji ijedan uvjerljivi dokaz da je lišenje poslovne sposobnosti adekvatna mjera s obzirom na situaciju u kojoj se podnositelj nalazi, to je podnositelju pobijanim aktima povrijeđeno pravo na osobni i obiteljski život te pravo na uključivanje u društveni život podnositelja kao osobe s invaliditetom. Samo postojanje intelektualne poteškoće, bez konkretne opasnosti za prava i obveze pojedinca, ne može i ne smije biti razlog za lišenje poslovne sposobnosti u potpunosti.
22. Podnositelj je pobijanim aktima diskriminiran na temelju svog invaliditeta (mentalnog i fizičkog), jer je isključivo zbog svog invaliditeta, a ne zbog bilo koje specifične okolnosti ili razloga lišen poslovne sposobnosti. (...) Pobijanim aktima podnositelj se lišava poslovne sposobnosti u potpunosti čime mu se potpuno poništavaju prava da sam donosi bilo kakvu odluku o svom životu te mu se na taj način umanjuju i poništavaju uživanje i korištenje njegovih ljudskih prava i osnovnih sloboda i to isključivo zbog njegovog invaliditeta, a ne zbog nekog konkretnog razloga koji bi bio utvrđen posebno u odnosu na podnositelja. Svoju odluku sud temelji na nalazu i mišljenju vještaka koji zaključuje da se podnositelju treba oduzeti poslovna sposobnost zbog njegovog psihičkog stanja, te se prema tom nalazu i mišljenju poslovna sposobnost treba oduzeti svim osobama s lakšom do umjerenom ‘mentalnom retardacijom’. I sami tekst nalaza i mišljenja govori općenito o osobama s takvom poteškoćom (npr. ‘te osobe mogu postići neki stupanj neovisnosti’, ‘maksimalno su suženih interesa’, ‘nisu u potpunosti orijentirani’, ‘nisu u stanju adekvatno se zaštiti od opasnosti’) dok se gotovo ništa ne navodi konkretno o podnositelju, pa tako nema niti riječi o tome koliko stupanj neovisnosti je postigao podnositelj, koliko su suženi njegovi interesi, u kojoj mjeri je orijentiran, da li je u stanju adekvatno se zaštiti od opasnosti itd. Takvo postupanje predstavlja diskriminaciju na temelju invaliditeta.
23. Podnositelj smatra da je njegovo pravo na pravično suđenje povrijeđeno stavom prvostupanjskog suca o (ne)mogućnosti da podnositelja zastupa odvjetnik kojeg je sam podnositelj opunomoćio.
24. Nesporno je da je sudac koji je vodio prvostupanjski postupak osporio pravo podnositelja da sam ovlasti odvjetnika po svom izboru da ga zastupa u postupku. Isključivo zbog toga razloga nije odgodio ročište zakazano za 5.3.2013. na kojem je postupak i zaključen te isti dan donesena i odluka. Dakle, sud nije odbio odgoditi ročište zato što bi molba za odgodu bila neosnovana ili pak neprimjerena na bilo koji način, već isključivo stoga što je odgodu zatražio odvjetnik koji po mišljenju suda nije imao pravo zastupati podnositelja u tom postupku. Na tom ročištu nije bila prisutna niti posebna skrbnica podnositelja. Stoga podnositelja u važnom dijelu postupka nije zastupala niti jedna osoba, a pogotovo ga nije zastupala kvalificirana osoba.
25. Zbog takvog postupanja podnositelju je uskraćena mogućnost da zastupa svoja prava i interese, sudjeluje u dokaznom postupku, predlaže dokaze, daje prigovore i primjedbe na provedene dokaze, prije svega na nalaz i mišljenje vještaka te da svjedocima odnosno vještaku postavlja pitanja.
26. S obzirom na važnost postupka za prava podnositelja te dugoročne i teške posljedice odluke koja je u tom postupku donesena, oduzimanjem podnositelju mogućnosti da ga u postupku zastupa odvjetnik, predstavlja povredu prava na pravično suđenje.«
Podnositelj stoga predlaže Ustavnom sudu usvojiti njegovu ustavnu tužbu i ukinuti osporavane rješidbe.
IV. MJERODAVNO PRAVO
8. Ustavni sud primjećuje da su u konkretnom slučaju sudovi svoje osporene rješidbe temeljili na sljedećim odredbama Obiteljskog zakona (»Narodne novine« broj 116/03., 17/04., 136/04. i 107/07.).
8.1. Mjerodavne odredbe Obiteljskog zakona glase:
»Članak 159.
(1) Sud će u izvanparničnom postupku