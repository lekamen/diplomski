 nakon isteka ugovora o zakupu.
Vrijednost zgrada i opreme/strojeva (standardna osnovica). U opravdane troškove ulaganja neće se uračunavati zemljište, prije izgrađene zgrade/građevine i prije korištena oprema/strojevi.
Pri ulaganju u temeljitu promjenu u proizvodnom procesu postojeće poslovne jedinice, prihvatljivi troškovi moraju prelaziti pad vrijednosti (amortizacija) imovine povezane s aktivnošću koja se modernizira tijekom tri prethodne fiskalne godine.
Pri ulaganju u diversifikaciju postojeće poslovne jedinice, prihvatljivi troškovi moraju prelaziti za najmanje 200 % knjigovodstvenu vrijednost imovine koja se ponovno koristi, kako je uknjižena u fiskalnoj godini koja prethodi početku radova.
Prihvatljivi troškovi ulaganja u nematerijalnu imovinu mogu uključivati stjecanje nematerijalne imovine putem prijenosa tehnologije poput patenata, licenci, know-how, ili nepatentiranog stručnog znanja. Za velike poduzetnike troškovi stjecanja nematerijalne imovine prihvatljivi su samo do granice od 50 % ukupnih prihvatljivih troškova ulaganja za projekt. Kod mikro, malih i srednjih poduzetnika u obzir se uzimaju ukupni troškovi povezani s nematerijalnom imovinom. Nematerijalna imovina, koja je opravdana za izračun troškova ulaganja mora biti povezana s područjem u kojem se dodjeljuje potpora i ne smije se seliti u druge regije. Nematerijalna imovina koja predstavlja opravdane troškove ulaganja mora zadovoljavati sljedeće uvjete:
– mora se koristiti isključivo u poslovnoj jedinici koja prima potporu
– mora se smatrati imovinom s mogućnošću otpisa (amortizirajuća imovina)
– mora biti kupljena od trećih strana po tržišnim uvjetima, isključujući poduzetnike povezane s kupcem
– mora biti uključena u imovinu korisnika potpore, odnosno mora biti iskazana u bilanci korisnika potpore i ostati povezana s projektom, za koji je dodijeljena potpora, najmanje pet godina ili tri godine u slučaju mikro, malih i srednjih poduzetnika.
b) Prihvatljivi troškovi otvaranja novih radnih mjesta povezanih s ulaganjem:
Prihvatljivi troškovi otvaranja novih radnih mjesta povezanih s ulaganjem izračunavaju se kao troškovi plaća. Troškovi plaća su ukupni iznos koji korisnik potpore stvarno mora platiti za dotična radna mjesta, a koji se u određenom razdoblju sastoji od brutoplaće uvećane za iznos doprinosa na osnovicu prema toj plaći. Regionalna potpora može se izračunati u odnosu na očekivani trošak plaća koji je posljedica otvaranja novih radnih mjesta povezanih s početnim ulaganjem, a potporom se mogu pokriti samo troškovi plaća zaposlenih osoba izračunani tijekom dvije godine, pri čemu intenziteti ne smiju premašiti primjenjive intenzitete iz točke 13. ovoga članka.
c) Kombinacija troškova iz podtočaka a. i b. ove točke, pod uvjetom da kombinirani iznos ne premašuje iznos iz podtočke a. ili iznos iz podtočke b. ove točke, ovisno o tome koji je veći.
9. Izvori financiranja projekta ulaganja moraju biti minimalno 25 % visine prihvatljivih troškova ulaganja osigurani od strane korisnika potpore iz vlastitih izvora ili kroz vanjsko financiranje, i ne smiju sadržavati nikakvu državnu potporu.
10. Korisnik potpore je poduzetnik – fizička osoba (obrtnik) koji je obveznik poreza na dobit ili trgovačko društvo, registrirani na teritoriju Republike Hrvatske, koji koriste potpore, odnosno kojima se odobravaju regionalne potpore za početno ulaganje i otvaranje novih radnih mjesta, te potpore za usavršavanje povezano s ulaganjem.
11. Bruto ekvivalent potpore je iznos potpore koji je korisniku dodijeljen u obliku bespovratnog sredstva, prije odbitka poreza ili drugih naknada.
a) Potpore koje se isplaćuju u više obroka treba diskontirati na njihovu vrijednost u trenutku dodjele. Prihvatljive troškove treba diskontirati na njihovu vrijednost u trenutku dodjele. Kamatna stopa koju treba primijeniti pri diskontiranju diskontirana je kamatna stopa koja se primjenjuje u trenutku dodjele potpore.
b) Kada se potpore dodjeljuju u obliku poreznih pogodnosti, obroke potpore treba 