 Konvencije, protiv Republike Hrvatske pokrenuo postupak zahtjevom broj: 22643/14 u kojem je tvrdio da mu je zbog propusta sudova »da žurno postupaju u postupku radi povratka njegovog sina« povrijeđeno pravo na poštovanje obiteljskog života.
ESLJP je 12. ožujka 2015. donio presudu u tom predmetu, kojom je utvrdio da je došlo do povrede članka 8. Konvencije. ESLJP je utvrdio kako je dugotrajnost postupka vraćanja mlt. C. (preko tri godine), na temelju HKoGAMoD-a, dovela do povrede pozitivne obveze države sadržane u članku 8. Konvencije (koja obuhvaća i članke 6. stavak 1. i 13. Konvencije).
Za utvrđenu povredu konvencijskog prava ESLJP je dosudio podnositelju na ime pravedne naknade 7.500,00 eura i na ime troškova postupka 2.310,00 eura. U obrazloženju presude ESLJP-a je navedeno:
»96. Kako bi utvrdio jesu li u ovom predmetu domaći sudovi postupali u skladu sa svojim pozitivnim obvezama temeljem članka 8. Konvencije, Sud mora ispitati jesu li ti sudovi, uzimajući u obzir međunarodne obveze Hrvatske posebno temeljem Haške konvencije, poduzeli takve potrebne korake koji su se razumno od njih mogli zahtijevati u svezi s povratkom sina podnositelja zahtjeva ...
97. U predmetu podnositelja zahtjeva domaći sudovi su donijeli pravomoćno rješenje nakon više od tri godine. Iako rok od šest tjedana iz članka 11. stavka 2. Haške konvencije, koji se odnosi i na prvostupanjski postupak i na postupak po žalbi ... nije obvezujuć ... Sud smatra da se prekoračenje tog roka za više od 151 tjedan ne može smatrati sukladnim s pozitivnim obvezama na hitno postupanje u postupku za povratak djece (vidi, mutatis mutandis, Shaw, citirano gore, stavci 71–72.) ... Slijedi da vrijeme koje je bilo potrebno da domaći sudovi donesu pravomoćno rješenje u ovom predmetu nije zadovoljilo hitnost situacije ...
98. Sud nadalje primjećuje da je člankom 266. Obiteljskog zakona propisano da se u postupcima u obiteljskim stvarima o svim žalbama protiv prvostupanjskih odluka mora odlučiti u roku od šezdeset dana od primitka žalbe ... U ovom predmetu o žalbi podnositelja zahtjeva od 11. lipnja 2014. godine je odlučeno četiri mjeseca i jedanaest dana nakon što je podnesena ... Stoga je očito da, zanemarivanjem tog određenog roka u predmetu podnositelja zahtjeva te neprimjenom postupovnog pravila iz članka 266. Obiteljskog zakona u postupku radi povratka djeteta, domaći sudovi nisu upotrijebili najbrži postupak ...
99. Slijedom navedenog, Sud utvrđuje da ti sudovi nisu poduzeli takve potrebne korake koji su se mogli razumno zahtijevati od njih u danim okolnostima kako olakšali ponovno ujedinjenje između podnositelja zahtjeva i njegovog sina ... Stoga je došlo do povrede pozitivnih obveza države iz članka 8. Konvencije.«
III. PRIGOVORI PODNOSITELJA
8. Podnositelj je u opširnoj ustavnoj tužbi uglavnom ponovio žalbene razloge, navodeći detaljno činjenični opis konkretnog slučaja. Podnositelj prije svega tvrdi da je postupak koji je prethodio ustavnosudskom u povodu njegovog zahtjeva za vraćanje mlt. C. trajao nerazumno dugo. U tom smislu u ustavnoj tužbi posebno ističe:
»Prije svega, podnositelj drži ključnom povredom u konkretnom slučaju – propust državnih tijela Republike Hrvatske (poglavito sudova) da u razumnom roku odluče o njegovom pravu, a zbog čega u konačnici, stavljajući na stranu druge povrede iz čl. 29. Ustava/čl. 6. Konvencije (osobito povredu prava na ravnopravnost stranaka odnosno na kontradiktornost postupka), podnositelj nije uspio ostvariti svoje pravo koje mu pripada na temelju Haške konvencije o građansko-pravnim aspektima međunarodne otmice djece, te je povrijeđeno i njegovo pravo na obiteljski život iz čl. 8. Konvencije.
Pritom se ističe da je u Haškoj konvenciji naznačen rok koji se smatra razumnim u postupcima koji se vode prema toj Konvenciji, a koji rok iznosi 6 tjedana unutar kojih bi nadležna tijela trebala donijeti odluku. Iako se u složenim predmetima taj rok može produžiti, za što trebaju postojati opravdani razlozi, ističe se da za trajanje