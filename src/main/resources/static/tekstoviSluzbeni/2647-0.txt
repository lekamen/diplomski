141 31.12.2015 Odluka o obveznom komorskom doprinosu za jedinstveni sustav organiziranosti obrta
HRVATSKA OBRTNIČKA KOMORA
2648
Na temelju članka 81. Zakona o obrtu (»Narodne novine« broj 143/13) i članka 24. Statuta Hrvatske obrtničke komore (»Narodne novine« broj 106/2014) Skupština Hrvatske obrtničke komore na 3. sjednici održanoj 18. prosinca 2015. godine donijela je
ODLUKU
O OBVEZNOM KOMORSKOM DOPRINOSU ZA JEDINSTVENI SUSTAV ORGANIZIRANOSTI OBRTA
Članak 1.
Ovom Odlukom utvrđuju se obveznici, osnovica te način i rokovi plaćanja obveznog komorskog doprinosa za jedinstveni sustav organiziranosti obrta.
Članak 2.
Obveznici plaćanja obveznog komorskog doprinosa su:
– obrtnici,
– trgovci pojedinci koji obavljaju obrt temeljem Zakona o obrtu,
– fizičke osobe, trgovačka društva i druge pravne osobe koje su se dobrovoljno učlanile u članstvo Hrvatske obrtničke komore temeljem Zakona o obrtu.
Članak 3.
(1) Obveza plaćanja obveznog komorskog doprinosa za obrtnike nastaje danom upisa u Obrtni registar.
(2) Obveza plaćanja obveznog komorskog doprinosa za trgovce pojedince nastaje danom upisa obrtnika u sudski registar.
(3) Obveza plaćanja doprinosa za fizičke i pravne osobe koje su se dobrovoljno učlanile u Hrvatsku obrtničku komoru nastaje danom donošenja odluke o prijemu u članstvo.
Članak 4.
(1) Obveza plaćanja obveznog komorskog doprinosa za obrtnike prestaje danom brisanja iz Obrtnog registra.
(2) Obveza plaćanja obveznog komorskog doprinosa za trgovce pojedince prestaje danom brisanja iz sudskog registra.
(3) Obveza plaćanja obveznog komorskog doprinosa za fizičke i pravne osobe iz članka 3. stavka 3. ove Odluke prestaje danom koji se utvrđuje odlukom nadležnog tijela Hrvatske obrtničke komore.
Članak 5.
Odredbe članaka 3. i 4. ove Odluke odgovarajuće se primjenjuju na slučajeve sezonskog obavljanja obrta kao i kod privremene obustave obavljanja obrta.
Članak 6.
(1) Obvezni komorski doprinos za jedinstveni sustav organiziranosti obrta mjesečno iznosi 2% osnovnog osobnog odbitka iz dohotka, sukladno Zakonu o porezu na dohodak.
(2) Raspodjela prihoda iz obveznog komorskog doprinosa za udruženja obrtnika, područne obrtničke komore i Hrvatsku obrtničku komoru utvrđuje se u sljedećim omjerima:
– Udruženjima obrtnika 52,27% od ukupnog doprinosa,
– Područnim obrtničkim komorama 25% od ukupnog doprinosa,
– Hrvatskoj obrtničkoj komori 22,73% od ukupnog doprinosa.
Članak 7.
U pogledu zastare primjenjuju se odredbe Općeg poreznog zakona.
Članak 8.
Obvezni komorski doprinos obveznici uplaćuju u rokovima dospijeća prema sljedećem rasporedu:
tromjesečje datum u tekućoj godini zaduženje za razdoblje zaduženja dospijeća I 15. veljače 28. veljače siječanj – ožujak II 15. svibnja 31. svibnja travanj – lipanj III 15. kolovoza 31. kolovoza srpanj – rujan IV 15. studenoga 30. studenoga listopad – prosinac
Članak 9.
Obvezni komorski doprinos uplaćuje se prema sjedištu obveznika na račune propisane Naredbom o načinu uplaćivanja prihoda proračuna, obveznih doprinosa te prihoda za financiranje drugih javnih potreba.
Članak 10.
(1) Obveznici plaćanja doprinosa dužni su, uz godišnju poreznu prijavu priložiti obrazac KD – »Obračun komorskog doprinosa, od _______ do ______ 20___. godine«.
(2) Obrazac KD – Obračun komorskog doprinosa, s naputkom za popunjavanje, sastavni je dio ove Odluke.
Članak 11.
Za doprinose neuplaćene u roku dospjelosti zaračunavaju se zatezne kamate sukladno važećim propisima.
Članak 12.
Brojeve računa za raspodjelu uplaćenog obveznog komorskog doprinosa sukladno članku 6. ove Odluke Hrvatska obrtnička komora dostavlja Ministarstvu financija – Državnoj riznici i Financijskoj agenciji do 31. prosinca tekuće godine za sljedeću kalendarsku godinu, ili po saznanju o promjeni.
Članak 13.
Nadzor nad obračunom, naplatom i raspodjelom doprinosa obavlja Hrvatska obrtnička komora.
Članak 14.
(1) Područna obrtnička komora iznimno može u cijelosti ili djelomično otpisati potraživanje s osnove obveznog komorskog doprinosa obvezniku koji je u