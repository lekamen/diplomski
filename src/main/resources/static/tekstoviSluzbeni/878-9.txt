proceduri utvrdila organizacija za osposobljavanje.
(5) Osoba koja je završila osposobljavanje smije letjeti do datuma polaganja ispita za stjecanje dozvole ili ovlaštenja:
a) samo pod nadzorom organizacije za osposobljavanje u kojoj je obavila osposobljavanje, i
b) ne duže od 12 mjeseci od datuma završetka osposobljavanja.
Izvješćivanje Agencije
Članak 54.
Organizacija za osposobljavanje mora najkasnije do 1. ožujka svake kalendarske godine izvijestiti Agenciju o:
a) broju učenika koji su započeli osposobljavanje tijekom prethodne kalendarske godine,
b) ukupnom broju učenika koji nisu završili osposobljavanje,
c) ukupnom broju učenika koji su započeli osposobljavanje,
d) broju učenika koji su završili osposobljavanje tijekom prethodne kalendarske godine,
e) nalet i broj letova koje su učenici ostvarili tijekom prethodne kalendarske godine, i
f) ukupan nalet i broj letova koje su ostvarili učenici.
Čuvanje dokumentacije
Članak 55.
(1) Organizacija za osposobljavanje mora osigurati prikladan sustav čuvanja dokumentacije koji omogućuje dostupnost podataka u razumnom vremenu, zaštitu od oštećenja, neovlaštene izmjene i krađe.
(2) Organizacija za osposobljavanje mora osigurati sigurnosni sustav zapisa (backup) za dokumentaciju u elektroničkom obliku.
(3) Sva dokumentacija organizacije za osposobljavanje mora se čuvati najmanje 5 godina.
GLAVA VI. NADZOR ORGANIZACIJE
Nadzor organizacije
Članak 56.
Organizacija za osposobljavanje mora Agenciji omogućiti pristup infrastrukturi, zrakoplovima, opremi, učilima, dokumentima, zapisima i drugim podacima relevantnim za osposobljavanja koje organizacija provodi, a u svrhu utvrđivanja kontinuirane usklađenosti sa zahtjevima ovoga Pravilnika.
Nalazi
Članak 57.
(1) Agencija će organizaciji za osposobljavanje izdati nalaz razine 1 ako:
a) utvrdi značajnu nesukladnost koja ugrožava sigurnost ili može dovesti do ugrožavanja sigurnosti,
b) utvrdi da su za stjecanje ili održavanje valjanosti Potvrde o odobrenju podneseni netočni, neistiniti ili krivotvoreni dokazi, ili
c) nije omogućeno obavljanje inspekcijskog nadzora tijekom normalnih radnih sati nakon dvije uzastopne pisane obavijesti o namjeravanoj inspekciji dostavljene organizaciji.
(2) Agencija će organizaciji za osposobljavanje izdati nalaz razine 2 za sve ostale utvrđene nesukladnosti.
(3) Ako je organizaciji za osposobljavanje izdan nalaz razine 1, Agencija će oduzeti ili privremeno oduzeti Potvrdu o odobrenju.
(4) Nakon zaprimanja nalaza razine 2, a u svrhu kontinuiranog održavanja valjanosti Potvrde o odobrenju, organizacija za osposobljavanje mora u roku definiranom od strane Agencije:
a) izvršiti analizu uzroka nalaza,
b) predložiti odgovarajuće korektivne aktivnosti za otklanjanje i sprečavanje ponovnog pojavljivanja predmetnog nalaza,
c) ishoditi odobrenje predloženih korektivnih aktivnosti, i
d) provesti odobrene korektivne aktivnosti.
(5) Rok za otklanjanje nalaza razine 2 ne smije biti duži od 3 mjeseca.
(6) Iznimno od stavka 5. ovoga članka Agencija može, na zahtjev i uz prihvatljivo obrazloženje organizacije za osposobljavanje, jednom produžiti rok za otklanjanje nalaza za najduže 3 mjeseca.
(7) Nalaz razine 2 postaje nalaz razine 1 ako organizacija za osposobljavanje u definiranom roku ne provede korektivne aktivnosti.
DIO PETI PRIJELAZNE I ZAVRŠNE ODREDBE
Prijelazne odredbe
Članak 58.
(1) Imatelj dozvole izdane u skladu s Pravilnikom o uvjetima i načinu uporabe ovjesne jedrilice i parajedrilice (»Narodne novine«, broj 58/11) smije koristiti prava iz dozvole kategorije B u skladu s ovim Pravilnikom.
(2) Ovlaštenja izdana u skladu s Pravilnikom o uvjetima i načinu uporabe ovjesne jedrilice i parajedrilice (»Narodne novine«, broj 58/11) valjana su do datuma isteka.
(3) Dozvola pilota izdana u skladu s Pravilnikom o uvjetima i načinu uporabe ovjesne jedrilice i parajedrilice (»Narodne novine«, broj 58/11) i Pravilnikom o uvjetima i načinu uporabe ovjesne jedrilice i parajedrilice (»Narodne novine«, broj 52/01) bit će zamijenjena