 ažuriranje projekata s područja županije za koju su nadležni, osim grupe opći podaci kandidata za sufinanciranje i financijski podaci o potencijalnim izvorima i iznosima sufinanciranja
– mogućnost obrade i analize svih podataka, projekata i razvojnih pokazatelja iz županije za koju su nadležni.
Članak 15.
Razina 2. ovlaštenja obuhvaća:
– sektorski ograničen pristup
– uvid u sve projekte iz sektora za koje su nadležni
– kreiranje, mijenjanje i/ili ažuriranje svih projekata čiji su nositelji
– da kao odgovorno tijelo projektu mogu dodijeliti status projekta – kandidata za (su)financiranje te po dodjeli statusa mogu kreirati, mijenjati i/ili ažurirati grupe opći podaci kandidata za sufinanciranje i financijski podaci o potencijalnim izvorima i iznosima sufinanciranja projekta – kandidata za (su)financiranje
– mogućnost obrade i analize svih podataka, projekata i razvojnih pokazatelja iz njihovog sektora.
Članak 16.
Razina 3. ovlaštenja obuhvaća:
– uvid u sve projekte koji se nalaze u Bazi
– kreiranje, mijenjanje i/ili ažuriranje svih projekata čiji je nositelj
– da kao odgovorno tijelo projektu može dodijeliti status projekta – kandidata za (su)financiranje te po dodjeli statusa može kreirati, mijenjati i/ili ažurirati grupe opći podaci kandidata za sufinanciranje i financijski podaci o potencijalnim izvorima i iznosima sufinanciranja projekta – kandidata za (su)financiranje
– mogućnost obrade i analize svih podataka, projekata i razvojnih pokazatelja.
Članak 17.
Razina 4. ovlaštenja obuhvaća:
– uvid u sve projekte koji se nalaze u Bazi
– kreiranje, mijenjanje i/ili ažuriranje svih projekata čiji je nositelj
– da kao odgovorno tijelo projektu može dodijeliti status projekta – kandidata za (su)financiranje te po dodjeli statusa može kreirati, mijenjati i/ili ažurirati grupe opći podaci kandidata za sufinanciranje i financijski podaci o potencijalnim izvorima i iznosima sufinanciranja projekta – kandidata za (su)financiranje
– kreiranje, mijenjanje i/ili ažuriranje regionalnih projekata iz članka 19. točke c) ovoga Pravilnika.
– mogućnost obrade i analize svih podataka, projekata i razvojnih pokazatelja.
Članak 18.
Razina 5. ovlaštenja obuhvaća:
– mogućnost administriranja Baze, korisnika, dodjeljivanja prava, ažuriranja šifrarnika i predefiniranih polja za unos.
VI. VRSTE RAZVOJNIH PROJEKATA
Članak 19.
U smislu ovog Pravilnika prema teritorijalnom obuhvatu i značaju (razini), razvojni projekti se dijele na:
a) lokalne
b) županijske
c) regionalne
d) nacionalne.
Članak 20.
(1) Lokalni projekti iz članka 19. točke a) ovog Pravilnika su projekti koji imaju značenje i utjecaj na razvoj jedne ili više jedinica lokalne samouprave, a nisu utvrđeni kao županijski projekti.
(2) Županijski projekti iz članka 19. točke b) ovog Pravilnika su projekti koji imaju značenje i utjecaj na razvoj jedne ili više jedinica regionalne (područne) samouprave, utvrđeni su od strane župana i/ili županijskog partnerskog vijeća, a nisu prepoznati kao regionalni projekti u skladu sa stavkom 3. ovog članka.
(3) Regionalni projekti iz članka 19. točke c) ovog Pravilnika su projekti koji imaju značenje i utjecaj na razvoj statističke regije, utvrđeni su na partnerskom vijeću statističke regije, a nisu utvrđeni kao nacionalni projekti.
(4) Nacionalni projekti iz članka 19. točke d) ovog Pravilnika su projekti od nacionalne važnosti koje je utvrdila Vlada Republike Hrvatske, na prijedlog resornog ministarstva.
Članak 21.
Razvojni projekti u Bazi dodatno se razvrstavaju prema sektorima, izvorima financiranja i vrstama projekta.
VII. RAZVOJNI POKAZATELJI
Članak 22.
(1) Razvojni pokazatelji su kvantitativni i kvalitativni podaci koji omogućuju praćenje, izvještavanje i vrednovanje uspješnosti u postizanju utvrđenih razvojnih ciljeva kojima se doprinosi provedbom projekta.
(2) Razvojni pokazatelji kategorizirani su u Bazi prema sektoru.
VIII. GRUPE PODATAKA
Članak 23.
(1) Podaci za razvojne projekte u Bazi iz članka 19. svrstavaju se u sljedeće grupe:
a) opći podaci
b)