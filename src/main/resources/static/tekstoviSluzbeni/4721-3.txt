 zajedničkog korisnika;
c) ima inovativne značajke, prema potrebi, na lokalnoj razini.
(10) Uz udovoljavanje kriterija iz stavka 9. ovoga članka, operacija mora omogućavati javni pristup svojim rezultatima.
(11) U slučaju iz stavka 9. ovoga članka, lokalna inicijativa je dužna prijedlog intenziteta potpore i obrazloženje udovoljavanja kriteriju/ima navesti u okviru LRSR za svaku pojedinu operaciju.
(12) Evaluacijski odbor iz članka 9. ovoga Pravilnika razmatra intenzitet potpore koji predlaže lokalna inicijativa u okviru LRSR, tj. ocjenjuje udovoljavanje kriteriju/ima iz stavka 9. ovoga članka prijedlog intenziteta potpore te donosi odluku o intenzitetu potpore za pojedine operacije u okviru LRSR temeljem provedene ocjene prijedloga.
(13) Za operacije u okviru mjera iz članka 3. stavka 2. ovoga Pravilnika, kod izračuna intenziteta potpore se primjenjuju odredbe i ljestvice doprinosa utvrđene za te mjere sukladno Glavi V. poglavljima I., II. i IV. Uredbe (EU) br. 508/2014.
(14) Sredstva javne potpore za sufinanciranje na temelju ovoga Pravilnika osiguravaju se iz proračuna Europske unije i državnog proračuna Republike Hrvatske, od čega Europska unija sudjeluje sa 85 posto udjela, a Republika Hrvatska s 15 posto udjela.
(15) Sredstva javne potpore iz stavka 14. ovoga članka iznose ukupno 19.828.289,00 eura u protuvrijednosti u kunama, od čega:
– 16.854.045,00 eura, u protuvrijednosti u kunama – proračun Europske unije i
– 2.974.244,00 eura u protuvrijednosti u kunama – državni proračun Republike Hrvatske.
(16) U slučaju raspoloživosti financijskih sredstava iz stavka 15. ovoga članka nakon prvog kruga odobravanja potpore, Upravljačko tijelo može provesti i drugi krug odobravanja potpore.
(17) Operacije u okviru LRSR ne smiju biti financirane drugim javnim izdacima.
(18) Iznimno od stavka 17. ovoga članka, u slučaju kada se operacija u okviru LRSR uz potporu temeljem ovoga Pravilnika financira i drugim javnim izdacima, ukupni intenzitet potpore ne smije biti veći od intenziteta potpore utvrđenog za tu operaciju sukladno ovome članku.
III. ODABIR I ODOBRAVANJE LRSR
Članak 7.
Odobrenje LRSR
(1) LRSR podnosi lokalna inicijativa putem obrasca Zahtjeva za odobrenje LRSR, sa pripadajućom dokumentacijom i na način definiran Prilogom III. ovoga Pravilnika, preporučenom poštom ili osobno, u zatvorenoj omotnici na čijoj poleđini treba čitko ispisati ime i adresu pošiljatelja i dostaviti je na adresu:
Ministarstvo poljoprivrede Uprava ribarstva Planinska 2a, 10000 Zagreb s naznakom: »Zahtjev za odobrenje LRSR – NE OTVARATI«.
(2) LRSR i pripadajuća dokumentacija iz stavka 1. ovoga članka dostavlja se Upravljačkom tijelu najkasnije šest mjeseci od potpisivanja Ugovora o dodjeli sredstava za pripremnu potporu iz članka 14. Pravilnika za pripremnu potporu.
(3) LRSR dostavljene do 30. listopada 2016. godine ulaze u prvi krug odabira i odobravanja potpore.
(4) U slučaju iz članka 6. stavka 16. ovoga Pravilnika, u drugi krug odabira i odobravanja potpore ulaze LRSR dostavljene do 1. lipnja 2017. godine.
(5) Iznimno od stavka 2. ovoga članka, za lokalne inicijative koje nisu korisnici pripremne potpore, krajnji rok za dostavu LRSR temeljem ovoga Pravilnika je 30. listopada 2016. godine.
(6) U slučaju iz stavka 5. ovoga članka, lokalna inicijativa je dužna dostaviti i dokumente temeljem kojih se utvrđuje udovoljavanje uvjetima prihvatljivosti za lokalnu inicijativu i ribarstveno područje iz članaka 5. i 6. Pravilnika za pripremnu potporu.
(7) LRSR mora sadržavati najmanje elemente propisane u obaveznom sadržaju LRSR definirane u Prilogu III. Pravilnika za pripremnu potporu, te u Prilogu II. ovoga Pravilnika koji je njegov sastavni dio.
Članak 8.
Administrativna kontrola LRSR
(1) Administrativnu kontrolu LRSR i pripadajuće dokumentacije obavlja Upravljačko tijelo po redoslijedu zaprimanja.
(2) Prilikom administrativne kontrole, utvrđuje se pravovremenost i potpunost dostavljene dokumentacije te udovoljavanje propisanim uvjetima i kriterijima