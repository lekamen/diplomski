 detekcije, MES, NUS i njihovi dijelovi.
(3) Ako nadzornik za kontrolu kvalitete utvrdi nepravilnosti u vezi s opsegom izvedenih poslova, dinamikom obavljanja poslova ili planiranim rokovima izvedbe radova iz stavka 1. podstavka 5. ovoga članka, o tome će sastaviti zabilješku na temelju koje će HCR postupati sukladno propisima o obveznim odnosima.
Članak 72.
(1) Ako tijekom obavljanja poslova razminiranja pirotehničar HCR-a za kontrolu kvalitete ili nadzornik za kontrolu kvalitete u kontrolnom uzorku pronađe MES i/ili njegove dijelove, usmeno će naložiti ovlaštenoj pravnoj osobi i/ili obrtniku ponavljanje poslova razminiranja na površini razminiranoj od dana zadnje kontrole kvalitete te o tome unijeti zabilješku u propisanu dokumentaciju.
(2) Ako tijekom obavljanja poslova razminiranja pirotehničar HCR-a za kontrolu kvalitete ili nadzornik za kontrolu kvalitete u kontrolnom uzorku pronađe NUS i/ili njegove dijelove, usmeno će naložiti ovlaštenoj pravnoj osobi i/ili obrtniku ponavljanje poslova razminiranja pirotehničkoj skupini koja je obavljala razminiranje na površini na kojoj su sredstva pronađena od dana zadnje kontrole kvalitete te o tome unijeti zabilješku u propisanu dokumentaciju.
(3) Ako tijekom obavljanja poslova razminiranja pirotehničar HCR-a za kontrolu kvalitete ili nadzornik za kontrolu kvalitete u kontrolnom uzorku pronađu neiskopane predmete detekcije, usmeno će naložiti ovlaštenoj pravnoj osobi i/ili obrtniku, ponavljanje poslova razminiranja na površini koja je razminirana od dana zadnje kontrole kvalitete od strane određenog pirotehničara te o tome unijeti zabilješku u propisanu dokumentaciju.
(4) Pirotehničar HCR-a za kontrolu kvalitete i/ili nadzornik za kontrolu kvalitete dužni su obaviti ponovnu kontrolu kvalitete na najmanje 10 % površine za koju su usmeno naložili ponavljanje poslova razminiranja.
(5) O ponavljanju poslova iz stavaka 1., 2. i 3. ovoga članka HCR je dužan izdati rješenje u roku od tri dana od dana nalaganja te ga dostaviti ovlaštenoj pravnoj osobi i/ili obrtniku i Ministarstvu.
(6) Protiv rješenja o ponavljanju poslova iz stavka 4. ovoga članka može se izjaviti žalba Ministarstvu. Protiv drugostupanjskog rješenja o žalbi nije dopuštena žalba, ali se može pokrenuti upravni spor.
(7) Stavci 1., 2. i 3. ovoga članka ne primjenjuju se na određenu veličinu pronađenih neiskopanih metalnih detekcija te vrste NUS-a i dijelove MES-a i NUS-a koji su određeni pravilnikom kojim se uređuje način obavljanja poslova razminiranja, kontrole kvalitete, općeg i tehničkog izvida i obilježavanja MSP-a.
Članak 73.
(1) Završnu kontrolu kvalitete nad obavljenim poslovima razminiranja (u daljnjem tekstu: završna kontrola kvalitete) obavlja Povjerenstvo za završnu kontrolu kvalitete (u daljnjem tekstu: Povjerenstvo) tako da ispituje kvalitetu obavljenih poslova razminiranja kontrolnim uzorcima na najmanje 1 % razminirane površine na svakoj cjelini radilišta.
(2) Prije provedbe završne kontrole kvalitete ovlaštena pravna osoba i/ili obrtnik dužni su osigurati obilježenost granica radilišta, kao i granica pojedinih cjelina izvoditelja i/ili podizvoditelja, a nadzornik kontrole kvalitete dužan je osigurati obilježenost kontrolnih uzoraka uzetih tijekom obavljanja poslova razminiranja.
(3) Poslove iz stavka 1. ovoga članka ne smiju provoditi pirotehničari HCR-a za kontrolu kvalitete i nadzornik kontrole kvalitete koji su obavljali kontrolu kvalitete tijekom obavljanja poslova razminiranja.
Članak 74.
(1) Povjerenstvo čine tri člana, od kojih su dva predstavnika HCR-a te jedan inspektor Ministarstva. Predsjednik Povjerenstva je predstavnik HCR-a.
(2) O terminu provedbe završne kontrole kvalitete predsjednik Povjerenstva dužan je izvijestiti nadležnu inspekciju Ministarstva i ovlaštenu pravnu osobu i/ili obrtnika najmanje tri radna dana prije provedbe i uputiti im pisani poziv.
(3) Završnoj kontroli kvalitete dužan je prisustvovati voditelj radilišta kao predstavnik ovlaštene pravne osobe i/ili obrtnika koji je