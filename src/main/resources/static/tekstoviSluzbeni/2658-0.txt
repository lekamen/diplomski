1 02.01.2016 Pravilnik o izmjenama i dopunama Pravilnika o utvrđivanju sukladnosti vozila na dva ili tri kotača i četverocikala
DRŽAVNI ZAVOD ZA MJERITELJSTVO
7
Na temelju članka 275. stavka 3. Zakona o sigurnosti prometa na cestama (»Narodne novine«, broj 67/08, 48/10, 74/11, 80/13, 92/14 i 64/15), ravnatelj Državnog zavoda za mjeriteljstvo donosi
PRAVILNIK
O IZMJENAMA I DOPUNAMA PRAVILNIKA O UTVRĐIVANJU SUKLADNOSTI VOZILA NA DVA ILI TRI KOTAČA I ČETVEROCIKALA
Članak 1.
U Pravilniku o utvrđivanju sukladnosti vozila na dva ili tri kotača i četverocikala (»Narodne novine«, broj 80/13 i 97/14) Prilog I mijenja se i glasi:
»PRILOG I
Za potrebe ovog Pravilnika primjenjuju se sljedeće kategorije i potkategorije vozila:
(a) kategorija vozila L1e (lako motorno vozilo na dva kotača) s potkategorijama:
i. vozilo L1e-A (bicikl s pomoćnim motorom);
ii. vozilo L1e-B (moped na dva kotača);
(b) kategorija vozila L2e (moped na tri kotača) s potkategorijama:
i. vozilo L2e-P (moped na tri kotača konstruiran za prijevoz putnika);
ii. vozilo L2e-U (moped na tri kotača konstruiran za prijevoz robe);
(c) kategorija vozila L3e (motocikl na dva kotača) s potkategorijama:
i. radna snaga motocikla, s daljnjim potkategorijama:
– vozilo L3e-A1 (motocikli male snage),
– vozilo L3e-A2 (motocikli srednje snage),
– vozilo L3e-A3 (motocikli velike snage);
ii. posebna uporaba:
-L3e-A1E, L3e-A2E ili L3e-A3E motocikl ‚enduro’,
-L3e-A1T, L3e-A2T ili L3e-A3T motocikl ‚trial’;
(d) kategorija vozila L4e (motocikl na dva kotača s bočnom prikolicom);
(e) kategorija vozila L5e (motorni tricikl) s potkategorijama:
i. vozilo L5e-A (tricikl): vozilo konstruirano prije svega za prijevoz putnika;
ii. vozilo L5e-B (teretni tricikl): tricikl za gospodarsku uporabu isključivo konstruiran za prijevoz robe;
(f) kategorija vozila L6e (laki četverocikl) s potkategorijama:
i. vozilo L6e-A (laki cestovni četverocikl);
ii. vozilo L6e-B (laki poluzatvoreni četverocikl) s daljnjim potkategorijama:
– vozilo L6e-BU (laki poluzatvoreni četverocikl za prijevoz robe): vozilo za gospodarsku uporabu isključivo konstruirano za prijevoz robe;
– vozilo L6e-BP (laki poluzatvoreni četverocikl za prijevoz putnika): vozilo konstruirano prije svega za prijevoz putnika;
(g) kategorija vozila L7e (teški četverocikli) s potkategorijama:
i. L7e-A (teški cestovni četverocikl) s potkategorijama:
– L7e-A1: A1 teški cestovni četverocikl,
– L7e-A2: A2 teški cestovni četverocikl;
ii. vozilo L7e-B (teški terenski četverocikl) s potkategorijama:
– L7e-B1: terenski četverocikl,
– L7e-B2: ‚buggy’ s usporedno postavljenim sjedalima,
iii. vozilo L7e-C (teški poluzatvoreni četverocikl) s potkategorijama:
– vozilo L7e-CU (teški poluzatvoreni četverocikl za prijevoz robe): vozilo za gospodarsku uporabu isključivo konstruirano za prijevoz robe,
– vozilo L7e-CP (teški poluzatvoreni četverocikl za prijevoz putnika): vozilo konstruirano prije svega za prijevoz putnika.
Vozila kategorije L dalje su klasificirana s obzirom na vrstu pogona vozila:
(a) pogon na motor s unutarnjim izgaranjem:
– motor s kompresijskim paljenjem (CI),
– motor s vanjskim izvorom paljenja (PI);
(b) pogon na motor s vanjskim izgaranjem, turbinski motor ili motor s rotacijskim klipom, pri čemu, za potrebe usklađenja sa zahtjevima za sigurnost okoliša i funkcionalnu sigurnost, vozilo opremljeno takvim pogonom smatra se istim kao i vozilo s motorom s unutarnjim izgaranjem koji ima vanjski izvor paljenja;
(c) pogon na motor na stlačeni zrak i ne emitira više razine onečišćujućih tvari i/ili inertnih plinova od onih koje su postojeće u okolnom zraku, pri čemu se takvo vozilo, s obzirom na zahtjeve za funkcionalnu sigurnost i pohranu i dobavu goriva, smatra vozilom koje radi na plinsko gorivo;
(d) pogon električnim motorom;
(e) hibridno vozilo koje kombinira bilo koju konfiguraciju pogona iz točaka (A), (b), (c) ili (d) ovog stavka uključujući kombinacije s više motora s unutarnjim izgaranjem i/ili električnih motora.
S obzirom na klasifikaciju vozila