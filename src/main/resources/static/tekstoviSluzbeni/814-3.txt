 obilježje kaznenog djela.
Radi se o očiglednom postupanju okrivljenika da ozlijedi privatnog tužitelja i iz tog opisa jasno i nedvojbeno proizlazi namjera: (cit.) 'najprije... gurnuo drveni stol na privatnog tužitelja, a potom ga istim pritisnuo uza zid za koje vrijeme je bio u sjedećem položaju, onemogućivši ga da ustane, a zatim ga u tom položaju snažno, najmanje 7-8 puta udarao zatvorenim šakama u predjelu glave, a potom i stolicom'. Tim prije što je to rezultiralo i tjelesnim ozljedama kao rezultat posebnog intenziteta napada i grubosti okrivljenika radi čega je privatni tužitelj bio i hospitaliziran.
Ovo se posebno navodi iz razloga jer se ovo kazneno djelo može počiniti samo iz namjere kako to proizlazi iz čl. 98. KZ-a.
Dakle, ovdje je bitno ono što je sadržajno opisano u izreci tj. u činjeničnom supstratu i da li se iz toga može zaključiti da se radi o namjeri, koja je implicitno sastavni dio kaznenog djela tjelesne ozljede iz čl. 98. KZ-a.
Manje je važno i formalno isticanje namjere kada ona jasno proizlazi iz činjeničnog opisa.
Tim prije što postoje drugačije sudske presude koje potvrđuju navode predlagatelja, a isto tako, činjenični opis prati i pravni opis, kao i kvalifikacija kaznenog djela.«
6.2. U prilog svojim prethodnim tvrdnjama podnositelj se pozvao na praksu Vrhovnog suda Republike Hrvatske (u daljnjem tekstu: Vrhovni sud) u presudi broj: I Kž 103/07-6 od 17. travnja 2007. u kojoj je navedeno:
»Nije u pravu optuženi R. P. kada tvrdi da je počinjena bitna povreda odredaba kaznenog postupka time što sud u činjenični opis kaznenog djela pod točkom 1. izreke presude ne navodi svrhu radi koje su optuženici postupali na opisani način. Optuženi smatra da je za postojanje kaznenog djela silovanja nužno postojanje namjere 'koja mora biti usmjerena na zadovoljavanje spolnog nagona', koja namjera bi morala biti opisana u činjeničnom opisu kaznenog djela.
Međutim, suprotno takvom pogrešnom stavu optuženog R.P., činjenični opis kaznenog djela pod točkom 1. izreke prvostupanjske presude sadrži sve potrebne dijelove. Prvenstveno valja istaći da motiv postupanja neke osobe koja svojim radnjama ostvaruje obilježja kaznenog djela ne predstavljaju odlučnu činjenicu za utvrđenje postoji li ili ne postoji nedopušteno postupanje. Sam motiv može biti značajan tek radi boljeg razumijevanja nečijeg aktiviteta odnosno radi bolje individualizacije kazne, a nikako radi utvrđenja postojanja kaznenog djela.«
6.3. U ustavnoj tužbi je također navedeno:
»U protivnom, kako se prema pobijanim presudama ne radi o optužbi za kazneno djelo pozivanjem na čl. 354 točka 1 Zakona o kaznenom postupku, sud se dakle nije smio upustiti u raspravljanje već naložiti tužitelju da uredi privatnu tužbu, a u protivnom ako tako ne postupi u ostavljenom roku primijeniti sankcije predviđene ZKP-om odnosno odbaciti navodno nepotpuni optužni akt.
Nikako sud nije smio održati čitav niz rasprava sa svjedočenjima i vještačenjem ozljeda, te ovakvim postupanjem izazvati trošak privatnom tužitelju, obrazlažući to time da je pružio priliku punomoćnicima privatnog tužitelja da urede činjenični opis tako da sadrži sva obilježja kaznenog djela za koje se tereti, a da nije dao nalog u tom pravcu.
Očito se radilo o povredi procesnih odredbi čime je privatnom tužitelju i dodatno nanesena šteta, tj. da uz to što je ozlijeđen postupanjem okrivljenika što je neprijeporno dokazano u kaznenom postupku, treba još snositi i enormne troškove kaznenog postupka.
Dakle, prvostupanjski sud trebao je dati nalog privatnom tužitelju da sukladno odredbi čl. 434 stav 1 u svezi s čl. 268 stav 1 ZKP-a uredi privatnu tužbu u određenom roku u smislu dodatnog preciziranja opisa kaznenog djela, a za slučaj da tako ne postupi odbaciti privatnu tužbu temeljem čl. 71 stav 3 ZKP-a, čime bi se izbjegle negativne posljedice kako zbog neutemeljenog postupanja suda bez potrebnog optužnog akta, tako i za oštećenika kao privatnog tužitelja, posebno kod činjenice da je okrivljeni nesporno počinio predmetno