 svoje mišljenje na razuman i nezavisan način te da razumije ishode izraženog mišljenja,
– izražavanje mišljenja djeteta ima oblik razgovora, a ne jednostranog ispitivanja, u poticajnom i ohrabrujućem ozračju u kojem će se dijete osjećati sigurno i poštovano te će njegovo mišljenje biti ozbiljno saslušano i uzeto u obzir.
(2) Stručna osoba će djetetu koje nije u stanju govorom izraziti svoje mišljenje, omogućiti da izrazi mišljenje kroz neverbalne oblike komunikacije koji uključuju igru, govor tijela, izraz lica te projektivne tehnike kao i druge oblike izražavanja mišljenja.
Članak 8.
(1) Stručna osoba ili poseban skrbnik ako utvrđuje mišljenje djeteta bez prisutnosti stručne osobe, dužni su izvijestiti sud o utvrđenom mišljenju djeteta u obliku i roku koji odredi sud.
(2) Kad stručna osoba ili poseban skrbnik utvrdi da dijete ne razumije postupak i nije sposobno izraziti svoje mišljenje te da izražavanje mišljenja djeteta predstavlja opasnost za razvoj, odgoj i zdravlje djeteta, prekinut će utvrđivanje mišljenja i o tome izvijestiti sud.
Članak 9.
Stupanjem na snagu ovoga pravilnika prestaje važiti Pravilnik o načinu utvrđivanja mišljenja djeteta (»Narodne novine«, broj 106/14).
Članak 10.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-02/1
Urbroj: 519-03-1-2/2-15-206
Zagreb, 2. studenoga 2015.
Potpredsjednica Vlade Republike Hrvatske i ministrica socijalne politike i mladih Milanka Opačić, v. r.
