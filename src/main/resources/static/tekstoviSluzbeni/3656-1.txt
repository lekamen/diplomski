 posljedica izvanrednog događaja.
Članak 5.
(1) Suglasnost izvršnog tijela na prijedlog zahtjeva kojim se traži pomoć od više hijerarhijske razine sustava civilne zaštite, načelnik stožera civilne zaštite može iznimno, u slučaju hitnosti zatražiti i usmeno (neposredno osobnom komunikacijom, telefonski, radio vezom i na drugi raspoloživ način) o čemu se u dnevniku rada registrira službena zabilješka, a obvezno se dostavlja i u pismenom obliku na obrascu iz priloga 1. ovog Pravilnika u roku 3 sata od pribavljene usmene suglasnosti.
(2) Zahtjev za izdavanje suglasnosti mora sadržavati kratak opis velike nesreće s nastalim i daljnjim mogućim posljedicama, pregled angažiranih vlastitih operativnih snaga sustava civilne zaštite i materijalno tehničkih sredstava do pripreme zahtjeva i procjenu potrebnih dodatnih operativnih snaga i/ili potrebne materijalne ili druge pomoći.
Članak 6.
Po dobivanju suglasnosti od izvršnog tijela na zahtjev kojim se traži pomoć, načelnik stožera civilne zaštite niže hijerarhijske razine zahtjev može iznimno, zbog hitnosti, višoj hijerarhijskoj razini sustava civilne zaštite uputiti i usmeno (telefonski, radio vezom ili na drugi raspoloživi način), a pismeno se, obvezno na obrascu iz priloga 3. ovog Pravilnika, mora dostaviti načelniku stožera civilne zaštite više hijerarhijske razine u roku od 12 sati od prethodno usmeno ispostavljenog zahtjeva.
3. STANDARDNI OPERATIVNI POSTUPAK ZA RJEŠAVANJE ZAHTJEVA ZA TRAŽENJE POMOĆI
Članak 7.
(1) Načelnik i članovi stožera civilne zaštite područne (regionalne) razine sustava civilne zaštite procjenjuju opravdanost zahtjeva kojim u velikoj nesreći niža razina traži pomoć te u slučaju njegove opravdanosti/neopravdanosti, uz prethodnu suglasnost izvršnog tijela jedinice područne (regionalne) samouprave, odobrava/ne odobrava slanje tražene pomoći ili sukladno stvarnim okolnostima s tražiteljom pomoći dogovara pomoć koju može poslati/pružiti.
(2) Odgovor na zaprimljeni zahtjev iz stavka 1. ovog članka mora se dati unutar 3 sata od zaprimanja istog.
(3) Načelnik i članovi Stožera civilne zaštite Republike Hrvatske analiziraju zahtjev kojim se traži pomoć zaprimljen od načelnika stožera civilne zaštite područne (regionalne) razine, u slučaju opravdanosti odobrava zahtjev te koordinira uključivanje kapaciteta civilne zaštite s državne razine i po potrebi Oružanih snaga Republike Hrvatske i policije.
(4) Odgovor na zaprimljeni zahtjev iz stavka 3. ovog članka mora se dati unutar 3 sata od zaprimanja istog.
Članak 8.
Zahtjevi kojima se traži pomoć, odluke o pružanju pomoći i drugi vezani dokumenti radnog karaktera, sastavni su dio službenih radnih dokumenata koji se vode uz dnevnik rada stožera civilne zaštite u velikoj nesreći i katastrofi i čuvaju se trajno.
4. DIJAGRAM TIJEKA INFORMACIJA PRIPREME I SLANJA ZAHTJEVA KOJIM SE TRAŽI POMOĆ

– faze 1 i 2 – postupak pribavljanja prethodne suglasnosti izvršnog tijela na nacrt zahtjeva kojim se traži pomoć više hijerarhijske razine sustava civilne zaštite
– faza 3 – procesuiranje zahtjeva o traženju pomoći.
5. STUPANJE NA SNAGU
Članak 9.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 012-02/16-03/09
Urbroj: 543-01-08-01-16-2
Zagreb, 14. travnja 2016.
Ravnatelj dr. sc. Jadran Perinić, v. r.
PRILOG 1
          

PRILOG 2


PRILOG 3


