 nadmorska visina aerodroma (aerodrome elevation): nadmorska visina najviše točke površine za slijetanje,
13) neinstrumentalna površina za slijetanje i uzlijetanje (non-instrument waterway): površina za slijetanje i uzlijetanje, namijenjena za operacije hidroaviona utemeljene na postupcima vizualnog prilaženja (VFR),
14) operativna površina (movement area): dio aerodroma određen za uzlijetanje, slijetanje i plovidbu hidroaviona, koji se sastoji od manevarske površine i površine za pristajanje i/ili sidrenje hidroaviona,
15) ortometrijska visina (orthometric height): visina točke u odnosu na geoid, određena kao visina od srednje razine mora,
16) oznaka (marking): simbol ili grupa simbola izvedena na operativnoj površini s ciljem jasnog isticanja zrakoplovnih informacija,
17) označivač (marker): oznaka postavljena iznad vodene razine u cilju upozorenja na prepreku ili označavanja granice,
18) parkirališno mjesto hidroaviona (aircraft stand): površina namijenjena za sidrenje/vezivanje hidroaviona, definirana pomorskim propisima,
19) pokazivač smjera slijetanja (landing direction indicator): vizualni pokazivač trenutnog smjera slijetanja i uzlijetanja,
20) površina za slijetanje (landing area): utvrđena pravokutna površina na aerodromu na vodi namijenjena samo za slijetanje hidroaviona,
21) površina za uzlijetanje (take-off waterway): utvrđena pravokutna površina na aerodromu na vodi namijenjena samo za uzlijetanje hidroaviona,
22) površina za slijetanje i uzlijetanje (waterway): utvrđena pravokutna površina na aerodromu na vodi, namijenjena za slijetanje i uzlijetanje hidroaviona,
23) površina za postavljanje znakova (signal area): površina na aerodromu na vodi namijenjena za postavljanje površinskih znakova,
24) prepreka (obstacle): svi nepokretni (privremeni ili stalni) i pokretni objekti, ili njihovi dijelovi, koji:
a) su smješteni na površini namijenjenoj za kretanje hidroaviona po vodi, ili
b) probijaju površinu koja zbog sigurnosti hidroaviona u letu mora biti slobodna od prepreka,
25) referentna duljina površine za hidroavion (seaplane reference field length): najmanja duljina površine potrebne za uzlijetanje pri najvećoj propisanoj težini uzlijetanja, na razini mora, u uvjetima standardne atmosfere, u mirnom zraku, na površini bez nagiba, kao što je to prikazano u odgovarajućem letačkom priručniku hidroaviona na temelju:
a) propisanog certifikata odgovarajućih vlasti ili
b) odgovarajućih podataka proizvođača hidroaviona.
Pojam »duljina površine« podrazumijeva balansiranu duljinu površine za hidroavione, ako je primjenjivo, ili udaljenost potrebnu za uzlijetanje u drugim slučajevima,
26) referentna točka aerodroma (aerodrome reference point): geografski položaj geometrijskog središta nekog aerodroma,
27) referentni sustav (datum): sustav koji se može upotrijebiti kao referenca ili osnova za izračun drugih podataka (ISO 19104),
28) svjedodžba aerodroma (aerodrome certificate): dokument što ga operatoru aerodroma izdaje Agencija, a kojim se potvrđuje sukladnost zahtjevima definiranim u primjenjivim podzakonskim propisima,
29) staza za vožnju (taxiway): određena površina na aerodromu na vodi namijenjena za vožnju (plovidbu) hidroaviona, te povezivanje površine za slijetanje i uzlijetanje hidroaviona sa površinom namijenjenom za sidrenje/pristajanje hidroaviona, kao i međusobno povezivanje drugih dijelova aerodroma na vodi.
30) staza za zaustavljanje (stopway): određena površina pravokutnog oblika na kraju raspoloživog dijela površine za uzlijetanje namijenjena za zaustavljanje hidroaviona u slučaju odustajanja od uzlijetanja,
31) točnost (accuracy): stupanj sukladnosti između procijenjene ili izmjerene vrijednosti i stvarne vrijednosti,
32) undulacija geoida (geoid undulation): udaljenost geoida iznad (pozitivna) ili ispod (negativna) matematički referentnog elipsoida,
33) vidljivo područje površine za slijetanje i uzlijetanje (waterway visual range – WVR): udaljenost do koje pilot hidroaviona može vidjeti oznake na površini 