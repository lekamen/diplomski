82 24.07.2015 Pravilnik o uvjetima i kriterijima dodjeljivanja sredstava Fonda za sufinanciranje provedbe EU projekata na regionalnoj i lokalnoj razini
MINISTARSTVO REGIONALNOGA RAZVOJA I FONDOVA EUROPSKE UNIJE
1580
Na temelju članka 45. stavka 6. Zakona o financiranju jedinica lokalne i područne (regionalne) samouprave (»Narodne novine« broj 117/93, 69/97, 33/00, 73/00, 127/00, 59/01, 107/01, 117/01, 150/02, 147/03, 132/06, 26/07, 73/08, 25/12 i 147/14), potpredsjednik Vlade Republike Hrvatske i ministar regionalnoga razvoja i fondova Europske unije donosi
PRAVILNIK
O UVJETIMA I KRITERIJIMA DODJELJIVANJA SREDSTAVA FONDA ZA SUFINANCIRANJE PROVEDBE EU PROJEKATA NA REGIONALNOJ I LOKALNOJ RAZINI
I. OPĆE ODREDBE
Članak 1.
Ovim Pravilnikom ministarstvo nadležno za koordinaciju europskih strukturnih i investicijskih fondova (u nastavku teksta: Ministarstvo) utvrđuje uvjete i kriterije na temelju kojih će dodjeljivati sredstva Fonda za sufinanciranje provedbe EU projekata na regionalnoj i lokalnoj razini (u nastavku teksta: Fond), prihvatljive korisnike sredstava Fonda, kriterije raspodjele sredstava Fonda, područja sufinanciranja sredstvima Fonda, visinu sufinanciranja sredstvima Fonda i postupak dodjeljivanja sredstava Fonda.
Članak 2.
Fond je uspostavljen radi povećanja apsorpcije sredstava iz europskih strukturnih i investicijskih fondova (u nastavku teksta: EU fondovi) koja su na raspolaganju Republici Hrvatskoj te pridonošenja jačanju konkurentnosti regija i uravnoteženom regionalnom razvoju.
II. SREDSTVA FONDA
Članak 3.
Sredstva Fonda osiguravaju se u skladu s člankom 45. Zakona o financiranju jedinica lokalne i područne (regionalne) samouprave iz prihoda ostvarenih od poreza na dohodak u visini od 1,5% koja se uplaćuju u državni proračun.
III. NAMJENA SREDSTAVA FONDA
Članak 4.
(1) Sredstva Fonda se koriste za pomoći projektima sufinanciranim sredstvima europskih strukturnih i investicijskih fondova (u nastavku teksta: EU projekti) čiji su nositelji općine, gradovi i županije, odnosno pravne osobe u njihovom većinskom vlasništvu ili suvlasništvu i ustanove čiji su osnivači (u nastavku teksta: Korisnici).
(2) Sredstva Fonda Korisniku izravno dodjeljuje Ministarstvo kao bespovratna sredstva u skladu s pravilima i kriterijima utvrđenim ovim Pravilnikom i Javnim pozivom za dodjelu sredstava Fonda.
(3) Sredstva Fonda dodjeljuju se Korisniku koji je sklopio ugovor o dodjeli bespovratnih sredstava za provedbu EU projekta za programsko razdoblje Europske unije 2007. – 2013. i 2014. – 2020. (u nastavku teksta: Ugovor o EU projektu).
(4) Sredstvima Fonda mogu se sufinancirati svi troškovi provedbe EU projekta utvrđeni Ugovorom o EU projektu, vodeći pri tome računa o poštivanju načela izbjegavanja dvostrukog financiranja.
(5) Sredstva Fonda dodjeljuju se Korisniku isključivo radi sufinanciranja dijela sredstava koje je Korisnik na temelju Ugovora o EU projektu dužan osigurati iz vlastitih izvora (učešće Korisnika) u provedbi EU projekta.
(6) Pravo na sufinanciranje učešća Korisnik ostvaruje samo za troškove vlastitog učešća u EU projektu ovjerene nakon 1. siječnja 2015. godine od relevantnog tijela u sustavu upravljanja i kontrole korištenja EU fondova u Republici Hrvatskoj nadležnog za kontrolu prihvatljivosti izdataka u okviru Ugovora o EU projektu.
(7) Neiskorištena sredstva Fonda u prethodnoj proračunskoj godini prenose se u sljedeću proračunsku godinu.
IV. PRIHVATLJIVI KORISNICI SREDSTAVA FONDA
Članak 5.
(1) Korisnici sredstava Fonda su:
– jedinice lokalne i područne (regionalne) samouprave
– pravne osobe u većinskom vlasništvu ili suvlasništvu jedinica lokalne i područne (regionalne) samouprave
– ustanove čiji su osnivači jedinice lokalne i područne (regionalne) samouprave.
(2) U okviru operativnih programa »Promet«, »Zaštita okoliša«, »Regionalna konkurentnost« i »Razvoj ljudskih potencijala« financiranih iz fondova EU u programskom razdoblju 2007. – 2013. te operativnih programa »Konkurentnost i kohezija«, »Učinkoviti ljudski