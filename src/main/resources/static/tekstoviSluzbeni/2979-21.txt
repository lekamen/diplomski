 da narušavanje tržišnog natjecanja nije bilo značajno, odnosno da nije imalo negativan učinak na tržištu, Agencija može poduzetniku izreći simboličnu upravno-kaznenu mjeru, pri čemu razloge za takvu odluku mora posebno obrazložiti.
Prema članku 2. stavku 1. točki c) Uredbe o kriterijima za izricanje upravno-kaznene mjere, prihod poduzetnika na osnovu kojeg se izračunava osnovni iznos upravno-kaznene mjere predstavlja vrijednost prodaje robe i/ili usluga koji je poduzetnik ostvari isključivo od obavljanja djelatnosti na mjerodavnom tržištu na kojem je Agencija utvrdila povredu ZZTN-a, i to, sukladno članku 5. stavku 2. Uredbe o kriterijima za izricanje upravno-kaznene mjere, tijekom posljednje poslovne godine u kojoj je poduzetnik povrijedio ZZTN, odnosno posljednje godine za koju postoje zaključena financijska izvješća.
Budući da je predmetni zabranjeni sporazum trajao u vremenskom razdoblju od 26. ožujka 2014. do 26. studenoga 2015., Agencija je promatrala prihode stranaka ostvarene u 2014. godini, kao posljednjoj punoj poslovnoj godini u kojoj su povrijeđene odredbe ZZTN-a.
Kako je Hattrick pripojen poduzetniku PSK, te je PSK Hattrickov pravni sljednik, Agencija je prilikom izračuna iznosa upravno-kaznene mjere poduzetniku PSK uzela u obzir prihode od naplate MT-a u 2014. poduzetnika Hattrick i PSK zajedno.
Tablica 5.: Prihodi ostvareni od naplate MT-a u 2014.

Prilikom utvrđivanja težine povrede ZZTN-a, sukladno odredbi članka 6. stavka 2. Uredbe o kriterijima za izricanje upravno-kaznene mjere, Agencija u svakom pojedinačnom slučaju utvrđuje treba li postotak od prihoda biti određen u gornjem ili donjem dijelu raspona. Pri tome je Agencija obvezna uzimati u obzir niz čimbenika, kao što su primjerice, vrsta povrede ZZTN-a, tržišni udjel poduzetnika – sudionika povrede ZZTN-a, zemljopisno područje na kojem povreda ZZTN-a ima ili može imati učinak, te je li povreda ZZTN-a u praksi izvršena ili je samo ostavljena otvorena mogućnost za izvršenje povrede.
Agencija je utvrdila kako je u konkretnom slučaju riječ o zabranjenom sporazumu između konkurenata odnosno poduzetnika koji djeluju na istoj razini proizvodnje odnosno pružanja usluga. Dakle, radi se o najtežem obliku narušavanja tržišnog natjecanja iz članka 8. ZZTN-a, a predmetni sporazum se izravno odnosio na cijene usluga. Agencija je uzela u obzir i činjenicu da su stranke sudionici predmetnog zabranjenog sporazuma zajedno ostvarili udjel od [80-90]% ukupnih prihoda svih priređivača igara na sreću klađenja od djelatnosti priređivanja igara na sreću – klađenja u Republici Hrvatskoj u 2014. godini, te da je predmetni sporazum u zemljopisnom smislu obuhvaćao teritorij Republike Hrvatske.
Člankom 7. stavkom 1. Uredbe o upravno-kaznenim mjerama predviđena je mogućnost da Agencija, u slučajevima kartelnih povreda kojima se dogovaraju cijene, dijele tržišta i ograničava proizvodnja, može osnovni iznos upravno-kaznene mjere, neovisno od vremena sudjelovanja u povredi ZZTN-a, uvećati za dodatni iznos do najviše 25% prihoda poduzetnika. U konkretnom slučaju Agencija je, u odnosu na svaku stranku, izvršila uvećanje osnovnog iznosa, na način da je dobiveni osnovni iznos uvećan za dodatni iznos od 2% prihoda poduzetnika kojemu se upravno-kaznena mjera izriče.
Trajanje predmetne povrede ZZTN-a za sve stranke utvrđeno je godinu dana i 8 mjeseci, što u smislu članka 4. stavka 4. Uredbe o upravno-kaznenim mjerama za sve stranke iznosi dvije godine.
Slijedom navedenog, za svakog poduzetnika sudionika predmetnog zabranjenog sporazuma utvrđen je osnovni iznos upravno-kaznene mjere, u smislu članka 4. Uredbe o kriterijima za izricanje upravno – kaznene mjere, kako slijedi u Tablici 6.
Tablica 6. Osnovni iznos upravno-kaznene mjere

Nakon što utvrdi osnovni iznos upravno-kaznene mjere za svakog poduzetnika, Agencija tako utvrđeni iznos može smanjiti ili povećati ako utvrdi postojanje olakotnih i/ili otegotnih okolnosti, u smislu članka 64. ZZTN-a.
Agencija je kao olakotnu okolnost uzela u