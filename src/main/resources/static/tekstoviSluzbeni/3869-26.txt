 nastalih od datuma sklapanja Ugovora s Agencijom za plaćanja do mjeseca s kojim počinje teći prvo obračunsko razdoblje.
(12) Odabrani LAG je obvezan podnijeti Zahtjev za isplatu u mjesecu nakon završetka tromjesečja na koji se odnosi predmetni Zahtjev za isplatu.
(13) Prilikom podnošenja Zahtjeva za isplatu/Zahtjeva za isplatu predujma odabrani LAG obvezan je učitati u AGRONET svu dokumentaciju propisanu Natječajem. Dokumentacija koju je obvezno dostaviti i u izvorniku, propisuje se Natječajem.
(14) Po završetku elektronskog podnošenja Zahtjeva za isplatu/Zahtjeva za isplatu predujma u AGRONET-u, odabrani LAG je dužan u roku iz stavaka 8. ili 12. ovoga članka neposredno ili preporučenom pošiljkom s povratnicom dostaviti ovjerenu i potpisanu potvrdu o podnošenju Zahtjeva za isplatu u papirnatom obliku, zajedno s propisanom dokumentacijom u izvorniku u sjedište Agencije za plaćanja.
Postupak obrade
Članak 66.
(1) Zahtjev za isplatu treba sadržavati sve račune/odgovarajuće dokumente, a svi priloženi računi/odgovarajući dokumenti moraju biti plaćeni u cijelosti.
(2) Svi priloženi računi/odgovarajući dokumenti moraju sadržavati samo troškove koji su navedeni u listi prihvatljivih troškova propisanoj Natječajem iz članka 65. stavka 2. ovoga Pravilnika.
(3) Svi troškovi koji se podnose u Zahtjevu za isplatu moraju nastati nakon dana sklapanja Ugovora između odabranog LAG-a i Agencije za plaćanja. Zahtjev za isplatu ne može sadržavati troškove nastale u obračunskim razdobljima za koji je prethodno već podnesen Zahtjev za isplatu.
(4) Svi troškovi koji se podnose u Zahtjevu za isplatu moraju biti plaćeni u cijelosti.
(5) Odabranom LAG-u ne može se isplatiti ukupna javna potpora u iznosu višem od iznosa navedenoga u Ugovoru.
(6) Odabrani LAG je dužan uz Zahtjev za isplatu dostaviti izjavu da mu nisu dodijeljena bespovratna sredstva za iste prihvatljive troškove za koji je podnio Zahtjev za isplatu, od strane središnjih tijela državne uprave, jedinica lokalne i područne (regionalne) samouprave, te svake pravne osobe koja dodjeljuje državne potpore.
(7) Agencija za plaćanja donijet će Odluku o isplati u kojoj će ukupan iznos biti umanjen za iznos dodijeljenih bespovratnih sredstva za iste prihvatljive troškove sukladno stavku 6. ovoga članka.
(8) Odabrani LAG je dužan uz Zahtjev za isplatu poslati izjavu o bilo kojoj situaciji postojanja sukoba interesa između članova upravnog (izvršnog) tijela odabranog LAG-a (osoba koji su imenom i prezimenom članovi upravnog (izvršnog) tijela kao i organizacija čiji su oni predstavnici u upravnom (izvršnom) tijelu) i odabranog dobavljača, pri čemu se pod pojmom »dobavljač« smatra poslovni subjekt od kojeg je nabavljena roba ili usluga, odnosno pravna ili fizička osoba od koje je odabrani LAG kupio robu ili uslugu za koju traži potporu.
(9) Agencija za plaćanja će donijeti Odluku o isplati u kojoj će ukupan iznos biti umanjen za iznos za koji se utvrdi sukob interesa sukladno stavku 8. ovoga članka.
(10) Za nepotpuni Zahtjev za isplatu Agencija za plaćanja će izdati Zahtjev za dopunu/obrazloženje/ispravak (u daljnjem tekstu: Zahtjev za dopunu) kojim će od odabranog LAG-a tražiti dostavljanje dokumentacije koja nedostaje te isti dostaviti preporučenom poštom s povratnicom. Odabrani LAG je dužan dostaviti traženu dokumentaciju preporučenom pošiljkom s povratnicom ili neposredno u Agenciju za plaćanja u roku od sedam dana od dana zaprimanja Zahtjeva za dopunu. Ukoliko tražena dokumentacija ne bude poslana u zadanom roku smatrat će se da je odabrani LAG odustao od dijela iznosa javne potpore za koju dokumentacija nije dostavljena.
(11) Ukoliko odabrani LAG nije preuzeo Zahtjev za dopunu prilikom prve dostave, isti će se objaviti na oglasnoj ploči u sjedištu Agencije za plaćanja te će se dostava smatrati obavljenom istekom petog dana od dana stavljanja Zahtjeva za dopunu na oglasnu ploču.
(12) Za plaćanja izvršena u stranoj valuti u svrhu odobrenja Zahtjeva za isplatu obračunat će se:
– protuvrijednost u