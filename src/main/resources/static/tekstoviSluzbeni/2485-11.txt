 glavni tajnik Komore.
Upravni odbor može obavljanje pojedinih stručnih, administrativnih ili pravnih poslova, ugovorom povjeriti nekoj drugoj pravnoj ili fizičkoj osobi.
Radi davanja stručne pomoći i određenih poslovnih usluga članovima Komore, u Komori se mogu osnivati posebni uredi i centri.
Ustroj, rad i organizacija, te ostala pitanja vezana za rad Tajništva propisuje se pravilnikom o radu i drugim općim aktima koje donosi predsjednik Komore.
XVI. FINANCIJSKO POSLOVANJE I IMOVINA KOMORE
Članak 67.
Komora određuje sredstva potrebna za rad Komore godišnjim proračunom prihoda i rashoda na osnovi predviđenih troškova za izvršenje zadaća iz programa rada Komore, troškova potrebnih za rad tijela, radnih tijela i tajništva Komore, te drugih predvidivih tekućih troškova.
Plan prihoda i rashoda Upravni odbor donosi u obliku prijedloga, najkasnije do kraja tekuće godine, a Skupština ga prihvaća najkasnije do kraja mjeseca siječnja sljedeće godine.
Ako Skupština do roka iz stavka 4. ovoga članka ne donese financijski proračun, dužna je donijeti odluku o privremenom financiranju Komore za prvo tromjesečje proračunske godine, te do kraja tog tromjesečja donijeti financijski proračun Komore za tekuću godinu.
Članak 68.
Sredstva za obavljanje djelatnosti Komore osiguravaju se od:
1. upisnina, članarina, vlastitih prihoda Komore
2. novčanih kazni izrečenih u stegovnim postupcima protiv članova Komore
3. naknada troškova stegovnog postupka
4. naknada za usluge koje pruža Komora
5. donacija
6. prihoda od obavljanja javnih ovlasti
7. ostalih prihoda iz drugih izvora.
Sredstvima Komore iz stavka 1. ovoga članka financira se:
1. promicanje, usklađivanje i zastupanje zajedničkih interesa članova Komore
2. promicanje i sudjelovanje u razvijanju sustava stručnog usavršavanja
3. obavljanje poslova i zadataka Komore, te izvršavanje javnih ovlasti
4. materijalno kadrovski uvjeti za rad
3. ostale potrebe u skladu s općim aktima i odlukama tijela Komore.
Odluku o osobama ovlaštenima za raspolaganje novčanim sredstvima Komore donosi Upravni odbor.
Članak 69.
U pravnom prometu s trećim osobama Komora istupa samostalno i neograničeno u svoje ime i za svoj račun.
U pravnom prometu s trećim osobama Komora za svoje obveze odgovara svim svojim sredstvima.
XVII. ZAŠTITA ARHIVSKOG I REGISTRATURNOG GRADIVA
Članak 70.
Prikupljanje, odlaganje, način i uvjeti čuvanja, obrada, odabiranje i izlučivanje, zaštita i korištenje arhivskog i registraturnog gradiva uređuju se općim aktom koji donosi Upravni odbor.
XVIII. PRIJELAZNE I ZAVRŠNE ODREDBE
Članak 71.
Komora je dužna uskladiti organizaciju i opće akte s odredbama ovoga Statuta i Zakona, te posebnih zakona koji uređuju djelatnosti prostornoga uređenja i gradnje, i zakona koji uređuje priznavanje inozemnih stručnih kvalifikacija, najkasnije do 25. travnja 2016. godine.
Komora je dužna u trgovačkom registru Trgovačkog suda izvršiti usklađenje djelatnosti sa Zakonom, u roku dva mjeseca od dana stupanja na snagu ovoga Statuta.
Članak 72.
Danom stupanja na snagu ovoga Statuta predsjednik Komore, Skupština, Upravni odbor, Nadzorni odbor, Vijeća područnih odbora, stegovni tužitelji, suci Stegovnog suda i Višeg stegovnog suda, izabrani i imenovani prema odredbama Statuta Hrvatske komore inženjera građevinarstva (»Narodne novine« br. 52/09., 4/12. i 81/13.), nastavljaju s radom do isteka mandata 2018. godine, odnosno do isteka roka na koji su imenovani.
Danom stupanja na snagu ovoga Statuta prestaju s radom tijela i radna tijela Komore osnovana do dana stupanja na snagu ovoga Statuta.
Članak 73.
Do dana stupanja na snagu općih akata koji se donose na temelju ovlasti iz ovoga Statuta, i dalje se primjenjuju važeći opći akti potrebni za rad Komore koji su doneseni na temelju Statuta Hrvatske komore inženjera građevinarstva (»Narodne novine« br. 52/09., 4/12. i 81/13.), u dijelu u kojem nisu u suprotnosti s odredbama Zakona i ovoga Statuta.
Članak 74.
Tumačenje pojedinih odredaba ovoga Statuta daje Upravni odbor.
Članak 75.