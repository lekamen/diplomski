80 07.09.2016 Edukacijski program osnovnih edukacijskih vježbi za radnike koji provode trijažu u djelatnosti hitne medicine
HRVATSKI ZAVOD ZA HITNU MEDICINU
1818
Na temelju članka 19. stavka 2. Pravilnika o minimalnim uvjetima u pogledu prostora, radnika i medicinsko-tehničke opreme za obavljanje djelatnosti hitne medicine (»Narodne novine«, broj 71/2016) Hrvatski zavod za hitnu medicinu utvrđuje
EDUKACIJSKI PROGRAM
OSNOVNIH EDUKACIJSKIH VJEŽBI ZA RADNIKE KOJI PROVODE TRIJAŽU U DJELATNOSTI HITNE MEDICINE
Članak 1.
Edukacijski program osnovnih edukacijskih vježbi za radnike koji provode trijažu u djelatnosti hitne medicine utvrđuje sadržaj edukacije za medicinske sestre – medicinske tehničare koji obavljaju poslove trijaže u objedinjenom hitnom bolničkom prijamu (u daljnjem tekstu: OHBP) te kompetencije (znanja i vještine) koje medicinske sestre – medicinski tehničari stječu uspješnim završetkom edukacijskog programa.
Članak 2.
Edukacijski program osnovnih edukacijskih vježbi za radnike koji provode trijažu u djelatnosti hitne medicine obuhvaća edukacijske vježbe te edukacijske vježbe obnove znanja i vještina koje omogućuju medicinskim sestrama – medicinskim tehničarima stjecanje i održavanje kompetencija potrebnih za provođenje trijaže odraslih i djece u OHBP-u, te način organizacije i provođenja edukacijskog programa.
Radnici koji provode trijažu u OHBP-u dužni su obnoviti stečena znanja i vještine prije isteka roka od tri godine od datuma izdavanja potvrdnice koju izdaje Hrvatski zavod za hitnu medicinu nakon uspješno završenog edukacijskog programa.
Članak 3.
Edukaciju provode nacionalni instruktori trijaže sa važećim certifikatom Hrvatskog zavoda za hitnu medicinu.
Članak 4.
Organizatori edukacije dužni su prijaviti održavanje edukacije Hrvatskom zavodu za hitnu medicinu skladno uputama u Prilogu 1. na obrascu za prijavu organizacije edukacije sukladno Prilogu 2.
Članak 5.
Trajanje edukacijskih vježbi je 15 školskih sati prema Planu i programu edukacijskih vježbi za medicinske sestre – medicinske tehničare u OHBP-u sukladno Prilogu 3. Trajanje edukacijskih vježbi obnove znanja i vještina je 10 školskih sati prema Planu i Programu obnove znanja i vještina trijaže za medicinske sestre – medicinske tehničare u OHBP-u sukladno Prilogu 4.
Članak 6.
Popis opreme potrebne za provođenje edukacijskog programa nalazi se u Prilogu 5. Oprema za provođenje edukacijskih vježbi za radnike koji provode trijažu u djelatnosti hitne medicine.
Članak 7.
Na završetku edukacijskih vježbi polaznik pristupa pismenoj i praktičnoj provjeri znanja, a po završetku edukacijskih vježbi obnove znanja i vještina polaznik pristupa praktičnoj provjeri znanja.
Članak 8.
Očekivani ishodi učenja po tematskim cjelinama su sljedeći:
1. TRIJAŽA
Završetkom ove tematske cjeline polaznik će razlikovati trijažne sustave koji se koriste u odjelima hitne medicine, te će shvatiti važnost primjene istih.
Znanja
Na kraju ove cjeline polaznik će:
1. definirati pojam trijaže
2. objasniti različite trijažne sustave
3. nabrojati zlatna pravila trijaže
4. opisati ulogu trijažne sestre
5. objasniti odgovornosti trijažne sestre
6. nabrojati sestrinske intervencije na trijaži.
2. ATS TRIJAŽNA LJESTVICA
Završetkom ove tematske cjeline polaznik će moći objasniti Australo-azijsku trijažnu (ATS) ljestvicu i njene očekivane ishode te raspraviti faktore koji utječu na ispravnost i pouzdanost ATS-a.
Znanja
Na kraju ove cjeline polaznik će:
1. opisati učinkovitost ATS ljestvice
2. definirati dosljednost ATS ljestvice
3. definirati vremenske okvire za svaku kategoriju trijaže
4. opisati primjerima stanja bolesnika za pojedinu kategoriju trijaže
5. objasniti faktore koji utječu na donošenje trijažnih odluka.
3. TRIJAŽNA SESTRA – KOMUNIKACIJSKE VJEŠTINE
Završetkom ove tematske cjeline polaznik će cijeniti značaj komunikacije tijekom trijaže, te znati prepoznati različite strategije za vođenje komunikacije unutar svog okruženja na trijaži.
Znanja
Na kraju ove cjeline polaznik će:
1.