 masivnog drva, furnirske lamele ili saće) položene okomito na smjer vlakanaca vanjskih furnirskih listova. Mogu biti troslojne ili peteroslojne.
10. Ploče od masivnog drva jesu proizvodi sastavljeni od širinski i dužinski lijepljenih drvenih elemenata. Mogu se izrađivati i kao višeslojne (lijepljenjem ploča površinski), tako da su dva vanjska sloja s usporednim smjerom vlakanaca, a najmanje jedan unutarnji sloj čija su vlakanca pod kutom od 90° u odnosu na vanjske slojeve.
11. Furnirski otpresci definiraju se kao oblikovano uslojeno drvo od najmanje tri križno postavljena lista furnira ili od većega broja listova furnira složenih tako da su većini furnirskih listova vlakanca orijentirana u istom smjeru.
II. TEHNIČKI ZAHTJEVI
Članak 6.
(1) Sukladnost ploča s tehničkom specifikacijom treba biti utvrđena prema postupku propisanom u točki 1. Priloga 1. ovog Pravilnika.
(2) Primjena tehničkih zahtjeva obuhvaćenih ovim Pravilnikom i postupaka ocjenjivanja sukladnosti provodi se radi sigurnosti, zaštite života i zdravlja ljudi, domaćih životinja i biljaka, zaštite okoliša i prirode, zaštite potrošača i drugih korisnika.
Članak 7.
(1) Propisani osnovni tehnički zahtjevi za ploče iz članka 6. stavka 2. obvezno se utvrđuju mjerenjem i ispitivanjem.
(2) Za sve ploče proizvedene primjenom amino smola, njihovih modifikacija ili drugih komponenata koje emitiraju slobodni formaldehid, obvezno je ispitivanje koncentracije slobodnog formaldehida.
(3) Za ploče iverice, OSB ploče, MDF ploče i ploče vlaknatice obvezno je ispitivanje savojne čvrstoće i modula elastičnosti savojne čvrstoće te vlačne čvrstoće (čvrstoća raslojavanja).
(4) Za uslojene ploče obvezno je ispitivanje savojne čvrstoće, modula elastičnosti savojne čvrstoće te kvalitete lijepljenog spoja.
(5) Pločama ivericama, OSB pločama, MDF pločama i pločama vlaknaticama obvezno se ispituje bubrenje.
(6) Pločama za uporabu u vlažnim uvjetima obvezno se ispituje otpornost na uvjete povišene relativne vlage.
(7) Pločama za uporabu u ekstremnim klimatskim uvjetima obvezno se ispituje otpornost na ekstremne klimatske uvjete.
Članak 8.
(1) Pretpostavlja se da su drvne ploče na koje se primjenjuje ovaj Pravilnik sukladne s odredbama ovog Pravilnika, ako odgovaraju zahtjevima hrvatskih normi, kojima su prihvaćene usklađene europske norme.
(2) Popis hrvatskih normi iz stavka 1. ovoga članka kojima su prihvaćene usklađene norme u »Narodnim novinama« objavljuje ministar nadležan za drvnu industriju u suradnji s hrvatskim nacionalnim normirnim tijelom.
(3) Popis normi iz stavka 1. ovoga članka sadržan je u Prilogu 2. ovog Pravilnika.
Članak 9.
(1) Ukoliko sukladnost ploča nije moguće pouzdano utvrditi u skladu s propisanim osnovnim tehničkim zahtjevima, ispitivanja se provode primjenom dodatnih normi sadržanih u Prilogu 2. ovog Pravilnika.
(2) Odluku o proširenju područja ispitivanja donosi ovlašteno tijelo za ocjenjivanje sukladnosti.
III. OBVEZE GOSPODARSKIH SUBJEKATA
Obveze proizvođača
Članak 10.
(1) Kad stavlja ploče na tržište, proizvođač je obvezan osigurati da su ploče proizvedene u skladu sa zahtjevima utvrđenim u ovom Pravilniku.
(2) Proizvođač je obvezan izraditi propisanu tehničku dokumentaciju i provesti ili osigurati provođenje primjenjivog postupka ocjenjivanja sukladnosti ploča.
(3) Sadržaj dokumenata o sukladnosti ploča naveden je u točki 2. Priloga 1. ovog Pravilnika.
(4) Potvrdu o sukladnosti izdaje ovlašteno tijelo za ocjenjivanje sukladnosti na zahtjev proizvođača ili njegovog ovlaštenog zastupnika.
(5) Potvrdom o sukladnosti potvrđuje se da su provedene, odnosno da se provode propisane radnje u postupku ocjenjivanja sukladnosti, da je u tom postupku potvrđena sukladnost ploča s odgovarajućim tehničkim specifikacijama te da se proizvod može staviti na tržište i rabiti.
(6) Potvrda o sukladnosti može se izdati samo na temelju izvršenih ispitivanja i izdanog izvještaja o ispitivanju.
(7) Kad je postupkom ocjenjivanja sukladnosti iz stavka 2. ovoga članka dokazana sukladnost ploča