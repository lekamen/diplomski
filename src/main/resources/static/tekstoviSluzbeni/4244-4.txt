 signalizacije postavljaju se u blizini turističke znamenitosti na koju se odnose, na zadnjem raskrižju javne ceste s pristupnom cestom koja vodi do naznačenog odredišta.
(2) Za kulturne, prirodne, povijesne i turističke znamenitosti od osobitog značaja, znakovi se mogu postavljati od najbližeg važnog raskrižja na autocesti, državnoj ili županijskoj cesti.
(3) »Znak turističko-tematska cesta« (14) postavlja se na početku turističko-tematske ceste (obalna, panoramska, planinska, vinska, cesta sira i slično).
Članak 36.
(1) Ispred raskrižja od kojeg se odvaja cesta koja vodi prema turističkoj znamenitosti postavlja se, u pravilu, samo jedna obavijesna ploča.
(2) Obavijesna ploča za slučaj iz stavka 1. ovog članka postavlja se:
1. na autocestama 250 m do 1500 m prije prvog najavnog znaka koji se odnosi na čvorište,
2. na državnim cestama izvan naselja, u pravilu, na udaljenosti najmanje 250 m od prvog prometnog znaka koji obavještava o smjeru vožnje u raskrižju,
3. na drugim cestama izvan naselja, u pravilu, na udaljenosti najmanje 150 m ispred prvog prometnog znaka, koji obavještava o smjeru vožnje u raskrižju, na cestama unutar naselja, u pravilu na udaljenosti najmanje 100 m ispred raskrižja,
4. Turistička znamenitost na koju se odnosi obavijesna ploča, u pravilu, udaljena je do 30 km od mjesta odvajanja ceste koja do nje vodi.
5. Ako je za isto čvorište prostorno vezano više znamenitosti istog ranga, na Turističkoj obavijesnoj ploči mogu biti naznačene sve znamenitosti, vodeći brigu o uočljivosti sadržaja na znaku.
Članak 37.
Putokazni znak (20), (21), (22) i (23) se, u pravilu, postavlja na cesti gdje upozorava na turistički važnu znamenitost kada je promet prema odredištu pojačan ili je cestovna veza koja vodi do odredišta s glavne ceste teško uočljiva.
Članak 38.
Znakovi za usmjeravanje prema kulturnim (20), povijesnim (21), prirodnim znamenitostima i objektima (22), turističkim objektima u naselju (23) te javnom objektu ili prostoru u naselju (24) smiju se postavljati unutar područja naselja, u pravilu na udaljenosti najmanje 30 m ispred prvog prometnog znaka obavijesti koji obavještava o smjeru vožnje u naselju.
Članak 39.
Na gospodarske objekte i ustanove (zabavni park, etno-eko selo, umjetnički obrti i slično) smije se upozoriti putokaznim znakom (24) samo onda kada sadržaj ima i kulturno značenje te je pretežno prilagođen potrebama turizma i privlači veći broj turista.
Članak 40.
Putokazi za smještajne objekte (40) postavljaju se na mjestima gdje postoje poteškoće u izboru pravca kretanja prema istim.
Članak 41.
Znakovi za pružanje turističkih i drugih informacija (50 i 51) postavljaju se na površinama koje nisu namijenjene prometu, a pri tome ne smiju ometati kretanje pješaka.
2. Postavljanje turističke i ostale signalizacije
Članak 42.
(1) Na autocesti se mogu postavljati samo znakovi obavijesti koji se odnose na:
– znamenitosti iz popisa svjetske kulturne, povijesne i prirodne baštine (UNESCO),
– znamenitosti kulturne i povijesne baštine najvišeg međunarodnog i nacionalnog ranga,
– prirodna baština najvišeg međunarodnog i nacionalnog ranga (nacionalni parkovi, parkovi prirode),
– nacionalna svetišta,
– toplice i termalna lječilišta,
– olimpijski sportski centri.
(2) Znakovi obavijesti iz prethodnog stavka postavljaju se na autocesti kada je znamenitost na koju znak upućuje vidljiva s autoceste, u blizini autoceste ili do koje izravno vodi cesta koja se od autoceste odvaja na sljedećem čvorištu.
(3) Za postavu turističkih znakova obavijesti na autocestama turističke znamenitosti, osim ispunjavanja uvjeta iz članaka 11. i 36. i stavka 1. ovog članka, potrebno je u prometnom elaboratu predočiti dokaze za najmanje 5.000 posjetitelja godišnje.
Članak 43.
Na autocestama se mogu postavljati i znakovi pozdrava za autocestu.
Članak 44.
(1) Međusobna udaljenost dvaju turističkih znakova obavijesti na autocesti iznosi minimalno 500 m.
(2) U slučajevima kada se prema više turističkih znamenitosti izlazi na istom čvoru