 vlasnica Olga Žerjav nije njihova baka.
Spor je nastao nakon što je zakupac Vladimir Pačić naknadno, uz svoju žalbu od 26. ožujka 1999. zbog šutnje administracije na njegov prijedlog za obnovu postupaka, priložio »novootkriveno« rješenje o nasljeđivanju iza pok. Olge Žerjav doneseno od strane Općinskog suda u Zagrebu broj: XIX-O-2720/75 od 25. studenoga 1975., u kojem se kao jedini zakonski nasljednik iza pok. Olge Žerjav proglašuje na temelju zakona brat Miroslav Rabatić. Nakon toga je zakupac Pero Šola posebnim podneskom od 15. svibnja 2000. u spis predmeta dostavio rodni list za Veru Šporiš/Štimac rođ. Žerjav.
80. Podnositelji su u ustavnoj tužbi, ali i u tužbi Visokom upravnom sudu, prigovorili da je rješavanje njihove upravne stvari u obnovljenom postupku bilo arbitrarno kad je riječ o rješenju o nasljeđivanju iza pok. Olge Žerjav iz 1975. godine. Izrijekom su naveli da tijekom upravnog postupka nisu bili pribavljeni sudski spisi iz ostavinskih postupaka vođenih iza pok. Olge Žerjav 1975. i 1997. godine. U ustavnoj tužbi su dalje naveli:
»U pobijanom aktu« (osporenoj presudi Visokog upravnog suda – op. Ustavnog suda) »se tvrdi da o pravu nasljeđivanja može odlučivati upravno tijelo u postupku za povrat oduzete imovine temeljem izvoda iz matične knjige rođenih, rodnog lista i vjenčanog lista usprkos postojanja pravomoćnog rješenja o nasljeđivanju donesenog od strane suda. Navodi se kako je točno da iza pok. Olge Žerjav postoje dva različita rješenja o nasljeđivanju, ali se ne objašnjava zašto bi se jedno od njih trebalo smatrati ispravnim a drugo pogrešnim, odnosno neistinitim. Uz sve navedeno, u pobijanom aktu se tvrdi da nema potrebe nesuglasnost između ta dva rješenja o nasljeđivanju rješavati u redovnom sudskom postupku, kao prethodno pitanje u upravnom postupku za povrat oduzete imovine. Međutim, istodobno smatra da su podnositelji ove ustavne tužbe mogli osporavati sadržaj izvatka iz matične knjige rođenih, rodni list i vjenčani list, ukoliko su smatrali da taj sadržaj nije istinit.
Pritom se ne objašnjava da li bi u tom slučaju upravni postupak za povrat oduzete imovine bio prekinut zbog rješavanja prethodnog pitanja. Podnositelji ove tužbe smatraju da je ovakvim stavom iz pobijanog akta povrijeđeno njihovo pravo nasljeđivanja. Rješenje o nasljeđivanju je, shodno citiranim odredbama Zakona o naknadi i Zakona o nasljeđivanju, jedini relevantni pravni akt kojim se nasljednici umrle osobe legitimiraju pred svim državnim i drugim tijelima. Ako postoje dva takva akta donesena u razmaku od 22 godine, upravna tijela imala su odgovarajuće pravne mogućnosti da strankama postupka za povrat oduzete imovine nalože poduzimanje određenim pravnih radnji s ciljem razrješenja tog problema. Međutim, upravna tijela su odlučila da je uputnije ignorirati sadržaj ta dva rješenja o nasljeđivanju i o pravima podnositelja ove tužbe rješavati isključivo temeljem već spomenutih isprava. Pritom su ta tijela svjesno zanemarila sadržaj brojnih drugih isprava priloženih u spis koje je samo prvostupanjsko tijelo nabrojilo u citiranom zaključku o odbijanju izuzeća voditeljice postupka Jasne Lovrinčić od dana 27. 11. 2008. g. ...«
81. U takvoj situaciji, umjesto da se pred nadležnim tijelima osigura raspravljanje spornog pitanja (vezanog uz postojanje dvaju rješenja o nasljeđivanju iza pok. Olge Žerjav) u skladu s jamstvima iz članka 29. stavka 1. i članka 6. stavka 1. Konvencije, to je pitanje upravno tijelo riješilo jednostrano, temeljeći svoju odluku samo na vlastitoj procjeni dokazne snage »novootkrivenog« rješenja o nasljeđivanju iza pok. Olge Žerjav iz 1975. godine i javnih isprava (koja su predočena nadležnim tijelima nakon pravomoćnosti rješenja o povratu/1998). To proizlazi iz relevantnog dijela osporenog prvostupanjskog rješenja/2010, koji glasi:
»Iz dokumentacije koja prileže spisu, naročito iz rodnih listova i izvatka iz matice rođenih za Ivana Žerjava i Veru Štimac r. Žerjav, proizlazi da je kao njihova majka upisana Margareta Žerjav