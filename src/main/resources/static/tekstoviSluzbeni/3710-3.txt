 članku 47. stavak 3. Zakona o općem upravnom postupku. Tužitelj je u tijeku postupka odbio dostaviti specifikaciju navedene naknade, a HAKOM je uzimajući u obzir nesporno pravo tužitelja na naplatu naknade za uslugu kolokacije osporenim rješenjem usvojio zahtjev tužitelja u dijelu koji se odnosi na određivanje obveze HT-u za sklapanje dopune ugovora za uslugu kolokacije. U odnosu na zahtjev tužitelja da se HT-u odredi obveza plaćanja iznosa od 12.000,00 kn HAKOM isti nije mogao usvojiti jer tužitelj nije dokazao osnovanost navedenog iznosa pa je odredio HT-u obvezu plaćanja navedene usluge u onom iznosu u kojem tužitelj istu uslugu plaća HT-u. Tužitelj u prvom redu zanemaruje činjenicu da je kao podnositelj zahtjeva bio obvezan dokazati osnovanost svog zahtjeva točnije naknade koju potražuje za uslugu kolokacije u svojim prostorima. Tuženiku je regulatornim obvezama nediskriminacije i transparentnosti, koje su mu određene kao operatoru sa značajnom tržišnom snagom na tržištu završavanja (terminacije) poziva u vlastitu mrežu koje se pruža na fiksnoj lokaciji određeno da ne smije tražiti od ostalih operatora plaćanje dodatnih troškova koji nisu nužni za pružanje navedene usluge. Dodatno tužitelj u svojoj Minimalnoj ponudi na str. 10. naveo je da će omogućiti operatorima smještaj prijenosne opreme u svrhu uspostave međupovezivanja u objektima na svojim lokacijama (kolokacija) uz naknadu stvarnih troškova. Stoga, kako bi HAKOM mogao ocijeniti je li iznos od 12.000,00 kn opravdan u smislu da ne sadrži dodatne troškove koji nisu nužni za pružanje usluge kolokacije tj. da je riječ o stvarnom trošku, je tražio od tužitelja dostavu specifikacije navedene cijene koju isti nije dostavio. Tužitelj je opravdanost navedene cijene dokazao Cjenikom usluge kolokacije poslužitelja koja je maloprodajna usluga, međutim u ovom sporu riječ je o utvrđivanju opravdanosti iznosa naknade usluge kolokacije međupovezivanja, koja je veleprodajna usluga. HAKOM nije ocijenio potrebnim izvođenje dokaza provođenja očevida na okolnost utvrđivanje razlike između podatkovnog prostora Metroneta i kolokacijskog prostora HT-a jer navedeni dokazni prijedlog u konkretnom slučaju nije bio relevantan. Naime, nesporna je činjenica da se prostori operatora međusobno razlikuju pa tako i podatkovni centar Metroneta i kolokacijski prostor HT-a, a provođenjem predloženog očevida ne bi se moglo utvrditi koji sve troškovi čine cijenu usluge kolokacija međupovezivanja koji pruža Metronet u svom podatkovnom centru što je zapravo meritum spora. Nadalje napominje da u konkretnom slučaju ne može biti govora o izmjeni opsega regulatornih obveza već o rješavanju spora izemđu operatora u svezi izvršenja istih. Tako je izreka osporenog rješenja u skladu s regulatornim obvezama koje su određene tužitelju, a koje isti nije primjenjivao na propisani način prilikom definiranja naknade korištenja usluge kolokacije. Tužitelj pogrešno zaključuje da je traženje specifikacije cijene usluge kolokacije moguće jedino u okviru regulatorne obveze troškovne usmjerenosti iz članka 62. Zakona o elektroničkim komunikacijama. Kako u okviru regulatorne obveze nediskriminacije i transparentnosti iz članka 58. stavak 2. ZEK-a tužitelj ne smije tražiti od ostalih operatora plaćanje dodatnih troškova koji nisu nužni za pružanje usluge kolokacije. HAKOM je poštivanje navedenih regulatornih obveza mogao jedino utvrditi na način da zatraži specifikaciju iznosa od 12.000,00 kn. Dodatno, sam Metronet je u svojoj Minimalnoj ponudi naveo da će navedena cijena biti temeljena na stvarnom trošku. Stoga je jasno da u predmetnom slučaju nije riječ o regulaciji cijene usluge kolokacije nego o rješavanju regulatornog spora između stranaka u sporu temeljem članka 20. ZEK-a. Tužitelju nije izmijenjeno pravo određeno Analizom tržišta jer nisu izmijenjene odredbe Analize tržišta vezano uz pravo na pružanje usluge kolokacije i stoga nema govora o povredi članka 13. ZUP-a. Vezano uz prigovor tužitelja da nije odlučeno o dijelu 