 je utvrdio da uvidom u osporavano rješenje tuženika, kao i spis predmeta upravnog postupka nije razvidno je li zainteresirana osoba, primatelj broja, po zaprimanju obavijesti iz članka 18. stavka 2. a sukladno članku 18. stavku 3. Pravilnika obavijestila bez odgode ovdje tužitelja, kao podnositelja zahtjeva za prijenos broja, o razlozima odbijanja njegovog zahtjeva, na koju činjenicu je tužitelj ukazivao i u zahtjevu podnesenom tuženiku i u tužbi, slijedom čega se ukazuje osnovanim navod tužitelja glede nepotpuno utvrđenog činjeničnog stanja, s obzirom na to da ovaj Sud zbog propusta tuženika, koji isti nije otklonio ni u tijeku ovog upravnog spora, nije mogao utvrditi je li u konkretnom slučaju povrijeđena odredba članka 18. stavka 3. Pravilnika ili nije.
Također se ukazuje tuženiku da nije točno da je tužitelj 11. srpnja 2013. podnio prigovor za pokretanje postupka inspekcijskog nadzora samo nad društvom Hrvatski Telekom d.d., (ovdje zainteresiranom osobom), jer je iz »zahtjeva« tužitelja podnesenog tuženiku 11. srpnja 2013. kojem prileži podnesak tužitelja s opisana tri slučaja, od kojeg se samo prvi slučaj odnosi na konkretan upravni spor, razvidno da se tužitelj žalio i na postupanje Tele2 istaknuvši da je isti neopravdano odbio prijenos dvaju brojeva tužitelja u mrežu zainteresirane osobe, uz detaljno pojašnjenje iz kojeg razloga tužitelj smatra da se radilo o neopravdanoj »blokadi« prijenosa brojeva, što je detaljnije opisano u navedenom podnesku, kao i na listu 4 ove presude. Da je tome doista tako, razvidno je i iz samog obrazloženja osporavanog rješenja, kao i spisa predmeta upravnog postupka uvidom u koji je utvrđeno da je tuženik zatražio očitovanje i od Tele2 operatora vezano uz razloge odbijanja zahtjeva za prijenos dva tužiteljeva broja, nakon čega je inspektor tuženika utvrdio da je detaljnom analizom utvrđeno da je tužitelj kao korisnik pozivao usluge besplatnog poziva iz brojevnog raspona 800 i Tele2 službe za korisnike, ali s obzirom na to da su ti pozivi besplatni, sustav da nije prebacio telefonski broj u status aktivan, već je ostao u neaktivnom statusu, a navedenu činjenicu je tuženik potvrdio i u odgovoru na tužbu istaknuvši »da je istina da je tužitelj ostvario poziv« ali da se u konkretnom slučaju radilo o pozivu prema besplatnom broju, odnosno pozivu prema usluzi besplatnog poziva iz brojevnog raspona 800 i Tele2 službe za korisnike, iz kojeg razloga sustav Tele2 nije prebacio korisnički broj u status aktivan, kao i da je Tele2 naknadno tužitelju ponudio podnošenje novog zahtjeva za prijenos dvaju korisničkih brojeva u željenu mrežu, a što je tužitelj odbio kako bi ostvario naknadu zbog kašnjenja u realizaciji prijenosa broja. Stoga se ukazuje tuženiku da je upravo iz navedenog razvidno da je tužitelj podnio zahtjev tuženiku i na postupanje zainteresirane osobe i na postupanje Tele2, a radi nepravovremenog prijenosa i neopravdanog odbijanja prijenosa broja, te da je u konkretnom slučaju povrijeđena odredba članka 19. stavka 5. Pravilnika. S tim u svezi, osnovano tužitelj u tužbi ističe da nije bio dužan podnijeti novi zahtjev za prijenos broja, a kako su to Tele2 i zainteresirana osoba zatražili, jer od podnesenog zahtjeva tužitelj nije odustao, a niti ga je otkazao na način opisan u odredbi članka 13. stavka 3. i 4. Pravilnika.
Naime, osnovano tuženik u odgovoru na tužbu navodi da je odredbom članka 19. stavka 1. Pravilnika propisana samo mogućnost primatelja broja, u konkretnom slučaju ovdje zainteresirane osobe, a ne i njegova obveza na upućivanje prigovora davatelju broja ukoliko smatra da su razlozi odbijanja usluge prenosivosti broja ili odgode prijenosa broja neopravdani. Međutim, u konkretnom slučaju, a imajući u vidu da je tužitelj telefonskim putem kontaktirao zainteresiranu osobu ukazujući joj upravo na neopravdano odbijanje prijenosa broja od Tele2, pojašnjavajući joj da je unatoč tome što je ostvario prve pozive u skladu s člankom 18. stavkom 1. točkom g. Pravilnika, status SIM-kartica 