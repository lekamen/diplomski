dužnosnike' u upravne i nadzorne odbore trgovačkih društava dužna donijeti odluke o njihovom opozivu.
Izvjesna je samo činjenica da je ZSSI početno, za razdoblje od ožujka 2011. do siječnja 2012. godine propustio urediti prijelazno zakonsko uređenje kada su u pitanju upravni i nadzorni odbori trgovačkih društava. Međutim, i za to je razdoblje ZSSI izrijekom propisao da ostaju na snazi svi relevantni podzakonski propisi koji su do tada bili doneseni na temelju prijašnjeg zakona, koji je dopuštao da podnositelj bude član nadzornog odbora u trgovačkom društvu. To je bio jasan pokazatelj smjera kojim je trebala ići interpretacija ZSSI-ja u pitanju prijelaznog režima dužnosnika zatečenih u upravnim i nadzornim odborima trgovačkih društava na dan stupanja na snagu ZSSI-ja.
Drugim riječima, iz prvotnog teksta ZSSI-ja (ožujak 2011. – siječnja 2012. godine) ni na koji način se nije moglo zaključiti da je dotadašnje prijelazno pravilo iz članka 13. prijašnjeg zakona iz 2010. godine postalo neprihvatljivo kao interpretativna pravna osnova i da mora biti zamijenjeno suprotnim. Štoviše, popunjavajući zakonsku prazninu, sam zakonodavac je Zakonom o izmjenama ZSSI-ja iz 2012. godine izrijekom prihvatio upravo takvo pravilo (dotadašnje prijelazno pravilo iz članka 13. prijašnjeg zakona iz 2010. godine) za uređenje prijelaznog zakonodavnog režima dužnosnika zatečenih u upravnim i nadzornim odborima trgovačkih društava na dan stupanja na snagu ZSSI-ja.
Povjerenstvo je ignoriralo cijeli taj zakonski okvir, važeća zakonska načela koja vrijede za prijelazne režime između dvaju zakonodavnih razdoblja, kao i okolnosti podnositeljevog konkretnog slučaja. Umjesto toga, ono je u osporenoj odluci 'nedvojbeno utvrdilo' da je podnositelj 'u razdoblju od stupanja ZSSI-ja na snagu odnosno od ožujka 2011. godine do lipnja 2014. godine počinio povredu članka 14. st. 1. ZSSI-ja'. Podnositelju je određena i kazna, pri čijem su se izricanju, u maniri kaznenog pravorijeka, uvažile 'otegotne i olakotne okolnosti' koje su utjecale na visinu kazne.
Drugim riječima, ne objašnjavajući nijednom riječju što je bila obveza podnositelja na dan stupanja na snagu ZSSI-ja, Povjerenstvo je protumačilo ZSSI na način da je dotadašnje podnositeljevo zakonito djelovanje, koje se zasnivalo isključivo na javnom interesu i kod kojega nije bilo ni trunke naznake o mogućem upletanju bilo kakvog privatnog interesa, a ponajmanje pojave sukoba interesa u smislu članka 2. ZSSI-ja, preko noći, odjednom, bez ikakvog prijelaznog razdoblja i bez ikakvih propisanih obveza za samog podnositelja ili za tijela koja su ga imenovala, postalo nezakonito, pa je zbog tog i takvog djelovanja podnositelj zaslužio kaznu, uključujući i njenu društvenu posljedicu: javnu osudu.
Podnositelj mora zaključiti da je Povjerenstvo donijelo očito nezakonitu odluku, koja se temeljila na selektivnom čitanju ZSSI-ja, na neuvažavanju smisla ZSSI-ja (uključujući cjelokupni pravni institut sukoba interesa), kao i na tako iskvarenom formalizmu da odluka zapravo predstavlja negaciju vladavine prava iz članka 3. Ustava. Odluka predstavlja i negaciju temeljnih načela pravne izvjesnosti i pravne predvidljivosti, koje ZSSI, ali i sva nadležna tijela koja ga primjenjuju, moraju osigurati podnositelju kao adresatu zakona. Time je Povjerenstvo izravno prekršilo svoju pozitivnu obvezu propisanu člankom 19. st. 1. Ustava.
Zaključno, osporena odluka Povjerenstva ne može se ni u jednom aspektu smatrati 'zakonitom' u značenju koje 'zakonitost' (lawfulness) ima u praksi ESLJP-a, a koju je prihvatio u Ustavni sud u svjetlu članka 3. Ustava (vladavina prava). Ako bi se trebalo definirati postupanje samog Povjerenstva u konkretnom slučaju, onda je to samovoljno postupanje, sve pod krinkom strogog pridržavanja pozitivnih propisa.
Posljednja napomena podnositelja: u potrazi za mogućom dopunskom i razumnijom argumentacijom Povjerenstva, podnositelj je u Mišljenju Povjerenstva, koje je prethodilo osporenoj odluci, pronašao dio u kojem se