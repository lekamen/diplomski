
– ponude
– zapisnici o pregledu ponuda
– odluke o izboru najboljeg ponuditelja
– žalbe natjecatelja
– ugovori o izvođenju radova, nabavi robe i usluga
5. Informacijski resursi i dokumentacija
5.1. Pravo na pristup informacijama
– općenito
– katalog informacija
– upisnik o zahtjevima, postupcima i odlukama o ostvarivanju prava na pristup informacijama
– zahtjevi građana u svezi s ostvarenjem prava na pristup informacijama
5.2. Spisovodstvo
– općenito
– organizacija i klasifikacija spisa
– rukovanje spisima
– pohrana i zaštita gradiva
– nadzor
– vrednovanje, izlučivanje i predaja
5.3. Seminari i konferencije
– općenito
– organizacija seminara i konferencija
– sudjelovanje na seminarima i konferencijama.
III. NAČIN ODLAGANJA ARHIVSKOG GRADIVA
Članak 8.
Nakon što bude popisano, u sređenom stanju i oblikovano u arhivske jedinice, arhivsko gradivo iz članka 2. ovog Pravilnika odlaže se i čuva u pismohrani.
Na svakoj arhivskoj jedinici prije odlaganja potrebno je ispisati sljedeće oznake:
1. Državno izborno povjerenstvo Republike Hrvatske odnosno naziv drugog tijela za provedbu izbora ili referenduma,
2. klasifikacijsku oznaku i njen sadržaj,
3. granične brojeve predmeta za svaku klasifikacijsku oznaku,
4. oznaku godine nastanka,
5. rok čuvanja i
6. oznaku »pismohrana«.
Članak 9.
Arhivsko gradivo iz članka 2. točaka 1. – 9. predaje se u pismohranu najkasnije u roku od tri mjeseca od objave konačnih rezultata izbora odnosno referenduma, a gradivo iz članka 2. točaka 10. – 12. najkasnije u roku godine dana nakon što mu od ovlaštene osobe bude dodijeljena oznaka »a/a« (ad acta).
Članak 10.
Predaja odnosno preuzimanje arhivskog gradiva obavlja se na temelju zapisnika o primopredaji i popisa arhivskog gradiva.
Zapisnik potpisuju tajnik Povjerenstva i zadužena osoba za arhiv.
Kod predaje arhivskog gradiva izbornih povjerenstava odnosno povjerenstava za provedbu referenduma jedinicama lokalne i područne (regionalne) samouprave, zapisnik potpisuje predsjednik povjerenstva i osoba odgovorna za pismohranu u toj jedinici.
IV. ČUVANJE I ZAŠTITA ARHIVSKOG GRADIVA
Članak 11.
Arhivsko gradivo iz članka 2. točaka 1., 2., 3., 8., 10., 11. i 12. Pravilnika, osim dokumentacije nastale u postupku nadzora financiranja izborne promidžbe na lokalnim izborima iz članka 6. al. 1. i 2. Pravilnika, čuva se u pismohrani Državnog izbornog povjerenstva, na lokaciji u Zagrebu, Visoka 15 i Trg sv. Marka 5.
Arhivsko gradivo iz članka 2. točaka 4., 5., 6., 7. i 9. ovog Pravilnika, te dokumentacija nastala u postupku nadzora financiranja izborne promidžbe na lokalnim izborima iz članka 6. al. 1. i 2. ovog Pravilnika, čuva se u pismohranama jedinica lokalne i područne (regionalne) samouprave u kojima je nastala.
Članak 12.
Arhivsko gradivo mora biti pohranjeno u primjerenom prostoru opskrbljenom potrebnom opremom i inventarom, sukladno odredbama Pravilnika o zaštiti i čuvanju arhivskog i registraturnog gradiva izvan arhiva (»Narodne novine«, broj 63/04 i 106/07).
Članak 13.
O arhivskom gradivu koje se po odredbama ovog Pravilnika čuva u pismohrani, brine se tajnik Povjerenstva.
Tajnik Povjerenstva nadzire pohranjivanje, čuvanje i korištenje arhivskog gradiva te poduzima odgovarajuće mjere u slučaju utvrđenih nepravilnosti.
Članak 14.
Uvid u arhivsko gradivo odnosno korištenje arhivskog gradiva odobrava tajnik Povjerenstva, a sa arhivskim gradivom postupa zadužena osoba za arhiv.
Korištenje arhivskog gradiva se ostvaruje neposrednim uvidom u traženo gradivo, izdavanjem preslika ili izdavanjem izvornika.
Izvornici arhivskog gradiva mogu se izdati na privremeno korištenje jedino na osnovi pisane zamolbe drugog državnog tijela i to ako se svrha zbog koje se zahtijeva izdavanje izvornika ne može postići izdavanjem preslika.
O odobrenom uvidu ili korištenju arhivskog gradiva vodi se jedinstvena evidencija u pisanom obliku.
Evidencija iz stavka 4. ovog članka sadrži: oznaku predmeta koji se izdaje, broj evidencije iz stavka 1. ovog članka, ime, prezime, adresa, broj osobne