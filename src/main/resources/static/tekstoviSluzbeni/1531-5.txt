 30 godina; 10 godina za ophodnje do 60 godina i 20 godina za ophodnje iznad 60 godina.
(5) Za preborne i raznodobne sastojine unutar uređajnog razreda iskazuju se podaci o strukturi drvne zalihe u 3 debljinska razreda:
1. I od 10 do 30 cm;
2. II od 31 do 50 cm;
3. III od 51 cm naviše, razvrstano po vrstama drveća.
(6) Degradirane sastojine ne razvrstavaju se prema dobi i stadiju razvitka.
Članak 24.
(1) Bonitet staništa sastojine izražava se rimskim brojem, a određuje se:
1. u jednodobnim sastojinama na osnovi starosti sastojine i visine srednjeg plošnog stabla glavne vrste drveća temeljem odgovarajućih prirasno-prihodnih tablica domaćih autora, a ukoliko ne postoje mogu se koristiti prirasno-prihodne tablice stranih autora;
2. u prebornim sastojinama prema srednjoj visini i promjeru dominantnih stabala temeljem jednoulaznih tablica Šurić-Pranjić za dvije glavne vrste drveća;
3. u raznodobnim sastojinama prema srednjoj visini i promjeru zrele razvojne faze glavne vrste drveća temeljem odgovarajućih prirasno-prihodnih tablica domaćih autora, a ukoliko ne postoje mogu se koristiti prirasno-prihodne tablice stranih autora.
(2) Za potrebe utvrđivanja boniteta potrebno je izmjeriti najmanje 10 visina glavne vrste drveća.
(3) Ako je bonitet staništa sastojine određen prethodnom osnovom ili programom nije ga potrebno ponovno određivati.
Članak 25.
(1) Prirast drvne zalihe određuje se na temelju lokalnih tablica postotka volumnog prirasta izrađenih metodom izvrtaka:
1. u jednodobnim i raznodobnim sastojinama na temelju tečajnog debljinskog prirasta i izračuna prema Mayer-ovoj diferencijalnoj metodi;
2. u prebornim sastojinama na temelju vremena prijelaza i izračuna prema metodi tablica postotka prirasta prof. Klepca.
(2) U jednodobnim sastojinama uzorci za izmjeru debljinskog prirasta grupiraju se po uređajnim razredima, bonitetima i dobnim razredima, a u prebornim i raznodobnim sastojinama po uređajnim razredima i bonitetima tako da se u svakom debljinskom stupnju unutar pojedine grupe po vrstama drveća izmjeri pet do deset izvrtaka.
(3) Krivulja debljinskog prirasta ili vremena prijelaza ustrojava se na temelju uzetih izvrtaka tako da se u svakom debljinskom stupnju unutar pojedine grupe po vrstama drveća izmjeri desetgodišnji debljinski prirast u cm ili vrijeme prijelaza na pet do deset izvrtaka.
(4) Niz postotka volumnog prirasta određuje se za svaku vrstu drveća koja je u omjeru smjese odjela odnosno odsjeka zastupljena više od 10%.
(5) Za svaku vrstu drveća koja je u omjeru smjese odjela odnosno odsjeka zastupljena manje od 10 % niz postotka volumnog prirasta može se u pravilu preuzeti iz grupe drugog uređajnog razreda istog boniteta i dobnog razreda.
(6) Niz postotka volumnog prirasta za u odjelu odnosno odsjeku grupirane vrste (OTB, OMB, OC, OVo) može se preuzeti iz grupe istog ili drugog uređajnog razreda za najzastupljeniju ili vrstu drveća sličnih bioloških i ekoloških svojstava.
(7) Ako su lokalne tablice postotka volumnog prirasta određene prethodnim osnovama ili programima nije ih potrebno ponovo određivati.
(8) U strogim rezervatima i nacionalnim parkovima prirast se određuje kontrolnom metodom.
Određivanje ciljeva i načina gospodarenja
Članak 26.
(1) Prema cilju gospodarenja šumama određuje se ophodnja glavne vrste drveća. U sastojinama visokog uzgojnog oblika gospodarskih šuma ophodnja se određuje za glavne vrste drveća kako slijedi:
1. lužnjak i crniku – 140 godina
2. kitnjak i medunac – 120 godina
3. običnu bukvu i gorski javor – 100 godina
4. cer, poljski i obični jasen – 80 godina
5. obični grab i crnu johu – 70 godina
6. crni grab, bjelograbić i divlju trešnju – 60 godina
7. lipe – 50 godina
8. kesten i brezu – 40 godina
9. domaće topole i vrbe – 40 godina
10. jelu – 100 godina
11. smreku, crni i obični bor, piniju – 80 godina
12. alepski i primorski bor – 60 godina.
(2) U zaštitnim šumama i šumama posebne namjene ophodnja se može odrediti uvažavajući njihovu namjenu.
(3) Ophodnja za panjače kojima se nastavlja 