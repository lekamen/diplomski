 U ovome kontekstu su razmatrane potencijalne investicije za tri najvažnija željeznička koridora RH, a to su: RH1, RH2, RH3. U Nacionalnom programu za željezničku infrastrukturu Republike Hrvatske za 2016.-2020. godine u posebnim programima se predviđa tretiranje ovog dijela mreže na način da se na koridorskim prugama moraju uskladiti tehnička i tehnološka rješenja na svim dionicama tih pruga. Što se tiče ostalih pruga, prema Nacionalnom programu za željezničku infrastrukturu Republike Hrvatske, za njih su predviđene aktivnosti zasebno. To otvara i dodatne mogućnosti za financiranje tog dijela programa, i to uključuje i potencijalna sredstva iz fondova EU. Nužno je iz tog razloga definirati tehnološki proces prijevoza na upravo tim prugama od regionalnoga i lokalnoga značaja. U ovom Nacionalnom programu za ove kategorije pruga je predviđen zaseban program za njihovo rješavanje.
3.7.4. Željezničko-cestovni prijelazi (ŽCP-ovi)
Željezničko-cestovni prijelazi (ŽCP-i) su mjesta križanja željezničkog i cestovnog prometa u istom nivou. Kao takvi predstavljaju točke visokog rizika na kojima često dolazi do izvanrednih događaja uglavnom s najtežim posljedicama. U Zakonu o sigurnosti i interoperabilnosti željezničkog sustava, križanja željezničke pruge s drugim prometnicama definiraju se na sljedeći način:
– Željezničko-cestovni prijelaz (ŽCP) je mjesto križanja željezničke pruge ili industrijskoga kolosijeka i ceste u istoj razini, može uključivati i križanje s pješačkom i biciklističkom stazom ili drugim putovima namijenjenim prolasku ljudi, životinja, vozila ili strojeva
– Pješački prijelaz preko pruge (PP) je mjesto križanja željezničke pruge ili industrijskoga kolosijeka i pješačke staze, odnosno prometne površine određene za kretanje pješaka u istoj razini, a koji može biti i u sklopu željezničko – cestovnoga prijelaza.
Na razvrstanim željezničkim prugama i kolosijecima izvan kolodvora koji nemaju status željezničke pruge, na dan 1. lipnja 2015. godine nalazilo se ukupno 1.520 križanja željezničke pruge s drugim prometnicama u istoj razini, čija je raspodjela s obzirom na vrstu križanja i način osiguravanja prikazana u Tablici 9.
Tablica 9. Vrsta križanja prometnica i načini osiguranja istih
Pružni razred Željezničko-cestovni prijelazi Pješački prijelazi preko pruge Osigurani cestovnim prometnim znacima Osigurani uređajima (automatski i mehanički) Osigurani cestovnim prometnim znacima Osigurani uređajima (automatski i mehanički) Pruge za međunarodni promet (M) 228 330 34 10 Pruge za regionalni promet (R) 252 133 14 0 Pruge za lokalni promet (L) 412 82 11 1 Kolosijeci izvan kolodvora 6 7 0 0 Ukupno HŽ Infrastruktura 898 552 59 11 1450 70 1520
Važno je naglasiti da problem ŽCP-ova nije isključivo tehnološko-sigurnosni problem željezničkog prometa već i cestovnog. Razinu osiguranja na ŽCP-ovima diljem Hrvatske potrebno je nastaviti podizati na kontinuiran i održiv način. U nastavku su navedeni neki od problema u vezi ŽCP-a:
– problem preglednosti
– veliki broj prijelaza je na nerazvrstanim cestama koje su poljski i šumski putovi
– vrlo frekventni prijelazi se također nalaze na nerazvrstanim cestama u gradovima
– prijelazi s malom frekvencijom prometa na nerazvrstanim cestama ne mogu se ukinuti, nemaju preglednost pa će biti nužno ograničiti brzinu na 5 do 20 km/h
– nesreće sa smrtnim posljedicama događaju se na prijelazima s malim željezničkim i cestovnim prometom na županijskim lokalnim i nerazvrstanim cestama u naseljima ili u blizini naselja jer vozači ne poštuju propise.
Redoslijed i prioriteti za usklađivanje postojećih željezničko cestovnih prijelaza i pješačkih prijelaza preko pruge s odredbama posebnog propisa kojim se uređuju uvjeti za određivanje križanja željezničke pruge i drugih prometnica i odredbama Pravilnika o načinu osiguranja prometa na željezničko cestovnim prijelazima i pješačkim prijelazima preko pruge (»Narodne novine«, broj 121/09), definirani su u Programu rješavanja željezničko cestovnih prijelaza preko