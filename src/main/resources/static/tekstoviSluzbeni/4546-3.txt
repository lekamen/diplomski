 (»Narodne novine« broj 99/99., 29/02. i 49/02. – pročišćeni tekst, u daljnjem tekstu: Ustavni zakon) jest ta da je podnositelj prethodno koristio dopušteno pravno sredstvo protiv nerazumne duljine postupka.
14. U konkretnom slučaju podnositelj je koristio pravno sredstvo koje mu je bilo na raspolaganju na temelju ZoSud-a:150/05 (v. točku 6. obrazloženja ove odluke). Njegov zahtjev za suđenje u razumnom roku Županijski sud u Slavonskom Brodu je rješenjem broj: Gzp-69/10 od 22. prosinca 2011. usvojio, naložio Općinskom sudu u Slavonskom Brodu da u roku od šest (6) mjeseci donese odluku u predmetu broj: I-894/96, a određena je i primjerena naknada u iznosu od 21.000,00 kuna.
Podnositelj je u ustavnoj tužbi ukazao na ukupnu duljinu ovršnog postupka koji od dana podnošenja prijedloga za izvršenje Općinskom sudu u Slavonskom Brodu, pa sve do dana podnošenja ustavne tužbe traje više od osamnaest (18) godina.
V. OSNOVANOST USTAVNE TUŽBE
15. Ustavni sud ponavlja da se razumnost duljine postupka uvijek mora procjenjivati u svjetlu okolnosti konkretnog slučaja prema sljedećim kriterijima: složenosti predmeta, ponašanju podnositelja i mjerodavnih tijela te važnosti predmeta postupka za podnositelja.
1) Duljina sudskog postupka
16. Podnositelj je podnio prijedlog za izvršenje 11. lipnja 1996. Postupak još nije okončan, a vodi se pred prvostupanjskim sudom, Općinskim sudom u Slavonskom Brodu.
Ustavna tužba podnesena je 10. prosinca 2014.
17. Ustavni sud utvrđuje da je postupak (od 11. lipnja 1996. kada je podnositelj podnio prijedlog za izvršenje do donošenja ove odluke) ukupno trajao devetnaest (19) godina, jedanaest (11) mjeseci i dvadeset i jedan (21) dan.
U razmatranom pravno relevantnom razdoblju, od donošenja rješenja Županijskog suda u Slavonskom Brodu broj: Gzp-69/10 od 22. prosinca 2011. do donošenja ove odluke, postupak je trajao ukupno četiri (4) godine, pet (5) mjeseci i dvadeset i jedan (21) dan, te i dalje traje.
2) Složenost sudskog predmeta
18. Ustavni sud ocjenjuje da u konkretnom slučaju nije riječ o složenijem predmetu.
3) Postupanje nadležnih sudova
19. Postupak se u pravno relevantnom razdoblju vodio pred prvostupanjskim sudom. Nakon što je prvostupanjski sud 10. ožujka 2004. donio zaključak o prodaji nekretnina, bio je neaktivan preko šest (6) godina.
4) Ponašanje podnositelja ustavne tužbe
20. Ustavni sud ocjenjuje da podnositelj ustavne tužbe nije pridonio duljini postupka. Koristio je dopuštena pravna sredstva za ubrzavanje postupka (zahtjev za zaštitu prava na suđenje u razumnom roku koji je rješenjem Županijskog suda u Slavonskom Brodu usvojen).
VI. OCJENA USTAVNOG SUDA
21. Ustavni sud utvrđuje da se postupak u pravno relevantnom razdoblju vodio duže od četiri (4) godine te da u trenutku donošenja ove odluke još uvijek nije okončan. Imajući u vidu ukupno trajanje postupka koje je dulje od devetnaest (19) godina, neaktivnost prvostupanjskog suda dulje od šest (6) godina te posebice činjenicu da podnositelj svojim ponašanjem nije pridonio duljini postupka i da nije riječ o složenijoj pravnoj stvari, Ustavni sud ocjenjuje da je podnositelju povrijeđeno pravo da sud u razumnom roku odluči o njegovim pravima i obvezama, koje je zajamčeno člankom 29. stavkom 1. Ustava.
1) Izreka odluke i nalog predsjedniku nadležnog suda
22. Utvrdivši da je ustavna tužba osnovana, u smislu članka 63. stavaka 1. i 2. Ustavnog zakona donesena je odluka kao u točkama I. i II. izreke.
Na temelju članka 31. stavaka 4. i 5. Ustavnog zakona određuje se da je predsjednik Općinskog suda u Slavonskom Brodu dužan dostaviti Ustavnom sudu pisanu obavijest o datumima donošenja i otpreme odluke u roku od osam (8) dana od dana njezine otpreme, a najkasnije osam (8) dana od isteka roka određenog u točki II. izreke ove odluke.
23. Sukladno članku 63. stavku 3. Ustavnog zakona, donesena je odluka kao u točkama III. i IV. izreke.
Ustavni sud utvrđuje visinu naknade zbog povrede ustavnog prava na suđenje u razumnom roku uzimajući u obzir okolnosti svakog