 Super Sport d.o.o. sa sjedištem u Zagrebu, Krčka 18/d (dalje: Super Sport) radi utvrđivanja narušavanja tržišnog natjecanja sklapanjem zabranjenog sporazuma u smislu članka 39. Zakona o zaštiti tržišnog natjecanja (»Narodne novine«, broj 79/09 i 80/13, dalje: ZZTN), a primjenom članka 8. ZZTN-a.
Dana 20. svibnja 2014., Agencija je zaprimila podnesak poduzetnika Hrvatska Lutrija d.o.o., sa sjedištem u Zagrebu, Ulica grada Vukovara 72 (dalje: Hrvatska Lutrija), kojim se dostavlja dokument pod nazivom «Obavijest o promjeni obračuna manipulativnih troškova» (dalje: Obavijest), a radi provjere legalnosti, odnosno usklađenosti navedene Obavijesti s odredbama ZZTN-a, te je temeljem odredbi članka 32. ZZTN-a u predmetu klase: 034-08/2014-01/171 provela prethodno ispitivanje stanja na tržištu priređivanja igara na sreću – klađenja.
Dostavljenom Obavijesti Udruga sportskih kladionica sa sjedištem u Zagrebu, Radnička cesta 34a (dalje: Udruga) obavijestila je Hrvatsku Lutriju o tome da je dana 26. ožujka 2014. održana sjednica Udruge čiji su članovi Bolus, Favorit, Germania Sport, Hattrick, PSK i Super Sport, jednoglasno usvojili prijedlog novog obračuna manipulativnih troškova, te je pozvala Hrvatsku Lutriju kao priređivača igre na sreću klađenje, da razmotri izneseni prijedlog kao i da se odluči za navedenu metodu obračuna.
Slijedom navedenog, u predmetnoj stvari postojale su indicije da su članice Udruge sportskih kladionica uskladile obračun manipulativnog troška na priređivanje igara na sreću – klađenja te da navedeni dogovor o načinu obračuna manipulativnog troška predstavlja zabranjeni sporazum u smislu članka 8. ZZTN-a.
Stoga je Agencija temeljem odluke Vijeća za zaštitu tržišnog natjecanja, sukladno ovlastima iz članaka 30. točke 2. i članka 31. ZZTN-a, sa 14/2015 sjednice, održane 25. ožujka 2015., donijela zaključak o pokretanju predmetnog postupka utvrđivanja narušavanja tržišnog natjecanja protiv navedenih poduzetnika.
2. Stranke u postupku
2.1. Bolus d.o.o.
Poduzetnik Bolus d.o.o., sa sjedištem u Zagrebu, Črnomerec 29, primarno je registriran za obavljanje djelatnosti kladionica. U Republici Hrvatskoj posluje pod imenom Stanleybet kladionice. Usluge kladionice pruža na cijelom teritoriju Republike Hrvatske, te između ostalih ima poslovnice u Zagrebu, Rijeci, Osijeku, Splitu, Šibeniku, Puli i Varaždinu.
Stanleybet je osnovan kao međunarodni ogranak tvrtke Stanley Leisure Plc koja je utemeljena 1950-ih u Sjevernoj Irskoj.
2.2. Favorit sportska kladionica d.o.o.
Favorit sportska kladionica d.o.o., sa sjedištem u Zagrebu, Branimirova 29 je pored drugih registriranih djelatnosti, registriran za obavljanje djelatnosti kladionica te igre na sreću. Navedene usluge pruža na teritoriju Republike Hrvatske. Poslovnice poduzetnika Favorit raspoređene su između ostalog u Zagrebu, Puli, Splitu i Rijeci.
Osnivač Favorita je Global Bet Holding iz Austrije.
2.3. Germania Sport d.o.o.
Germania Sport d.o.o., sa sjedištem u Zagrebu, Radnička 34/A društvo je registrirano, pored drugih registriranih djelatnosti, za igre klađenja, igre u casinima i igre na sreću na automatima. Svoje djelatnosti društvo obavlja putem poslovnih jedinica ustrojenim u svim većim gradovima Republike Hrvatske.
2.4. Prva sportska kladionica d.o.o.
Prva sportska kladionica d.o.o. sa sjedištem u Zagrebu, Planinska 13 registrirana je za djelatnost kladionica te priređivanje igara na sreću na automatima. Djeluje na cjelokupnom teritoriju Republike Hrvatske.
Do 1. prosinca 2015. osnivač i 100%-tni vlasnik poduzetnika PSK bio je poduzetnik Hattrick d.o.o. sa sjedištem u Dugopolju, Sv. Leopolda Mandića 14. Rješenjem Trgovačkog suda u Zagrebu poslovni broj Tt-15/32814-3 od 1. prosinca 2015.Hattrick je prestao biti jedini član društva PSK, a kao jedini član upisan je Hattrick Sports Group Limited sa sjedištem u Dublinu, Irska. Dosadašnji osnivač Hattrick d.o.o. pripojen je poduzetniku PSK.
2.5. Super Sport d.o.o.
Super Sport d.o.o. sa sjedištem u Zagrebu, Krčka 18/d registriran