 Prilog 5.
(3) Polaznik koji se upućuje na pohađanje izobrazbe iz institucije koja nema imenovanog rukovoditelja unutarnje revizije ili osobu koja ispunjava uvjete za mentora iz članka 12. stavka 2. ovoga Pravilnika dostavlja nazive za dvije revizije na Obrascu obavijest o nazivima revizija i mentoru uz suglasnost odgovorne osobe institucije u roku od deset dana od datuma položenog pismenog ispita. Polazniku će mentora dodijeliti Središnja harmonizacijska jedinica, osim u slučaju ako bi polaznik sam našao mentora.
Članak 31.
(1) Uspjeh polaznika u obavljanju praktičnog dijela izobrazbe ocjenjuje se s »položio« ili »nije položio«.
(2) Praktični dio izobrazbe je uspješno obavio onaj polaznik koji je ispunio sedamdeset posto i više kriterija za evaluaciju obavljene revizije po svakoj od obavljenih revizija.
(3) Polaznik ocijenjen s »položio« dužan je prijaviti usmeni ispit u roku od deset dana od datuma izdavanja Potvrde o uspjehu polaznika u obavljanju praktičnog dijela izobrazbe.
(4) Ukoliko polaznik ne obavi uspješno jednu ili dvije revizije ocjenjuje se s »nije položio« i pristupa ponovnom obavljanju jedne ili dvije revizije.
(5) Za ponovno obavljanje praktične izobrazbe polaznik je dužan Središnjoj harmonizacijskoj jedinici dostaviti:
a) Potvrdu o uspjehu polaznika u obavljanju praktičnog dijela izobrazbe
b) Obrazac obavijest o nazivima revizije i mentoru (prijavljuje jednu ili dvije revizije, ovisno o uspjehu u obavljanju revizija), s tim da će mentora dodijeliti Središnja harmonizacijska jedinica.
(6) Praktična izobrazba se može ponavljati ukupno tri puta.
(7) Ako polaznik i nakon trećeg ponavljanja praktične izobrazbe ne obavi uspješno obje revizije sukladno stavku 2. ovoga članka gubi pravo na pohađanje izobrazbe, o čemu Središnja harmonizacijska jedinica pisanim podneskom obavještava odgovornu osobu institucije u kojoj je polaznik zaposlen.
VII. DOKUMENTACIJA O PROVEDBI IZOBRAZBE
Članak 32.
Prijave za pohađanje izobrazbe, dokumentacija za polaganje ispita i evidencije o polaganju ispita te dodjeli stručnih ovlaštenja u nadležnosti su Središnje harmonizacijske jedinice i čuvaju se trajno u Ministarstvu financija.
VIII. STALNO STRUČNO USAVRŠAVANJE OVLAŠTENIH UNUTARNJIH REVIZORA
Članak 33.
(1) Ovlašteni unutarnji revizori dužni su se stalno usavršavati i održavati stručnost i kvalitetu svojih usluga.
(2) Ministar financija će naputkom urediti sadržaj i postupak vrednovanja stalnog stručnog usavršavanja, utvrđivanje statusa unutarnjih revizora i izvještavanje o stalnom stručnom usavršavanju.
(3) Središnja harmonizacijska jedinica objavljuje godišnji katalog izobrazbe koji obuhvaća sve oblike stalnog stručnog usavršavanja u organizaciji Središnje harmonizacijske jedinice.
(4) Stalno stručno usavršavanje iz stavka 3. ovoga članka uključuje sastanke, radionice, seminare i konferencije te najmanje jedno godišnje jednodnevno ili dvodnevno stručno savjetovanje iz područja unutarnje revizije.
IX. PRIJELAZNE I ZAVRŠNE ODREDBE
Članak 34.
Stupanjem na snagu ovoga Pravilnika prestaje važiti Program stručne izobrazbe za zvanje ovlaštenoga unutarnjeg revizora u javnom sektoru od 31. svibnja 2010. (KLASA: 043-01/10-01/207, URBROJ: 513-10/10-1), Naputak o provođenju stručne izobrazbe i polaganju ispita za zvanje ovlaštenoga unutarnjeg revizora u javnom sektoru od 31. svibnja 2010. (KLASA: 043-01/10-01/208, URBROJ: 513-10/10-1) i Naputak o kontinuiranom stručnom usavršavanju unutarnjih revizora u javnom sektoru od 16. prosinca 2010. (KLASA: 131-01/10-01/138, URBROJ: 513-10/10-1).
Članak 35.
Naputak o stalnom stručnom usavršavanju ovlaštenih unutarnjih revizora za javni sektor iz članka 33. stavka 2. ovoga Pravilnika ministar financija će donijeti u roku od šezdeset dana od dana stupanja na snagu ovoga Pravilnika.
Članak 36.
(1) Odredbe ovoga Pravilnika primjenjuju se na polaznike koji su započeli pohađati izobrazbu nakon stupanja na snagu ovoga Pravilnika.
(2) Polaznici koji su započeli pohađati izobrazbu prema Programu stručne izobrazbe