 za:
– integriranu poljoprivrednu proizvodnju,
– očuvanje izvornih i zaštićenih vrsta i kultivara poljoprivrednog bilja;
8. plaćanja za IAKS mjere ruralnog razvoja iz članka 10. stavka 5. Zakona predviđene Programom ruralnog razvoja:
Mjera 10 Poljoprivreda, okoliš i klimatske promjene
– 10.1. Plaćanja obveza povezanih s poljoprivredom, okolišem i klimatskim promjenama:
– 10.1.1. Obrada tla i sjetva na terenu s nagibom za oranične jednogodišnje kulture,
– 10.1.2. Zatravnjivanje trajnih nasada,
– 10.1.3. Očuvanje travnjaka velike prirodne vrijednosti,
– 10.1.4. Pilot mjera za zaštitu kosca (Crex crex),
– 10.1.5. Pilot mjera za zaštitu leptira,
– 10.1.6. Uspostava poljskih traka,
– 10.1.7. Održavanje ekstenzivnih voćnjaka,
– 10.1.8. Održavanje ekstenzivnih maslinika,
– 10.1.9. Očuvanje ugroženih izvornih i zaštićenih pasmina domaćih životinja;
Mjera 11 Ekološki uzgoj:
– 11.1 Plaćanja za prijelaz na ekološke poljoprivredne prakse i metode,
– 11.2 Plaćanja za održavanje ekoloških poljoprivrednih praksa i metoda;
Mjera 13 Plaćanja povezana s područjima s prirodnim ograničenjima ili ostalim posebnim ograničenjima:
– 13.1. Plaćanja u gorsko planinskim područjima,
– 13.2. Plaćanja u područjima sa značajnim prirodnim ograničenjima,
– 13.3. Plaćanja u područjima s posebnim ograničenjima.
(2) Iznimno od stavka 1. ovoga članka, zahtjev za osnovno plaćanje u 2015. godini je zahtjev za dodjelu i aktiviranje prava na plaćanja, kao i zahtjev za dodjelu ili povećanje vrijednosti prava i aktiviranje prava iz nacionalne rezerve.
Članak 4.
(1) Obrazac jedinstvenog zahtjeva nalazi se u Prilogu 2. ovoga Pravilnika, a sačinjavaju ga sljedeći listovi:
– List A – Zahtjev za potporu sadrži: osnovne podatke o poljoprivredniku, zahtjeve za potpore, popis dodatne obavezne dokumentacije, izjave i potpis korisnika,
– List B – Prijava površina – sadrži predispisane prostorne i alfanumeričke podatke iz ARKOD sustava, prijavu korištenja površina i ekološki značajnih površina te tražene potpore po pojedinoj kulturi,
– List C – Podaci o domaćim životinjama – sadrži popis i podatke o stoci za koju poljoprivrednik podnosi jedinstveni zahtjev,
– List D – Podaci o izvornim i zaštićenim pasminama domaćih životinja – sadrži popis i podatke o izvornim i zaštićenim pasminama domaćih životinja za koje korisnik podnosi jedinstveni zahtjev,
– List E – Prijava količina prodanog ekstra djevičanskog i djevičanskog maslinovog ulja – sadrži podatke o količini prodanog ekstra djevičanskog i djevičanskog maslinovog ulja,
– List F – Prijava količina duhana predanih na obradu – sadrži podatke o količini predanog lista duhana na obradu.
(2) Listovi iz zahtjeva ispunjavaju se sukladno uputama koje su sastavni dio predispisa jedinstvenog zahtjeva za plaćanje kojeg Agencija za plaćanja stavlja na raspolaganje korisniku putem zaštićene mrežne aplikacije AGRONET (dalje u tekstu: AGRONET).
(3) Korisnik potpisuje jedinstveni zahtjev na obrascu koji je privitak i sastavni dio ovoga Pravilnika, čime potvrđuje istinitost podataka, te da je upoznat s pravnim odredbama i obvezama za ostvarenje potpora iz Zakona i ovoga Pravilnika.
Način popunjavanja jedinstvenog zahtjeva
Članak 5.
(1) Korisnik popunjava jedinstveni zahtjev elektronički, putem internetske adrese Agencije za plaćanja – www.apprrr.hr., koristeći AGRONET aplikaciju na koju se prijavljuje pomoću korisničkog imena i zaporke koje mu izdaje Agencija za plaćanja.
(2) AGRONET sustav je zaštićena mrežna aplikacija namijenjena korisniku za:
– pregled podataka iz Upisnika poljoprivrednika,
– pregled podataka iz ARKOD sustava,
– pregled podataka relevantnih za dodjelu potpore u stočarstvu,
– pregled podataka o pravima na plaćanja i pravima na proizvodno-vezanu potporu,
– elektroničko popunjavanje jedinstvenog zahtjeva i unos geoprostornih podataka o korištenju parcela,
– preuzimanje odluka o ostvarivanju prava na potpore i odluka o povratu sredstava.
(3) Pomoć pri popunjavanju jedinstvenog zahtjeva korisnik može dobiti u regionalnim uredima