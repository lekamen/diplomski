71 03.08.2016 Pravilnik o izmjenama i dopunama Pravilnika o jedinstvenom registru računa
MINISTARSTVO FINANCIJA
1692
Na temelju članka 26. Zakona o provedbi ovrhe na novčanim sredstvima (»Narodne novine«, br. 91/10 i 112/12), ministar financija donosi
PRAVILNIK
O IZMJENAMA I DOPUNAMA PRAVILNIKA O JEDINSTVENOM REGISTRU RAČUNA
Članak 1.
U Pravilniku o Jedinstvenom registru računa (»Narodne novine«, broj 156/13), naslov iznad članka 3. mijenja se i glasi:
»Podaci za transakcijske račune poslovnih subjekata i stečajne mase«.
U članku 3. stavku 1. uvodna rečenica mijenja se i glasi:
»(1) Za transakcijski račun poslovnog subjekta i stečajne mase obveznici dostavljaju u Jedinstveni registar računa sljedeće podatke:«.
Točke 1. i 2. mijenjaju se i glase:
»1. Osobni identifikacijski broj (11 znakova)
Upisuje se jedanaesteroznamenkasti osobni identifikacijski broj koji je poslovnom subjektu ili fizičkoj osobi koja obavlja gospodarsku djelatnost ili slobodno zanimanje odnosno stečajnoj masi dodijelilo Ministarstvo financija – Porezna uprava.
Ako se transakcijski račun otvara u svrhu obavljanja zajedničke registrirane djelatnosti upisuje se osobni identifikacijski broj nositelja zajedničke gospodarske djelatnosti ili slobodnog zanimanja za račun poslovnog subjekta kod kojega više fizičkih osoba zajednički obavljaju gospodarsku djelatnost ili slobodno zanimanje.
2. Matični broj (8 znakova)
Na prvo mjesto upisuje se oznaka »0«, a zatim sedmeroznamenkasti matični broj iz Obavijesti o razvrstavanju poslovnog subjekta prema Nacionalnoj klasifikaciji djelatnosti (dalje u tekstu: Obavijest).
Za fizičke osobe koje obavljaju registriranu djelatnost upisuje se osmeroznamenkasti matični broj koji im je dodijelio Državni zavod za statistiku preko nadležnog tijela.
Ne upisuje se za transakcijski račun nerezidenta i transakcijski račun stečajne mase koja je sukladno Stečajnom zakonu upisana u sudski registar i kojoj je Ministarstvo financija – Porezna uprava odredilo i dodijelilo osobni identifikacijski broj.«.
Točka 4. mijenja se i glasi:
»4. Skraćena tvrtka ili naziv (do 114 znakova)
Upisuje se skraćena tvrtka, odnosno naziv poslovnog subjekta kako je navedeno u rješenju o upisu u odgovarajući registar ili iz drugog jednakovrijednog dokumenta ili naziv zajedničkog računa.
Ako u rješenju o upisu u odgovarajući registar ili drugom jednakovrijednom dokumentu nije određena skraćena tvrtka, odnosno naziv, upisuje se puni naziv.
Za račun fizičke osobe koja obavlja registriranu djelatnost, odnosno samostalnu djelatnost kao naziv transakcijskog računa upisuje se ime i prezime vlasnika obrta, odnosno nositelja samostalne djelatnosti te skraćeni naziv obrta, odnosno samostalne djelatnosti.
Ako se transakcijski račun otvara kao račun specifične namjene, u naziv transakcijskog računa upisuje se i namjena novčanih sredstava.
Ako se transakcijski račun otvara kao račun zajedničke pričuve, u naziv transakcijskog računa uz namjenu novčanih sredstava upisuje se i adresa stambene zgrade na koju se sredstva zajedničke pričuve odnose.«.
Točke 6. i 7. mijenjaju se i glase:
»6. Oblik organiziranja (2 znaka)
Upisuje se brojčana oznaka iz Obavijesti, osim za transakcijski račun nerezidenta i transakcijski račun stečajne mase.
Za fizičke osobe koje obavljaju registriranu djelatnost u skladu s propisima, upisuje se oznaka »00«.
7. Djelatnost poslovnog subjekta (4 znaka)
Upisuje se brojčana oznaka razreda djelatnosti prema Nacionalnoj klasifikaciji djelatnosti 2007. iz Obavijesti, osim za transakcijski račun nerezidenta i transakcijski račun stečajne mase.«.
Točka 12. mijenja se i glasi:
»12. Oznaka valute (3 znaka)
Upisuje se troslovna oznaka valute u kojoj se evidentiraju novčana sredstva na transakcijskom računu sukladno Popisu novčanih jedinica i njihovih oznaka iz Odluke o načinu otvaranja transakcijskih računa odnosno oznaka »MVR« za transakcijski račun na kojem se evidentiraju novčana sredstva u više različitih valuta (multivalutni račun).
Obveznik dostave podataka za