deset godina radnog staža
– najmanje deset godina uspješnog rada na višim izvršnim ili strateškim upravljačkim pozicijama u gospodarstvu
– aktivno znanje engleskog jezika
– kandidirati se može osoba koja nije kazneno osuđivana za kaznena djela protiv gospodarstva i protiv koje se ne vodi kazneni postupak.
Članak 39.
Predsjedniku HGK mandat može prestati i prije roka na koji je izabran na vlastiti zahtjev ili razrješenjem po odluci Skupštine.
Članak 40.
Predsjednik HGK:
1. predstavlja i zastupa HGK;
2. predsjedava Skupštini i Upravnom odboru i usklađuje aktivnosti tijela i oblika organiziranja i rada u HGK;
3. surađuje s Hrvatskim saborom i Vladom Republike Hrvatske i drugim državnim tijelima, komorama, organizacijama i institucijama u zemlji i inozemstvu;
4. rukovodi stručnom službom HGK;
5. odlučuje o potrebi za radom, raspoređivanju radnika, prestanku radnog odnosa i pojedinačnim pravima, obvezama i odgovornostima iz radnog odnosa, u skladu s općim aktima HGK;
6. imenuje i razrješava radnike u Stručnoj službi HGK utvrđene općim aktom;
7. raspoređuje financijska sredstva u okviru programa rada i podnosi završni račun HGK u skladu s financijskim planom;
8. samostalno odlučuje o stjecanju, opterećenju ili otuđenju nekretnina i druge imovine čija pojedinačna vrijednost ne prelazi iznos od 1.000.000,00 kuna;
9. samostalno sklapa pravne poslove čija pojedinačna vrijednost ne prelazi iznos od 1.000.000,00 kuna u skladu s financijskim planom;
10. predlaže Skupštini izbor ili razrješenje članova Upravnog i Nadzornog odbora;
11. donosi Pravilnik o radu i druge opće akte za Stručnu službu HGK;
12. određuje predstavnike HGK u druga tijela i organizacije;
13. obavlja i druge poslove određene ovim Statutom i općim aktima HGK.
Predsjednik HGK može pojedina svoja ovlaštenja prenijeti na druge osobe.
Članak 41.
Predsjednik HGK u slučaju odsutnosti određuje osobu koja će ga zamjenjivati.
Članak 42.
Poslovnikom o radu Skupštine utvrđuje se postupak i način izbor predsjednika HGK, Upravnog i Nadzornog odbora, u skladu sa odredbama ovog Statuta.
V. OBLICI ORGANIZIRANJA I RAD U HGK
Članak 43.
Oblici organiziranja i rada u HGK temelje se na prostornom i strukovnom povezivanju članica HGK.
Članice HGK prostorno se povezuju u županijskim ili regionalnim komorama, a strukovno u udruženjima i zajednicama.
Članak 44.
Županijska ili regionalna komora osniva se u skladu sa Zakonom i ovim Statutom, kao oblik organiziranja i djelovanja HGK na određenom užem području Republike Hrvatske.
Članak 45.
Županijska ili regionalna komora obavlja na odgovarajući način zadaće i poslove HGK iz članka 9. ovog Statuta pridržavajući se odrednica tijela HGK.
Županijska ili regionalna komora, poglavito, potiče razvojne procese na svom području, vodeći računa o ukupnom razvoju, zajedničkim međusobno usklađenim ciljevima i jedinstvenim interesima gospodarstva.
Članak 46.
Naziv i područje županijske ili regionalne komore određuje se odlukom o njenom osnutku.
Županijska ili regionalna komora ima pečat i metalni žig s oblikom i tekstom opisani u članku 7. stavku 3. ovog statuta uz dodatak teksta što označuje naziv županijske ili regionalne komore.
Članak 47.
Županijska ili regionalna komora ima gospodarsko vijeće.
Gospodarsko vijeće ima najmanje 7 članova, a njihov izbor vrši tijelo koje se osniva samo s tom zadaćom, a sastoji se od 5 predstavnika područja djelatnosti (prema NKD-u) koja su zastupljena na području županijske ili regionalne komore.
Jednog predstavnika daje članica koja u pravilu zapošljava najveći broj radnika, a drugog članica koja ostvaruje najveći ukupni prihod, u najznačajnim područjima djelatnosti na području županijske ili regionalne komore.
Članak 48.
Gospodarsko vijeće bira predsjednika i zamjenika predsjednika vijeća iz reda uglednih gospodarstvenika ili stručnjaka iz područja gospodarstva, uz prethodnu suglasnost predsjednika HGK.
Predsjednik gospodarskog vijeća bira se na mandat od četiri godine i može biti ponovno biran.
Predsjednik gospodarskog