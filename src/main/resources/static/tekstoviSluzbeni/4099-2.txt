 riječ: »klasične« briše se.
Članak 11.
U članku 13. stavku 3. riječi: »Klasične brodske linije« zamjenjuju se riječima: »Brodske linije«.
Članak 12.
U članku 15. stavak 1. riječi: »s davanjem koncesija za obavljanje javnog prijevoza na državnim linijama« zamijenjuju se riječima: »dodjele prava na obavljanje usluge javnog prijevoza, uspostave informatičkog sustava javnog prijevoza i ostvarivanja prava na povlašteni prijevoz.«
Iza stavka 3. dodaje se stavak 4. koji glasi:
»Agencija podnosi Vladi Republike Hrvatske izvještaj o radu do kraja mjeseca travnja tekuće godine za prethodnu godinu.«.
Članak 13.
U članku 17. stavak 1. mijenja se i glasi:
»Djelatnost Agencije obuhvaća sljedeće poslove:
1. u vezi s dodjelom prava na obavljanje usluge javnog prijevoza obavlja pripremne radnje i provodi postupak za dodjelu tih prava, donosi odluke o davanju koncesije odnosno odluke o izboru najpovoljnijeg ponuditelja na linijama iz članka 5. stavka 1. ovoga Zakona, sklapa ugovore o koncesiji za obavljanje javnog prijevoza i ugovore o obavljanju javnog prijevoza (ugovori o javnoj usluzi), daje suglasnost na prijenos ugovora o javnoj usluzi, daje odobrenje za zamjenski brod, utvrđuje najviši iznos cijena usluge javnog prijevoza s obvezom javne usluge te obavlja ostale poslove kao davatelj koncesije odnosno javni naručitelj sukladno ovom Zakonu, zakonu kojim se uređuju koncesije i zakonu kojim se uređuje javna nabava,
2. daje prethodnu suglasnost na odluke o županijskim, međužupanijskim i lokalnim linijama iz članaka 8. i 9. ovoga Zakona,
3. daje prethodnu suglasnost o povećanoj učestalosti prijevoza iz članka 10. stavka 3. ovoga Zakona,
4. daje suglasnost za obavljanje javnog linijskog prijevoza bez obveze javne usluge,
5. daje suglasnost, objedinjava i objavljuje redove plovidbe sukladno članku 52. ovoga Zakona,
6. nadzire ispunjavanje uvjeta utvrđenih propisom iz članka 2. stavka 3. ovoga Zakona i daje suglasnost na redove plovidbe u međunarodnom linijskom pomorskom prometu,
7. provodi Uredbu (EU) broj 1177/2010,
8. osigurava uspostavu i upravljanje informatičkim sustavom javnog prijevoza, izdavanjem otočnih iskaznica za putnike i vozila te vinjete za vozila u okviru ostvarivanja prava na povlašteni prijevoz, a za ostale putnike evidentiranjem izdanih karata te nadzire njihovo provođenje,
9. kontinuirano nadzire odluke i ugovore o javnim uslugama i njihovo izvršavanje, što uključuje i plaćanje naknade za obavljanje javne usluge,
10. donosi odluku o povjeravanju stručno-tehničkih poslova iz članka 47.a stavka 4. ovoga Zakona drugoj pravnoj osobi,
11. obavlja i druge poslove koji su ovim ili drugim zakonom povjereni Agenciji.«.
Iza stavka 1. dodaje se novi stavak 2. koji glasi:
»Poslove iz stavka 1. točke 1. ovoga članka koji se odnose na objavu namjere davanja koncesija, donošenje odluka o davanju koncesije, utvrđivanje najvišeg iznosa cijena usluge javnog prijevoza s obvezom javne usluge, donošenje odluke o kriterijima za utvrđivanje naknade za obavljanje javnog prijevoza bez obveze javne usluge te poslove iz stavka 1. točaka 6., 8. i 9. ovoga članka Agencija obavlja kao javne ovlasti.«.
Dosadašnji stavak 2. postaje stavak 3.
Članak 14.
U članku 20. točka 2. mijenja se i glasi:
»2. odlučuje o objavi namjere davanja koncesije odnosno objavi poziva za nadmetanje, donosi odluku o davanju koncesije odnosno o izboru najpovoljnijeg ponuditelja, daje suglasnost na prijenos ugovora o javnoj usluzi, daje odobrenje za zamjenski brod te utvrđuje najviši iznos cijene usluga javnog prijevoza s obvezom javne usluge, donosi odluku o kriterijima za utvrđivanje naknade za obavljanje javnog prijevoza bez obveze javne usluge.«.
Točka 3. mijenja se i glasi:
»3. daje suglasnost na redove plovidbe sukladno članku 52. stavku 2. ovoga Zakona,«.
Iza točke 7. dodaju se nove točke 8., 9. i 10. koje glase:
»8. daje suglasnost za obavljanje javnog linijskog prijevoza bez obveze javne usluge,
9. daje suglasnost na redove plovidbe u međunarodnom linijskom pomorskom