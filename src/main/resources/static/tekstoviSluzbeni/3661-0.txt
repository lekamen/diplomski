37 22.04.2016 Pravilnik o strukturi i sadržaju financijskog i statističkog izvještaja osoba koje imaju dozvolu za obavljanje poslova zastupanja u osiguranju ili posredovanja u osiguranju i reosiguranju
HRVATSKA AGENCIJA ZA NADZOR FINANCIJSKIH USLUGA
1010
Na temelju članka 429. stavka 5. i članka 433. točke 3. vezano za članak 430. stavak 1. točku 2. Zakona o osiguranju (»Narodne novine« broj 30/15) te članka 19. stavka 6. Zakona o računovodstvu (»Narodne novine« broj 78/15 i 134/15), Hrvatska agencija za nadzor financijskih usluga uz prethodnu suglasnost ministra financija (klasa: 401-01/16-01/19 urbroj: 513-06-03-16-4 od 21. travnja 2016.) i Odbora za standarde financijskog izvještavanja (Odluka od 31. ožujka 2016. godine) u dijelu koji se odnosi na propisanu strukturu i sadržaj godišnjih financijskih izvještaja, na sjednici Upravnog vijeća održanoj 21. travnja 2016. godine donosi
PRAVILNIK
O STRUKTURI I SADRŽAJU FINANCIJSKOG I STATISTIČKOG IZVJEŠTAJA OSOBA KOJE IMAJU DOZVOLU ZA OBAVLJANJE POSLOVA ZASTUPANJA U OSIGURANJU ILI POSREDOVANJA U OSIGURANJU I REOSIGURANJU
I. Uvodne odredbe
Članak 1.
(1) Ovim Pravilnikom propisuje se sljedeće:
– struktura i sadržaj polugodišnjeg i godišnjeg financijskog izvještaja kojima društvo za zastupanje u osiguranju odnosno društvo za posredovanje u osiguranju i reosiguranju izvještava Hrvatsku agenciju za nadzor financijskih usluga (dalje u tekstu: Agencija) i druge vanjske korisnike o financijskom položaju i financijskoj uspješnosti,
– struktura i sadržaj polugodišnjeg i godišnjeg statističkog izvještaja kojima društvo za zastupanje u osiguranju odnosno društvo za posredovanje u osiguranju i reosiguranju izvještava Agenciju,
– struktura i sadržaj izvještaja o strukturi i opsegu poslova zastupanja u osiguranju odnosno poslova posredovanja u osiguranju i reosiguranju prema društvima za osiguranje odnosno društvima za reosiguranje koje je društvo za zastupanje u osiguranju odnosno društvo za posredovanje u osiguranju i reosiguranju obavilo u pojedinoj godini i o kojima je dužno izvještavati Agenciju,
– način i rokovi izvještavanja Agencije.
(2) Odredbe ovoga Pravilnika na odgovarajući se način primjenjuju na obrt za zastupanje u osiguranju, kreditnu instituciju i investicijsko društvo, odnosno na sve pravne osobe koje imaju dozvolu za obavljanje poslova zastupanja u osiguranju.
II. Struktura i sadržaj financijskog i statističkog izvještaja
Članak 2.
(1) Društvo za zastupanje u osiguranju odnosno društvo za posredovanje u osiguranju i reosiguranju dužno je sastavljati financijski izvještaj koje čine:
– Izvještaj o financijskom položaju (Bilanca) i
– Račun dobiti i gubitka.
(2) Struktura i sadržaj financijskog izvještaja iz stavka 1. ovoga članka određeni su u obrascima u Prilogu I. Financijski izvještaj društava za zastupanje u osiguranju odnosno društava za posredovanje u osiguranju i reosiguranju koji su sastavni dio ovog Pravilnika.
(3) Društvo za zastupanje u osiguranju odnosno društvo za posredovanje u osiguranju i reosiguranju dužno je sastavljati polugodišnji financijski izvještaj sa stanjem na dan 30. lipnja i godišnji financijski izvještaj sa stanjem na dan 31. prosinca.
Članak 3.
(1) Društvo za zastupanje u osiguranju odnosno društvo za posredovanje u osiguranju i reosiguranju dužno je sastavljati statistički izvještaj.
(2) Struktura i sadržaj statističkog izvještaja iz stavka 1. ovoga članka određeni su u obrascu SP-1 – Statistički izvještaj o fakturiranom iznosu provizije / naknade koji je kao Prilog II. sastavni dio ovoga Pravilnika.
(3) Društvo za zastupanje u osiguranju odnosno društvo za posredovanje u osiguranju i reosiguranju dužno je sastavljati polugodišnji statistički izvještaj sa stanjem na dan 30. lipnja i 31. prosinca, te godišnji statistički izvještaj sa stanjem na dan 31. prosinca.
(4) Podaci iz članka 1. stavka 1. alineje 3. ovoga Pravilnika o kojima društvo za zastupanje u osiguranju odnosno društvo za posredovanje u osiguranju i reosiguranju izvještava Agenciju odnose