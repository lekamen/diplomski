 predstavlja sumnju na prijevaru. Odlukom o povratu sredstava Upravljačko tijelo će zahtijevati od korisnika povrat ukupno isplaćenih sredstava potpore, te će o istome izvijestiti Državno odvjetništvo Republike Hrvatske.
(5) Odluka o povratu sredstava iz stavka 1. ovoga članka je konačna.
(6) Na temelju Odluke o povratu sredstava korisnik je dužan u roku od 30 dana od dana zaprimanja Odluke izvršiti povrat sredstava na način određen Odlukom.
(7) Ukoliko korisnik nije postupio sukladno Odluci o povratu sredstava, na iznos koji podliježe povratu se nakon isteka roka iz stavka 6. ovoga članka obračunava zakonska zatezna kamata.
(8) U slučaju nepoštivanja roka za povrat sredstava Upravljačko tijelo će zatražiti zaštitu svojih prava putem nadležnog suda.
Članak 23.
(1) U slučaju da je korisniku izdana Odluka o povratu sredstva, korisnik može iznos duga vratiti u obrocima, ako o tome obavijesti Upravljačko tijelo u roku od 15 dana od dana zaprimanja Odluke o povratu sredstva.
(2) U slučaju iz stavka 1. ovoga članka, Upravljačko tijelo i korisnik će sklopiti izvansudsku nagodbu.
(3) Korisnik može vratiti iznos duga u najviše četiri rate u roku od jedne godine.
(4) U slučaju da korisnik ne vrati najmanje dvije rate na temelju izvansudske nagodbe, Upravljačko tijelo će zatražiti zaštitu svojih prava sudskim putem.
IX. PRIGOVORI
Članak 24.
(1) Svi akti koji proizlaze iz ovoga Pravilnika nisu upravni akti.
(2) Korisnik može podnijeti prigovor Povjerenstvu za rješavanje po prigovorima (u daljnjem tekstu: Povjerenstvo), koje imenuje ministar poljoprivrede, na Odluke koje proizlaze iz ovoga Pravilnika, i to iz:
– članka 14. stavka 2. točke a) Odluka o dodjeli sredstava,
– članka 14. stavka 2. točke b) i članka 15. stavkom 2. točke b) Odluka o odbijanju,
– članka 15. stavka 2. točke a) Odluka o privremenoj raspodjeli sredstava,
– članka 20. stavka 1. točke a) Odluka o isplati,
– članka 20. stavka 1. točke b) Odluka o odbijanju Zahtjeva za isplatu.
(3) Ostali akti proizašli iz ovoga Pravilnika su konačni i korisnik nema pravo prigovora.
(4) Prigovori iz stavka 2. ovoga članka podnose se preporučenom pošiljkom s povratnicom, u roku od petnaest dana od zaprimanja akata iz stavka 2. ovoga članka, na adresu Ministarstvo poljoprivrede, Uprava ribarstva, Planinska 2a, 10 000 Zagreb, uz naznaku: »Povjerenstvo za odlučivanje o prigovorima u okviru mjere Produktivna ulaganja u akvakulturu«.
(5) Povjerenstvo odlučuje po prigovorima iz stavka 2. ovoga članka u roku od petnaest dana od zaprimanja prigovora, o čemu se obavještava korisnika.
(6) Odluke Povjerenstva po prigovorima su konačne.
(7) Nakon provedenog postupka rješavanja po prigovorima kreirat će se konačna Rang-lista za sve Zahtjeve za potporu zaprimljene na Natječaju koja će biti objavljena u sklopu Izvještaja o provedenom Natječaju.
X. ZAVRŠNE ODREDBE
Članak 25.
Ovaj Pravilnik stupa na snagu dan nakon objave u »Narodnim novinama«.
Klasa: 324-01/16-01/277
Urbroj: 525-13/1081-16-1
Zagreb, 4. ožujka 2016.
Ministar prof. dr. sc. Davor Romić, v. r.
PRILOG I.
KRITERIJI ZA ODABIR U OKVIRU MJERE »PRODUKTIVNA ULAGANJA U AKVAKULTURU« U OKVIRU OPERATIVNOG PROGRAMA ZA POMORSTVO I RIBARSTVO REPUBLIKE HRVATSKE ZA PROGRAMSKO RAZDOBLJE 2014. – 2020.
1. Zapošljavanje Broj bodova POJAŠNJENJE: Bodovi se dodjeljuju na temelju podataka koje korisnik navodi u poslovnom planu i to na način da se uspoređuje broj zaposlenika u prethodnoj godini s brojem zaposlenika u reprezentativnoj godini (godina u kojoj dolazi do potpunog iskorištavanja poslovnog kapaciteta projekta i koja mora biti unutar prvih pet godina ekonomskog vijeka projekta). Korisnik na temelju ovoga kriterija može ostvariti do pet bodova ukoliko udovoljava podkriteriju 1.1. ili dva boda ukoliko udovoljava podkriteriju 1.2. Najveći mogući broj bodova koji se može ostvariti temeljem ovoga kriterija je pet bodova. 1.1. Povećanje broja zaposlenih Za mala i srednja poduzeća Više od 3 (tri) 5 2 (dva) i 3 (tri) 4 1 (jedan) 3 Za velika poduzeća Više od 5 (pet) 