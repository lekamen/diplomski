6.
(1) Za hrvatskog branitelja koji je izvršnim rješenjem ostvario pravo na invalidsku mirovinu po osnovi članka 15. stavka 1. i 2. Zakona o pravima hrvatskih branitelja iz Domovinskog rata i članova njihovih obitelji (»Narodne novine« broj 174/04., 92/05., 02/07., 107/07, 65/09, 137/09, 146/10, 55/11, 140/12, 19/13 – pročišćeni tekst, 33/13, 148/13 i 92/14) smatra se da postoji utvrđena neposredna posljedica sudjelovanja u Domovinskom ratu za ranjavanje, ozljedu, zatočeništvo i bolest za koju je u postupku ostvarivanja prava na invalidsku mirovinu utvrđeno da je nesposobnost za rad potpuno ili djelomično prouzročena tim ranjavanjem, ozljedom, bolešću, pogoršanjem bolesti, odnosno pojavom bolesti nastale u obrani suvereniteta Republike Hrvatske.
(2) Za hrvatskog branitelja kojem je izvršnim rješenjem nadležnog tijela Hrvatskog zavoda za zdravstveno osiguranje priznato da je bolest, ranjavanje ili ozljeda posljedica sudjelovanja u Domovinskom ratu u postupku ostvarivanja prava na naknadu plaće za vrijeme bolovanja, smatra se da postoji utvrđena neposredna posljedica sudjelovanja u Domovinskom ratu za bolest, ranjavanje ili ozljedu navedenu u istom rješenju.
2.2. Pravo na potpunu medicinsku rehabilitaciju koje nije utvrđeno kao standard prava na zdravstvenu zaštitu prema propisima o obveznom zdravstvenom osiguranju
Članak 7.
(1) Hrvatski branitelj ima pravo na potpunu medicinsku rehabilitaciju, koje pravo nije utvrđeno kao standard prava na zdravstvenu zaštitu prema propisima o obveznom zdravstvenom osiguranju.
(2) Potpuna medicinska rehabilitacija provodi se kao početna, odnosno održavajuća bolnička medicinska rehabilitacija.
(3) Pravo na početnu i održavajuću potpunu medicinsku rehabilitaciju hrvatski branitelj ostvaruje na temelju Pravilnika o uvjetima i načinu ostvarivanja prava na bolničku medicinsku rehabilitaciju hrvatskog ratnog vojnog invalida iz Domovinskog rata.
(4) Za korištenje prava na potpunu medicinsku rehabilitaciju hrvatski branitelj, osim odgovarajuće dokumentacije predviđene člankom 9. Pravilnika o uvjetima i načinu ostvarivanja prava na bolničku medicinsku rehabilitaciju hrvatskog ratnog vojnog invalida iz Domovinskog rata, dostavlja i preslik izvršnog rješenja iz članka 4. ili članka 6. ovog Pravilnika.
2.3. Pravo na ortopedska i druga pomagala koje nije utvrđeno kao standard prava na zdravstvenu zaštitu prema propisima o obveznom zdravstvenom osiguranju
Članak 8.
(1) Hrvatski branitelj ostvaruje pravo na ortopedska i druga pomagala koje nije utvrđeno kao standard prava na zdravstvenu zaštitu prema propisima o obveznom zdravstvenom osiguranju na temelju Odluke ministra branitelja.
(2) Uz zahtjev za ostvarivanje prava na ortopedska i druga pomagala utvrđenih popisom ortopedskih i drugih pomagala kao sastavnog dijela općeg akta Hrvatskog zavoda za zdravstveno osiguranje o ortopedskim i drugim pomagalima na temelju Odluke iz stavka 1. ovog članka, hrvatski branitelj dostavlja i preslik izvršnog rješenja iz članka 4. ili članka 6. ovog Pravilnika.
(3) Hrvatski branitelj, u slučaju nabave ortopedskih i drugih pomagala utvrđenih popisom ortopedskih i drugih pomagala kao sastavnog dijela općeg akta Hrvatskog zavoda za zdravstveno osiguranje o ortopedskim i drugim pomagalima, a za koje je platio naknadu za sudjelovanje u troškovima zdravstvene zaštite, ostvaruje pravo na nadoknadu uplaćenog iznosa naknade za sudjelovanje u troškovima zdravstvene zaštite sukladno odredbama Odluke iz stavka 1. ovog članka.
2.4. Pravo na lijekove i liječenje bez plaćanja naknade za sudjelovanje u troškovima zdravstvene zaštite prema propisima o obveznom zdravstvenom osiguranju u slučaju kada nema dopunsko zdravstveno osiguranje
Članak 9.
(1) Hrvatski branitelj ostvaruje pravo na lijekove i liječenje bez plaćanja naknade (participacije) za sudjelovanje u troškovima zdravstvene zaštite prema propisima o obveznom zdravstvenom osiguranju na način da iznos koji je hrvatski branitelj platio na ime naknade za sudjelovanje u troškovima