
Članak 31. mijenja se i glasi:
»Za potrebe rukovođenja osobito složenim i povjerljivim poslovima u Kabinetu Predsjednice Republike mogu se ustrojiti posebna radna mjesta rukovodećih službenika.
Prijam službenika iz stavka 1. ovoga članka obavlja se temeljem javnog natječaja uz odgovarajuću primjenu propisa koji uređuju imenovanje rukovodećih državnih službenika.
Iznimno, na radna mjesta u Kabinetu Predsjednice Republike osobe se mogu primiti u državnu službu na određeno vrijeme, bez prethodne provedbe javnog natječaja, odnosno oglasa za prijam u državnu službu, do dana prestanka mandata Predsjednice Republike, ukoliko ispunjavaju stručne uvjete za raspored na radno mjesto.
Na državne službenike iz stavka 1. ovoga članka ne primjenjuju se odredbe zakona koje se odnose na probni rad, državni stručni ispit, premještaj i napredovanje.«.
Članak 12.
U skladu s postupkom propisanim Zakonom o obrani, Ustroj Glavnog stožera Oružanih snaga Republike Hrvatske uskladit će se s odredbama ove Odluke u roku od 30 dana od dana stupanja na snagu ove Odluke.
Članak 13.
U članku 32. briše se stavak 3., a dosadašnji stavak 4. postaje stavak 3. istog članka.
Članak 14.
U članku 33. riječi: »(»Narodne novine«, broj 86/94, 24/00, 06/04, 54/05, 30/10, 107/11)« zamjenjuju se riječima: »(»Narodne novine«, broj 80/00, 06/04, 54/05, 30/10 i 107/11)«.
Članak 15.
Predstojnik Ureda uskladit će Pravilnik o unutarnjem redu Ureda s odredbama ove Odluke u roku od 60 dana od dana stupanja na snagu ove Odluke.
Članak 16.
Ova Odluka stupa na snagu osmoga dana od dana objave u »Narodnim novinama«.
Klasa: 020-01/16-01/01
Urbroj: 71-06-01/1-16-1
Zagreb, 8. rujna 2016.
Predsjednica Republike Hrvatske Kolinda Grabar-Kitarović, v. r.
