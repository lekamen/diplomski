 osoba koja namjerava poslovati s energentima i proizvodima iz stavka 1. ovoga članka mora carinskom uredu nadležnom prema sjedištu, odnosno prebivalištu podnijeti prijavu za upis u registar trošarinskih obveznika i ishoditi posebno odobrenje za poslovanje s tim energentima i proizvodima. Odobrenjem za poslovanje s energentima i proizvodima iz stavka 1. ovoga članka mogu se odrediti dodatne mjere nadzora proizvodnje, prerade, skladištenja i kretanja, uključujući obvezu podnošenja instrumenta osiguranja plaćanja trošarine.
(3) Obveza upisa u registar trošarinskih obveznika i ishođenja posebnog odobrenja odnosi se na svaku osobu koja činjenično ili pravno na bilo koji način namjerava poslovati ili posluje s energentima i proizvodima iz stavka 1. ovoga članka, što obuhvaća i isključivo obavljanje financijskih transakcija ili radnji koje podrazumijevaju izdavanje, potvrđivanje ili ovjeravanje bilo koje knjigovodstvene ili računovodstvene isprave, sklapanje ugovora ili sudjelovanje u ugovornim odnosima ili izdavanje, potvrđivanje ili ovjeravanje prijevozne ili neke druge isprave u svojstvu kupca, prodavatelja, posrednika, primatelja ili pošiljatelja tih energenata i proizvoda. Ova odredba ne odnosi se na osobe koje obavljaju isključivo djelatnost prijevoza tih energenata i proizvoda.
(4) Prijevoznik ili druga osoba koja unosi i/ili otprema energente i proizvode iz stavka 1. ovoga članka u Republiku Hrvatsku, odnosno iz Republike Hrvatske dužna je prije unosa i/ili otpreme obavijestiti Carinsku upravu – Trošarinski ured za vezu o namjeravanom unosu, odnosno otpremi te omogućiti Carinskoj upravi provjeru i nesmetano obavljanje nadzora nad pošiljkom. Prijevoznici ili druge osobe koje unose energente i proizvode iz stavka 1. ovoga članka moraju imati primjerak poslane obavijesti Carinskoj upravi – Trošarinskom uredu za vezu s dokazom o slanju (ispis obavijesti i poruke poslane elektroničkom poštom) i prema potrebi istu predočiti nadležnim tijelima.
(5) Primatelj energenata i proizvoda iz stavka 1. ovoga članka dužan je voditi evidencije o primljenim, naručenim, isporučenim i uskladištenim energentima i proizvodima po trgovačkom nazivu proizvoda, tarifnoj oznaci iz Kombinirane nomenklature, količinama, pošiljateljima, naručiteljima i kupcima, kao i evidencije o kretanju tih energenata i proizvoda. Primateljem energenata i proizvoda u smislu ovoga članka smatra se svaka osoba koja na bilo koji način činjenično ili pravno raspolaže ili posluje s energentima i proizvodima iz stavka 1. ovoga članka.
(6) Primatelj energenata i proizvoda iz stavka 1. ovoga članka dužan je voditi i čuvati evidencije iz stavka 5. ovoga članka na način da u svakom trenutku može iskazati stanje, odnosno kretanje energenata i proizvoda iz stavka 1. ovoga članka. Nadležni carinski ured može u bilo kojem trenutku zatražiti od primatelja uvid u evidenciju, odnosno obvezati primatelja na dostavu iste.
(7) Primatelj energenata i proizvoda iz stavka 1. ovoga članka može od prijevoznika primiti energente i proizvode samo ako su ispunjeni uvjeti propisani stavkom 4. ovoga članka. U protivnom je dužan bez odgađanja o takvoj pošiljci obavijestiti nadležni carinski ured.
(8) Ako se utvrdi postupanje protivno odredbama ovoga Zakona, a koje ima za posljedicu nezakonitu proizvodnju, preradu, posjedovanje, skladištenje, promet ili na bilo koji drugi način nezakonito činjenično ili pravno raspolaganje energentima i proizvodima iz stavka 1. ovoga članka, smatra se da su ti energenti i proizvodi predmet nezakonitog postupanja. Za energente i proizvode iz stavka 1. ovoga članka koji su predmet nezakonitog postupanja nastaje obveza obračunavanja i plaćanja trošarine. Obračun trošarine određuje se prema iznosu propisanom za plinsko ulje za pogon. Smatra se da su energenti i proizvodi iz stavka 1. ovoga članka predmet nezakonitog postupanja ako osoba koja postupa s tim energentima i proizvodima ne može dokazati pravilnost stjecanja, posjedovanja i svakog drugog činjeničnog ili pravnog 