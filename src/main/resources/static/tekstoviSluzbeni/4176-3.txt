 položaju. Za članstvo u nadzornim odborima trgovačkih društava ... dužnosnik nema pravo na ikakvu naknadu, osim prava na naknadu putnih i drugih troškova. Hrvatski sabor utvrđuje popis trgovačkih društava od posebnoga državnog interesa, na prijedlog Vlade Republike Hrvatske.'«
16. Hrvatski sabor je na sjednici 30. listopada 2009. donio prvu Odluku o popisu trgovačkih društava od posebnog državnog interesa (»Narodne novine« broj 132 od 4. studenoga 2009.; u daljnjem tekstu: Odluka3222:132/09). Odluka je stupila na snagu danom objave u »Narodnim novinama«. Pod točkom 17. tog popisa društvo Brijuni bilo je navedeno kao trgovačko društvo od posebnog državnog interesa.
17. Daljnje promjene nastupile su donošenjem Zakona o izmjenama i dopunama Zakona o sprječavanju sukoba interesa u obnašanju javnih dužnosti (»Narodne novine« broj 92 od 24. srpnja 2010.; u daljnjem tekstu: ZIDZoSSIJD:92/10), koji je stupio na snagu 1. kolovoza 2010. Člancima 4. i 5., te prijelaznim odredbama tog zakona bilo je propisano:
»Članak 4.
U članku 11. iza stavka 3. dodaje se novi stavak 4. koji glasi:
(...)
Dosadašnji stavak 4. postaje stavak 5.
Dosadašnji stavak 5. koji postaje stavak 6. mijenja se i glasi:
'(6) Dužnosnici ne mogu biti članovi uprava ili nadzornih, odnosno upravnih odbora trgovačkih društava, ...'
Dosadašnji stavak 6. koji postaje stavak 7. mijenja se i glasi:
'(7) Iznimno, dužnosnici mogu biti članovi u najviše do dva upravna vijeća ustanova, odnosno nadzorna odbora izvanproračunskih fondova koji su od posebnog državnog interesa, ...'
Dosadašnji stavci 7., 8. i 9. postaju stavci 8., 9. i 10.
Članak 5.
Iza članka 11. dodaje se članak 11.a koji glasi:
'Članak 11.a
(1) Članove nadzornih, odnosno upravnih odbora trgovačkih društava u kojima Republika Hrvatska ima dionice ili udjele, predlaže glavnoj skupštini, odnosno skupštini društva Vlada Republike Hrvatske, na temelju prethodno provedenog javnog natječaja.
(2) Način provedbe javnog natječaja i uvjete za članove nadzornih, odnosno upravnih odbora trgovačkih društava u kojima Republika Hrvatska ima dionice ili udjele propisuje uredbom Vlada Republike Hrvatske.'«
»PRIJELAZNE I ZAVRŠNE ODREDBE
Članak 11.
Vlada Republike Hrvatske će u roku od 30 dana od dana stupanja na snagu ovoga Zakona podnijeti Hrvatskom saboru prijedlog za utvrđivanje popisa pravnih osoba od posebnog državnog interesa, iz članka 4. ovoga Zakona.
Članak 12.
Uredbu iz članka 5. stavka 2. ovoga Zakona Vlada Republike Hrvatske donijet će u roku od 15 dana od dana stupanja na snagu ovoga Zakona.
Članak 13.
Dužnosnici koji su članovi nadzornih odbora trgovačkih društava od posebnog državnog interesa, prema Odluci o popisu trgovačkih društava od posebnog državnog interesa ('Narodne novine', br. 132/09.), te trgovačkih društava u kojima Republika Hrvatska ima dionice ili udjele nastavljaju obavljati dužnost člana nadzornog odbora do imenovanja članova nadzornih odbora na temelju provedenog javnog natječaja.«
18. Prema citiranim zakonskim odredbama, od 1. kolovoza 2010. bila je na snazi beziznimna zakonska zabrana imenovanja dužnosnika za članove nadzornih odbora trgovačkih društava, uz propisani prijelazni režim za osobe koje su na dan stupanja na snagu ZIDZoSSIJD-a:92/10 bile zatečene u članstvu nadzornih odbora trgovačkih društava (u daljnjem tekstu: zatečeni dužnosnici – članovi NO-a). Ti su zatečeni dužnosnici – članovi NO nastavili obavljati dužnost članova nadzornih odbora »do imenovanja članova nadzornih odbora na temelju provedenog javnog natječaja«.
19. Na temelju članka 4. Uredbe o načinu provedbe javnog natječaja i uvjetima za članove nadzornih, odnosno upravnih odbora trgovačkih društava u kojima Republika Hrvatska ima dionice ili udjele (klasa: 305-01/10-01/01, urbroj: 5030109-10-1 od 4. kolovoza 2010., »Narodne novine« broj 95/10.) i Zaključka Vlade Republike Hrvatske (klasa: 305-01/10-01/01, urbroj: 5030109-10-3 od 4. kolovoza 2010.), Ministarstvo turizma raspisalo je javni natječaj (klasa: 024-08/10-04/2,