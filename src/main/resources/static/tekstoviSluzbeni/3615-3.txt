 predviđena gore navedenim člankom 63. stavkom 4. ZEK-a. Stoga tužitelj predlaže da Sud sukladno članku 26. stavak 2. Zakona o upravnim sporovima (»Narodne novine« 20/10., 143/12. i 152/14.) donese rješenje o odgodnom učinku tužbe odnosno sukladno članku 47. ZUS-a izda privremenu mjeru i sukladno članku 58. stavku 2. ZUS-a donese presudu kojom će usvoji tužbeni zahtjev i poništiti u cijelosti rješenje tuženika od 22. srpnja 2013.
Tuženik u odgovoru na tužbu ističe da je tužiteljevo tumačenje odredbe članka 41. stavak 1. ZEK-a potpuno neutemeljeno, a posebno navodi da je navedenom odredbom izuzeta primjena odredbi članka 41. ZEK-a koje se tiču pretplatničkih ugovora na postupke javne nabave. Naime, člankom 41. stavkom 11. ZEK-a regulirana je zaštita prava krajnjih korisnika usluga, dok je člankom 63. ZEK-a regulirana primjena regulatorne obveze nadzora maloprodajnih cijena. Tuženik ističe da je uzimajući u obzir članak 63. ZEK-a u svrhu ostvarivanja regulatornih načela i ciljeva iz članka 5. ZEK-a odredio tužitelju regulatornu obvezu nadzora maloprodajnih cijena odlukom HAKOM-a klasa: UP/I-344-01/10-01/456, urbroj: 376-11-11-25 od 6. travnja 2011. (dalje Odluka 1.), te odlukom HAKOM-a klasa: UP/I-344-01/11-07/03, urbroj: 376-11-11-5 od 20. srpnja 2011. (dalje Odluka 2.) na tržištu pristupa javnoj komunikacijskoj mreži na fiksnoj lokaciji za privatne i poslovne korisnike, te na tržištu javno dostupne telefonske usluge u mjesnom ili međumjesnom prometu koji se pruža na fiksnoj lokaciji za poslovne korisnike. Izuzetak od primjene regulatorne obveze nadzora maloprodajnih cijena mora bi biti isključivo propisan unutar članka 63. ZEK-a. Tuženik ističe da se nikakvim tumačenjem zakona ne može izvesti zaključak da se odredba članka 41. stavka 11. ZEK-a primjenjuje na regulatornu obvezu iz članka 63. ZEK-a, odnosno da se regulatorna obveza nadzora maloprodajnih cijena usluga ne primjenjuje na cijene ponuđene u postupcima javne nabave. Tužitelj prigovara i navodima tuženika da je u Odluci 1. bila dana uputa tužitelju na koji način se primjenjuje regulatorna obveza u postupcima javne nabave, te je stoga bilo logično da takva uputa vrijedi za tržište regulirane Odlukom 2. Tuženik ističe da je sve detaljno obrazloženo u osporavanom rješenju. Isto tako tuženik smatra da nije prekoračio ovlasti u postupku inspekcijskog nadzora u odnosu na članak 112. ZEK-a. Tuženik ističe da inspektor elektroničkih komunikacija u obavljanju inspekcijskog nadzora ima ovlasti propisane u članku 112. ZEK-a. U svrhu sprječavanja nastanka kršenja, tuženik je sukladno ovlastima iz članka 112. stavak 1. točke 20. ZEK-a naložio mjere iz točke II. i III. dispozitiva osporavanog rješenja, s time da je točkom III. dispozitiva obuhvaćen konkretni postupak javne nabave, te određivanjem roka od 120 dana od dana zaprimanja rješenja tuženik je imao u vidu potrebno vrijeme za postupak provođenja nove javne nabave. Isto tako tuženik ističe da su navodi tužitelja da je rješenje neobrazloženo i nije doneseno sukladno članku 98. ZUP-a smatra neutemeljenim i paušalnim. Ističe da je detaljnom analizom cijena u postupku javne nabave naručitelja PMF utvrdio da je tužitelj ponudio cijene poziva prema nacionalnim nepokretnim i pokretnim mrežama po cijeni od 0,00 kn/min. Tuženik je vezano za uslugu pristupa javnoj pokretnoj mreži utvrdio da je tužitelj ponudi cijene koje nisu prethodno dostavljene tuženiku na uvid, a što je obveza tužitelja kao operatora sa značajnom tržišnom snagom, određena na tržištu pristupa javnoj komunikacijskoj mreži na fiksnoj lokaciji za privatne i poslovne korisnike, te na tržištu javno dostupne telefonske usluge u mjesnom/ili međumjesnom prometu koja se pruža na fiksnoj lokaciji za poslovne korisnike. Također tuženik je u tijeku postupka unatoč tvrdnjama tužitelja da je pri određivanju cijena vodio računa o regulatornim obvezama koje su mu određene utvrdio da je tužitelj različitim kombinacijama tarifnih paketa opcija i popusta definirao cijene usluga