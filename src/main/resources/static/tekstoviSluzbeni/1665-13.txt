 potrošnja) sadrži tarifne stavke za sljedeće tarifne elemente:
– radna energija po jedinstvenoj dnevnoj tarifi (kn/kWh) i
– naknada za obračunsko mjerno mjesto (kn/mj.).
Članak 40.
(1) Naknada za obračunsko mjerno mjesto obuhvaća troškove vezane za obračunsko mjerno mjesto i obračunske mjerne podatke (održavanje, umjeravanje i redovna zamjena brojila, obrada i pohranjivanje mjernih podataka, itd.).
(2) Naknadu za obračunsko mjerno mjesto plaća svaki korisnik mreže.
Članak 41.
Vršna radna snaga je najveća prosječna radna snaga izmjerena tijekom svakog obračunskog mjernog intervala unutar mjesečnog obračunskog razdoblja u doba više dnevne tarife.
Članak 42.
(1) Za sve krajnje kupce, osim krajnjih kupaca iz tarifnog modela Žuti i Crni, s priključnom snagom većom od 20 kW, obvezna je primjena tarifnog modela koji uključuje tarifni element obračunske vršne radne snage, dok je za krajnje kupce s priključnom snagom do uključivo 20 kW primjena tarifnog modela koji uključuje tarifni element obračunske vršne radne snage moguća na zahtjev krajnjeg kupca.
(2) Prilikom sklapanja ili prestanka ugovora o korištenju mreže te u slučaju obračuna za razdoblje različito od mjesečnog obračunskog razdoblja, tarifna stavka za obračunsku vršnu radnu snagu i naknada za obračunsko mjerno mjesto obračunavaju se razmjerno broju dana korištenja mreže.
(3) Vrijednost obračunske vršne radne snage za krajnje kupce iz stavka 1. ovoga članka u obračunskom razdoblju jednaka je vršnoj radnoj snazi iz članka 41. ovih Općih uvjeta.
Članak 43.
(1) Tarifna stavka za radnu energiju ovisi o kategoriji krajnjeg kupca i tarifnom modelu.
(2) Kod krajnjeg kupca iz tarifnog modela Bijeli i Crveni tarifne stavke za radnu energiju ovise o vremenu potrošnje tijekom dana, kako slijedi:
– po višoj dnevnoj tarifi (VT) obračunava se električna energija isporučena u razdoblju od 7:00 do 21:00 sat kod zimskog računanja vremena, a u razdoblju od 8:00 do 22:00 sata kod ljetnog računanja vremena,
– po nižoj dnevnoj tarifi (NT) obračunava se električna energija isporučena u razdoblju od 21:00 do 7:00 sati idućeg dana kod zimskog računanja vremena, a u razdoblju od 22:00 do 8:00 sati idućeg dana kod ljetnog računanja vremena.
(3) Krajnjim kupcima iz tarifnog modela Plavi, Žuti i Crni električna energija se obračunava po jedinstvenoj dnevnoj tarifi (JT) koja nije ovisna o vremenu potrošnje tijekom dana.
(4) Iznimno od odredbe stavka 3. ovoga članka, kod tarifnog modela Crni primjena upravljane potrošnje jamči se osam sati tijekom dana.
Članak 44.
Prekomjerna jalova energija za mjesečno obračunsko razdoblje određuje se prema sljedećoj formuli:

gdje je:
Qind – izmjerena induktivna jalova energija (kvar),
Qkap – izmjerena kapacitivna jalova energija (kvar),
W – izmjerena radna energija (kWh).
Članak 45.
Vrijednost obračunske vršne radne snage (kW), planirane vršne radne snage (kW), vršne radne snage (kW), preuzete radne energije (kWh) i prekomjerne jalove energije (kvarh) zaokružuje se na cijele brojeve.
Članak 46.
(1) Krajnji kupac može promijeniti kategoriju kupaca i/ili tarifni model po isteku 12 mjeseci od zadnje promjene.
(2) Krajnji kupac snosi stvarne troškove stvaranja tehničkih uvjeta na obračunskom mjernom mjestu nastale zbog promjene iz stavka 1. ovoga članka.
(3) U slučaju da krajnji kupac prelazi iz tarifnog modela Crveni u tarifni model Bijeli ne gubi pravo na priključnu snagu, ali se korištenje snage ograničava primjenom ograničavala strujnog opterećenja ili funkcijom brojila do uključivo 20 kW.
Članak 47.
(1) Krajnji kupac iz kategorije poduzetništvo na mreži visokog i vrlo visokog napona te na mreži srednjeg napona operatoru sustava prijavljuje za razdoblje od jedne kalendarske godine vrijednosti planiranih vršnih radnih snaga po obračunskim razdobljima i obračunskom mjernom mjestu, na način uređen ugovorom o korištenju mreže, s time da prijavljene vrijednosti trebaju biti dodaci navedenom ugovoru.
(2) U slučaju iz članka 74. stavaka 1. i 2. ovih Općih uvjeta, krajnji