i razvitak, i dr.; predlaže, priprema i koordinira izradu nacrta prijedloga zakona i prijedloga drugih propisa o javnoj nabavi te sudjeluje u izradi povezanih propisa; analitički prati razvoj sustava javne nabave; prati Elektronički oglasnik javne nabave Republike Hrvatske; prikuplja, evidentira, obrađuje i analizira podatke o javnoj nabavi te izrađuje statistička izvješća, te obavlja druge poslove iz djelokruga Uprave.
U Sektoru se ustrojavaju sljedeće službe:
6.2.1. Služba za međunarodnu suradnju, razvoj i usklađivanje sustava
6.2.2. Služba za praćenje, analitiku i izvješćivanje
6.2.3. Služba za izobrazbu.«.
Članak 35.
Iza članka 84. dodaju se naslovi iznad članaka i članci 84.a, 84.b i 84.c koji glase:
»6.2.1. Služba za međunarodnu suradnju, razvoj i usklađivanje sustava
Članak 84.a
Služba za međunarodnu suradnju, razvoj i usklađivanje sustava provodi aktivnosti koje se odnose na međunarodnu suradnju, razvoj, unaprjeđenje i koordinaciju cjelokupnog sustava javne nabave, provodi aktivnosti međunarodne suradnje u području javne nabave; priprema i provodi aktivnosti vezane uz Europsku uniju; prati pravnu stečevinu Europske unije te praksu javne nabave u njenim državama članicama; sudjeluje u radu radnih skupina pri međunarodnim i europskim institucijama u području javne nabave; prati praksu Suda Europske unije; prati aktivnosti u području javne nabave na razini međunarodnih i europskih organizacija poput Svjetske trgovinske organizacije i Organizacije za gospodarsku suradnju i razvitak; koordinira usklađivanje zakonodavstva iz područja javne nabave s pravnom stečevinom Europske unije; predlaže, priprema i koordinira izradu nacrta prijedloga zakona i prijedloga drugih propisa u području javne nabave te sudjeluje u izradi povezanih propisa; koordinira izradu stručnih podloga i prijedloga stajališta vezanih uz akte Europske unije, Svjetske trgovinske organizacije, Organizacije za gospodarsku suradnju i razvitak, te obavlja druge poslove iz djelokruga Sektora.
U Službi se ustrojavaju sljedeći odjeli:
6.2.1.1. Odjel za međunarodnu suradnju
6.2.1.2. Odjel za razvoj i usklađivanje sustava.
6.2.1.1. Odjel za međunarodnu suradnju
Članak 84.b
Odjel za međunarodnu suradnju prati aktivnosti u području javne nabave na razini međunarodnih i europskih organizacija; sudjeluje u radu radnih skupina pri međunarodnim i europskim institucijama u području javne nabave; koordinira izradu stručnih podloga i prijedloga stajališta vezanih uz akte Europske unije, Svjetske trgovinske organizacije, Organizacije za gospodarsku suradnju i razvitak; koordinira organizaciju konferencija, seminara i radionica s predstavnicima međunarodnih institucija i organizacija, te obavlja i druge poslove iz djelokruga Službe.
6.2.1.2. Odjel za razvoj i usklađivanje sustava
Članak 84.c
Odjel za razvoj i usklađivanje sustava prati i koordinira usklađivanje pravnog sustava Republike Hrvatske s pravnom stečevinom Europske unije u području javne nabave; prati praksu Suda Europske unije; predlaže, priprema i koordinira izradu nacrta prijedloga zakona i podzakonskih propisa iz nadležnosti Službe koje Ministarstvo upućuje u proceduru Vladi Republike Hrvatske; koordinira procjenu učinaka propisa te obavlja i druge poslove iz djelokruga Službe.«.
Članak 36.
Naslov iznad članka 85. i članak 85. mijenjaju se i glase:
»6.2.2. Služba za praćenje, analitiku i izvješćivanje
Članak 85.
Služba za praćenje, analitiku i izvješćivanje provodi aktivnosti koje se odnose na analitičko praćenje sustava javne nabave; prikuplja, evidentira, obrađuje i analizira opće podatke o javnoj nabavi te izrađuje statistička i druga izvješća za potrebe Ministarstva, Vlade Republike Hrvatske, Europske komisije, Svjetske trgovinske organizacije, Organizacije za gospodarsku suradnju i razvitak, i dr.; prikuplja, evidentira, obrađuje i analizira specifične podatke o javnoj nabavi vezane uz Europske strukturne i investicijske fondove, zelenu i inovativnu javnu nabavu te izrađuje odgovarajuća izvješća za potrebe