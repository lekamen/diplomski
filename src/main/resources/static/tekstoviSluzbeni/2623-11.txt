 Komoru u roku od 15 dana od nastanka promjene.
Zajedničke odredbe za upis u imenike, upisnike, evidencije i registre
Članak 46.
(1) Zahtjev za upis u imenike, upisnike, evidencije i registre podnosi se pisano ili elektronskim putem, na propisanim obrascima.
(2) Na temelju upisa u odgovarajući imenik Komora izdaje odgovarajuće rješenje, iskaznicu i pečat. Za svako pojedino ovlaštenje Komora izdaje poseban pečat i iskaznicu.
(3) Iskaznica i pečat su trajno vlasništvo Komore.
(4) Odluku o veličini i obliku, te načinu izdavanja, uporabi i vraćanju iskaznice i pečata donosi Upravni odbor Komore općim aktom.
Članak 47.
(1) Članovi Komore svojim potpisom i pečatom potvrđuju istinitost i točnost podataka dokumenata koje izrađuju ili potpisuju u skladu sa zakonima koji uređuju poslove prostornog uređenja i gradnje, ovim Statutom i drugim općim aktima Komore, te preuzimaju odgovornost za izražene sadržaje tih dokumenata.
(2) Članovi Komore iskaznicom dokazuju identitet i javne ovlasti u obavljanju poslova iz područja gradnje i prostornoga uređenja, u svojstvu odgovorne osobe.
IX. ZADAĆE ARHITEKTONSKE STRUKE
Ovlašteni arhitekt urbanist
Članak 48.
(1) Ovlašteni arhitekt urbanist u obavljanju stručnih poslova i djelatnosti prostornog uređenja obavlja stručne poslove prostornog uređenja u svojstvu odgovornog voditelja izrade nacrta prijedloga prostornih planova i izvješća o stanju u prostoru.
(2) Ovlašteni arhitekt urbanist može obavljati i druge stručne u okviru znanja stečenog obrazovanjem i radom, kao što su izrada studija, analiza, elaborata, prostornih i urbanističkih projekata, prostornih i urbanističkih rješenja i sl.
(3) Ovlašteni arhitekt urbanist stručne poslove prostornog uređenja iz stavka 1. i 2. može obavljati samostalno u vlastitom uredu, zajedničkom uredu i/ili pravnoj osobi registriranoj za obavljanje stručnih poslova prostornog uređenja, zavodu za prostorno uređenje županije, Grada Zagreba, odnosno velikog grada ili Hrvatskom zavodu za prostorni razvoj, sukladno zakonu kojim se uređuju poslovi i djelatnosti prostornog uređenja i gradnje te posebnim zakonima i drugim propisima.
(4) Ovlašteni arhitekt urbanist druge stručne poslove iz stavka 2. može obavljati i temeljem ugovora o poslovno-tehničkoj suradnji, temeljem ugovora o djelu, temeljem ugovora o autorskom djelu i sl.
(5) Ovlašteni arhitekt urbanist u vlastitom uredu za samostalno obavljanje stručnih poslova prostornog uređenja može samostalno obavljati i poslove projektiranja i/ili stručnog nadzora ako ima položen odgovarajući stručni ispit za obavljanje poslova u graditeljstvu.
Ovlašteni arhitekt
Članak 49.
(1) Ovlašteni arhitekt u obavljanju stručnih poslova i djelatnosti projektiranja i/ili stručnog nadzora građenja i djelatnosti građenja ovlašten je obavljati:
– poslove projektiranja,
– poslove projektiranja u svojstvu odgovorne osobe (projektanta i/ili glavnog projektanta),
– poslove stručnog nadzora građenja u svojstvu odgovorne osobe (nadzornog inženjera i/ili glavnog nadzornog inženjera),
– poslove projektantskog nadzora,
(2) Zadaće arhitektonske struke u obavljanju poslova projektiranja i poslova projektiranja u svojstvu odgovorne osobe (projektanta i/ili glavnog projektanta) su:
– izrada svih vrsta arhitektonskih projekata za zgrade,
– izrada svih vrsta projekata vodovoda i kanalizacije u zgradama,
– izrada svih vrsta projekata krajobraznog uređenja za sve građevine,
– izrada svih vrsta projekata krajobrazne arhitekture,
– izrada iskaza procijenjenih troškova građenja za sve vrste arhitektonskih projekata za zgrade, za projekte vodovoda i kanalizacije u zgradama, za projekte krajobraznog uređenja za sve građevine i projekte krajobrazne arhitekture,
– izrada arhitektonskog projekta postojećeg stanja za zgrade,
– izrada projekta postojećeg stanja za građevine krajobrazne arhitekture,
– utvrđivanje ispunjavanja temeljnih zahtjeva za građevinu za zgrade, s izradom dokaza o ispunjavanju temeljnih zahtjeva za građevinu: sigurnost u slučaju požara; higijena,