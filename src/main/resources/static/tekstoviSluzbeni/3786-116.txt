 državama.
(3) Ako Europska komisija odluči da nadzorna tijela druge države članice moraju obustaviti ili prekinuti odlučivanje o zahtjevu osobe iz neke treće države, Agencija će rješenjem prekinuti postupak na rok od najviše tri mjeseca u pitanjima odlučivanja o sljedećim zahtjevima:
1. za izdavanje odobrenja društvu za upravljanje kojem je neizravno ili izravno nadređena pravna osoba iz treće države na koju se primjenjuje odluka Europske komisije i
2. za izdavanje odobrenja za stjecanje kvalificiranog udjela na temelju kojeg osoba iz treće države, na koju se odnosi odluka Europske komisije, postaje nadređena društvu za upravljanje.
(4) Ako Vijeće Europske unije odluči da se prekid postupka produlji, Agencija će rješenjem produljiti rok prekida postupka na razdoblje određeno odlukom Vijeća Europske unije.
(5) Mjere iz stavaka 3. i 4. ovoga članka ne primjenjuju se na:
1. osnivanje društva za upravljanje koje će imati položaj:
a) ovisnog društva za upravljanje koje je u trenutku donošenja odluke iz stavaka 3. ili 4. ovoga članka ovlašteno obavljati poslove upravljanja UCITS fondovima u drugoj državi članici ili
b) ovisnog društva ovisnog društva za upravljanje iz podtočke a) ove točke.
2. izdavanje odobrenja za stjecanje kvalificiranog udjela:
a) društvu za upravljanje koje je u trenutku donošenja odluke iz stavka 3. ili 4. ovoga članka ovlašteno obavljati poslove upravljanja UCITS fondovima u drugoj državi članici ili
b) ovisnog društva ovisnog društva za upravljanje iz podtočke a) ove točke.
(6) Agencija će obavijestiti Europsku komisiju, na njezin zahtjev, o svakom zahtjevu za izdavanje odobrenja iz stavka 1. ovoga članka, ako su ti podaci potrebni Europskoj komisiji za utvrđivanje činjenica potrebnih za donošenje odluke iz stavaka 3. ili 4. ovoga članka.
DIO ŠESNAESTI PREKRŠAJNE ODREDBE
Uvodne odredbe
Članak 396.
(1) U slučaju da je društvo za upravljanje, odnosno trgovačko društvo depozitar, za koje je Agencija utvrdila da je prekršilo odredbe ovoga Zakona i/ili propisa donesenih na temelju ovoga Zakona, matično društvo u smislu zakona kojim se uređuje računovodstvo poduzetnika i primjena standarda financijskog izvještavanja ili ovisno društvo matičnog društva koje ima obvezu izrade konsolidiranih godišnjih financijskih izvještaja, prihod i ukupan godišnji prihod iz članka 4. stavka 1. točke 42. ovoga Zakona određuju se na temelju konsolidiranih godišnjih financijskih izvještaja koje je odobrilo upravljačko tijelo krajnjeg matičnog društva.
(2) Ako službeni godišnji financijski izvještaji u smislu članka 4. stavka 1. točke 43. ovoga Zakona za godinu u kojoj je počinjen prekršaj nisu dostupni u trenutku izricanja novčane kazne, za osnovicu izračuna iznosa kazne uzet će se posljednja službena godišnja financijska izvješća koja su prethodila toj godini.
Teži prekršaji društva za upravljanje
Članak 397.
(1) Novčanom kaznom u iznosu od 1% do 10% od ukupnog prihoda ostvarenog u godini počinjenja prekršaja, koji je utvrđen službenim financijskim izvještajima za tu godinu, kaznit će se za prekršaj društvo za upravljanje ako:
1. posluje u obliku različitom od onoga propisanog člankom 12. stavcima 1. i 2. ovoga Zakona
2. obavlja djelatnosti iz članka 13. ovoga Zakona za koje nije dobilo odobrenje za rad Agencije ili ih nije upisalo kao djelatnost u sudski registar, u skladu s odredbom članka 15. stavka 1. ovoga Zakona ili obavlja druge djelatnosti protivno članku 15. stavku 2. ovoga Zakona
3. obavlja poslove upravljanja fondovima protivno odredbama članka 15. stavka 3. ovoga Zakona
4. svoju djelatnost obavlja izvan područja iz članka 15. stavka 4. ovoga Zakona
5. obavlja djelatnost upravljanja alternativnim investicijskim fondom, djelatnosti upravljanja portfeljem, upravljanja dobrovoljnim mirovinskim fondovima, investicijskog savjetovanja te pohrane i administriranja, protivno odredbama članka 16. ovoga Zakona
6. regulatorni kapital društva za upravljanje nije u skladu s odredbama pravilnika iz članka 19. stavka 2. ovoga Zakona
7.