o provedbi funkcija radi osiguravanja odgovarajućeg revizijskog traga te obavlja i druge poslove iz djelokruga Službe.«.
Članak 15.
Naslov iznad članka 65. i članak 65. mijenjaju se i glase:
»5.2.1.2. Odjel za komunikaciju i praćenje programa
Članak 65.
Odjel za komunikaciju i praćenje programa obavlja stručne, administrativne i upravno-pravne poslove koji se odnose na sudjelovanje u izradi i provedbi Komunikacijske strategije i Komunikacijskog akcijskog plana za korištenje sredstava u okviru Operativnih programa »Regionalna konkurentnost« 2007.-2013. i »Konkurentnost i kohezija« 2014.-2020. U skladu s Komunikacijskom strategijom za Operativne programe, odjel provodi mjere informiranja i komunikacije s posebnim naglaskom na mjere namijenjene korisnicima te o njima izvještava Koordinacijsko i Upravljačko tijelo. U Odjelu je imenovana osoba odgovorna za informiranje i komunikaciju u mrežu za informiranje i komunikaciju koja je u svom radu odgovorna službeniku za informiranje i komunikaciju za ESI fondove i službeniku za informiranje i komunikaciju na razini Operativnih programa te o tome obavještava Koordinacijsko i Upravljačko tijelo. Odjel obavlja poslove koji se odnose na suradnju i koordinaciju rada s ostalim stručnim upravama Ministarstva i ostalim institucijama, u cilju praćenja i analize tijeka realizacije provedbe programa Europske unije, osigurava informatički sustav praćenja, nadzora i izvještavanja za prioritete/mjere, sudjeluje u definiranju pokazatelja za praćenje provedbe/indikatora na razini prioriteta/mjera, prati provedbu istih i predlaže korektivne mjere, priprema i izrađuje godišnja i završna izvješća te prikuplja informacije za potrebe nadzora operativnih programa i dostavlja ih Upravljačkom tijelu; analizira izvršenje i učinkovitost programa, priprema kriterije i metodologiju praćenja prioriteta/mjera i odgovarajućih projekata. Odjel surađuje s Posredničkim tijelom razine 2 u praćenju napretka provedbe projekata na razini prioriteta i mjera odgovarajućeg operativnog programa. Odjel sudjeluje u radu Odbora za praćenje te sudjeluje u aktivnostima zatvaranja Operativnog programa. U sustav iz članka 125. stavka 2. točke (d) Uredbe (EU) br. 1303/2013 prikuplja, unosi, pohranjuje i razvrstava podatke sukladno točki (e) istoga stavka. Unosi odgovarajuće podatke u integrirani sustav upravljanja informacijama (MIS) i pohranjuje dokumentaciju vezanu uz provedene aktivnosti kako bi se osigurao adekvatan revizijski trag. Sudjeluje u donošenju prijedloga i sudjeluje u izradi nacrta zakonskih akata, tekstova financijskih, operativnih i drugih sporazuma. Sudjeluje u izradi priručnika o postupanju iz svoga djelokruga. Sudjeluje u upravljanju rizicima na razini prioritetnih osi, sudjeluje u provedbi aktivnosti prevencije, otkrivanja i ispravljanja nepravilnosti te utvrđuje mjere za suzbijanje prijevara, uzimajući u obzir utvrđene rizike, korektivne mjere i povrate nepropisno plaćenih iznosa s kamatama. Sudjeluje u izradi priručnika o internim procedurama s odgovarajućim revizijskim tragom. Osigurava čuvanje dokumenata i evidencija o provedbi funkcija radi osiguravanja odgovarajućeg revizijskog traga te obavlja i druge poslove iz djelokruga Službe.«.
Članak 16.
Naslov iznad članka 66. i članak 66. mijenjaju se i glase:
»5.2.2. Služba za EU projekte i podršku sustavu
Članak 66.
Služba za EU projekte i podršku sustavu je ustrojstvena jedinica odgovorna za poslove vezane uz provedbu projekata tehničke pomoći u okviru Operativnog programa »Regionalna konkurentnost« 2007.-2013., projekata tehničke pomoći u okviru Operativnog programa »Konkurentnost i kohezija« 2014.-2020., nacionalnih projekata razvoja klaster inicijativa i uspostave Inovacijske mreže za industriju i tematskih inovacijskih platformi financiranih iz Europskih strukturnih fondova u okviru Operativnog programa »Konkurentnost i kohezija« 2014.-2020., a koji za cilj imaju povećanje konkurentnosti hrvatskog gospodarstva, sukladno strateškim dokumentima Republike