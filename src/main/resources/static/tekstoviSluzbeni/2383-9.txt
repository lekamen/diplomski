 1418/2007).
(2) U svrhu doprinosa ispunjenju obveza i ciljeva oporabe propisanih ovim Pravilnikom, obrađivač otpadnih vozila dužan je, u skladu s Uredbom (EZ) br. 1013/2006 i Uredbom (EZ) br. 1418/2007 dokazati da je obrada izvezenog otpada obavljena u uvjetima koji su u skladu s odredbama ovog Pravilnika.
Članak 24.
(1) Obrađivač je obvezan jednom mjesečno za prethodni mjesec dostaviti u Registar podatke o količini preuzetih i obrađenih otpadnih vozila na obrascu Izvješće o obrađenim količinama otpadnih vozila (u daljnjem tekstu: Obrazac OV8) iz Priloga XII. ovoga Pravilnika.
(2) Obrađivač je obvezan do 31. siječnja tekuće godine za prethodnu godinu dostaviti u Registar godišnje podatke o količini izvezenih neobrađenih otpadnih vozila i/ili vrsti otpada nastalih obradom otpadnih vozila na Obrascu OV7 te Izvješće o rastavljanju, obradi, ponovnoj uporabi, recikliranju i oporabi otpadnih vozila koja nastaju u Republici Hrvatskoj na obrascu OV9 iz Priloga XIII. ovoga Pravilnika (u daljnjem tekstu: Obrazac OV9), a prema potrebi i druge podatke neophodne za izvješćivanje nadležnih tijela Europske unije.
(3) Obrađivač je obvezan primjerak izdanog Obrasca POOV dostaviti Fondu prilikom dostave podataka iz stavka 1. ovoga članka.
(4) Fond je obvezan, najkasnije do 1. travnja tekuće godine za prethodnu kalendarsku godinu, godišnje podatke iz stavaka 1. i 2. ovoga članka dostaviti Agenciji.
Vođenje evidencije, prikupljanje podataka i izvješćivanje
Članak 25.
(1) Pravna i fizička osoba-obrtnik koja obavlja djelatnost gospodarenja otpadnim vozilima, a koja uključuje sakupljanje, prijevoz, obradu, zbrinjavanje, posredovanje i trgovanje otpadom sukladno Zakonu te pravna i fizička osoba-obrtnik čijom aktivnošću nastaje otpadno vozilo (proizvođač otpada) dužna je voditi Očevidnik o nastanku i tijeku otpada u skladu s posebnim propisom.
(2) Preuzimanje otpadnih vozila u sustavu kojim upravlja Fond mora se obavljati na zasebnom pratećem listu.
(3) U svrhu sljedivosti različitih tokova iste vrste i/ili ključnog broja otpadnih vozila, sakupljač i obrađivač obvezni su voditi Očevidnik o nastanku i tijeku otpada (ONTO) na način da se u stupcu »Način« obrasca ONTO unosi odgovarajuća oznaka:
– u slučaju otpadnih vozila i otpadnih materijala i dijelova nastalih održavanjem vozila koji su u sustavu kojim upravlja Fond u svakom unosu ulaza navodi se oznaka »F« (Fond) koja će omogućiti prikazivanje i iskazivanje izdvojenih količina koje su sakupljene u sustavu kojim upravlja Fond od ukupno sakupljenih količina otpadnih vozila i otpadnih materijala i dijelova nastalih održavanjem vozila,
– u slučaju uvezenih otpadnih vozila mora se u svakom unosu ulaza navesti oznaka »OU« (Ostalo-uvoz),
– za ostala otpadna vozila koja su preuzeta od građana ili pravnih i fizičkih osoba-obrtnika čije je prebivalište izvan Republike Hrvatske i s tim u svezi otpadna vozila nisu bila registrirana u Republici Hrvatskoj u svaki unos ulaza navodi se oznaka »OO« (Ostalo-ostalo).
(4) Oznaka iz stavka 3. ovoga članka unosi se u stupac »Način« obrasca ONTO u nastavku oznake koja je propisana pravilnikom kojim se uređuje gospodarenje otpadom za stupac »Način«, na način da je od nje odvojena povlakom.
(5) Odabrana oznaka iz stavka 3. ovoga članka unosi se i u polje »Napomena« obrasca pratećeg lista.
Članak 26.
Fond je obvezan prikupljati podatke, uključujući argumentirane procjene, o masi i komadima vozila po proizvođačima koja su stavljena na tržište Republike Hrvatske, te na isti način i o nastalim otpadnim vozilima koja su sakupljena, količini njihovih dijelova izdvojenih za ponovnu uporabu, oporabljenim odnosno recikliranim ili izvezenim količinama na obradu i/ili oporabu, recikliranje ili zbrinjavanje.
V. REGISTAR GOSPODARENJA POSEBNIM KATEGORIJAMA OTPADA
Članak 27.
(1) Proizvođač, sakupljač i obrađivač obvezni su upisati se i dostavljati podatke u Registar kojeg vodi Fond, sukladno ovom Pravilniku, Zakonu i posebnom propisu kojim se uređuje Registar.
(2) Prilikom upisa i dostave