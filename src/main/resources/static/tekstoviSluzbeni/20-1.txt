 postupaka i djelotvornosti kontrolnih funkcija uprava kreditne institucije dužna je uzeti u obzir najmanje sljedeće:
1) metodologiju rada pojedine kontrolne funkcije,
2) izvršenje plana rada pojedine kontrolne funkcije,
3) broj zaposlenika uključenih u obavljanje poslova pojedine kontrolne funkcije,
4) strukturu i sadržaj izvješća pojedine kontrolne funkcije,
5) nalaze do kojih je došla pojedina kontrolna funkcija u razdoblju za koje se obavlja preispitivanje primjerenosti postupaka i djelotvornosti pojedine kontrolne funkcije,
6) profil rizičnosti kreditne institucije,
7) strategiju poslovanja i upravljanja rizicima te
8) druge kriterije i dokumentaciju za koje procijeni da imaju utjecaja na primjerenost postupaka i djelotvornost pojedine kontrolne funkcije.
Akt o kontrolnoj funkciji
Članak 4.
(1) Kreditna institucija dužna je internim aktom regulirati rad kontrolnih funkcija u skladu s odredbama članka 105. stavka 2. Zakona o kreditnim institucijama.
(2) Kreditna institucija dužna je internim aktom za svaku kontrolnu funkciju propisati najmanje:
1) ciljeve, opseg i način rada kontrolne funkcije,
2) organizacijski ustroj i ulogu kontrolne funkcije,
3) položaj kontrolne funkcije unutar kreditne institucije,
4) mjere za osiguranje neovisnosti i objektivnosti kontrolne funkcije,
5) ovlasti, odgovornosti i odnose s ostalim organizacijskim dijelovima,
6) međusobne odnose kontrolnih funkcija,
7) dužnosti i odgovornosti osobe odgovorne za rad pojedine kontrolne funkcije kao cjeline,
8) mjere za osiguranje i praćenje stručne osposobljenosti, odgovarajućega stručnog znanja i iskustva osoba koje obavljaju poslove kontrolne funkcije,
9) načine i postupke provjere i nadzora nad kvalitetom pružanja usluga od strane pružatelja usluga u skladu s odredbama relevantnih propisa kojima se uređuje eksternalizacija poslovnih aktivnosti kreditnih institucija, ako je primjenjivo,
10) pravo pristupa svim relevantnim podacima, informacijama i aplikacijama koji su nužni za obavljanje poslova,
11) način suradnje s vanjskim revizorima odnosno supervizorima i
12) sustav izvještavanja.
Osobe koje obavljaju poslove kontrolne funkcije
Članak 5.
(1) Kreditna institucija dužna je za obavljanje poslova svake kontrolne funkcije osigurati dostatan broj osoba u skladu s odredbama članka 107. Zakona o kreditnim institucijama.
(2) Za obavljanje unutarnje revizije kreditna institucija dužna je u punom radnom vremenu zaposliti najmanje jednu osobu sa zvanjem revizora ili unutarnjeg revizora koje je stečeno u skladu sa zakonom kojim se uređuje revizija, odnosno stečeno u skladu s pravilima i programom kompetentne strukovne organizacije za stručno obrazovanje unutarnjih revizora.
(3) Kreditna institucija dužna je osigurati potrebne resurse i financijska sredstva u financijskom planu za izvršenje godišnjeg plana svake kontrolne funkcije te redovitoga stručnog obrazovanja i osposobljavanja osoba koje obavljaju poslove kontrolne funkcije.
Plan rada kontrolne funkcije
Članak 6.
(1) Kreditna institucija dužna je periodično, a najmanje jedanput godišnje, identificirati i procijeniti rizike kojima jest ili kojima može biti izložena, uključujući i rizike koji proizlaze iz makroekonomskog okružja u kojem kreditna institucija posluje, te ih dokumentirati.
(2) Na temelju procjene rizika iz stavka 1. ovog članka kontrolna funkcija izrađuje godišnji plan rada kontrolne funkcije.
(3) Uprava kreditne institucije uz prethodnu suglasnost odgovarajućeg odbora koji je osnovao nadzorni odbor i/ili nadzornog odbora prihvaća plan rada svake kontrolne funkcije.
(4) Godišnji plan rada kontrolne funkcije mora najmanje obuhvaćati:
1) popis svih planiranih poslova kontrolne funkcije,
2) popis rizika i područja poslovanja koji će biti predmetom kontrole,
3) razdoblje u kojem će se planirani poslovi i kontrole obavljati.
(5) Kontrolna funkcija, na temelju godišnjeg plana rada, donosi operativne planove rada za svaki rizik, odnosno za svako planirano područje rada kontrolne funkcije.
(6) Uprava