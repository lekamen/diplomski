 obavezan dostaviti podatke u formatu u kojem bi i zainteresirana osoba mogla koristiti.
Tužitelj ističe kako u trenutku donošenja osporenog rješenja sukladno zakonu i pravilniku nije postala obveza sve podatke kojima je raspolagao već je bilo propisano koje podatke mora dostaviti te je postojala i odredba o podacima koje može dostaviti odnosno podatke koji nisu bili obuhvaćeni u tom trenutku između tužitelja i zainteresirane osobe. Kasnijim izmjenama pravilnika obuhvaćeni su i ti dodatni podaci.
Tuženik se glede izmjene pravilnika poziva na navode iz odgovora na tužbu. U svezi oblika u kojem ti podaci moraju biti dostavljeni navodi da isti moraju biti dostavljeni u prikladnom obliku kako bi se mogli koristiti.
Zainteresirana osoba ističe da podaci koje je dostavio tužitelj su podaci u neobrađenom obliku te nije bilo moguće nedvojbeno utvrditi kojoj osobi pripada koji telefonski broj zbog čega nije bilo moguće dostavljene podatke upotrijebiti. Dakle, ističe kako osnovni podaci odnosno podaci koji sukladno pravilniku tužitelj mora dostaviti zainteresiranoj osobi nisu bili dostavljeni u prikladnom obliku, a da bi se isti mogli upotrijebiti i objaviti. Naglašava kako su tražili podatke iz kojih je razvidno iz kojih se može nedvojbeno utvrditi kojoj osobi pripada određeni broj. U vezi navoda tužitelja u kojima navodi kako su od njega zatraženi i dodatni opisni podaci dakle podaci o kojima pravilnik govori kao o mogućnosti dostave zainteresirana osoba ističe kako su tražili samo onaj opseg podataka koji omogućava nedvojbenu identifikaciju.
Tužitelj ističe kako su sukladno zakonu a i sklopljenom ugovoru dostavljeni svi podaci koji omogućavaju identifikaciju.
Tuženik napominje kako je inspekcijskim nadzorom utvrđeno da podaci nisu dostavljeni u prikladnom obliku a koji bi omogućavali nedvojbenu identifikaciju.
Na temelju razmatranja svih činjeničnih i pravnih pitanja, Sud je ocijenio tužbeni zahtjev tužitelja osnovanim.
Člankom 47. stavak 9. Zakona o elektroničkim komunikacijama (»Narodne novine« broj: 73/08., 90/11. – dalje u tekstu: ZEK) propisano je da su operatori javno dostupnih telefonskih usluga obvezni, u svrhu ostvarivanja dostupnosti podataka iz javnih imenika pretplatnika, udovoljiti svim opravdanim zahtjevima krajnjih korisnika usluga, osoba koje obavljaju djelatnost davanja obavijesti (informacija) o brojevima pretplatnika i osoba koje obavljaju djelatnost izdavanja javnih imenika pretplatnika, za dostavu podataka o pretplatnicima u prikladnom obliku, u skladu s načelima objektivnosti, transparentnosti, nepristranosti, nediskriminacije i troškovne usmjerenosti. U svrhu osiguravanja ispunjenja ove obveze na odgovarajući se način primjenjuju odredbe članka 56., 58., 59., 61. i 62. ovoga Zakona.
Člankom 4. stavak 1. Pravilnika o imeniku i službi davanja obavijesti o pretplatnicima (»Narodne novine« broj: 23/09. – dalje u tekstu: Pravilnik) propisano je da su sukladno odredbama Zakona, operatori javno dostupnih telefonskih usluga obvezni odabranom davatelju sveobuhvatnog imenika svih pretplatnika omogućiti pristup podacima o pretplatnicima, u skladu s načelima nepristranosti, nediskriminacije i troškovne usmjerenosti, u standardnom formatu kako je navedeno u stavku 3. ovog članka, te sukladno mehanizmu, periodičnosti i vremenu definiranom u stavku 5. ovog članka, podložno isključivo pristanku svakog navedenog pretplatnika, kako je navedeno u članku 7. ovog pravilnika.
Stavkom 2. ovog članka Pravilnika propisano je da će standardni format za dostavu informacija o pretplatniku specificirati izabrani davatelj sveobuhvatnog imenika svih pretplatnika u dogovoru sa svim operatorima javno dostupnih telefonskih usluga. U slučaju bilo kakvog neslaganja oko specifikacija standardnog formata, Agencija će odlučiti o tim specifikacijama.
Stavkom 3. istog članka Pravilnika propisano je da standardni format mora obuhvatiti sljedeće podatke o pretplatniku:
– ime i prezime ili naziv za pravnu osobu,
– telefonski broj ili brojeve