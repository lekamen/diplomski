 dokazuje da je plinsko ulje propisno označeno.
II. KARTICA GORIVA
Kartica goriva
Članak 3.
(1) Karticu goriva korisnicima prava na potrošnju plinskog ulja obojanog plavom bojom u poljoprivredi izdaje Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja), a korisnicima prava u ribarstvu nadležno tijelo koje je izdalo povlasticu za ribolov ili povlasticu za uzgoj ribe i drugih morskih organizama (u daljnjem tekstu: povlasticu za uzgoj), odnosno povlasticu za akvakulturu.
(2) Kartica goriva smatra se javnom i zaštićenom ispravom i obrascem kao kartica za kontrolu potrošnje goriva posebnih namjena čiji se sadržaj, oblik, način zaštite i obvezna primjena posebno uređuje.
Izrada kartice goriva
Članak 4.
(1) Kartica goriva izrađuje se sukladno standardu ISO/IEC7810 od PVC materijala, formata ID1, veličine 85,6x53,98 mm, individualiziran sukladno standardu ISO/IEC 7813 te u uvjetima primjene standarda ISO/IEC 27001 potvrđen certifikatom.
(2) Prednja strana kartice iz stavka 1. ovoga članka otisnuta je horizontalno u bijeloj, zelenoj i tamnoplavoj boji, a poleđina u tamnoplavoj boji te sadrži magnetnu traku crne boje. Podaci se na kartici upisuju mehaničkim utiskivanjem.
Izgled kartice goriva
Članak 5.
(1) Na prednjoj strani kartice goriva iz članka 1. ovoga Pravilnika, od vrha prema dnu tiskan je sljedeći sadržaj:
1. Republika Hrvatska i grb Republike Hrvatske
2. logotip i naziv ministarstva nadležnog za poljoprivredu i ribarstvo
3. gorivo za poljoprivredu i ribarstvo
4. OIB korisnika prava
5. MIBPG/CFR broj
6. broj kartice goriva korisnika prava na potrošnju plinskog ulja obojanog plavom bojom za namjene u poljoprivredi, ribolovu, ribogojstvu i akvakulturi i
7. kratki naziv korisnika prava i oznaka ispostave Agencije za plaćanja, odnosno nadležnog tijela koje je izdalo povlasticu za ribolov ili povlasticu za uzgoj, odnosno povlasticu za akvakulturu.
(2) Na poleđini kartice iz stavka 1. ovoga članka nalazi se magnetna traka i tekst sljedećeg sadržaja: »Kartica je vlasništvo Ministarstva poljoprivrede. Molimo nalaznika kartice da ju uruči uredu Agencije za plaćanja u poljoprivredi, ribarstvu i ruralnom razvoju, ili najbližoj područnoj jedinici/ispostavi Ministarstva poljoprivrede, Uprave ribarstva ili najbližoj poslovnici FINE«.
Kartica goriva za namjene u poljoprivredi
Članak 6.
(1) Za namjene u poljoprivredi pravo na potrošnju plinskog ulja obojanog plavom bojom ostvaruju korisnici koji su u prethodnoj ili tekućoj godini pravovremeno podnijeli zahtjev za izravnu potporu sukladno Zakonu o poljoprivredi.
(2) Korisnici iz stavka 1. ovoga članka mogu ostvariti pravo na potrošnju plinskog ulja obojanog plavom bojom temeljem prijavljenih površina i/ili grla stoke u zahtjevu za izravnu potporu iz stavka 1. ovoga članka ili temeljem odabira paušalnog izračuna prava, i to u količinama utvrđenima u Prilogu 1 ovoga Pravilnika koji je njegov sastavni dio.
(3) Obračun odobrenih količina plinskog ulja obojanog plavom bojom za svaku godinu obavlja se na temelju načina obračuna prava iz stavka 2. ovoga članka koje je poljoprivredno gospodarstvo koristilo u prethodnoj godini.
(4) U slučaju da poljoprivredno gospodarstvo želi promijeniti način obračuna prava na potrošnju plinskog ulja obojanog plavom bojom iz stavka 2. ovoga članka, može u razdoblju od 1. siječnja do 28. veljače tekuće godine podnijeti zahtjev Agenciji za plaćanja.
(5) U slučaju promjene načina obračuna prava iz stavka 4. ovoga članka korisniku će se količine utrošene od 1. siječnja do trenutka promjene oduzeti od novo odobrenih količina.
(6) Korisnik koji se odlučio za obračun količina plinskog ulja obojanog plavom bojom temeljem prijavljenih površina i/ili grla stoke u zahtjevu za izravnu potporu iz stavka 2. ovoga članka može ostvariti dodatno pravo na potrošnju ukoliko je u tekućoj godini podnio zahtjev za izravnu potporu po površini, za mliječne krave, krave dojilje, rasplodne krmače, koze i ovce. Dodatno pravo ostvaruje se 