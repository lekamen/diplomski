 KOMPENZACIJU
Administrativna kontrola
Članak 8.
(1) Uprava ribarstva vrši administrativnu kontrolu Zahtjeva pri čemu utvrđuje pravovremenost i potpunost Zahtjeva te udovoljavanje uvjetima propisanim ovim Pravilnikom na temelju podataka iz službenih evidencija koje vodi Uprava ribarstva i dokumentacije dostavljene uz Zahtjev.
(2) Ukoliko se administrativnom kontrolom utvrdi da korisnik ne ispunjava u potpunosti uvjet propisan člankom 5. stavkom 1. podstavkom 3. ovoga Pravilnika vezan uz dostavu podataka o ulovu na propisanom obrascu i u propisanom roku za obračunsko razdoblje za koje se podnosi Zahtjev, ukupni odobreni iznos tržišne kompenzacije u skladu s dostavljenim računima/otpremnicama, umanjit će se za iznos tržišne kompenzacije obračunat za količinu ulova prikazanu u očevidnicima/izvješćima koji su dostavljeni izvan propisanog roka. Vrijednost tržišne kompenzacije koja se umanjuje od ukupno obračunatog odobrenog iznosa utvrđivat će se po prosječnim cijenama.
(3) Ukoliko se administrativnom kontrolom utvrdi da cjelokupan evidentirani ulov korisnika za razdoblje za koje se podnosi Zahtjev nije u skladu s odredbama iz članka 5. stavka 1. podstavka 3. ovoga Pravilnika, podneseni Zahtjev neće se uputiti u daljnju obradu definiranu stavkom 6. ovoga članka.
(4) Za nepotpune, ali pravovremeno podnesene Zahtjeve od korisnika se Zahtjevom za dopunu traži dostavljanje dodatne dokumentacije, obrazloženje, tumačenje ili ispravak podataka potrebnih za dovršenje administrativne kontrole Zahtjeva.
(5) Korisnik je dužan zatraženu dopunu iz stavka 2. ovoga članka dostaviti preporučenom poštom s povratnicom u roku od sedam kalendarskih dana od dana zaprimanja Zahtjeva za dopunu.
(6) Potpuni i pravovremeno dopunjeni Zahtjevi ulaze u daljnju obradu te se vrši njihov konačni obračun i izrađuje tablični prikaz.
Neudovoljavanje uvjetima za dodjelu tržišne kompenzacije
Članak 9.
(1) Neudovoljavanje uvjetima za dodjelu tržišne kompenzacije podrazumijeva:
a) neispunjavanje uvjeta propisanih ovim Pravilnikom;
b) namjerno davanje krivih podataka u Zahtjevu;
c) nepravovremeno dostavljeni i nepravovremeno dopunjeni Zahtjevi.
(2) Zahtjevi koji ne udovoljavaju uvjetima propisanim ovim Pravilnikom ne ulaze u daljnju obradu propisanu člankom 8. stavkom 6. ovoga Pravilnika i korisnicima se ne isplaćuje potpora.
Isplata tržišne kompenzacije
Članak 10.
(1) Nakon završene administrativne obrade Zahtjeva Uprava ribarstva izrađuje nalog za isplatu te isti, uz tablični prikaz svih korisnika, dostavlja Agenciji za plaćanja koja vrši isplatu prema korisnicima.
(2) Agencija za plaćanja vrši isplatu na račun korisnika te o izvršenim isplatama po korisnicima po utvrđenim razdobljima izvještava Upravu ribarstva slanjem izvješća o isplatama u elektronskom obliku u roku od petnaest dana nakon izvršene isplate.
(3) Ribarska zadruga dužna je u roku od petnaest dana od izvršene isplate od strane Agencije za plaćanja izvršiti isplatu tržišne kompenzacije svojim članovima.
Povrat sredstava
Članak 11.
(1) Ministarstvo poljoprivrede može zahtijevati povrat isplaćenih novčanih sredstava na temelju Odluke o povratu isplaćenih sredstava, i to u slučaju:
a. administrativne pogreške,
b. nepravilnosti utvrđene inspekcijskim nadzorom.
(2) Odluka o povratu iz stavka 1. ovoga članka je konačna.
(3) Na temelju Odluke o povratu isplaćene potpore korisnik je dužan izvršiti povrat sredstava u roku od 30 kalendarskih dana od dana primitka Odluke na žiro račun koji je naveden u Odluci.
(4) Ukoliko korisnik nije izvršio povrat sredstava iz stavka 3. ovoga članka, Uprava ribarstva će prilikom administrativne kontrole obračunati iznos za koji nije izvršen povrat kroz naredna obračunska razdoblja istog korisnika, do potpunog namirenja, ukoliko je isto moguće.
(5) U slučaju da se povrat ne može izvršiti u skladu sa stavkom 4. ovoga članka, na iznos koji podliježe povratu se nakon isteka roka iz stavka 3. ovoga članka obračunava zakonska zatezna kamata.
(6) U slučaju nepoštivanja roka za povrat