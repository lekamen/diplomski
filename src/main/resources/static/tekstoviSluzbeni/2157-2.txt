 ročišta.
Općinski građanski sud u Zagrebu zatražio je dopisom (diplomatskim putem) od Ministarstva rada i socijalne politike Bosne i Hercegovine traženi podatak (iznos neto zarade osobe koja pruža pomoć i njegu drugim osobama u mjestu prebivališta podnositelja).
Podneskom od 20. travnja 2011. podnositelj je specificirao tužbeni zahtjev.
Na ročištu održanom 9. svibnja 2011. glavna rasprava je zaključena.
Na ročištu 17. svibnja 2011. sud je donio i objavio presudu broj: PN-2198/03-40 kojom je odbijen u cijelosti tužbeni zahtjev podnositelja.
Podnositelj je podnio žalbu protiv navedene presude 8. lipnja 2011.
Županijski sud u Zagrebu odbio je žalbu podnositelja i potvrdio presudu Općinskog građanskog suda u Zagrebu.
Podnositelj je 13. lipnja 2012. podnio reviziju Vrhovnom sudu Republike Hrvatske protiv presude Županijskog suda u Zagrebu.
Vrhovni sud Republike Hrvatske je rješenjem broj: Rev-x 926/12-2 od 25. rujna 2013. usvojio reviziju podnositelja te ukinuo presude nižestupanjskih sudova i predmet vratio Općinskom građanskom sudu u Zagrebu na ponovno suđenje.
Podneskom od 13. svibnja 2014. podnositelj je specificirao tužbeni zahtjev.
Na ročištu održanom 11. lipnja 2014. proveden je dokaz saslušanjem vještaka te je tuženik pozvan da precizira dokazni prijedlog.
Općinski građanski sud u Zagrebu na temelju prijedloga podnositelja donio je rješenje broj: Pn-1125/14-53 od 14. srpnja 2014., kojim je određeno da će se provesti dokaz financijskim vještačenjem na okolnost visine naknade za tuđu pomoć i njegu u utuženom razdoblju koja je mogla biti pružena podnositelju u Bosni i Hercegovini od strane ustanove koja se bavi tuđom pomoći i njegom.
Na ročištu 15. svibnja 2015. sud je donio rješenje da se radi pokušaja mirnog rješenja spora ročište odgađa i zakazuje za dan 8. srpnja 2015.
PRAVO VAŽNO ZA USTAVNOSUDSKI POSTUPAK
3. Mjerodavno pravo sadržano je u članku 29. stavku 1. Ustava.
Ustavna tužba je osnovana.
4. Svoju odluku Ustavni sud obrazlaže sljedeće navedenim utvrđenjima.
4.1. DULJINA SUDSKOG POSTUPKA
Parnični postupak pokrenut je pred Općinskim građanskim sudom u Zagrebu (ranije Općinskim sudom u Zagrebu) 4. veljače 1993.
Duljina postupka uzima se u obzir od 5. studenoga 1997., kad je Zakonom o potvrđivanju stupila na snagu, u odnosu na Republiku Hrvatsku, Konvencija za zaštitu ljudskih prava i temeljnih sloboda i Protokoli broj 1, 4, 6, 7 i 11 uz Konvenciju za zaštitu ljudskih prava i temeljnih sloboda (»Narodne novine – Međunarodni ugovori« broj 18/97., 6/99. – pročišćeni tekst, 8/99. – ispravak, u daljnjem tekstu: Konvencija). Protokol broj 12 na snazi je u odnosu na Republiku Hrvatsku od 1. travnja 2005. (Zakon o potvrđivanju Protokola broj 12 uz Konvenciju za zaštitu ljudskih prava i temeljnih sloboda, »Narodne novine – Međunarodni ugovori« broj 14/02. i Objava o stupanju na snagu Protokola broj 12 uz Konvenciju za zaštitu ljudskih prava i temeljnih sloboda, »Narodne novine – Međunarodni ugovori« broj 9/05.), a Protokol broj 13 od 1. srpnja 2003. (Zakon o potvrđivanju Protokola broj 13 uz Konvenciju za zaštitu ljudskih prava i temeljnih sloboda, o ukidanju smrtne kazne u svim okolnostima, »Narodne novine – Međunarodni ugovori« broj 14/02. i Objava o stupanju na snagu Protokola broj 13 uz Konvenciju za zaštitu ljudskih prava i temeljnih sloboda, »Narodne novine – Međunarodni ugovori« broj 13/03.).
U članku 6. stavku 1. Konvencije jamči se svakome pravo da, radi utvrđivanja njegovih prava i obveza građanske naravi ili u slučaju podizanja optužnice za kazneno djelo protiv njega, zakonom ustanovljeni neovisni i nepristrani sud u razumnom roku ispita njegov slučaj.
Ustavni sud utvrđuje da je nakon stupanja na snagu Zakona o potvrđivanju Konvencije pa do dana donošenja ove odluke postupak trajao sedamnaest (17) godina, deset (10) mjeseci i dvanaest (12) dana.
4.2. POSTUPANJE NADLEŽNOG SUDA
U konkretnom slučaju parnični postupak se najprije vodio pred Općinskim građanskim sudom u Zagrebu (ranije Općinskim sudom u Zagrebu).