 ugovora o zakupu poslovnog prostora i ugovora o poslovnoj suradnji u vrijeme trajanja zakupa poslovnog prostora, te ugovora o poslovnoj suradnji s distributerima, kao dokaz izvršenja mjera i uvjeta iz točke 1. izreke.
Rok izvršenja: petnaest (15) dana od dana izvršenja mjera i uvjeta iz točke 1. izreke.
4. Predložene mjere, uvjeti i rokovi iz točke 1. izreke ovoga rješenja ovim rješenjem postaju obvezni za poduzetnika Mirnovec pirotehnika d.o.o., sa sjedištem u Samoboru, Mirnovec 20.
5. Utvrđuje se da, nakon ispunjenja naloga iz točke 3. izreke ovoga rješenja, nema uvjeta za daljnje vođenje postupka protiv poduzetnika Mirnovec pirotehnika d.o.o., sa sjedištem u Samoboru, Mirnovec 20, u ovom predmetu.
6. Ako Agencija za zaštitu tržišnog natjecanja utvrdi da se poduzetnik ne pridržava utvrđenih mjera, uvjeta i rokova iz točke 1., odnosno naloga iz točke 3. izreke ovoga rješenja, takvo postupanje smatrat će se povredom Zakona o zaštiti tržišnog natjecanja, što će se utvrditi posebnim rješenjem kojim će se izreći i upravno-kaznena mjera.
7. Mirnovec pirotehnika d.o.o., sa sjedištem u Samoboru, Mirnovec 20, obveznik je plaćanja upravne pristojbe u iznosu od 35.000,00 kuna. Upravna pristojba uplaćuje se u korist Državnog proračuna Republike Hrvatske.
Rok izvršenja: osam (8) dana od dana dostave ovoga rješenja.
8. Ovo rješenje bit će objavljeno u »Narodnim novinama«, kao i na internetskoj stranici Agencije.
Obrazloženje
1. Pokretanje postupka utvrđivanja narušavanja tržišnog natjecanja
Agencija za zaštitu tržišnog natjecanja (dalje: Agencija) je na temelju članka 38. stavka 1. i članka 39. Zakona o zaštiti tržišnog natjecanja (»Narodne novine«, brojevi: 79/09 i 80/13; dalje: ZZTN), zaključkom klase: UP/I 034-03/2014-01/023, urbroja: 580-09/64-2015-018 od 15. travnja 2015., po službenoj dužnosti, pokrenula postupak protiv poduzetnika Mirnovec pirotehnika d.o.o., sa sjedištem u Samoboru, Mirnovec 20 (dalje: Mirnovec pirotehnika), radi utvrđivanja predstavljaju li određene odredbe ugovora o zakupu i ugovora o poslovnoj suradnji u vrijeme trajanja zakupa poslovnog prostora koje je Mirnovec pirotehnika sklapala s drugim poduzetnicima, te određene odredbe Ugovora o poslovnoj suradnji koje je Mirnovec pirotehnika sklapala sa svojim distributerima, narušavanje tržišnog natjecanja u smislu članka 8. ZZTN-a koje uređuje zabranjene sporazume.
Povod pokretanju navedenog postupka bila je inicijativa poduzetnika Jorge pirotehnika d.o.o, sa sjedištem u Križevcima Nikole Tesle 65 (Jorge pirotehnika), i Weco pirotehnika d.o.o. Omišalj, Bjažinov 3 (dalje: Weco pirotehnika), od 27. listopada 2014., u smislu članka 37. ZZTN-a.
U predmetnoj upravnoj stvari, riječ je o ugovorima o zakupu poslovnog prostora i ugovorima o poslovnoj suradnji za vrijeme trajanja zakupa poslovnog prostora, koje je Mirnovec pirotehnika sklapala na razdoblje od sedam ili više godina, s poduzetnicima, koji, u ime i za račun Mirnovec pirotehnike izvršavaju uslugu prodaje pirotehničkih sredstava Mirnovec pirotehnike, u razdoblju od 15. prosinca do 31. prosinca, u poslovnom prostoru koji navedeni poduzetnici kao zakupodavci daju tom poduzetniku u zakup za razdoblje od 1. prosinca tekuće, do 15. siječnja iduće godine.
Ugovori o zakupu i ugovori o poslovnoj suradnji za vrijeme trajanja zakupa, kao tipski ugovori Mirnovec pirotehnike, sadrže odredbe koje zakupodavca ograničavaju u poslovanju s drugim poduzetnicima kao i u obavljanju samostalne djelatnosti prodaje pirotehničkih sredstava nakon raskida ugovora, a u razdoblju na koje je ugovor bio prvobitno sklopljen.
Riječ je o odredbi članka 8. Ugovora o zakupu poslovnog prostora, kojim Mirnovec pirotehnika kao zakupnik, zabranjuje zakupodavcu koji je raskinuo ugovor, obavljanje predmetne djelatnosti u istom prostoru, u razdoblju u kojem je stvarno trebao trajati ugovorni odnos. Osim navedene zabrane, isti članak uređuje i obvezu zakupodavca koji ishodi potrebne dozvole i rješenja za samostalno obavljanje prodaje pirotehničkih