64 10.06.2015 Zakon o izmjenama i dopunama Zakona o zakupu i kupoprodaji poslovnoga prostora
HRVATSKI SABOR
1223
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENAMA I DOPUNAMA ZAKONA O ZAKUPU I KUPOPRODAJI POSLOVNOGA PROSTORA
Proglašavam Zakon o izmjenama i dopunama Zakona o zakupu i kupoprodaji poslovnoga prostora, koji je Hrvatski sabor donio na sjednici 29. svibnja 2015. godine.
Klasa: 011-01/15-01/49
Urbroj: 71-05-03/1-15-2
Zagreb, 2. lipnja 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENAMA I DOPUNAMA ZAKONA O ZAKUPU I KUPOPRODAJI POSLOVNOGA PROSTORA
Članak 1.
U Zakonu o zakupu i kupoprodaji poslovnoga prostora (»Narodne novine«, br. 125/11.) u članku 6. stavak 3. mijenja se i glasi:
»(3) Iznimno od odredbe stavka 1. ovoga članka, zakupodavac je dužan sadašnjem zakupniku poslovnoga prostora koji u potpunosti ispunjava obveze iz ugovora o zakupu, ili na zahtjev zakupnika, najkasnije 60 dana prije isteka roka na koji je ugovor sklopljen, dati pisanu ponudu za sklapanje novog ugovora o zakupu na određeno vrijeme – ne dulje od pet godina, osim ako mu je taj poslovni prostor potreban za obavljanje njegove djelatnosti.«.
Iza stavka 3. dodaje se novi stavak 4. koji glasi:
»(4) Zakupnik može podnijeti zakupodavcu pisani zahtjev za davanje ponude iz stavka 3. ovoga članka najkasnije 90 dana prije isteka roka na koji je ugovor sklopljen.«.
U dosadašnjem stavku 4., koji postaje stavak 5., riječi: »u roku od 30 dana« zamjenjuju se riječima: »najkasnije 30 dana prije isteka roka na koji je ugovor sklopljen«.
U dosadašnjem stavku 5., koji postaje stavak 6., riječ: »Agencije« zamjenjuje se riječima: »Državnog ureda«.
U dosadašnjem stavku 6., koji postaje stavak 7., riječ: »Agencija« zamjenjuje se riječima: »Državni ured«.
Dosadašnji stavci 7., 8., 9. i 10. postaju stavci 8., 9., 10. i 11.
Članak 2.
U članku 33. stavak 1. mijenja se i glasi:
»(1) Poslovni prostor u vlasništvu Republike Hrvatske može se prodati sadašnjem zakupniku iz članka 2. stavka 1. ovoga Zakona, koji uredno ispunjava sve obveze iz ugovora o zakupu i druge financijske obveze prema Republici Hrvatskoj, pod uvjetima i u postupku propisanim ovim Zakonom i u skladu s uredbom koju će donijeti Vlada Republike Hrvatske, i to na temelju popisa poslovnih prostora koji su predmet kupoprodaje koji će sastaviti Državni ured za upravljanje državnom imovinom sukladno posebnom propisu, a koji će se javno objaviti.«.
U stavku 2. riječ: »Agencija« zamjenjuje se riječima: »Državni ured«.
U stavku 3. riječ: »Agenciji« zamjenjuje se riječima: »Državnom uredu«.
U stavku 4. riječ: »izvršava« zamjenjuje se riječju: »ispunjava«.
U stavku 7. iza riječi: »financijske obveze prema« dodaju se riječi: »Republici Hrvatskoj i«.
U podstavku 4. iza riječi: »koristio« dodaju se riječi: »na temelju zakupnog odnosa s Republikom Hrvatskom i jedinicom lokalne i područne (regionalne) samouprave,«.
U stavku 8. broj: »4.« zamjenjuje se brojevima: »2. i 5.«, a iza riječi: »valjanost« dodaju se riječi: »i koji zakupni odnos je trajao neprekidno najmanje pet godina«.
Članak 3.
U članku 37. riječ: »Agenciji« zamjenjuje se riječima: »Državnom uredu«.
Članak 4.
U članku 38. stavku 1. riječ: »Agencija« zamjenjuje se riječima: »Državni ured«.
Članak 5.
U članku 39. riječ: »Agencija« zamjenjuje se riječima: »Državni ured«.
Članak 6.
U članku 40. stavak 2. briše se.
Članak 7.
U članku 42. stavku 1. riječi: »i članka 40. stavka 2.« brišu se.
PRIJELAZNE I ZAVRŠNE ODREDBE
Članak 8.
(1) Državni ured za upravljanje državnom imovinom će za poslovne prostore u vlasništvu Republike Hrvatske u roku od 30 dana od stupanja na snagu ovoga Zakona dati pisanu ponudu za sklapanje novog ugovora o zakupu na određeno vrijeme – ne dulje od pet godina:
− zakupniku kojem je prestao ugovor o zakupu sklopljen s Republikom Hrvatskom javnim natječajem, a nije mu ponuđeno sklapanje novog ugovora o zakupu sukladno odredbi članka 6. stavka 3. Zakona o zakupu i