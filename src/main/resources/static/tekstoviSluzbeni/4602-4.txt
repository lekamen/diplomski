 obavljenoj uplati upravne pristojbe, dostaviti Agenciji žurno, a najkasnije u roku od osam (8) dana, s pozivom na poslovni broj klase: UP/I 034-03/15-01/029.
U slučaju da obveznik uplate upravne pristojbe ne izvrši uplatu upravne pristojbe u ostavljenom roku, Agencija će po proteku roka, sukladno članku 10. stavku 2. Zakona o upravnim pristojbama, od nadležne Porezne uprave zatražiti prisilnu naplatu upravne pristojbe.
Slijedom iznijetoga, Agencija je na temelju odluke Vijeća odlučila kao u točki VI. izreke ovog rješenja.
Sukladno odredbi članka 59. stavka 2. ZZTN-a, a u svezi s člankom 58. stavkom 1. točkom 9. ZZTN-a, ovo će rješenje biti objavljeno u »Narodnim novinama«, dok će se prema članku 59. stavku 3. ZZTN-a ono objaviti i na mrežnim stranicama Agencije.
Stoga je Agencija, na temelju odluke Vijeća, odlučila kao u točki VII. izreke ovog rješenja.
UPUTA O PRAVNOM LIJEKU
Protiv ovoga rješenja nije dopuštena žalba, ali nezadovoljna stranka može tužbom pokrenuti upravni spor pred Visokim upravnim sudom Republike Hrvatske u roku od trideset (30) dana od dana dostave ovog rješenja.
Klasa: UP/I 034-03/15-01/029
Urbroj: 580-10/63-2016-015
Zagreb, 15. rujna 2016.
Predsjednik Vijeća za zaštitu tržišnog natjecanja Mladen Cerovac, mag. iur., v. r.
