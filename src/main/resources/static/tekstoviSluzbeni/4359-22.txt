namjenskih zadaća određenog tipa vojnih zrakoplova i Uputom za dežurni borbeni dvojac.
(3) Presretanje zrakoplova uređuje se Sporazumom o provedbi letova presretanja zrakoplova između Ministarstva obrane i pružatelja usluga u zračnoj plovidbi.
Let za gašenje požara
Članak 146.
Letovi za gašenje požara provode se u VMC-u danju u skladu s Uputom za uporabu vojnih zrakoplova u gašenju požara, Uputom za provedbu namjenskih zadaća određenog tipa vojnog zrakoplova i sporazumom između Ministarstva obrane i Državne uprave za zaštitu i spašavanje.
Let iznad vodene površine
Članak 147.
Za provedbu letačkih zadaća iznad vodene površine bez vizualnog kontakta s kopnenom površinom, zapovjednik vojnog zrakoplova mora biti osposobljen i u trenaži za instrumentalno letenje.
Probni let
Članak 148.
(1) Probni let je let za provjeru funkcionalne ispravnosti serijskih zrakoplova nakon izvršenih preventivnih ili korektivnih radova u održavanju nakon kojih je propisan probni let.
(2) Probni let provodi probni pilot.
(3) Probni let provodi se u skladu s Programom održavanja i listom probnog leta za određeni tip vojnog zrakoplova.
(4) Iznimno od stavka 2. ovoga članka, u probnom letu vojnih zrakoplova višesjeda smiju sudjelovati i vojni letači koji nisu osposobljeni za provedbu probnih letova ukoliko je zbog prirode leta probnom pilotu neophodna pomoć u probnom letu, a pri tome vojnim zrakoplovom tijekom leta upravlja isključivo probni pilot.
Pokusni let
Članak 149.
(1) Pokusni let je let za ispitivanje ponašanja prototipova zrakoplova, naoružanja, uređaja ili nestandardne-neserijske opreme radi utvrđivanja njihove tehničke i funkcionalne ispravnosti.
(2) Pokusni let provodi pokusni pilot.
Let u svrhu izvođenja padobranskih skokova
Članak 150.
(1) Vojni zrakoplov može se koristiti za provedbu padobranskih skokova ako je opremljen za tu namjenu u skladu s posebnim propisima te ako je posada vojnog zrakoplova osposobljena za provedbu takve zadaće.
(2) Izvođenje padobranskih skokova provodi se u skladu s Pravilnikom o vojnom padobranstvu.
(3) Uporaba vojnih zrakoplova za izvođenje padobranskih skokova padobranaca koji nisu pripadnici Oružanih snaga uređuje se ugovorom s Ministarstvom obrane.
Let sa zračnom metom
Članak 151.
(1) Let sa zračnom metom provodi se radi uvježbavanja gađanja ili raketiranja ciljeva u zraku iz vojnoga zrakoplova ili s površine.
(2) Vrsta zračne mete mora odgovarati letnim osobinama i taktičko-tehničkim sposobnostima aviona koji vuče zračnu metu i vojnog zrakoplova koji provodi gađanje ili raketiranje, odnosno sposobnostima sredstava kojima se zračna meta gađa ili raketira sa površine.
(3) Udaljenost između zračne mete i aviona koji vuče zračnu metu, način i postupci posade vojnog zrakoplova koji vuče zračnu metu, sredstvo s kojim se gađa ili raketira zračna meta, te organizacija, osiguranje i mjere sigurnosti djelovanja na poligonu utvrđuju se Elaboratom vojnog poligona i Uputom za provedbu namjenskih zadaća određenog tipa vojnog zrakoplova.
Članak 152.
(1) Kada se gađanje ili raketiranje ciljeva u zraku provodi iz drugoga vojnog zrakoplova, zapovjednik vojnog zrakoplova koji vuče zračnu metu ujedno je voditelj djelovanja te ima i sljedeće dužnosti:
– nadzire položaj i mjesto vojnih zrakoplova u zračnom prostoru u području gađanja ili raketiranja i pratiti meteorološke uvjete
– odobrava početak i prekid gađanja ili raketiranja
– zabranjuje gađanje ili raketiranje posadi koja nema dvosmjernu radiokomunikaciju i posadi koja ugrožava sigurnost letenja
– ako se zračna meta otkine, izvješćuje nadležnu kontrolu zračnog prometa ili osobu ovlaštenu za navođenje vojnog zrakoplova o mjestu pada mete.
(2) Vuča i odbacivanje zračne mete na kontroliranom aerodromu i unutar CTR-a može se obavljati samo uz prethodnu koordinaciju s nadležnom kontrolom zračnog prometa.
(3) Ako se gađanje ili raketiranje zračne mete provodi s površine, voditelj djelovanja je zapovjednik postrojbe koja provodi gađanje ili raketiranje, a posada zrakoplova koji