 suda Republike Hrvatske od 30. studenoga 2011. poništeno kao nezakonito, a u nastavku postupka je i doneseno osporeno rješenje uvažavajući navedene primjedbe i pravno shvaćanje u toj presudi. Stoga ni tvrdnja tužitelja da su egzistentna dva različita rješenja tuženika nije točna jer ranije poništeno rješenje više ne proizvodi pravne učinke.
Navodeći te i druge razloge zainteresirani konačno zaključuje da je tuženik donio odluku temeljem pravilno utvrđenog činjeničnog stanja te uz pravilnu primjenu materijalnog prava pri čemu nije povrijedio pravila postupka, zbog čega predlaže Visokom upravnom sudu Republike Hrvatske da na temelju odredbe članka 57. Zakona o upravnim sporovima u cijelosti odbije tužbeni zahtjev tužitelja kao neosnovan.
Sukladno odredbi članka 6. Zakona o upravnim sporovima (»Narodne novine« 20/10., 143/12. i 152/14.) odgovor na tužbu tuženika i zainteresirane osobe dostavljen je tužitelju, koji se na iste nije očitovao.
Tužbeni zahtjev nije osnovan.
Odlučujući o zakonitosti osporenog akta u granicama tužbenog zahtjeva, Sud je nakon razmatranja svih pravnih i činjeničnih pitanja, kao i dokaza na kojima je utemeljeno osporeno rješenje, ocijenio da tuženik istom nije povrijedio zakon na štetu tužitelja.
Predmetno rješenje je doneseno u izvršenju presude Upravnog suda Republike Hrvatske, broj: Us-13551/2009-5 od 30. studenoga 2011., kojom je poništeno ranije rješenje tuženika klasa: UP/I-344-01/09-01/2126, urbroj: 376-11-09-05 od 28. listopada 2009., donesenog u postupku provedenom temeljem članka 20. Zakona o elektroničkim komunikacijama (»Narodne novine« 73/08.).
Tijekom postupka se tužitelj očitovao podneskom od 23. siječnja 2012. da i nadalje ostaje kod svih ranije iznesenih navoda te da ima zakonske osnove da se usvoji njegov zahtjev.
Također je i zainteresirani HT dana 6. veljače 2012. dostavio podnesak uz očitovanje da ostaje kod svih ranije iznesenih navoda.
Djelomičnim rješenjem tuženika od 26. siječnja 2009. regulirano je smanjenje cijena usluga HT-a iz njegove Standardne ponude za usluge međusobnog povezivanja s drugim operatorima te među ostalim HT-u naloženo smanjenje cijena za usluge terminiranja prometa, uslugu pristupa uslugama s dodanom vrijednosti (060) i uslugu pristupa 0800 usluzi te je nedvojbeno utvrđeno da je HT tražene izmjene cijena ugradio u svoju standardnu ponudu na koju je potom tuženik i dao suglasnost.
Također nije sporno da su u ugovoru o međusobnom povezivanju sklopljenom 2005. tužitelj i HT imali ugovorenu primjenu načela reciprociteta prema kojoj izmjena cijena usluga HT-a koje su regulirane standardnom ponudom, automatski povlači za sobom i izmjenu cijena istih usluga koje tužitelj pruža HT-u te se pobliže navodi sadržaj mjerodavne odredbe članka 1. stavka 3. Ugovora o međusobnom povezivanju između HT-a i tužitelja.
Nakon donošenja djelomičnog rješenja od 26. siječnja 2009. tužitelj je pokušao s HT-om riješiti sporno pitanje recipročne primjene izmjena cijena HT-a i na cijene svojih usluga, ali to nije uspio. Također je tuženik na zahtjev tužitelja dana 13. svibnja 2009. donio stručno mišljenje u kojem se pojašnjava da se djelomično rješenje od 26. siječnja 2009. odnosi samo i isključivo na HT, jer je izrada standardne ponude njegova zakonska obveza kao operatora sa značajnom tržišnom snagom te u smjeru treba biti i nužna izmjena postojećih ugovora o međusobnom povezivanju.
Konačno navodi se u osporenom rješenju da je sporno razdoblje započelo teći 1. ožujka 2009. od kada je započela primjena izmijenjenih cijena HT-a za usluge međupovezivanja te je to trajalo do 31. prosinca 2009. nakon čega se na usluge međupovezivanja primjenjuju cijene uređene temeljem odluke tuženika od 17. srpnja 2009., donesene na temelju provedene analize tržišta završavanja (terminacije) poziva u određenu javnu komunikacijsku mrežu koje se pruža na fiksnoj lokaciji (nadalje: Odluka o analizi mjerodavnog tržišta), a koje su utemeljene na načelu asimetrije u korist tzv. alternativnih operatora.
Na temelju