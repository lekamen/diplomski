107 07.10.2015 Pravilnik o obveznoj dostavi podataka u sektoru mlijeka i mliječnih proizvoda
MINISTARSTVO POLJOPRIVREDE
2087
Na temelju članka 8. stavka 2., članka 52. stavaka 8. i 9. i članka 58. stavka 6. Zakona o poljoprivredi (»Narodne novine« broj 30/15), ministar poljoprivrede donosi
PRAVILNIK
O OBVEZNOJ DOSTAVI PODATAKA U SEKTORU MLIJEKA I MLIJEČNIH PROIZVODA
I. OPĆE ODREDBE
Članak 1.
(1) Ovim se Pravilnikom propisuju posebna pravila obvezne dostave podataka o količinama sirovog kravljeg mlijeka (u daljnjem tekstu: mlijeko) u sektoru mlijeka i mliječnih proizvoda.
(2) Za potrebe provedbe postupaka dostave podataka o isporučenim količinama mlijeka prvom otkupljivaču, ovim Pravilnikom se utvrđuju specifične odredbe u smislu Provedbene uredbe Komisije (EU) br. 1097/2014 оd 17. listopada 2014. o izmjeni Uredbe (EU) br. 479/2010 u pogledu obavijesti država članica u sektoru mlijeka i mliječnih proizvoda (SL L 300, 18. 10. 2014.) (u daljnjem tekstu: Provedbena uredba Komisije (EU) br. 1097/2014) i Uredbe (EU) br. 1308/2013 Europskog parlamenta i Vijeća od 17. prosinca 2013. o uspostavljanju zajedničke organizacije tržišta poljoprivrednih proizvoda i stavljanju izvan snage uredbi Vijeća (EEZ) br. 922/72, (EEZ) br. 234/79, (EZ) br. 1037/2001 i (EZ) br. 1234/2007 (SL L 347, 20. 12. 2013) (u daljnjem tekstu: Uredba (EU) br. 1308/2013).
Članak 2.
Pojedini pojmovi u smislu ovoga Pravilnika imaju sljedeće značenje:
1) prvi otkupljivač – definicija u smislu ovoga Pravilnika ima jednako značenje kao definicija korištena u članku 151. Uredbe (EU) br. 1308/2013.
2) isporuka mlijeka – svaka isporuka mlijeka, koja ne uključuje druge mliječne proizvode, od proizvođača prvom otkupljivaču, bez obzira obavlja li prijevoz mlijeka proizvođač, otkupljivač ili treća strana.
3) proizvođač – nositelj poljoprivrednog gospodarstva, fizička ili pravna osoba s prebivalištem ili sjedištem u Republici Hrvatskoj koji proizvodi i prodaje mlijeko i/ili mliječne proizvode.
4) izravna prodaja – svaki oblik prodaje ili prijenosa mlijeka i/ili mliječnih proizvoda od proizvođača izravno potrošaču, kao i bilo koja druga prodaja mliječnih proizvoda koju obavlja proizvođač.
II. DOSTAVA PODATAKA
Obveze prvog otkupljivača
Članak 3.
(1) Prvi otkupljivač je obveznik dostave Agenciji za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja):
– izvješća koje sadrži točan podatak o ukupnim količinama mlijeka koje su mu isporučene od proizvođača mlijeka iz područja Europske unije u prethodnom mjesecu, sukladno članku 151. Uredbe (EU) br. 1308/2013 i
– izvješća koje sadrži točan popis proizvođača s područja Republike Hrvatske s pripadajućim OIB-om i jedinstvenim matičnim identifikacijskim brojem poljoprivrednika te podatke o količinama koje su mu isporučene po proizvođaču u prethodnom mjesecu.
(2) Za količine mlijeka iz stavka 1. podstavka 1. ovoga članka potrebno je navesti zemlju podrijetla mlijeka i ukupnu količinu mlijeka prema zemlji podrijetla.
Članak 4.
(1) Izvješće iz članka 3. stavka 1. podstavka 1. ovoga Pravilnika nalazi se u Prilogu I. A ovoga Pravilnika.
(2) Izvješće iz članka 3. stavka 1. podstavka 2. ovoga Pravilnika nalazi se u Prilogu I. B ovoga Pravilnika.
(3) Rok za dostavu izvješća iz članka 3. ovoga Pravilnika je petnaesti dan u mjesecu za prethodni mjesec.
(4) Izvješća iz članka 3. ovoga Pravilnika dostavljaju se Agenciji za plaćanja putem web-aplikacije ili na drugi način koji odredi Agencija za plaćanja i objavi na svojim mrežnim stranicama.
Obveze proizvođača mlijeka
Članak 5.
(1) Proizvođač mlijeka koji isporučuje mlijeko prvom otkupljivaču koji ima sjedište izvan područja Republike Hrvatske obveznik je dostave izvješća koje sadrži točan podatak o ukupnim količinama mlijeka koje je isporučio tim otkupljivačima.
(2) Izvješće iz stavka 1. ovoga članka podnosi se Agenciji za plaćanja, a nalazi se u Prilogu II. ovoga Pravilnika.
(3) Rok za dostavu izvješća iz stavka 1. ovoga članka je petnaesti dan u mjesecu za