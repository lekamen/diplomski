 financijske izvještaje za svaku godinu od osnivanja, a ukoliko navedeni financijski izvještaji podliježu obvezi revizije prilažu se revidirani financijski izvještaji,
d) ako je od zadnjeg godišnjeg financijskog izvještaja prošlo više od 9 mjeseci, financijske izvještaje za tekuću godinu,
e) dokaz o osiguranim sredstvima za stjecanje kvalificiranog udjela te opis načina, odnosno izvor financiranja,
f) izjavu da nije otvoren stečajni postupak ili pokrenut postupak predstečajne nagodbe nad namjeravanim stjecateljem,
g) kada je to primjenjivo, mišljenja ili suglasnosti nadležnog tijela iz države članice ili treće države o namjeravanom stjecatelju i namjeravanom stjecanju,
h) izjavu o ispunjavanju uvjeta propisanih člankom 9. ovog Pravilnika i člankom 27. Zakona,
i) potvrdu o plaćanju administrativne pristojbe i naknade,
j) drugu dokumentaciju na zahtjev Agencije.
(2) Fizička osoba kao namjeravani stjecatelj, uz zahtjev za izdavanje odobrenja za stjecanje ili povećanje kvalificiranog udjela UAIF-a dužna je priložiti:
a) presliku osobne iskaznice ili putovnice, odnosno za stranog državljanina presliku osobne iskaznice ili putne isprave izdane temeljem odredaba Zakona o strancima (»Narodne novine« broj 130/2011 i 74/13),
b) životopis namjeravanog stjecatelja, koji uključuje popis svih pravnih osoba u kojima je bio ili je još uvijek zaposlen, član uprave ili nadzornog odbora, prokurist te u kojima je bio ili je još uvijek imatelj kvalificiranog udjela,
c) uvjerenje da se protiv namjeravanog stjecatelja ne vodi kazneni postupak, ne starije od 3 mjeseca (za stranca uvjerenje nadležnog tijela zemlje čiji je državljanin),
d) izjavu da se protiv namjeravanog stjecatelja ne vodi prekršajni postupak, odnosno da nije prekršajno osuđen za prekršaj koji predstavlja grubo ili trajno kršenje propisa iz nadležnosti Agencije, Hrvatske narodne banke ili srodnih nadzornih tijela iz Republike Hrvatske, država članica ili trećih država,
e) izjavu da protiv namjeravanog stjecatelja nije pokrenuta istraga odnosno da se ne vodi kazneni postupak niti je pravomoćno osuđen za kaznena djela propisana Zakonom o tržištu vrijednosnih papira (»Narodne novine« broj 84/02 i 138/06), Zakonom o kaznenim djelima protiv tržišta kapitala (»Narodne novine« broj 152/08) i Zakonom o trgovačkim društvima (»Narodne novine« broj 111/93, 34/99, 121/99, 52/00, 118/03, 107/07, 146/08, 137/09, 152/11, 111/12, 144/12), te za sljedeća kaznena djela propisana Kaznenim zakonom (»Narodne novine« broj 125/11 i 144/12):
– kaznena djela protiv imovine (osim za kazneno djelo neovlaštene uporabe tuđe pokretne stvari i kazneno djelo oštećenja tuđe stvari), kod kojih se kazneni postupak pokreće po službenoj dužnosti,
– kaznena djela protiv čovječnosti i ljudskog dostojanstva,
– kaznena djela protiv gospodarstva,
– kaznena djela krivotvorenja,
– kaznena djela protiv službene dužnosti,
– kaznena djela protiv radnih odnosa i socijalnog osiguranja,
– kaznena djela iz Kaznenog zakona (»Narodne novine« broj 110/97, 27/98, 50/00, 129/00, 51/01, 111/03, 190/03 – odluka Ustavnog suda, 105/04, 84/05, 71/06, 110/07, 152/08 i 57/11) koja su u pravnom kontinuitetu s navedenim kaznenim djelima iz točke e) ovoga članka, a za stranu osobu izjavu da nije pokrenuta istraga odnosno da se ne vodi kazneni postupak niti je pravomoćno osuđena za djela koja po svom opisu i posljedicama odgovaraju navedenim kaznenim djelima,
f) popis osoba koje su u smislu Zakona u odnosu uske povezanosti s namjeravanim stjecateljem, te opis načina povezanosti,
g) dokaz o osiguranim sredstvima za stjecanje kvalificiranog udjela te opis načina, odnosno izvor financiranja,
h) izjavu o ispunjavanju uvjeta propisanih člankom 9. ovog Pravilnika i člankom 27. Zakona,
i) potvrdu o plaćanju administrativne pristojbe i naknade,
j) drugu dokumentaciju na zahtjev Agencije.
(3) Strane isprave iz ovog članka dostavljaju se prevedene na hrvatski jezik od strane ovlaštenog sudskog tumača, a strane isprave iz stavka 1. točke a) i g) ovoga članka i