
Nadležno tijelo može dopustiti stavljanje u promet označenih životinja koje ne ispunjavaju uvjete utvrđene u ovoj točki, ako se upućuju izravno na klanje u klaonicu na području Republike Hrvatske, što je prije moguće, bez da prolaze kroz njihove objekte, kako bi se spriječilo širenje bolesti. Klaonica mora osigurati potrebne uvjete da te životinje kad se dopreme do klaonice ne mogu doći u dodir s drugim životinjama te da se kolju odvojeno od drugih životinja,
b) trgovac mora, na temelju dokumenta koji prate životinju ili na temelju identifikacijskog broja ili oznake na životinji, voditi evidenciju ili bazu podataka te čuvati sljedeće podatke najmanje tri godine:
1. ime posjednika, mjesto podrijetla, datum kupnje, kategoriju, broj životinja i identifikacijske oznake goveda ili registracijski broj gospodarstva mjesta podrijetla ili stada iz kojeg potječu kupljene svinje,
2. broj registracije prijevoznika i/ili registracijsku oznaku kamiona koji prevozi životinje,
3. ime i adresu kupca i odredište životinja,
4. preslike plana puta i/ili serijski broj zdravstvenog certifikata ako je primjenjivo,
c) kad trgovac drži životinje u svojim prostorima dužan je osigurati da:
1. se osoblje odgovorno za životinje upozna s odredbama ovoga Pravilnika te da je obučeno za brigu o životinjama i njihovu dobrobit,
2. ako je potrebno, veterinarski inspektor/ovlašteni veterinar kontrolnog tijela redovito provodi kontrole i testove na životinjama i poduzima sve potrebne mjere radi sprječavanja širenja bolesti.
(2) Svi objekti i prostori koje odobreni trgovci koriste za obavljanje djelatnosti moraju biti registrirani i imati broj registracije izdan od nadležnog tijela te ispunjavati najmanje sljedeće uvjete:
a) biti pod kontrolom veterinarskog inspektora/ovlaštenog veterinara kontrolnog tijela;
b) biti smješteni na području koje ne podliježe zabranama ili ograničenjima u skladu s važećim propisima i/ili drugim propisima;
c) moraju imati:
1. odgovarajuće objekte s dovoljno kapaciteta, a posebno objekte za inspekciju i za izolaciju tako da se životinje mogu odvojiti u slučaju izbijanja zarazne bolesti,
2. odgovarajuće objekte za istovar i gdje je to potrebno, odgovarajući smještaj prikladnog standarda za životinje, za njihovo napajanje i ishranu i za svaki drugi potreban tretman, a objekti se moraju lako čistiti i dezinficirati,
3. odgovarajući prostor za prihvat stelje i stajskog gnojiva,
4. odgovarajući sustav za prikupljanje otpadnih voda;
d) moraju se prije uporabe čistiti i dezinficirati sukladno zahtjevima veterinarskog inspektora/ovlaštenog veterinara kontrolnog tijela.
(3) Nadležno tijelo može privremeno staviti izvan snage odobrenje u slučaju postupanja protivnog odredbama ovoga članka ili drugim odredbama ovoga Pravilnika ili odredbama drugih propisa koji se odnose na zdravstvena ograničenja. Odobrenje se može ponovno izdati kada nadležno tijelo utvrdi da trgovac u potpunosti udovoljava svim odredbama ovoga Pravilnika.
(4) Nadležno tijelo provodi redovne inspekcije u cilju utvrđivanja postupanja u skladu s odredbama ovoga članka.
(5) Nadležno tijelo vodi Upisnik trgovaca životinjama te sastavlja i ažurira popis odobrenih trgovaca i registriranih objekata koje koriste trgovci, uz naznaku brojeva odobrenja.
(6) Popis iz stavka 5. ovoga članka mora biti dostupan javnosti i državama članicama.
Članak 14.
(1) Nadležno tijelo može propisati sustav mreže nadzora, a navedeni sustav mora uključivati najmanje sljedeće podatke:
– stada,
– vlasnika ili drugu fizičku ili pravnu osobu odgovornu za gospodarstvo,
– ovlaštenog veterinara ili veterinarskog inspektora/ovlaštenog veterinara kontrolnog tijela odgovornog za gospodarstvo,
– ovlaštenu veterinarsku organizaciju,
– službene dijagnostičke laboratorije ili druge laboratorije koje je odobrilo nadležno tijelo,
– računalnu bazu podataka.
Veterinarski inspektori/ovlašteni veterinari kontrolnog tijela nadležni za klaonice i za odobrene sabirne centre povezuju se u sustav mreže nadzora.
(2) Glavni ciljevi