 podnijeti zasebni Zahtjev, ali isto mora biti razvidno iz obrasca Zahtjeva za tržišnu kompenzaciju te prateće dokumentacije.
Iznosi tržišne kompenzacije
Članak 6.
(1) Tržišna kompenzacija isplaćivat će se u slučaju podnošenja pojedinačnog Zahtjeva u iznosu od 12% od cijene riba i drugih morskih organizama te u slučaju podnošenja skupnog Zahtjeva putem ribarske zadruge u iznosu od 14% od cijene riba i drugih morskih organizama.
(2) Cijena iz stavka 1. ovoga članka utvrdit će se ili kao prosječna cijena riba i drugih morskih organizama ili će predstavljati cijenu iz dostavljenih računa za prodanu ribu i druge morske organizme.
(3) Prosječna cijena riba i drugih morskih organizama iz stavka 2. ovoga članka obračunavat će se iz svih prodajnih listova dostavljenih za određeno obračunsko razdoblje.
(4) Na svojim mrežnim stranicama Uprava ribarstva će u roku od 15 dana od isteka tekućeg obračunskog razdoblja objavljivati prosječne cijene iz tog razdoblja za ribe i druge morske organizme navedene u Obrascu III. ovoga Pravilnika.
(5) Korisnik u jednom obračunskom razdoblju podnosi Zahtjev isključivo na jedan od načina iz stavka 2. ovoga članka što mora jasno naznačiti u Zahtjevu.
(6) Ribarska zadruga prilikom podnošenja skupnog Zahtjeva potporu može ostvariti isključivo obračunom kroz prosječne cijene iz stavka 3. ovoga članka.
(7) Korisnik koji podnosi Zahtjev preko ribarske zadruge, može preko ribarske zadruge, čiji je član, u sklopu skupnog Zahtjeva zatražiti tržišnu kompenzaciju i za količinu koja nije prodana preko ribarske zadruge, ali ista mora biti obračunata u iznosu od 12% od prosječne cijene proizvoda za koji se dodjeljuje tržišna kompenzacija.
(8) U slučaju da se utvrdi da ukupni zatraženi iznos tržišne kompenzacije u nekom od obračunskih razdoblja premašuje iznos novčanih sredstava utvrđen Odlukom iz članka 4. ovog Pravilnika, isplata u tom obračunskom razdoblju vršit će se na način da će se svim korisnicima proporcionalno umanjiti iznos potpore na koju su ostvarili pravo temeljem ovog Pravilnika.
III. ZAHTJEV ZA TRŽIŠNU KOMPENZACIJU
Podnošenje Zahtjeva
Članak 7.
(1) Zahtjevi se podnose Upravi ribarstva za obračunsko razdoblje tekuće godine kako slijedi:
– za 1. godišnje obračunsko razdoblje (siječanj – ožujak), do 30. travnja;
– za 2. godišnje obračunsko razdoblje (travanj – lipanj), do 31. srpnja;
– za 3. godišnje obračunsko razdoblje (srpanj – rujan), do 31. listopada;
(2) Iznimno od stavka 1. ovog članka, za tržišnu kompenzaciju za 4. obračunsko razdoblje listopad – prosinac 2014. godine, Zahtjev se može podnijeti do 15. veljače 2015. godine.
(3) Pravo na tržišnu kompenzaciju podnositelji mogu ostvariti podnošenjem pojedinačnog Zahtjeva i/ili podnošenjem skupnog Zahtjeva putem ribarske zadruge priznate sukladno posebnom propisu.
(4) U slučaju podnošenja skupnog Zahtjeva putem ribarske zadruge, ribarska zadruga može podnijeti Zahtjev samo za svoje članove.
(5) Zahtjev se podnosi za vremenska razdoblja propisana stavkom 1. ovog članka putem propisanih obrazaca tiskanih uz ovaj Pravilnik koji čine njegov sastavni dio.
(6) Pojedinačni Zahtjev obuhvaća Obrazac I. i Obrazac III. koji su tiskani uz ovaj Pravilnik i čine njegov sastavni dio.
(7) Skupni Zahtjev uz obrasce iz stavka 6. ovog članka koji se dostavljaju za svakog člana ribarske zadruge, obuhvaća i Obrazac II. koji je tiskan uz ovaj Pravilnik i čini njegov sastavni dio.
(8) Uz skupni Zahtjev ribarska zadruga mora dostaviti popis članova ribarske zadruge ovjeren pečatom i žigom upravitelja ribarske zadruge.
(9) Kod podnošenja skupnog Zahtjeva, svi skupni obrasci moraju biti ispunjeni i dostavljeni i elektronski Upravi ribarstva.
(10) Uz ispunjene obrasce Zahtjeva, podnositelj prilaže račune, otpremnice i ostalu dokumentaciju putem koje se može utvrditi za koju količinu i vrstu ribe i drugih morskih organizama je podnositelj izvršio prodaju, i koja čini sastavni dio Zahtjeva.
IV. KONTROLA ZAHTJEVA ZA TRŽIŠNU KOMPENZACIJU
Administrativna kontrola
Članak 8.
(1) Uprava 