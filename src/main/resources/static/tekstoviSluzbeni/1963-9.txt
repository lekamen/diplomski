 poslati samo redak zaglavlja (primjer naziva datoteke: TSSP_03269817911_20150227_MBT_R.XML).
Oznaka datoteke jest »R« za prvu datoteku koja se šalje za određeni izvještajni datum ili »Ixx« (gdje je xx u rasponu 01 – 99) ako je riječ o datoteci slogova ispravaka. Datoteka slogova ispravaka u sebi obuhvaća storno slogove i slogove ispravka. Osim tih slogova, u datoteci ispravka mogu se pojaviti i redovni slogovi koji su pogreškom izostavljeni pri slanju redovne datoteke.
Datoteke koje se šalju na temelju naložene mjere HNB-a ili uz prethodni dogovor i odobrenje HNB-a, a za datume koji su stariji od propisanih mogućnosti ispravka podataka prema Uputi za provedbu Odluke o izvješćivanju o tržištu stranih sredstava plaćanja, dostavljaju se na isti način kao i redovne datoteke, te prema pravilu formiranja naziva (»Ixx«), kao da je riječ o redovnom ispravku datoteka.
5. Kontrola sadržaja slogova
Opće napomene
Brojčana polja – za iznose i tečajeve
Polje predviđeno za iznos može imati najviše dvadeset znakova, uključujući decimalni zarez i dva decimalna mjesta, pri čemu se u prazna mjesta ne unose vodeće/završne nule.
Polje predviđeno za tečaj može imati najviše šesnaest znakova, uključujući decimalni zarez i šest decimalnih mjesta, pri čemu se u prazna mjesta ne unose vodeće/završne nule.
Ostala polja – slovna, brojčana i slovnobrojčana
Duljine ostalih polja, slovnih, brojčanih i slovnobrojčanih, koja se ne odnose na iznos i tečaj, određene su i opisane za svako polje pojedinačno. Takva se polja popunjavaju slijeva, dok je eventualna obveza unosa nula na prazna mjesta navedena u objašnjenju svakog polja pojedinačno.
Ako je Uputom za provedbu Odluke o izvješćivanju o tržištu stranih sredstava plaćanja određeno da se neko polje ne popunjava za određeni instrument ili je riječ o uvjetnom popunjavanju, a nema sadržaja, polje se ne popunjava i ne uključuje u datoteku.
Osnovni izvještajni slog
Svako polje osnovnoga izvještajnog sloga koje je obvezno popuniti ima ugrađenu kontrolu obvezne popunjenosti polja te kontrolu popunjenosti vrijednošću (modalitetom) s popisa dopuštenih vrijednosti (modaliteta) u određenim kombinacijama instrumenata i protustranaka u skladu s Uputom za provedbu Odluke o izvješćivanju o tržištu stranih sredstava plaćanja.
5.1. Formalne i logičke kontrole redovne datoteke sa slogovima koji se odnose na kupnje i prodaje valuta na tržištu stranih sredstava plaćanja
5.1.1. Slog »Zaglavlje«
Polje 1. Porezni broj (OIB)
Polje se obvezno popunjava, i to u skladu s Uputom za provedbu Odluke o izvješćivanju o tržištu stranih sredstava plaćanja, obilježje 2. Polje ima jedanaest mjesta i sva se popunjavaju.
Kontrola: Porezni broj mora biti identičan poreznom broju u nazivu datoteke.
Polje 2. Izvještajni datum
Polje se obvezno popunjava, i to u skladu s Uputom za provedbu Odluke o izvješćivanju o tržištu stranih sredstava plaćanja, obilježje 1. Polje ima osam mjesta i sva se popunjavaju.
Kontrola: Izvještajni datum mora biti identičan datumu u nazivu datoteke.
Polje 3. Ukupan broj slogova u datoteci
Polje se obvezno popunjava. Upisuje se ukupan broj slogova koje sadržava datoteka, a slog zaglavlja se ne broji.
Polje 4. Oznaka datoteke
Polje se obvezno popunjava, a dopušten je sadržaj »R« (redovni izvještaj) ili »Ixx« (ispravak), pri čemu se xx odnosi na broj ispravka – 01, 02... 99. Polje može imati jedno mjesto ili tri mjesta i sva se popunjavaju.
Ponavljajući podaci o osobama za kontakt:
Podaci se popunjavaju po potrebi, ako postoji promjena u podacima koji su dostavljeni prije.
Polje 5. Osoba za kontakt – ime
Polje 6. Osoba za kontakt – prezime
Polje 7. Osoba za kontakt – e-adresa
Polje 8. Osoba za kontakt – telefon
Polje 9. Datum od
Polje 10. Datum do
Kontrola: Ako se dostavljaju podaci, polja 5 – 8 moraju biti popunjena, a kod polja 9 i 10 mora biti popunjeno jedno polje, a mogu biti popunjena i oba polja.
Polje 11. Napomena
Polje se popunjava po potrebi. Najveća je dopuštena duljina polja dvije tisuće znakova.
5.1.2. Osnovni 