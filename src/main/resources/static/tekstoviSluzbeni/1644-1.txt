 osiguranja plaćanja, tužitelj je ovlašten privremeno obustaviti pružanje usluge H1 telekomu. Pojedinim standardnim ponudama je ujedno određena ugovorna kazna za slučaj zakašnjenja tužitelja u realizaciji veleprodajnih usluga i/ili otklonu kvarova i smetnji na već realiziranim veleprodajnim uslugama. S obzirom na postojanje dospjelih i nespornih dugovanja H1 izvan regulatornih okvira tužitelj je 21. siječnja 2013. sukladno prethodno navedenim ugovornim odredbama podnio na naplatu od strane H1 dobivene zadužnice. Na temelju zahtjeva tuženik je 23. siječnja 2013. donio privremeno rješenje kojim je zabranio tužitelju obustaviti veleprodajne usluge koje tužitelj pruža H1, te naložilo obustaviti postupak prisilne naplate svojih potraživanja prema H1. Sukladno članku 18. stavku 3. citiranog Zakona i drugi upravni akti tuženika postaju izvršni dostavom stranci kako je odlukom ili drugim upravnim aktom tuženika određeno da se radnja koja je predmet izvršenja može izvršiti u ostavljenom roku, odluka ili drugi pravni akt tuženika postaju izvršni istekom roka, međutim navedenim rješenjem tužitelju se nanosi šteta koja bi se teško mogla popraviti slijedom čega je tužitelj na temelju članka 26. stavak 2. ZUS-a podnio zahtjev Sudu za donošenje odluke kojom će se odrediti da tužba tužitelja protiv rješenja ima odgodni učinak. Tužitelj naglašava da je H1 Telekom insolventno društvo koje ima značajna dugovanja prema tužitelju, pa tako na dan 4. ožujka 2013. ukupna dugovanja H1 prema tužitelju iznose 52.992.693,07 kn, od čega 38.148.390,99 kuna dospjelih dugovanja i 24.054.101,97 kn dospjelih dugovanja izvan regulatornih okvira u odnosu na koja tužitelj sukladno ugovoru sa H1 ima pravo aktivirati raspoložive instrumente osiguranja plaćanja.
Tužitelj prigovara nadležnosti tuženika za donošenje rješenja, budući da je u konkretnom slučaju tuženik odlučio o osnovanosti i visini novčanog potraživanja prema tužitelju i tužitelju naložio isplatu novčanog iznosa i/ili naložio obustavu započeti postupak ovrhe svojih potraživanja prema H1. Novčana potraživanja između dvije pravne osobe kao i postupak ovrhe novčanih tražbina propisani su Zakonom o obveznim odnosima (»Narodne novine«, broj 35/05., 41/08. i 125/11.) i Ovršnim zakonom (»Narodne novine«, broj 112/12.). Postupanje tužitelja u skladu s navedenim Zakonima pitanje je primjene obveznog prava, pa kao takvo može biti predmet rješavanja isključivo Trgovačkog suda sukladno članku 34b stavak 1. Zakona o parničnom postupku (»Narodne novine«, broj 53/91.-148/11.). Pri tome zahtjev H1 Telekoma ne ulazi u područje spora koji bio nadležan rješavati tuženik jer ZEK-a ne daje tuženiku pravo da rješava obvezno pravne odnose odnosno da naloži isplatu ili da naloži obustavu postupka ovrhe a to je upravo ovdje slučaj, te bi navedeno bilo uplitanje u sferu i nadležnost sudske vlasti koja je jedino nadležna rješavati sporove ovakve vrste. Tužitelj naglašava da samo postojanje određenog spora između dva operatora elektroničkih komunikacija ne znači automatski da se radi o sporu koji je nadležan rješavati tuženik. Naime, tuženik je na temelju odredbe članka 20. ZEK-a ovlašten rješavati sporove između operatora elektroničkih komunikacija u svezi obvezama iz ZEK-a, drugim riječima tuženik je ovlašten rješavati isključivo one sporove između tužitelja i H1 koji bi se odnosile na primjenu pojedine odredbe ZEK-a. O nadležnosti tuženika tako bi smo mogli govoriti primjerice u situaciji kada bi jedan operator tvrdio da sukladno članku 52. ZEK-a trebao biti proveden postupak analiza određenog mjerodavnog tržišta i utvrđivanje operatora sa značajnom tržišnom snagom dok bi se drugi operator tome protivio. Stoga je razvidno da se u ovom slučaju ne radi o sporu oko primjene obveze iz ZEK-a već isključivo o primjeni ugovora koji je na snazi između tužitelja i H1 Telekoma pa time ne postoji nadležnost tuženika za odlučivanje u sporu koji se tiče ugovornih odredaba tužitelja i H1 Telekoma. Tužitelj se poziva na odredbu članka 20.