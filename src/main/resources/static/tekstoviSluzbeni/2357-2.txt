 odnose na jahtu u gradnji.
Članak 12.
U listu A uloška glavne knjige upisnika plutajućih objekata upisuju se: ime objekta; oznaka objekta; luka upisa; IMO broj; NIB; pozivni znak; MMSI, odobreno mjesto priveza ili sidrenja/odobrena lokacija; vrsta objekta; država, mjesto, graditelj i godina gradnje; materijal gradnje; broj paluba; bruto tonaža; najveći dopušteni broj osoba; nadvođe na ljetnoj teretnoj liniji; nosivost na ljetnoj teretnoj liniji; dimenzije (duljina preko svega, duljina trupa, najveća širina, konstruktivna širina, visina na boku), najveći gaz; strojni uređaj (broj i vrsta, tip, snaga/brzina vrtnje); nabavna vrijednost plutajućeg objekta; podaci o prethodnom upisu (oznaka/ime, luka upisa i država pripadnosti); datum prvog upisa; najmanji broj članova posade odnosno stručnih radnika određen posebnim propisom te ostali podaci o plutajućem objektu.
Članak 13.
U listu A uloška glavne knjige upisnika nepomičnih odobalnih objekata upisuju se: ime objekta; oznaka objekta; luka upisa; IMO broj; NIB; pozivni znak; MMSI; odobreno mjesto priveza ili sidrenja/odobrena lokacija; vrsta objekta; graditelj, mjesto, država i godina gradnje i/ili godina postavljanja; materijal gradnje; broj paluba; ekvivalentna bruto tonaža; najveći dopušteni broj osoba; dimenzije (duljina x širina paluba, duljina x širina postolja na dnu, visina paluba, visina postolja, duljina cjevovoda, vanjski promjer, debljina stijenki, debljina betonske podloge, vrst zaštite); najveći gaz; strojni uređaj (broj, vrsta, tip, snaga/brzina vrtnje); nabavna vrijednost nepomičnog odobalnog objekta, podaci o prethodnom upisu (oznaka/ime, luka upisa i državna pripadnost); datum prvog upisa; najmanji broj članova posade odnosno stručnih radnika određen posebnim propisom te ostali podaci o nepomičnom odobalnom objektu.
Članak 14.
(1) U list A uloška glavne knjige upisnika plutajućih objekata u gradnji i upisnika nepomičnih odobalnih objekata u gradnji upisuju se: oznaka objekta; broj praćenja gradnje izdan od ovlaštene organizacije, datum i sat početka gradnje, vrsta objekta; materijal gradnje; mjesto, graditelj i godina gradnje.
(2) U list A uloška glavne knjige upisnika plutajućih objekata u gradnji i upisnika nepomičnih odobalnih objekata u gradnji pored podataka iz stavka 1. ovoga članka mogu se upisati i drugi podaci iz članka 12. i 13. ovog Pravilnika koji se odnose na plutajuće objekte u gradnji i nepomične odobalne objekte u gradnji.
Članak 15.
(1) U list B uloška glavne knjige upisnika iz članka 6. ovog Pravilnika upisuju se sljedeći podaci o vlasniku: naziv i sjedište pravne osobe, osobni identifikacijski broj (u daljnjem tekstu: OIB), odnosno ime, prezime i prebivalište fizičke osobe, naziv i sjedište obrta, OIB, te osobna ograničenja u vezi sa slobodnim raspolaganjem pomorski objektom (maloljetnost, produljenje roditeljskog prava ili starateljstva, otvaranje stečaja, itd.).
(2) Ako je brodar, kompanija odnosno korisnik jahte različit od vlasnika, u list B uloška glavne knjige iz stavka 1. ovog članka upisuje se i: naziv i sjedište, OIB brodara ili kompanije, odnosno korisnika jahte pravne osobe ili ime, prezime i prebivalište fizičke osobe, naziv i sjedište obrta, OIB.
(3) U list C uloška glavne knjige upisnika iz članka 6. ovog Pravilnika upisuju se stvarna prava kojima je pomorski objekt ili njegov dio opterećen, te prava stečena na tim pravima, zakup broda ili jahte, ime/naziv, odnosno prebivalište/sjedište zakupoprimatelja, brodarski ugovor na vrijeme za cijeli brod, pravo prvokupa, te druga ograničenja raspolaganja pomorskim objektom kojima je podvrgnut vlasnik opterećenog pomorskog objekta, zabrane opterećivanja i otuđivanja, te sve zabilježbe za koje nije izričito određeno da se upisuju u drugi list uloška.
(4) U upisniku pomorskih objekata upisuje se pored podataka iz stavka 1. ovog članka IMO broj vlasnika i IMO broj kompanije za sve brodove bruto tonaže jednake ili veće od 100.
(5) Promjenu podataka o vlasniku iz stavka 1. ovog članka, kao i