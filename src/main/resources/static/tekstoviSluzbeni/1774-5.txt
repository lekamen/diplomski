 kolokaciju u proporcijalnim dijelovima u odnosu na disipacijsku snagu vlastitih uređaja.
Rješenjem HAKOM-a (klasa: UP/I-344-01/08-01/547, urbroj: 376-08-11-07) od 21. srpnja 2008. godine odredbom ponovno je mijenjana mjerodavna odredba Standardne ponude u dijelu u kojem je propisano da će trošak održavanja klimatizacijske opreme snositi svi operatori korisnici koji dijele kolokacijski prostor u jednakim dijelovima, kako je uređeno i do današnjeg dana odnosno do dana donošenja osporene odluke.
Također je nesporno da su klimatizacijski uređaji ugrađeni u kolokacijske prostorije koje dijele stranke u ovom postupku, ali postoji nesuglasje oko datuma ugradnje, a proizlazi da postupak prije ugradnje uređaja nije proveden na način kako je propisano u Standardnoj ponudi, što i sam tužitelj navodi u tužbi kada iznosi činjenicu da Metronet nije podnio niti jedan zahtjev za ugradnju klimatizacijskih uređaja, dok je Amis podnio samo jedan zahtjev za kolokacijski prostor na Trešnjevci.
S obzirom na način kako su propisani uvjeti i način obračuna troškova ugradnje i korištenja klimatizacijskih uređaja proizlazi da nije osnovan zahtjev tužitelja kojim je zatraženo da tuženik svojim rješenjem naloži potpisivanje aneksa ugovora, jer to ne proizlazi iz odredaba Standardne ponude. Sud prihvaća ocjenu tuženog tijela da činjenica što Standardna ponuda sadrži obrasce aneksa ugovora o pružanju kolokacijskih usluga za klimatizaciju te za korištenje klimatizacijske opreme ne upućuje na to da je sklapanje obavezno za operatora korisnika, ponovno imajući u vidu odredbe Standardne ponude.
Stoga je osnovano HAKOM zaključio da se zahtjevu tužitelja nije moglo udovoljiti.
Pravilno pri tome HAKOM u obrazloženju navodi da to ne utječe na pravo tužitelja da naplati troškove ugradnje korištenja klimatizacijskih uređaja ukoliko su u skladu s propisanim vrijedećim Standardnim ponudama, pri čemu vezano uz troškove upućuje na svoje rješenje od 16. veljače 2009. godine, klasa: UP/I-344-08/08-01/00006, urbroj: 376-04-09-7MB/KŽ kojim su određeni iznosi koje je tužitelj ovlašten obračunati po osnovi ugradnje i korištenja klimatizacijskih uređaja.
Stoga Sud ocjenjuje da je osporena odluka donijeta temeljem članka 12. stavak 1. točka 5. i članka 20. Zakona o elektroničkim komunikacijama (»Narodne novine«, broj 73/08.) zakonita.
Prema članku 12. stavak 1. točka 5. tog Zakona u nadležnosti Agencije su među navedenima i rješavanje sporova između operatora i elektroničkih komunikacijskih mreža i/ili usluga te između operatora elektroničkih komunikacijskih mreža i operatora usluga s dodanom vrijednosti.
Prema članku 20. u slučaju spora između dva ili više operatora elektroničkih komunikacijskih mreža i/ili usluga u vezi s obvezama iz ovog Zakona Agencija mora na zahtjev bilo koje od stranaka donijeti konačnu odluku o rješenju spora, a prema stavku 3. tog članka u postupku rješavanja spora Agencija donosi odluke kojima se ostvaruju regulatorna načela i ciljevi iz članka 5. ovog Zakona. Prema stavku 4., odluke Agencije o rješavanju spora moraju biti podrobno obrazložene, te se dostavljaju svim strankama u sporu i objavljuju u skladu s odredbama članka 14. ovog Zakona vodeći pri tome računa o tajnosti poslovnih podataka. Pri tome je potrebno ukazati na stavak 5. koji propisuje da postupak rješavanja spora ne isključuje pravo bilo koje stranke u sporu na pokretanje sudskog postupka pred nadležnim sudom.
Stoga Sud ocjenjuje da u ovom slučaju, pitanje u svezi s plaćanjem troškova ugradnje klimatizacijskih uređaja u kolokacijskim prostorijama te podmirivanje troškova korištenja klimatizacijskih uređaja nije moguće riješiti nalaganjem potpisa aneksa ugovora odnosno nalaganju podmirenja troškova ugradnje i korištenja rješenjem HAKOM-a, kako je to tužitelj predložio, jer za to u mjerodavnim odredbama Standardne ponude nema temelja, a niti za takvu obvezu nema osnove u odredbama Zakona o elektroničkim komunikacijama koji je primijenjen. Temeljem članka 14. stavka 7. Zakona o