61 03.06.2015 Odluka o izradi Urbanističkog plana uređenja državnog značaja "Vršna zona", Medvednica
VLADA REPUBLIKE HRVATSKE
1172
Na temelju članka 86. stavka 2. Zakona o prostornom uređenju (»Narodne novine«, broj 153/2013) i članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici održanoj 28. svibnja 2015. godine donijela
ODLUKU
O IZRADI URBANISTIČKOG PLANA UREĐENJA DRŽAVNOG ZNAČAJA »VRŠNA ZONA«, MEDVEDNICA
I.
Donosi se Odluka o izradi Urbanističkog plana uređenja državnog značaja »Vršna zona«, Medvednica (u daljnjem tekstu: Odluka). Nositelj izrade Urbanističkog plana uređenja državnog značaja »Vršna zona«, Medvednica (u daljnjem tekstu: Plan) je Ministarstvo graditeljstva i prostornoga uređenja. Koordinator izrade Plana je Hrvatski zavod za prostorni razvoj.
Pravna osnova za izradu i donošenje Plana
II.
Pravna osnova za izradu i donošenje Plana sadržana je:
1. u članku 69. stavku 1. Zakona o prostornom uređenju (»Narodne novine«, broj 153/2013, u daljnjem tekstu: Zakon) u kojem je određena mogućnost propisivanja obveze donošenja urbanističkog plana uređenja državnog značaja na temelju prostornog plana područja posebnih obilježja;
2. u članku 140. Odluke o donošenju Prostornog plana Parka prirode Medvednica (»Narodne novine«, broj 89/2014) kojim je određena obveza izrade urbanističkog plana uređenja državnog značaja za područje Vršne zone.
Razlozi donošenja Plana
III.
Područje »Vršne zone« prepoznatljivo je područje unutar Parka prirode Medvednica (u daljnjem tekstu: Park). Gradnju unutar tog područja karakteriziraju građevine nastale u širokom vremenskom rasponu različitih funkcija, građevnog stanja i oblikovnog izričaja. S obzirom na rastući značaj Parka u turističkoj ponudi Grada Zagreba i Republike Hrvatske ocjenjuje se da je nakon donošenja Prostornog plana Parka prirode Medvednica potrebno izraditi analizu i stvoriti preduvjete za restrukturiranje područja, rekonstrukciju i gradnju građevina.
Razlozi za izradu i donošenje Plana su:
– utvrditi prihvatljivo opterećenje prostora vršnog područja,
– sagledati korištenje i zaštitu prostora kroz međuutjecaj s okolnim sadržajima,
– predložiti uvjete provedbe zahvata u prostoru i na taj način stvoriti planske pretpostavke za uređenje prostora unutar obuhvata Plana.
Obuhvat Plana
IV.
Plan obuhvaća prostor oko vrha Sljemena na dijelu vršnog područja Parka ukupne površine obuhvata cca 14,7 ha. Područje obuhvaća postojeće građevine: gornju stanicu žičare Zagrebačkog električnog tramvaja, TV toranj (građevina Hrvatske radiotelevizije i Hrvatskog telekoma), objekt Interventne baze Sljeme – prihvatnog centra za unesrećene, Zlatni medvjed, Ski klub Medveščak i Vidikovac, kao i područje formirano uz Sljemensku cestu uz rub autohtone šume s postojećom građevinom Tomislavovog doma.
Obuhvat Plana određen je na grafičkom dijelu Prostornog plana Parka prirode Medvednica, 3.B. – Uvjeti korištenja i zaštite prostora: Područja primjene posebnih mjera uređenja i zaštite prostora, MJ. 1:25.000.
Obuhvat Plana detaljnije je određen kartografskim prikazom na digitalnoj ortofoto podlozi (DOF) u mjerilu 1:2000, koji je sastavni dio ove Odluke.
Sažeta ocjena stanja u obuhvatu Plana
V.
Područje unutar obuhvata Plana obuhvaća prostor oko vrha Sljemena na dijelu vršnog područja Parka prirode s postojećim građevinama: gornja stanica žičare Zagrebačkog električnog tramvaja, TV toranj (građevina Hrvatske radiotelevizije i Hrvatskog telekoma), objekt Interventne baze Sljeme – prihvatnog centra za unesrećene, Zlatni medvjed, Ski klub Medveščak i Vidikovac, kao i područje formirano uz Sljemensku cestu uz rub autohtone šume s postojećom građevinom Tomislavovog doma. Područje se nalazi unutar prostorne cjeline izraženih kulturno-povijesnih i ambijentalnih vrijednosti. Tomislavov dom i gornja stanica žičare Prostornim planom Parka prirode Medvednica štite se kao element kulturno-povijesnog identiteta. Područje je dostupno