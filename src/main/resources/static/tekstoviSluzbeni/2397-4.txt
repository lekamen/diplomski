 ograničena sloboda kretanja koja predstavlja jednu od najviših vrijednosti zaštićenih Ustavom Republike Hrvatske i Europskom konvencijom za zaštitu ljudskih prava i temeljnih sloboda, pa smatra da ima pravo na naknadu takve štete temeljem odredbe članka 1100. Zakona o obveznim odnosima jer na to upućuju okolnosti konkretnog slučaja i intenzitet povrede.
(...)
Podnositelj smatra da je drugostupanjski sud nedovoljno ozbiljno i olako zaključio da ograničenje slobode koje je Podnositelj pretrpio nije takvog intenziteta da bi mu pripadalo pravo na pravičnu naknadu zbog povrede tog prava.
(...)
Pogrešan je stav drugostupanjskog suda da se Podnositelj mogao slobodno kretati teritorijem Republike Hrvatske i da se mogao nalaziti na bilo kojem mjestu u Republici Hrvatskoj osim na stadionu gdje se odigravala konkretna nogometna utakmica s tim da je morao prijaviti policiji mjesto gdje će se nalaziti i na njemu ostati u okviru 6 sati.
(...)
U konkretnom slučaju Podnositelju je ograničena sloboda kretanja kroz period od više od 300 dana. ... Iz toga slijedi jasna kalkulacija da je vrijeme ograničenja kretanja Podnositelja iznosilo najmanje 6 sati na dan svake pojedine nogometne utakmice NK Dinama, čime je u velikoj mjeri ograničen njegov svakodnevni život i otežano ispunjavanje privatnih i poslovnih obveza, jer su nogometne utakmice odigravane i radnim i neradnim danima, a Podnositelj živi u Koprivnici i često je putovao u Osijek gdje je studirao na Pravnom fakultetu. Ovo tim više što se neke utakmice, kao npr. prijateljske utakmice u pravilu dogovaraju i odigravaju ad hoc odnosno u kratkom vremenskom roku i bez javne obavijesti što je dodatno otežalo Podnositeljev svakodnevni život i poštivanje mjera opreza.
Tijekom prvostupanjskog postupka tuženica je dostavila dokaze o tome da su djelatnici policije izvršili 43 terenske provjere kako bi utvrdili da li Podnositelj poštuje primijenjenu mjeru opreza. ...
(...)
Nadalje, na činjenicu protupravnosti ograničenja slobode i intenzitet povrede prava utjecala je činjenica da je rješenjem Prekršajnog suda u Čakovcu broj: J-4-4039/08 od 12.12.2008.g. Podnositelju protupravno i nezakonito produljena mjera opreza zabrane posjećivanja nogometnih utakmica čiji je sudionik NK Dinamo do pravomoćnosti presude. Naime, Prekršajni sud u Čakovcu je prema Podnositelju primijenio mjeru opreza presudom broj: J-4-2470/08 od 03.07.2008.g. Navedena mjera opreza ukinuta je zajedno s tom osuđujućom presudom pravomoćnom odlukom Visokog prekršajnog suda Republike Hrvatske broj: Jž-3080/08 od 12.09.2008.g.
Stoga je odluka Prekršajnog suda u Čakovcu o produljenju mjere opreza do pravomoćnosti presude nezakonita jer se ne može produljiti mjera koja više nije na snazi. Na ovu činjenicu nezakonitog postupanja nije od utjecaja okolnost da je Podnositelj, koji se u tom postupku sam zastupao, propustio podnijeti žalbu protiv takve odluke jer je sud dužan postupati po zakonu i donositi zakonite odluke. U prilog navedenom ukazuje se na odluku Visokog prekršajnog suda Republike Hrvatske broj: IR-96/2009 od 10.02.2009.g. u kojoj jasno stoji da jednom ukinuta mjera opreza više ne egzistira i ne može se produljiti.
(...)
Navedene činjenice jasno govore o snažnom intenzitetu povrede Podnositeljevog prava slobode kretanja i ukazuje na odlučnost i upornost Prekršajnog suda u Čakovcu da održi protupravno stanje odnosno da odlukama koje nisu utemeljene na zakonu nastavi ograničavati Podnositeljevu slobodu kretanja.«
3.1. Podnositelj u podnesku od 16. listopada 2013. ističe:
»Pravno pitanje koje je Podnositelj postavio glasilo je:
Ima li pravo na pravičnu novčanu naknadu zbog povrede prava na osobnost-prava na slobodu kretanja iz članka 19. Zakona o obveznim odnosima u svezi članka 1100 istog Zakona, osoba prema kojoj je u prekršajnom postupku primijenjena mjera opreza zabrane prisustvovanja određenim športskim natjecanjima iz Zakona o sprječavanju nereda na športskim natjecanjima a kojom mjerom se ograničava pravo na slobodu kretanja