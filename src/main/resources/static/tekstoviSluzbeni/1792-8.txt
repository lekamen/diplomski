 izradi dugoročnih strateških dokumenata Ministarstva, koordinira primjenu obrambenih smjernica u razvoju i izradi programa, nadzire izvršenje odobrenih programa te koordinira i izrađuje Izvješće o ostvarenju ciljeva programa. Sudjeluje u radu i prati rad NATO tijela i tijela Europske unije u području financija. Vodi registar projekata Ministarstva i prati provedbu projekata. Kontinuirano prati evaluaciju sustava planiranja, programiranja, izrade i izvršenja proračuna i po potrebi predlaže ažuriranje dokumenata sustava te sudjeluje u izradi popisa i opisa poslovnih procesa, aktivnostima vezanim za upravljanje rizicima iz svoje nadležnosti. Odjel obavlja i druge poslove iz svog djelokruga.«.
Članak 21.
Naslov iznad članka 134. i članak 134. mijenjaju se i glase:
»10.1.2.3. Odjel za upravljanje rizicima
Članak 134.
Odjel za upravljanje rizicima zadužen je za razvoj, upravljanje, koordiniranje i izvješćivanje o financijskom upravljanju i kontrolama u Ministarstvu. Odjel koordinira provedbu samoprocjene pet komponenti financijskog upravljanja i kontrola za ustrojstvene jedinice Ministarstva te izrađuje Godišnje izvješće o sustavu financijskog upravljanja i kontrola, koordinira izradu Plana uspostave i razvoja financijskog upravljanja i kontrola čiji je sastavni dio izvješće o realizaciji aktivnosti iz prethodne godine, koordinira izradu popisa i opisa poslovnih procesa ustrojstvenih jedinica Ministarstva te izrađuje Mapu poslovnih procesa Uprave, redovito usklađuje objedinjenu Mapu poslovnih procesa Ministarstva. Koordinira ciklus upravljanja rizicima, izrađuje objedinjeni registar rizika poslovnih procesa ustrojstvenih jedinica i registar rizika na razini programa i posebnih ciljeva iz Strateškog plana, izrađuje objedinjeno godišnje izvješće o aktivnostima vezanim za upravljanje rizicima te koordinira izradu Strategije upravljanja rizicima, priprema materijale potrebne za rad radne skupine za financijsko upravljanje i kontrole. Priprema i provodi izobrazbu iz područja financijskog upravljanja i kontrola, pruža savjetodavnu pomoć iz područja financijskog upravljanja i kontrola te razvija elemente financijskog upravljanja i kontrola. Odjel obavlja administrativne i druge poslove iz svog djelokruga.«.
Članak 22.
Naslov iznad članka 135. i članak 135. mijenjaju se i glase:
»10.2. Sektor za financije i računovodstvo
Članak 135.
Sektor za financije i računovodstvo je ustrojstvena jedinica u sastavu Uprave za proračun i financije koja obavlja upravne i stručne poslove vezane za ustrojavanje i vođenje propisanih računovodstvenih evidencija. Prati i primjenjuje propise iz područja financija, proračunskog računovodstva i obračuna plaća i naknada. Priprema računski plan Ministarstva i njegove izmjene i dopune. Organizira i obavlja kontrolu ispravnosti knjigovodstvenih isprava prije evidentiranja u poslovnim knjigama. Organizira i obavlja evidenciju svih poslovnih događaja Ministarstva i Oružanih snaga u glavnu i pomoćne knjige. Putem sustava Državne riznice koordinira izvršenje rashoda na teret proračunskih sredstava i sredstava iz drugih izvora. Obavlja kunski i devizni platni promet, putem glavne i pomoćnih blagajni organizira blagajničko poslovanje za Ministarstvo i Oružane snage te obavlja druge poslove područne riznice. Organizira i obavlja obračun plaća i naknada te drugih primanja. Sudjeluje u organizaciji i provedbi popisa imovine i obveza Ministarstva i Oružanih snaga. Izrađuje propisana financijska, statistička i ostala izvješća za potrebe ustrojstvenih jedinica Ministarstva i Oružanih snaga i drugih državnih tijela i institucija. Izrađuje interne upute kojima se detaljnije uređuju postupci, nadležnosti i odgovornosti u procesima materijalno-financijskog poslovanja Ministarstva i Oružanih snaga. Daje stručna mišljenja na prijedloge akata i sudjeluje u izradi akata iz djelokruga Ministarstva i Oružanih snaga. Osigurava zaštitu i sigurnost informatičkih aplikacija i podataka, pruža informatičku i operativnu podršku Informacijskom