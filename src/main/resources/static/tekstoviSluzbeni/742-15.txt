za ostale gasitelje angažirane u provedbi ovoga Programa aktivnosti, Državna uprava za zaštitu i spašavanje će sukladno zahtjevima i propisima izvršiti isplate stalnim pripadnicima i povrat isplaćenih sredstava naknade u visini od 170,00 kuna (neto po gasitelju i danu angažiranja), utvrđene Pravilnikom o ustroju, opremanju, osposobljavanju, načinu pokretanja i djelovanja intervencijskih vatrogasnih postrojbi te naknadi troškova nastalih njihovim djelovanjem (»Narodne novine«, broj 31/2011).
Državna uprava za zaštitu i spašavanje izvršit će isplate i refundaciju sredstava po angažiranom vatrogascu u Državnim intervencijskim postrojbama. Ukupan broj i razdoblje angažiranja vatrogasaca (koji zadovoljavaju uvjete iz članka 21. Zakona o vatrogastvu i podzakonskih propisa) odobrava Državna uprava za zaštitu i spašavanje.
Refundacija mjesečnih troškova po profesionalnom dopunskom domicilnom vatrogascu iz točke 38. stavka 4. i točke 39. stavka 2. u maksimalnom iznosu do 8.000,00 kuna izvršit će se sukladno odgovarajućoj Uputi i dokumentaciji.
Izvršitelji zadaća (javne vatrogasne postrojbe i vatrogasne zajednice županija za koje je to predviđeno) obvezni su izvješće o izvršenoj aktivnosti s utemeljenim zahtjevom za povrat troškova dostaviti najkasnije u roku 15 dana po prestanku zadnje aktivnosti u smislu provedbe zadaća iz ovoga Programa.
Povrat sredstava (refundacije) od strane Državne uprave za zaštitu i spašavanje izvršit će se na temelju dostavljenih izvješća o izvršenju aktivnosti s zahtjevom i odgovarajućom knjigovodstvenom dokumentacijom i obračunom troškova sukladno Uputama Državne uprave za zaštitu i spašavanje.
Državna uprava za zaštitu i spašavanje će svojim sredstvima za potrebe Oružanih snaga Republike Hrvatske osigurati punjenje vodom aviona Air Tractor u zrakoplovnim lukama Udbina i Zadar, prijevoz i ograničeno opremanje pripadnika Oružanih snaga Republike Hrvatske.
49. Svi izvršitelji i sudjelovatelji zadataka iz ovog Programa aktivnosti snose svoje cjelokupne troškove priprema (obuke, edukacije, vježbi, održavanja sredstava, nabave pjenila i sredstava za gašenje), izrade projekata, studija i procjena kao i angažiranja svojih snaga i resursa u provedbi posebnih mjera zaštite od požara od interesa za Republiku Hrvatsku.
50. Svi izvršitelji zadataka obvezni su dostaviti Državnoj upravi za zaštitu i spašavanje – Sektoru za vatrogastvo ime i prezime, funkciju, broj telefona i ostale potrebne podatke kontakt osoba za koordinaciju, odmah po objavi Programa aktivnosti u »Narodnim novinama«.
51. Inspekcijske službe državnih tijela dužne su dostavljati mjesečna izvješća Državnoj upravi za zaštitu i spašavanje – Sektoru za vatrogastvo o provedbi zadaća Programa aktivnosti tijekom svibnja (do 5. lipnja), lipnja (do 6. srpnja) i srpnja (do 3. kolovoza) 2015. godine.
52. U slučaju izvanredne opasnosti od širenja velikog požara, nabava roba, usluga i javnih radova radi žurnih dodatnih potreba provodit će se sukladno članku 26. stavku 2. točki 3., članku 27. stavku 2. točki 3. i članku 28. stavku 2. točki 3. Zakona o javnoj nabavi (»Narodne novine«, br. 90/2011, 83/2013, 143/2013 i 13/2014).
53. Državna uprava za zaštitu i spašavanje izradit će i Vladi Republike Hrvatske dostaviti prvo privremeno izvješće o realizaciji Programa aktivnosti do 31. svibnja 2015. godine.
Svi izvršitelji zadataka iz ovoga Programa aktivnosti dužni su izvješća o provedbi svojih pripremnih i drugih aktivnosti dostaviti Državnoj upravi za zaštitu i spašavanje – Sektoru za vatrogastvo do 20. svibnja 2015. godine.
54. Svi subjekti – izvršitelji i sudjelovatelji u provedbi aktivnosti iz Programa dužni su izvršiti odgovarajuću raščlambu provedbe Programa aktivnosti, uključujući raščlambu vlastitih financijskih izdataka.
U vlastitim proračunima za narednu proračunsku godinu (2016.), temeljem raščlambe na kraju sezone, subjekti – izvršitelji dužni su osigurati dostatna financijska sredstva za provedbu zadaća.
55. Državna uprava za zaštitu i spašavanje izradit će i