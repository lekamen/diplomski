 648/2012, odnosno je li primjena izuzeća dopuštena,
– zahtjev za odobrenje primjene unutargupnog izuzeća od obveze poravnanja OTC izvedenica iz članka 4. stavka 2. točke b. Uredbe br. 648/2012, a koja je HNB-u potrebna za ocjenu ispunjavaju li transakcije između ugovornih strana uvjete utvrđene u članku 3. Uredbe (EU) br. 648/2012, odnosno je li primjena izuzeća dopuštena,
– obavijest o primjeni odgode obveze poravnanja u unutargrupnim transakcijama između ugovornih strana iz država članica koji spadaju u kategorije 1. do 3. iz članka 2. stavka 1. Uredbe (EU) 2015/2205 i ugovornih strana iz trećih zemalja, a koja je propisana u članku 3. stavku 2. Uredbe (EU) 2015/2205,
b) format obavijesti ili zahtjeva iz točke a) ovog članka te način dostave takve obavijesti ili zahtjeva HNB-u kao nadležnom tijelu,
c) način primjene rokova iz članka 4. stavka 2. Uredbe (EU) br. 648/2012.
Članak 3.
(1) Obavijest iz članka 2. točke a) alineje 1. ove Odluke dostavljaju kreditne institucije HNB sa sjedištem u Republici Hrvatskoj koje su od HNB-a dobile odobrenje za rad, a kada druga ugovorna strana u unutargrupnoj transakciji ima poslovni nastan u Republici Hrvatskoj ili drugoj državi članici.
(2) HNB-u se može podnijeti i skupna obavijest kada kreditna institucija iz stavka 1. ovog članka namjerava izuzeće primijeniti s više ugovornih strana u grupi, pri čemu, ako je jedna ili više takvih ugovornih strana također kreditna institucija, smatrat će se da je zaprimanjem obavijesti kreditne institucije – podnositelja obavijesti, zaprimljena i obavijest za njegove ugovorne strane – kreditne institucije iz stavka 1. ovog članka, pod uvjetom da ovlaštene osobe ugovornih strana – kreditnih institucija iz stavka 1. ovog članka na koje se skupna obavijest odnosi supotpišu sažetu obavijest iz članka 5. ove Odluke.
(3) Zahtjev iz članka 2. točke a) alineje 2. ove Odluke dostavljaju kreditne institucije iz stavka 1. ovog članka, kada druga ugovorna strana u unutargrupnoj transakciji ima poslovni nastan u trećoj zemlji.
(4) Do isteka odgode obveze poravnanja u unutargrupnim transakcijama između ugovornih strana iz država članica koji spadaju u kategorije 1. do 3. iz članka 2. stavka 1. Uredbe (EU) 2015/2205 i ugovornih strana iz trećih zemalja, a koja je propisana u članku 3. stavku 2. Uredbe (EU) 2015/2205, kreditne institucije iz stavka 1. ovog članka koje sklapaju takve transakcije nisu dužne HNB-u dostaviti zahtjev iz članka 2. točke a) alineje 2. ove Odluke. U tom slučaju podnosi se obavijest iz članka 4. stavka 1. ove Odluke.
(5) Stavak 4. ovog članka na odgovarajući će se način primjenjivati i na naredne delegirane uredbe kojima se propisuje obveza poravnanja drugih klasa OTC izvedenica, a koje sadrže ekvivalentne odredbe o odgodi obveze poravnanja u unutargrupnim transakcijama s ugovornim stranama iz trećih zemalja koje sadrži i Uredba (EU) 2015/2205.
(6) Ako bude potrebno, HNB će ovu Odluku izmijeniti ili dopuniti na način da se omogući primjena unutargrupnih izuzeća ili odgoda primjene obveze poravnanja kod budućih delegiranih uredbi kojima se propisuje obveza poravnanja.
Članak 4.
(1) U slučaju utvrđenom u članku 3. stavku 3. ove Odluke, da bi kreditne institucije mogle primijeniti odgodu obveze poravnanja, iste su dužne obavijestiti HNB u pisanom obliku da su ispunjeni uvjeti utvrđeni u članku 3. stavku 2. točkama (a) do (d) Uredbe (EU) 2015/2205, pri čemu se dostavlja dokumentacija iz članka 5. ove Odluke.
(2) HNB će u roku od 30 dana od dana primitka obavijesti utvrditi jesu li uvjeti iz stavka 1. ovog članka ispunjeni i o tome obavijestiti kreditnu instituciju.
Članak 5.
(1) Kreditne institucije koje dostavljaju obavijest ili zahtjev iz članka 2. točke a) ove Odluke dužne su HNB-u dostaviti sljedeću dokumentaciju:
a) sažetu obavijest u pisanom obliku koja će sadržavati:
– tvrtku kreditne institucije,
– pojašnjenje koja se vrsta obavijesti ili zahtjeva iz članka 2. točke a) ove Odluke dostavlja,
– podatke o vrsti OTC izvedenica za koje se traži