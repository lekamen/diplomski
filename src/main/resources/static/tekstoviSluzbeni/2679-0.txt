4 13.01.2016 Pravilnik o izmjenama i dopunama Pravilnika Suda časti Hrvatske obrtničke komore
HRVATSKA OBRTNIČKA KOMORA
28
Na temelju članka 81. stavka 2. alineje 14. Zakona o obrtu (»Narodne novine« br. 143/13), Skupština Hrvatske obrtničke komore na svojoj 3. sjednici održanoj 18. prosinca 2015. godine donosi
PRAVILNIK
O IZMJENAMA I DOPUNAMA PRAVILNIKA SUDA ČASTI HRVATSKE OBRTNIČKE KOMORE
Članak 1.
U Pravilniku Suda časti Hrvatske obrtničke komore (»Narodne novine« broj 11/07, 81/08, 145/10 i 92/14) u članku 14. stavku 1. točki 5. riječi »šest (6)« zamjenjuju se riječima »tri (3)«.
U članku 14. stavku 1. točki 6. riječi »šest (6)« zamjenjuju se riječima »tri (3)«.
Članak 2.
Članak 16. mijenja se i glasi:
»(1) U postupku pred Sudom časti, ako drugačije nije određeno ovim Pravilnikom ili drugim aktima Suda časti, na odgovarajući se način primjenjuju odredbe Zakona o parničnom postupku glave I – XXIII (»Narodne novine« broj 53/91, 91/92, 58/93, 112/99, 88/01, 117/03, 88/05, 02/07, 84/08, 123/08, 57/11, 148/11, 25/13, 89/14), osim odredbi o presudi na temelju priznanja, presudi zbog ogluhe, presudi zbog izostanka, sudskoj nagodbi i reviziji.
(2) U postupku pred Sudom časti na odgovarajući se način primjenjuju odredbe zakona koji uređuje alternativno rješavanje potrošačkih sporova i Uredba (EU) br. 524/2013 Europskog parlamenta i vijeća o online rješavanju potrošačkih sporova.
(3) U dvojbenim slučajevima Predsjedništvo Suda časti daje mišljenje o tome što se smatra odgovarajućim načinom u primjeni odredbi Zakona o parničnom postupku i zakona koji uređuje alternativno rješavanje potrošačkih sporova i Uredba (EU) br. 524/2013 Europskog parlamenta i vijeća o online rješavanju potrošačkih sporova, rukovodeći se načelom informiranosti u radu Suda časti te načelima ekonomičnosti, transparentnosti i učinkovitosti postupanja pred Sudom časti, istodobno uvažavajući da je Sud časti tijelo Komore za alternativno rješavanje sporova različito od redovnog suda.«
Članak 3.
U članku 18. stavak 8. briše se.
Članak 4.
U članku 28. stavak 1. točka 6. riječi »prijedloga za oduzimanje obrtnice« zamjenjuju se riječima »odluka o prestanku obavljanja obrta«.
Članak 5.
U članku 29. stavak 8. riječi »prijedloga za oduzimanje obrtnice« zamjenjuju se riječima »odluka o prestanku obavljanja obrta«.
Članak 6.
Ovaj Pravilnik stupa na snagu osmog dana od dana objave u »Narodnim novinama«.
Broj: 1-106-7260/6-11-2015
Zagreb, 18. prosinca 2015.
Predsjednik Hrvatske obrtničke komore Dragutin Ranogajec, v. r.
