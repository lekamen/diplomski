 potporu jesu rajčica, paprika, crveni luk, češnjak, poriluk, kupus, cvjetača, brokula, kelj pupčar, kelj, salata, radič, endivija, cikorija, mrkva, repa, korabica, cikla, celer korjenaš, peršin, hren, rotkvica, krastavac, kornišon, grašak, grah, bob, slanutak, leća, šparoga, patlidžan, špinat, artičoka, tikvica, bundeva, lubenica, dinja, blitva, komorač i ostalo povrće osim krumpira.
(5) Proizvodno vezanu potporu za povrće neće ostvariti korisnici za koje se utvrdi da su na umjetan način stvorili uvjete za ostvarivanje plaćanja.
(6) Samo jedno od dva poljoprivredna gospodarstva koja imaju istog nositelja, odnosno odgovornu osobu može ostvariti proizvodno vezanu potporu za povrće.
Proizvodno vezana potpora za voće
Članak 41.
(1) Proizvodno vezanu potporu za voće može ostvariti korisnik programa izravnih plaćanja za prihvatljive površine iz članka 17. stavka 1. ovoga Pravilnika na kojima se proizvodi voće.
(2) Proizvodno vezana potpora za voće dodjeljuje se za najmanje 2 prihvatljiva hektara voćnjaka.
(3) Proizvodno vezanu potporu za voće korisnik iz stavka 1. ovoga članka može ostvariti za prvih 10 prihvatljivih hektara voćnjaka.
(4) Prihvatljive voćne kulture za proizvodno vezanu potporu su: jabuka, kruška, šljiva, trešnja, višnja, breskva, marelica, nektarina, mandarina, dunja, lješnjak, orah, badem, kesten, ribiz, ogrozd, borovnica, brusnica, aronija, jagoda, kupina, malina, kivi, limun, naranča, smokva, rogač i ostalo voće.
(5) Proizvodno vezanu potporu za voće neće ostvariti korisnici za koje se utvrdi da su na umjetan način stvorili uvjete za ostvarivanje plaćanja.
(6) Samo jedno od dva poljoprivredna gospodarstva koja imaju istog nositelja, odnosno odgovornu osobu može ostvariti proizvodno vezanu potporu za voće.
Proizvodno vezana potpora za šećernu repu
Članak 42.
(1) Proizvodno vezanu potporu za šećernu repu može ostvariti korisnik programa izravnih plaćanja za prihvatljive površine iz članka 17. stavka 1. ovoga Pravilnika na kojima se proizvodi šećerna repa.
(2) Proizvodno vezana potpora za šećernu repu dodjeljuje se za najmanje 1 hektar prihvatljive površine pod šećernom repom.
Proizvodno vezana potpora za krmne proteinske usjeve
Članak 43.
(1) Proizvodno vezanu potporu za krmne proteinske usjeve može ostvariti korisnik programa izravnih plaćanja za prihvatljive površine iz članka 17. stavka 1. ovoga Pravilnika na kojima se proizvode krmni proteinski usjevi.
(2) Proizvodno vezana potpora za krmne proteinske usjeve dodjeljuje se za najmanje jedan hektar prihvatljive površine pod krmnim proteinskim kulturama.
(3) Prihvatljive kulture krmnih proteinskih usjeva jesu: soja za stočnu hranu, stočni grašak (Pisum sativum), grahorice (Vicia sp.), djeteline (Trifolium sp.), lucerne (Medicago sp.) stočni bob (Vicia faba), smiljkita (Lotus corniculatus), lupine (Lupinus sp.) i esparzeta (Onobrychis sp.).
(4) Pored navedenih čistih krmnih proteinskih kultura, za proizvodno vezanu potporu za krmne proteinske usjeve prihvatljive su i površine zasijane smjesom krmnih proteinskih kultura i žitarica pri čemu je udio krmnih proteinskih usjeva u ukupnoj površini 50% i više.
(5) Korisnik proizvodno vezane potpore za soju iz stavka 3. ovoga članka mora na svom poljoprivrednom gospodarstvu držati barem 4 uvjetna grla po prihvatljivom hektaru soje izračunatih na temelju koeficijenata za izračun uvjetnih grla iz Tablice 6. Priloga 1. koji je sastavni dio ovoga Pravilnika, pri čemu se kao osnovica za izračun uvjetnih grla uzima prosječno godišnje stanje grla upisanih u JRDŽ, Središnji popis matičnih grla i Središnji popis matičnih jata svakog prvog dana u mjesecu u godini u kojoj se podnosi jedinstveni zahtjev.
2.10. PROGRAM ZA MALE POLJOPRIVREDNIKE
Članak 44.
(1) Program za male poljoprivrednike provodi se sukladno odredbama propisanim u članku 45. Zakona i člancima 61. do 65. Uredbe (EU) br. 1307/2013.
(2) Iznimno od članka 45. stavka 4. Zakona korisnik programa izravnih plaćanja čiji je ukupni iznos plaćanja utvrđen sukladno članku 45.