 odnosno kabelske kanalizacije ugrađene u raskrižju Ilijina Glavica – križanje ulica Vladimira Nazora i Ivana Matijašević, povezane s elektroničkom komunikacijskom mrežom Babin Kuk – Dubrovnik u Dubrovniku.
Točkom 3. izreke citiranog rješenja je riješeno da u slučaju da Grad Dubrovnik ne izvrši obvezu iz rješenja u ostavljenom roku, da će inspektor elektroničkih komunikacija izreći odgovornoj osobi novčanu kaznu u iznosu od 50.000,00 kn te da će se u slučaju daljnjeg neizvršavanja obveze izreći nova, veća novčana kazna.
Naprijed citirano rješenje HAKOM-a, klasa: UP/I-344-07/13-01/63, urbroj: 376-04/14-9 od 12. ožujka 2012. je dostavljeno izvršeniku Gradu Dubrovniku 28. ožujka 2014. te je isto postalo izvršno 28. travnja 2014.
Nadalje, iz stanja i sadržaja spisa tuženog tijela koji je ovom sudu dostavljen uz odgovor na tužbu je razvidno da Grad Dubrovnik kao izvršenik nije postupio po nalogu iz naprijed citiranog rješenja pa je inspektor elektroničkih komunikacija donio novo rješenje o izvršenju, klasa: UP/I-344-07/13-01/63, urbroj: 376-04/14-14 od 27. lipnja 2014. kojim je izvršeniku naložio da postupi po izvršnom rješenju, klasa: UP/I-344-07/13-01/63, urbroj: 376-04/14-9 od 12. ožujka 2012. te mu je te mu je odredio novi rok za izvršenje zaključno do 15. listopada 2014., a sve u skladu s odredbom čl. 139. ZUP-a.
Radi kontrole postupanja po naprijed citiranom izvršnom rješenju o izvršenju, inspektor elektroničkih komunikacija je na temelju odredbe čl. 112. ZEK-a obavijestio izvršenika Grad Dubrovnik da će 25. studenoga 2014. (u utorak u 10:00 h) obaviti kontrolu izvršenja rješenja, pozivajući ga da je u skladu s odredbom čl. 115. ZEK-a dužan osigurati nazočnost osoba za zastupanje Grada te nazočnost drugih osoba ovlaštenih za provođenje obveza iz predmetnog rješenja.
Također nije sporno da izvršenik Grad Dubrovnik ni u naknadno ostavljenom roku nije postupio po naprijed citiranom izvršnom rješenju, što je kao nesporno utvrđeno Zapisnikom o inspekcijskom pregledu, klasa: UP/I-344-07/13-01/63, urbroj: 376-06/EB-14-17(DM) od 25. studenoga 2014., kojem inspekcijskom pregledu je nazočila i Irena Kričković-Labaš iz Dubrovnika, pročelnica Upravnog odjela za promet, stanogradnju i razvojne projekte u Gradu Dubrovniku od 24. studenoga 2014., koja je na Zapisnik, između ostalog, izjavila da je odgovorna osoba za izvršenje rješenja gradonačelnik Grada Dubrovnika Andro Vlahušić te da pretpostavlja da gradonačelnik nije prenio ovlast na određenu osobu u odnosu na predmetni postupak izvršenja rješenja inspektora.
Zapisniku o obavljenom inspekcijskom pregledu je priložen i Ugovor br. 1. za izvođenje radova rekonstrukcije križanja »Ilijina glavica« u Dubrovniku, a koji ugovor su sklopili Grad Dubrovnik zastupan po gradonačelniku Andri Vlahušiću, kao naručitelj i Poduzeće za ceste Split d.d. Sv. Mihovila 1, Dugopolje kojeg zastupaju Marko Milardović i Drago Lijović, kao izvođač, koji Ugovor nosi oznaku, klasa: UP/I-406-01/12-02/02, urbroj: 2117/01-01-12-17 te koji ugovor je potpisan po ugovornim stranama i po gradonačelniku Andri Vlahušiću.
Među strankama je sporno je li gradonačelnik Grada Dubrovnika Andro Vlahušić odgovorna osoba izvršenika, je li inspektor elektroničkih komunikacija prekoračio svoje ovlasti donošenjem prisilnog rješenja o izvršenju te visina iznosa izrečene kazne, kao i upozorenje odgovornoj osobi na izricanje nove novčane kazne u istom odmjerenom iznosu od 50.000,00 kuna.
Odredbom članka 111. Zakona o elektroničkim komunikacijama (»Narodne novine«, broj 73/2008, 90/2011, 133/12, 80/2013, i 71/2014, dalje ZEK-a) je propisano da inspekcijski nadzor nad primjenom toga Zakona i temeljem njega donesenih propisa, te međunarodnih ugovora i sporazuma iz područja elektroničkih komunikacija koje obvezuju Republiku Hrvatsku obavlja Agencija.
Stavkom 2. istog članka je propisano da poslove inspekcijskog nadzora iz stavka 1. ovoga članka provode inspektori elektroničkih komunikacija (u daljnjem tekstu: inspektori), koji su ovlašteni