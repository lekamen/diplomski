98 14.09.2015 Pravilnik o načinu stjecanja statusa ovlaštene osobe obalne straže
MINISTARSTVO OBRANE
1906
Na temelju članka 5. stavka 4. Zakona o Obalnoj straži Republike Hrvatske (»Narodne novine«, broj 109/07), donosim
PRAVILNIK
O NAČINU STJECANJA STATUSA OVLAŠTENE OSOBE OBALNE STRAŽE
Članak 1.
Ovim se Pravilnikom propisuju uvjeti i način stjecanja statusa ovlaštene osobe i ovlaštene osobe za primjenu mjera i sredstava prisile te se utvrđuju moduli i programski elementi obuke za stjecanje statusa ovlaštene osobe odnosno ovlaštene osobe za primjenu mjera i sredstava prisile.
Članak 2.
Ovlaštene osobe Obalne straže Republike Hrvatske su:
– ovlaštene osobe Obalne straže (u daljnjem tekstu: ovlaštene osobe) i
– ovlaštene osobe Obalne straže za primjenu mjera i sredstava prisile (u daljnjem tekstu: ovlaštene osobe za primjenu mjera i sredstava prisile).
Članak 3.
Obuka za stjecanje statusa ovlaštene osobe i ovlaštene osobe za primjenu mjera i sredstava prisile provodi se kroz Tečaj za stjecanje statusa ovlaštene osobe Obalne straže (u daljnjem tekstu: Tečaj).
Tečaj se sastoji od dva modula.
Status ovlaštene osobe stječe se na temelju uspješno završena oba modula Tečaja, rasporedom na ustrojstveno mjesto ovlaštene osobe u Obalnoj straži Republike Hrvatske (u daljnjem tekstu: Obalna straža).
Status ovlaštene osobe za primjenu mjera i sredstava prisile stječe se na temelju uspješno završenog I. modula Tečaja, rasporedom na ustrojstveno mjesto ovlaštene osobe za primjenu mjera i sredstava prisile u Obalnoj straži.
Na Tečaj se mogu uputiti pripadnici Oružanih snaga Republike Hrvatske (u daljnjem tekstu: Oružane snage) koji imaju odgovarajuću izobrazbu i ispunjavaju ostale uvjete za raspored na ustrojbeno mjesto u Obalnoj straži.
Članak 4.
Na dužnost ovlaštene osobe može se rasporediti osoba koja je uspješno završila odgovarajuću obuku iz članka 3. ovog Pravilnika.
Iznimno od stavka 1. ovoga članka, na dužnost ovlaštene osobe može se privremeno, najdulje na rok od dvije godine, rasporediti i osoba koja nije završila odgovarajuću obuku, a ispunjava druge uvjete ustrojbenog mjesta propisane aktom o unutarnjem redu.
Članak 5.
I. modul Tečaja sastoji se od teorijskih i praktičnih programskih cjelina koje obuhvaćaju osposobljavanje i uvježbavanje ovlaštenih osoba za pravilnu i učinkovitu primjenu mjera i sredstava prisile.
II. modul Tečaja sastoji se od teorijskih programskih cjelina koje obuhvaćaju:
– međunarodne konvencije
– zakonske i podzakonske propise koji uređuju pravo mora, pomorsko pravo te nadležnost Obalne straže
– zakonske i podzakonske propise kojima se uređuju ovlasti i postupanje ovlaštenih osoba prema počiniteljima prekršajnih i kaznenih djela.
Članak 6.
Polaznici I. modula Tečaja su kandidati za ovlaštene osobe i kandidati za ovlaštene osobe za primjenu mjera i sredstava prisile.
Polaznici II. modula Tečaja su kandidati za ovlaštene osobe.
Članak 7.
Tečaj se provodi u Središtu za obuku Hrvatske ratne mornarice (u daljnjem tekstu: Središte za obuku) po Nastavnom planu i programu Tečaja.
Nastavni plan i program, u skladu s modulima i programskim cjelinama iz članka 5. ovoga Pravilnika, izrađuje Središte za obuku Hrvatske ratne mornarice, uz suglasnost zapovjednika Obalne straže.
Nastavni plan i program Tečaja odobrava zapovjednik Hrvatske ratne mornarice.
Članak 8.
Provedbu Tečaja čine tri faze: razvoj nastavnog plana i programa, neposredna provedba programa izobrazbe ili nekog njegovog dijela te analiza i ocjena provedene izobrazbe i sadržaja programa.
Na provedbi jedne ili više faza Tečaja mogu biti angažirani predavači koji za to imaju potrebna znanja, vještine ili sposobnosti.
Predavači na Tečaju mogu biti djelatne vojne osobe Oružanih snaga, djelatnici Ministarstva obrane ili vanjski predavači.
Članak 9.
Vanjske predavače moguće je angažirati kada za provedbu Tečaja nije moguće angažirati predavače iz Oružanih snaga ili Ministarstva obrane, a kada je to potrebno zbog prirode programa izobrazbe.
Vanjski predavači odnosno 