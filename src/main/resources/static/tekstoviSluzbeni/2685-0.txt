5 15.01.2016 Rješenje o istovremenom raspuštanju Općinskog vijeća Općine Murter - Kornati i razrješenju općinskog načelnika Općine Murter - Kornati i njegove zamjenice
VLADA REPUBLIKE HRVATSKE
34
Na temelju članka 85.a Zakona o lokalnoj i područnoj (regionalnoj) samoupravi (»Narodne novine«, br. 33/01, 60/01, 129/05, 109/07, 125/08, 36/09, 150/11, 144/12, 19/13 – pročišćeni tekst i 137/15 – ispravak), Vlada Republike Hrvatske je na sjednici održanoj 14. siječnja 2016. godine donijela
RJEŠENJE
O ISTOVREMENOM RASPUŠTANJU OPĆINSKOG VIJEĆA OPĆINE MURTER – KORNATI I RAZRJEŠENJU OPĆINSKOG NAČELNIKA OPĆINE MURTER – KORNATI I NJEGOVE ZAMJENICE
I.
Istovremeno se raspušta Općinsko vijeće Općine Murter – Kornati i razrješuje općinski načelnik Općine Murter – Kornati i njegova zamjenica koja je izabrana zajedno s njim.
II.
Vlada Republike Hrvatske imenovat će, posebnim rješenjem, povjerenika Vlade Republike Hrvatske u Općini Murter – Kornati za obavljanje poslova iz nadležnosti Općinskog vijeća i općinskog načelnika Općine Murter – Kornati.
III.
Sredstva za rad povjerenika Vlade Republike Hrvatske osiguravaju se u proračunu Općine Murter – Kornati.
IV.
Stupanjem na snagu ovoga Rješenja prestaje mandat članovima Općinskog vijeća i mandat Ivana Božikova, općinskog načelnika Općine Murter – Kornati te mandat Mare Kovačev, zamjenice općinskog načelnika koja je izabrana zajedno s njim.
V.
Ovo Rješenje stupa na snagu danom objave u »Narodnim novinama«.
Klasa: 022-03/16-09/08
Urbroj: 50301-09/06-16-2
Zagreb, 14. siječnja 2016.
Predsjednik Zoran Milanović, v. r.
