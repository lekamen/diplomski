2., 3., 4., 5., 6., 7., 8., 12. i 13. ovoga Pravilnika.
Rokovi dostave financijskih i dodatnih izvještaja
Članak 6.
(1) Faktoring-društvo dužno je godišnje financijske izvještaje iz članka 3., stavka 1. i godišnje dodatne izvještaje iz članka 4. stavka 1. ovoga Pravilnika tekuće poslovne godine dostaviti Agenciji najkasnije do 30. travnja slijedeće godine.
(2) Faktoring-društvo dužno je tromjesečne financijske izvještaje iz članka 3., stavka 1., točke 1. i 2. i tromjesečne dodatne izvještaje iz članka 4. stavka 1., točke 1., 2., 3., 4., 5. 6., 7., 8., 12. i 13. ovoga Pravilnika dostaviti Agenciji:
– sa stanjem na dan 31. ožujka tekuće godine najkasnije do 30. travnja tekuće godine,
– sa stanjem na dan 30. lipnja tekuće godine najkasnije do 31. srpnja tekuće godine,
– sa stanjem na dan 30. rujna tekuće godine najkasnije do 31. listopada tekuće godine,
– sa stanjem na dan 31. prosinca tekuće godine najkasnije do 31. siječnja sljedeće godine.
Način dostave financijskih i dodatnih izvještaja
Članak 7.
(1) Faktoring-društva su dužna financijske i dodatne izvještaje dostaviti u rokovima iz članka 6. ovoga Pravilnika u elektroničkom obliku potpisane naprednim elektroničkim potpisom u skladu s tehničkom uputom Agencije.
(2) Smatra se da je faktoring-društvo dostavilo izvještaje iz stavka 1. ovoga članka u trenutku kada je izvještaj prihvaćen na poslužitelju Agencije za zaprimanje izvještaja.
(3) U opravdanim slučajevima nemogućnosti dostave na način propisan stavkom 1. ovoga članka, faktoring-društvo dužno je izvještaje dostaviti u pisanom obliku, neposredno ili poštom u svrhu pravodobnog izvješćivanja. Faktoring-društvo dužno je dostaviti izvještaje na način propisan stavkom 1. ovoga članka čim prestanu razlozi nemogućnosti dostave, a najkasnije u roku od 8 dana od isteka roka za dostavu izvještaja.
(4) Iznimno, faktoring-društva dužna su Bilješke uz financijske izvještaje iz članka 3., stavka 1., točka 5. ovoga Pravilnika dostaviti uz revidirane godišnje financijske izvještaje na način i u rokovima propisanim člankom 68., stavka 2. Zakona.
Objava financijskih izvještaja
Članak 8.
(1) Faktoring-društvo dužno je na svojoj internetskoj stranici objaviti revidirane godišnje financijske izvještaje u roku od šest mjeseci od isteka godine na koju se ti izvještaji odnose.
(2) Faktoring-društvo dužno je na svojoj internetskoj stranici imati objavljene financijske izvještaje iz stavka 1. ovoga članka za najmanje zadnjih 5 poslovnih godina ili kraće ako faktoring-društvo posluje kraće od 5 godina.
Uputa za primjenu Pravilnika
Članak 9.
Agencija će donijeti Uputu kojom će propisati način primjene kontnog plana kao i način popunjavanja financijskih i dodatnih izvještaja propisanih ovim Pravilnikom.
Prijelazne i završne odredbe
Članak 10.
(1) Ovaj Pravilnik stupa na snagu osmog dana od dana objave u »Narodnim novinama«.
(2) Faktoring društva dužna su uskladiti poslovne knjige s odredbama ovoga Pravilnika najkasnije do 31. prosinca 2015. godine.
(3) Odredbe ovog Pravilnika prvi put se primjenjuju za tromjesečne financijske i dodatne izvještaje sa stanjem na dan 31. prosinca 2015. koji se dostavljaju do 31. siječnja 2016. i za godišnje financijske i dodatne izvještaje sa stanjem na dan 31. prosinca 2015. koji se dostavljaju do 30. travnja 2016. godine.
Klasa: 011-02/15-06/05
Urbroj: 326-01-550-15-1
Zagreb, 6. veljače 2015.
Predsjednik Upravnog vijeća Petar-Pierre Matek, v. r.
PRILOG 1.
FINANCIJSKI IZVJEŠTAJI FAKTORING-DRUŠTAVA

PRILOG 2.
DODATNI IZVJEŠTAJI FAKTORING-DRUŠTAVA

PRILOG 3.
KONTNI PLAN FAKTORING-DRUŠTAVA
