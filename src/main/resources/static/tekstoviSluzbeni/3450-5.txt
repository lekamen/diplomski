 odnosno objektivan i nediskriminirajući način te je prilikom donošenja osporavane odluke pravilno primijenio zakon i propise utemeljene na zakonu.
Naime, u postupku je nedvojbeno utvrđeno da je tužitelj svojim potpisom potvrdio zaprimanje Općih uvjeta poslovanja i Uvjeta korištenja odabranog tarifnog modela, odnosno obvezao se da će ih, za slučaj da ih nije preuzeo, pročitati na internetskim stranicama Tele2.
Navod tužitelja da ih nije bilo moguće pronaći na internetskim stranicama ne stoji, budući da ih je tužitelj, ukoliko je doista imao problema sa pronalaskom istih na internetskim stranicama, mogao zatražiti od operatora u pisanom obliku.
Kako iz Uvjeta korištenja pretplatničke tarife Revolucija proizlazi da TELE2 u slučaju opravdane sumnje na neovlašteno korištenje ili zlouporabu Tele2 usluge, zadržava pravo krajnjem korisniku usluga ograničiti korištenje Tele2 usluga u skladu s načelom pravednosti korištenja usluga i proizvoda koji dokument je objavljen na www.tele2.hr i čini sastavni dio ovih Uvjeta korištenja, a kojim Načelom pravednosti korištenja usluga i proizvoda, je pak propisano da se osobito smatra da postoji neovlašteno korištenje ili zlouporaba Tele2 usluga ako korisnik tijekom obračunskog razdoblja ostvari više od 200 minuta odlaznih poziva prema 092 brojevima, to prigovor tužitelja da je dobio pogrešnu usmenu informaciju od djelatnika TELE2 vezano za predmetni tarifni paket, nije od utjecaja na drukčiju odluku u ovoj upravnoj stvari, budući da je nesporno da je tužitelj tijekom obračunskog razdoblja ostvario više od 200 minuta odlaznih poziva prema 092 brojevima, čime je povrijedio propisano Načelo pravednosti.
Slijedom navedenog, tužitelj ima pravo na prijevremeni raskid pretplatničkog ugovora sukladno citiranoj odredbi članka 41. stavku 5. Zakona o elektroničkim komunikacijama, ali uz obvezu plaćanja naknade što je također predviđeno tom odredbom Zakona.
Kako tužitelj u tužbi ne ističe pravno relevantne prigovore kojima bi doveo u pitanje pravilnost utvrđenog činjeničnog stanja kao i pravilnost primjene materijalnog prava, to Sud nije našao osnove osporenu odluku, uz obrazloženje kakvo je njome dano, ocijeniti nezakonitom.
Prigovori tužitelja vezani uz prijevarno ponašanje djelatnika operatora nisu odlučni jer ne mogu biti predmetom upravnog postupka pred tuženikom, a niti pred ovim Sudom, već za to drugim nadležnim tijelom.
Valjalo je stoga, temeljem članka 57. stavka 1. Zakona o upravnim sporovima presuditi kao u izreci.
UPUTA O PRAVNOM LIJEKU
Protiv ove presude dopuštena je žalba Visokom upravnom sudu Republike Hrvatske. Žalba se podnosi putem ovog suda, u dovoljnom broju primjeraka za sud i stranke, u roku od 15 dana od dana dostave presude. Žalba odgađa izvršenje presude.
Broj: UsI-3662/13-20
Zagrebu 8. rujna 2015.
Sutkinja Jasna Peroš Nikolić, v. r.
