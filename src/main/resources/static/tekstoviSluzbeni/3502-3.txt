 strane, Vijeće je zaključilo kako Tisak prijedlogom reguliranja problematike otvaranja i zatvaranja prodajnih mjesta formuliranih u članku 5. Uvjeta poslovanja izlazi izvan okvira predmetnog postupka budući da se njima determiniraju novi uvjeti poslovanja Tiska čiji učinci nisu, niti ne mogu biti podložni iscrpnoj pravnoj i ekonomskoj analizi od strane Agencije u ovom predmetu, budući da se Tisak odlučio na predlaganje preuzimanja obveza u smislu članka 49. ZZTN-a. Navedeno pogotovo uzevši u obzir činjenicu kako su povodom Agenciji za prethodno ispitivanje stanja na tržištu, a slijedom toga i za postupak, bila postupanja Tiska kao distributera tiskovina u odnosu na udruženja poduzetnika kao veleprodajnih kupaca.
Dopisom od 5. studenoga 2015. Tisak je bio upoznat s navedenim zaključkom Agencije.
Konačan i konkretan prijedlog za preuzimanje obveze izvršenja određenih mjera i uvjeta Tisak je podnio Agenciji dana 23. studenog 2015.
Tisak je predložio da Agencija prihvati njegovo preuzimanje obveze izmjene Uvjeta poslovanja na način da se kao posebni subjekti u pravnom prometu prepoznaju i priznaju udruženja poduzetnika pod strogo određenim uvjetima koji u tu svrhu moraju biti ispunjeni te da se takvim udruženjima pruži mogućnost ostvarivanja posebnog grupacijskog rabata, kako je navedeno u točki I. izreke ovog rješenja.
Pri tome valja naglasiti kako je Tisak, vezano za problematiku otvaranja i zatvaranja prodajnih mjesta, uzeo u obzir naprijed navedeni zaključak Vijeća, na način da ranije predložena odredba članka 5. Uvjeta poslovanja nije bila sadržana u novom revidiranom, konačnom prijedlogu Tiska.
3. Analiza prijedloga Tiska o namjeri preuzimanja obveze izvršenja mjera i uvjeta te rokova u kojima će to učiniti
Vezano uz navedeni prijedlog Tiska od 23. studenog 2015., Agencija je utvrdila kako prijedlog namjere preuzimanja obveze izvršenja mjera i uvjeta te rokovi u kojima će to Tisak učiniti udovoljava formalnim uvjetima iz članka 49. stavka 1. ZZTN-a, odnosno da je isti podnesen nakon pokretanja postupka sukladno članku 39. ZZTN-a, a prije dostave Obavijesti o preliminarno utvrđenim činjenicama u postupku iz članka 48. ZZTN-a.
U smislu članka 49. stavka 4. ZZTN-a, Agencija može prihvatiti preuzimanje određenih mjera i uvjeta iz članka 49. stavka 1. ZZTN-a u slučaju kratkog trajanja povrede, suradnje poduzetnika u postupku i predlaganja mjera i uvjeta u prvih šest mjeseci vođenja postupka te u drugim slučajevima kada ocijeni da je prihvaćanje preuzimanja mjera i uvjeta iz članka 49. stavka 1. ZZTN-a svrsishodno radi bržeg uspostavljanja tržišnog natjecanja na određenom tržištu, a bez dugotrajnog vođenja postupka.
Prijedlog Tiska predstavlja dobrovoljnu mjeru i razmjeran je mogućim negativnim učincima koje bi Uvjeti o poslovanju od 1. siječnja 2014. u neizmijenjenom sadržaju imali na tržišno natjecanje te dovodi do bržeg uspostavljanja tržišnog natjecanja na mjerodavnom tržištu, bez dugotrajnog vođenja postupka.
Ispunjenjem predloženih obveza od strane Tiska prepoznala bi se i priznala udruženja poduzetnika kao posebnog subjekta u pravnom prometu, odnosno priznao bi im se status kupca na tržištu u dijelu koji se odnosi na distribuciju i komisionu prodaju tiskovina, a čime se istima pruža mogućnost ostvarivanja posebnog grupacijskog rabata, što bi posredno pogodovalo članicama udruženja te bi se postigla svrha zbog koje je pokrenut predmetni postupak.
Člankom 49. stavkom 5. ZZTN-a propisuje se da će Agencija namjeru prihvaćanja preuzimanja izvršenja mjera i uvjeta iz članka 49. stavka 1. ZZTN-a objaviti na svojoj internetskoj stranici u obliku skraćenog opisa predmeta i sadržaja mjera i uvjeta, uz poziv svim zainteresiranim stranama za dostavljanje pisanih primjedaba, stavova i mišljenja u roku od dvadeset (20) dana od dana objave poziva.
Stoga je Agencija 26. studenog 2015., sukladno članku 49. točki 5. ZZTN-a, na internetskim stranicama Agencije: www.aztn.hr, objavila namjeru prihvaćanja preuzimanja izvršenja mjera i uvjeta i 