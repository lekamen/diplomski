 poljoprivrednom gospodarstvu uključujući potporu iz EFJP-a, EPFRR-a te nacionalnu potporu poljoprivredi iz državnog proračuna. Svi ostali prihodi u smislu članka 28. stavka 4. točke a. Zakona smatraju se primicima od nepoljoprivrednih djelatnosti.
(5) Godišnji iznos izravnih plaćanja poljoprivrednika u smislu članka 28. stavka 4. točke a. Zakona određuje se kao ukupan iznos izravnih plaćanja na koje je poljoprivrednik ostvario pravo za najbližu prethodnu kalendarsku godinu i to prije primjene umanjenja i isključenja sukladno odredbama članka 12. Delegirane uredbe Komisije (EU) br. 639/2014.
(6) Korisnik dokazuje da je poljoprivreda upisana kao glavna djelatnost u registru u smislu članka 28. stavka 4. točki c. Zakona izvatkom/rješenjem iz trgovačkog ili obrtnog registra.
(7) Podaci iz nadležnosti vanjskih institucija za potrebe provjera udovoljavanja kriterija aktivnog poljoprivrednika, Agenciji za plaćanja se dostavljaju sukladno sklopljenim Sporazumima o poslovnoj suradnji i razmjeni podataka između Agencije za plaćanja i vanjskih institucija.
Minimalni uvjeti održavanja poljoprivrednih površina u stanju pogodnom za ispašu ili uzgoj
Članak 15.
(1) Minimalni uvjeti koje je korisnik programa izravnih plaćanja dužan ispunjavati kako bi održavao poljoprivredne površine u stanju pogodnom za ispašu ili uzgoj u skladu s člankom 30. Zakona jesu:
a) održavanje poljoprivrednih površina bez neželjene šumske vegetacije,
b) održavanje svih površina na poljoprivrednom gospodarstvu bez korova pelinolisne ambrozije (Ambrosia artemisiifolia L.) i mračnjaka (Abutilon theophrasti Med.), bez višegodišnjih korova i drvenastih biljnih vrsta koje zarastaju poljoprivrednu površinu i
c) poštivanje ostalih pravila višestruke sukladnosti.
(2) Poljoprivredne površine se moraju održavati u takvom stanju da je moguć prohod klasičnim poljoprivrednim strojevima, i da obrada može započeti bez prethodne aktivnosti krčenja zemljišta.
(3) Poljoprivredne površine pod trajnim travnjacima korisnik mora kositi barem jednom godišnje u skladu s pravilima višestruke sukladnosti ili napasivati.
(4) Poljoprivredne površine registrirane u ARKOD-u kao krški pašnjaci korisnik mora napasivati s najmanje 0,1 uvjetnih grla po hektaru.
Osnovni uvjeti za ostvarivanje izravne potpore
Članak 16.
Osnovni uvjeti za ostvarivanje izravne potpore su:
1. upis u Upisnik poljoprivrednika,
2. ispunjavanje uvjeta za aktivnog poljoprivrednika sukladno članku 28. Zakona,
3. obavljanje poljoprivredne aktivnosti u skladu s člankom 26. stavkom 2. točkom 1. Zakona,
4. upis svih čestica poljoprivrednog zemljišta koje se koriste u ARKOD sustav i ostale propisane registre,
5. upis stoke za koju se podnosi zahtjev u JRDŽ i ostale propisane upisnike te propisno označavanje stoke,
6. pravodobno podnošenje jedinstvenog zahtjeva i potrebne popratne dokumentacije,
7. ispunjavanje uvjeta minimalnih zahtjeva za primanje izravnih plaćanja iz članka 29. Zakona i za plaćanja u iznimno osjetljivim sektorima iz članka 47. Zakona,
8. ispunjavanje minimalno poticanih količina za plaćanja u iznimno osjetljivim sektorima sukladno Dodatku 2. Zakona,
9. omogućavanje provedbe kontrola na terenu temeljem članaka 23. i 146. Zakona, te svih drugih kontrola nadležnih tijela,
10. poštivanje pravila višestruke sukladnosti na cjelokupnom poljoprivrednom gospodarstvu sukladno pravilniku kojim se uređuje višestruka sukladnost.
Prihvatljiva površina za izravna plaćanja
Članak 17.
(1) Prihvatljiva površina u smislu članka 32. stavka 2. Uredbe (EU) br. 1307/2013 je poljoprivredna površina na poljoprivrednom gospodarstvu za koju korisnik podnosi zahtjev za dodjelu ili aktiviranje prava na plaćanja, koja se koristi kao obradivo zemljište, trajni travnjak ili trajni nasad i na kojoj se obavlja poljoprivredna aktivnost i upisana je u ARKOD sustav sukladno pravilniku kojim se uređuje evidencija uporabe poljoprivrednog zemljišta.
(2) Osim u slučaju više sile ili u iznimnim okolnostima, prihvatljive površine korisnik mora imati na