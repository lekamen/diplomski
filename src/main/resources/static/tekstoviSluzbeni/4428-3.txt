 ZZTN-a te članka 31. ZZTN-a, na sjednici 25/2016., održanoj 18. kolovoza 2016., razmatralo je navedeni predmet te je donijelo odluku da se, u smislu članka 49. stavka 2. ZZTN-a, predložene mjere, uvjeti i rokovi Flore prihvaćaju kao dostatni za otklanjanje negativnih učinaka i ponovnu uspostavu tržišnog natjecanja, pri čemu donošenjem ovoga rješenja Agencije postaju obvezni za predlagatelja.
U smislu članka 49. stavka 2. ZZTN-a, ako ocijeni da su predložene mjere, uvjeti i rokovi iz članka 49. stavka 1. ZZTN-a dostatni za otklanjanje negativnih učinaka i ponovnu uspostavu tržišnog natjecanja, Agencija će rješenjem prihvatiti predložene mjere, uvjete i rokove koji time postaju obveznim za predlagatelja. U smislu članka 49. stavka 3. ZZTN-a rješenjem Agencija određuje rokove u kojima poduzetnik treba izvršiti mjere i uvjete iz članka 49. stavka 2. ZZTN-a, obvezuje poduzetnika na dostavu dokaza kojima potvrđuje izvršenje mjera i uvjeta u zadanom roku te utvrđuje da nema uvjeta za daljnje vođenje postupka protiv tog poduzetnika.
Stoga je Vijeće donijelo odluku kojom se, u smislu članka 49. stavka 2. i 3. ZZTN-a, prihvaćaju mjere, uvjeti i rokovi koje je predložila Flora u obliku prihvaćanja Odluke rečenog poduzetnika o trajnoj obustavi popusta od 10% na cijenu usluga ukopa pokojnika od 3. lipnja 2016. ako kupac u trgovini pogrebne opreme Flore kupi opremu za ukop te da se ista Odluka objavi na službenoj internetskoj stranici poduzetnika.
Vijeće svoju odluku temelji na tome da je donošenje navedene Odluke, uz preuzimanje obveze da se ona objavi na službenoj internetskoj stranici tog poduzetnika, dostatno za otklanjanje negativnih učinaka i ponovnu uspostavu tržišnog natjecanja u smislu članka 49. stavka 2. ZZTN-a te je svrsishodno radi bržeg uspostavljanja tržišnog natjecanja na predmetnom tržištu, a bez dugotrajnog vođenja postupka u smislu članka 49. stavka 4. ZZTN-a.
Stoga je Vijeće donijelo odluku kojom se, u smislu članka 49. stavka 2. i 3. ZZTN-a, prihvaćaju mjere, uvjeti i rokovi koje je predložila Flora te joj je naloženo da u ostavljenom roku dostavi dokaze da je postupala sukladno točki I. izreke ovog rješenja.
Također, Flori je naloženo da na svojoj početnoj internetskoj stranici objavi na vidljivom mjestu izreku ovoga rješenja.
Slijedom navedenog, Vijeće je utvrdilo da, nakon izvršenja mjera iz točke I., te naloga iz točke III. I IV. ovog rješenja, nema uvjeta za daljnje vođenje postupka protiv Flore u ovom predmetu.
Međutim, ako u smislu članka 49. stavka 7. ZZTN-a, u nadzoru nad provedbom mjera i uvjeta iz članka 49. stavka 1. ZZTN-a, Agencija utvrdi da se Flora ne pridržava utvrđenih mjera, uvjeta i rokova iz članka 49. stavka 3. ZZTN-a, takvo postupanje smatrat će se povredom ZZTN-a te će se to utvrditi posebnim rješenjem kojim će se izreći i upravno-kaznena mjera sukladno odredbama ZZTN-a.
Slijedom svega navedenog, Agencija je na temelju odluke Vijeća odlučila kao u točkama I. do VII. izreke ovoga rješenja.
Prijedlog stranke u postupku za preuzimanje obveze izvršenja određenih mjera i uvjeta te rokova u svrhu otklanjanja negativnih učinaka njenog postupanja ili propuštanja postupanja na tržišno natjecanje iz članka 49. stavka 1. ZZTN-a i rješenje Agencije o prihvaćanju predloženih mjera, uvjeta i rokova koji postaju obvezni za predlagatelja u smislu članka 49. stavaka 2. i 3. ZZTN-a podliježu naplati upravnih pristojbi, sukladno odredbi članka 2. stavka 1. Zakona o upravnim pristojbama (»Narodne novine«, broj 8/96, 77/96, 95/97, 131/97, 68/98, 66/99, 145/99, 116/00, 163/03, 17/04, 110/04; 141/04, 150/05, 153/05, 129/06, 117/07, 25/08, 60/08, 20/10, 69/10, 126/11, 112/12, 19/13, 80/13, 40/14, 69/14, 87/14 i 94/14; dalje: Zakon o upravnim pristojbama) te članka 2. i 3. Uredbe o izmjenama Tarife upravnih pristojbi iz Zakona o upravnim pristojbama (»Narodne novine«, broj 126/11; dalje: Uredba o izmjenama Tarife Zakona o upravnim pristojbama).
Naime, prijedlog stranke u postupku za preuzimanje obveze izvršenja