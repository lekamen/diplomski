41 02.05.2016 Zakon o provedbi Uredbe (EU) br. 98/2013 Europskog parlamenta i Vijeća od 15. siječnja 2013. o stavljanju na tržište i uporabi prekursora eksploziva
HRVATSKI SABOR
1063
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O PROVEDBI UREDBE (EU) BR. 98/2013 EUROPSKOG PARLAMENTA I VIJEĆA OD 15. SIJEČNJA 2013. O STAVLJANJU NA TRŽIŠTE I UPORABI PREKURSORA EKSPLOZIVA
Proglašavam Zakon o provedbi Uredbe (EU) br. 98/2013 Europskog parlamenta i Vijeća od 15. siječnja 2013. o stavljanju na tržište i uporabi prekursora eksploziva, koji je Hrvatski sabor donio na sjednici 29. travnja 2016. godine.
Klasa: 011-01/16-01/10
Urbroj: 71-06-01/1-16-2
Zagreb, 26. travnja 2016.
Predsjednica Republike Hrvatske Kolinda Grabar-Kitarović, v. r.
ZAKON
O PROVEDBI UREDBE (EU) BR. 98/2013 EUROPSKOG PARLAMENTA I VIJEĆA OD 15. SIJEČNJA 2013. O STAVLJANJU NA TRŽIŠTE I UPORABI PREKURSORA EKSPLOZIVA
I. UVODNE ODREDBE
Članak 1.
Ovim Zakonom utvrđuju se nadležna tijela, obveze nadležnih tijela i postupci za provedbu Uredbe (EU) br. 98/2013 Europskog parlamenta i Vijeća od 15. siječnja 2013. o stavljanju na tržište i uporabi prekursora eksploziva (u daljnjem tekstu: Uredba (EU) br. 98/2013).
Članak 2.
Pojmovi koji se koriste u ovome Zakonu imaju jednako značenje kao pojmovi uporabljeni u Uredbi (EU) br. 98/2013.
II. PRISTUP POJEDINCA OGRANIČENIM PREKURSORIMA EKSPLOZIVA
Članak 3.
(1) Ograničeni prekursori eksploziva ne mogu biti stavljeni na raspolaganje pojedincima niti ih oni mogu uvoditi, posjedovati ili koristiti.
(2) Iznimno od odredbe stavka 1. ovoga članka, ograničeni prekursori eksploziva iz članka 4. stavka 3. Uredbe (EU) br. 98/2013 mogu se stavljati na raspolaganje pojedincima, uvoditi, posjedovati ili uporabljivati ako gospodarski subjekti koji ih stavljaju na raspolaganje registriraju svaku transakciju u skladu s postupkom propisanim člankom 8. Uredbe (EU) br. 98/2013.
III. NADLEŽNA TIJELA I NJIHOVE OBVEZE
Članak 4.
(1) Nadležna tijela za provedbu Uredbe (EU) br. 98/2013 i ovoga Zakona su ministarstvo nadležno za zdravlje, ministarstvo nadležno za poljoprivredu i ministarstvo nadležno za unutarnje poslove (u daljnjem tekstu: nadležna tijela) u skladu s propisanim djelokrugom.
(2) Pri provedbi Uredbe (EU) br. 98/2013 i ovoga Zakona nadležna tijela međusobno surađuju radi nadzora stavljanja na raspolaganje pojedincima, uvođenja, posjedovanja ili uporabe od strane pojedinca ograničenih prekursora eksploziva te pravodobnog međusobnog obavješćivanja.
(3) Nadležna tijela prilikom obavljanja poslova iz svoga djelokruga provjeravaju način na koji je omogućeno stavljanje na raspolaganje, uvođenje, posjedovanje i uporaba tvari ili smjesa ili tvari koje ih sadrže iz članka 3. ovoga Zakona, koje bi se mogle zlouporabiti za nezakonitu proizvodnju eksploziva, radi ograničavanja njihove dostupnosti javnosti i osiguravanja odgovarajućeg prijavljivanja sumnjivih transakcija.
Članak 5.
Za potrebe provedbe Uredbe (EU) br. 98/2013 nadležna tijela, svako u svojem djelokrugu, obavljaju nadzor nad provedbom pojedinih zakona iz svoje nadležnosti, vezano uz stavljanje na raspolaganje pojedincima, uvođenje, posjedovanje ili uporabu tvari ili smjesa ili tvari koje ih sadrže iz članka 3. ovoga Zakona.
Članak 6.
(1) Nacionalna točka za kontakt za prijavu sumnjivih transakcija ili značajnih nestanaka ili krađa tvari ili smjesa ili tvari koje ih sadrže je Ministarstvo unutarnjih poslova.
(2) Nacionalna točka za kontakt prikuplja i prosljeđuje Europskoj komisiji i nacionalnim točkama za kontakt država članica Europske unije podatke o sumnjivim transakcijama ili značajnim nestancima ili krađama tvari ili smjesa ili tvari koje ih sadrže.
(3) Nacionalna točka za kontakt vodi evidenciju o prijavljenim sumnjivim transakcijama, značajnim nestancima ili krađama.
(4) Podaci o nacionalnoj točki za kontakt (telefonski broj i adresa elektroničke pošte) bit će dostupni na službenim mrežnim stranicama nadležnih tijela.
Članak 7.
Smjernice Europske