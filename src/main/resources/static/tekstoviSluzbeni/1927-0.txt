99 16.09.2015 Pravilnik o visini nagrade i naknadi troškova javnog bilježnika kao povjerenika suda u postupku za izdavanje, ispravak, izmjenu, opoziv ili privremenu obustavu Europske potvrde o nasljeđivanju
MINISTARSTVO PRAVOSUĐA
1928
Na temelju članka 12. Zakona o provedbi Uredbe (EU) br. 650/2012 o nadležnosti, mjerodavnom pravu, priznavanju i izvršavanju odluka i prihvaćanju i izvršavanju javnih isprava u nasljednim stvarima i o uspostavi Europske potvrde o nasljeđivanju (»Narodne novine« br. 152/14), ministar pravosuđa donosi
PRAVILNIK
O VISINI NAGRADE I NAKNADI TROŠKOVA JAVNOG BILJEŽNIKA KAO POVJERENIKA SUDA U POSTUPKU ZA IZDAVANJE, ISPRAVAK, IZMJENU, OPOZIV ILI PRIVREMENU OBUSTAVU EUROPSKE POTVRDE O NASLJEĐIVANJU
I. OPĆE ODREDBE
Članak 1.
Ovim Pravilnikom utvrđuje se visina nagrade i naknade troškova javnog bilježnika kao povjerenika suda u postupku za izdavanje, ispravak, izmjenu, opoziv ili privremenu obustavu Europske potvrde o nasljeđivanju, sukladno Zakonu o provedbi Uredbe (EU) br. 650/2012 o nadležnosti, mjerodavnom pravu, priznavanju i izvršavanju odluka i prihvaćanju i izvršavanju javnih isprava u nasljednim stvarima i o uspostavi Europske potvrde o nasljeđivanju (»Narodne novine« br. 152/14; u daljnjem tekstu: Zakona o provedbi Uredbe (EU) br. 650/2012), te način njihova obračuna i naplate od strane javnog bilježnika.
Članak 2.
Javnom bilježniku u provođenju pojedinog postupka za sve radnje u tom postupku pripada jedinstvena nagrada iz članka 5. ovog Pravilnika.
Članak 3.
Javnom bilježniku u provođenju pojedinog postupka iz članka 1. ovog Pravilnika pripada pravo na naknadu nastalog i predvidivog mu troška u punom iznosu, a trošak se određuje po pravilima važeće javnobilježničke tarife o trošku, ako odredbama ovog Pravilnika nije drugačije određeno.
Radi naknađivanja troškova, u smislu ovog Pravilnika, troškom se ne smatra utrošak papira i drugog uredskog materijala radi izrade i umnožavanja dovoljnog broja primjeraka zapisnika, rješenja i drugih isprava u spisu radi uručivanja strankama, dostave spisa sudu i zadržavanja prijepisa spisa u javnobilježničkom arhivu.
Članak 4.
Javni bilježnik neposredno od podnositelja zahtjeva, nakon izvršene službene radnje, naplaćuje pripadajuću mu nagradu i naknadu troškova.
II. ODREĐIVANJE NAGRADE
Članak 5.
Za radnje javnog bilježnika u vezi zaprimanja zahtjeva, provođenja postupka, izdavanja rješenja ili potvrde ili prosljeđivanja zahtjeva nadležnom sudu u postupku izdavanja Europske potvrde o nasljeđivanju sukladno članku 7. Zakona o provedbi Uredbe (EU) br. 650/2012, u postupku izmjene ili opoziva potvrde sukladno članku 9. Zakona te u postupku privremene obustave sukladno članku 10. Zakona, javnom bilježniku pripada jedinstvena javnobilježnička nagrada u iznosu od 250,00 kuna.
Javni bilježnik nema pravo na nagradu za radnje u postupku ispravka potvrde sukladno članku 9. Zakona o provedbi Uredbe (EU) br. 650/2012.
III. ZAVRŠNE ODREDBE
Članak 6.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 018-05/14-01/34
Urbroj: 514-06-01-01-03-15-30
Zagreb, 10. rujna 2015.
Ministar Orsat Miljenić, v. r.
OBRAZAC IZVJEŠĆA O PROVEDENOM SAVJETOVANJU SA ZAINTERESIRANOM JAVNOŠĆU Naslov dokumenta Pravilnik o visini nagrade i naknadi troškova javnog bilježnika kao povjerenika suda u postupku za izdavanje, ispravak, izmjenu, opoziv ili privremenu obustavu Europske potvrde o nasljeđivanju Stvaratelj dokumenta, tijelo koje provodi savjetovanje Ministarstvo pravosuđa Svrha dokumenta izvješće o provedenom savjetovanju sa zainteresiranom javnošću Datum dokumenta kolovoz 2015. Verzija dokumenta prva Vrsta dokumenta izvješće Naziv nacrta zakona, drugog propisa ili akta Pravilnik o visini nagrade i naknadi troškova javnog bilježnika kao povjerenika suda u postupku za izdavanje, ispravak, izmjenu, opoziv ili privremenu obustavu Europske potvrde o nasljeđivanju Jedinstvena oznaka iz Plana donošenja zakona, drugih propisa i akata objavljenog na internetskim