 d. ovoga članka široki su najmanje 3 m a najviše 10 m. Na pojasevima prihvatljivih hektara uz rubove šume bez proizvodnje ne uzgajaju se poljoprivredne kulture, ali je dozvoljena košnja ili napasivanje.
(10) Kulture kratkih ophodnji iz stavka 1. točke e. ovoga članka navedene su u tablici kultura prihvatljivih za ekološki značajne površine u Tablici 8b. iz Priloga 1. koji je sastavni dio ovoga Pravilnika.
(11) Postrni i pokrovni usjevi iz stavka 1. točke f. ovoga članka su mješavine koje se sastoje od barem dvije kulture navedene u tablici kultura prihvatljivih za ekološki značajne površine u Tablici 8b. iz Priloga 1. koji je sastavni dio ovoga Pravilnika uz sljedeće uvjete:
– postrni usjev sije se nakon glavne kulture i ostaje na oranici do zime, a pokrovni usjev ostaje preko zime najkasnije do proljeća iduće godine;
– sjetva postrnih i pokrovnih usjeva treba biti obavljena u razdoblju 1. lipnja do 1. rujna godine za koju se podnosi zahtjev;
– kulture koje se siju kao ozimi usjev za žetvu iduće godine ili napasivanje nisu prihvatljive za postrne i pokrovne usjeve;
(12) Podusjev trave iz stavka 1. točke f. ovoga članka jesu trave usijane u glavni usjev.
(13) Kulture koje fiksiraju dušik iz stavka 1. točke f. ovoga članka jesu kulture navedene u tablici kultura prihvatljivih za ekološki značajne površine u Tablici 8b. iz Priloga 1. koji je sastavni dio ovoga Pravilnika, a koje je korisnik naveo u jedinstvenom zahtjevu kao glavni usjev. Soja prihvatljiva za ekološki značajne površine mora biti proizvedena od certificiranog sjemena genetski nemodificirane soje o čemu korisnik dostavlja regionalnom uredu Agencije za plaćanja do 31. prosinca godine za koju podnosi jedinstveni zahtjev sljedeće dokaze:
– kopiju računa o plaćenom certificiranom sjemenu kojeg koristi te godine i
– originale certifikata o sjemenu na pakiranju iz kojih je vidljivo da se radi o genetski nemodificiranom sjemenu koje će mu Agencija za plaćanja nakon poništavanja vratiti.
(14) Poljoprivrednik može prijaviti istu površinu ili obilježje krajobraza samo jednom u jednoj godini podnošenja jedinstvenog zahtjeva.
2.7. PRERASPODJELJENO PLAĆANJE
Članak 33.
(1) Preraspodijeljeno plaćanje u skladu s člankom 38. Zakona dodjeljuje se za prvih dvadeset prihvatljivih hektara poljoprivrednog gospodarstva i to za sve korisnike koji ostvaruju potporu za osnovno plaćanje.
(2) Preraspodijeljena plaćanja neće ostvariti korisnici za koje se utvrdi da su na umjetan način stvorili uvjete za ostvarivanje plaćanja.
(3) Samo jedno od dva poljoprivredna gospodarstva koja imaju istog nositelja, odnosno odgovornu osobu može ostvariti preraspodijeljena plaćanja.
2.8. PLAĆANJE ZA MLADE POLJOPRIVREDNIKE
Članak 34.
(1) Plaćanje za mlade poljoprivrednike dodjeljuje se korisniku programa izravnih plaćanja uz uvjete propisane u članku 43. Zakona.
(2) Plaćanje za mlade poljoprivrednike dodjeljuje se jednom korisniku, odnosno jednom MIBPG-u, za razdoblje do najviše pet godina. Korisnik gubi pravo na plaćanje za mlade poljoprivrednike u slučaju promjene nositelja temeljem kojeg je pravo ostvareno.
(3) Pravna osoba može ispuniti uvjete za primanje plaćanja za mlade poljoprivrednike ako njezin nositelj upisan u Upisnik poljoprivrednika ispunjava uvjete iz ovoga članka i članka 49. Delegirane uredbe Komisije (EU) br. 639/2014.
(4) Da bi pravna osoba ostvarila plaćanje za mlade poljoprivrednike, nositelj iz stavka 3. ovoga članka treba provoditi učinkovitu i dugoročnu kontrolu nad pravnom osobom u pogledu odluka povezanih s upravljanjem, koristima i financijskim rizicima već u prvoj godini u kojoj pravna osoba podnosi zahtjev za plaćanje u okviru plaćanja za mlade poljoprivrednike u skladu s člankom 49. stavkom 1. točkom b. Delegirane uredbe Komisije (EU) br. 639/2014.
(5) Ako je pravna osoba iz stavka 3. ovoga članka pod samostalnom ili zajedničkom kontrolom druge pravne osobe, uvjeti za ostvarenje prava na plaćanje za mlade poljoprivrednike primjenjuju se na svaku fizičku osobu koja ima kontrolu