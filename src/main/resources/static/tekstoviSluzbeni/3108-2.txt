
Klasa: 011-02/15-01/07
Urbroj: 524-03-02-01/2-16-33
Zagreb, 10. veljače 2016.
Ministrica dr. sc. Nada Šikić, v. r.
PRILOG
POPIS MJERNE I ISPITNE OPREME
a) ZA MJERENJE BUKE:
– zvukomjer prema zahtjevima norme HRN EN 61672
– zvučni kalibrator prema zahtjevima norme HRN EN 60942
– frekvencijski analizator prema zahtjevima norme HRN EN 61260
b) ZA MJERENJE VIBRACIJA:
– mjerač vibracija koji omogućuje mjerenje i ocjenu vibracija koje djeluju na ruke odnosno na cijelo tijelo
c) ZA MJERENJE OSVIJETLJENOSTI:
– mjerač osvjetljenosti (lx) s korekcijom boje (V(I)) i kosinusnom korekcijom
d) ZA ISPITIVANJE I ODREĐIVANJE KONCENTRACIJA OPASNIH KEMIKALIJA:
Vrste štetnosti:
1. prašina
2. prašina u obliku vlakana
3. anorganski plinovi i pare
4. organski plinovi i pare
5. tvari koje zahtijevaju posebne analitičke tehnike.
Skupni zahtjevi u pogledu mjerne opreme za svih pet točaka štetnosti su:
– crpke za uzimanje uzoraka
– osobni dozimetri
– odgovarajuće glave za pričvršćivanje na crpke za uzimanje različitih uzoraka
– sprave za umjeravanje crpki
– umjereni kronometar ili drugi mjerač vremena
– mjerač temperature, higrometar, barometar, anemometar
– sustav za obradu i pohranu podataka.
Zahtjevi za mjernu opremu po pojedinim točkama su:
1. za prašinu:
– stacionarni sustav za uzimanje uzoraka za finu i ukupnu prašinu s odgovarajućim glavama za uzimanje
– kalibrirana analitička vaga
– oprema za kondicioniranje filtara
– mjerna sprava za procjenjivanje koncentracije respirabilne prašine
– oprema za konimetrijsku analizu prašine
2. za prašinu u obliku vlakana:
– odgovarajuće glave, deklarirane za uzimanje uzoraka prašine u obliku vlakana
– fazno kontrastni optički mikroskop
3. za anorganske plinove i pare:
– oprema za uzorkovanje u tekuće i krute apsorpcijske medije
– spektrofotometar UV/VIS/IR
– sustav za kontinuirano praćenje koncentracije tvari u zraku s direktnim očitavanjem
– metoda za potenciometrijsko određivanje koncentracija tvari
4. za organske plinove i pare:
– oprema za uzorkovanje u tekuće i krute apsorpcijske medije
– kapilarni plinski kromatograf s FID detektorom
– spektrofotometar UV/VIS/IR
– postupak ili sustav za identifikaciju tvari
– sustav za kontinuirani prijam koncentracija tvari u zraku s direktnim očitavanjem
5. za tvari koje zahtijevaju posebne analitičke tehnike:
– visokotlačni tekućinski kromatograf (HPLC), instrument za određivanje ukupnog organskog ugljika, kapilarni plinski kromatograf s različitim detektorima
e) ZA MJERENJE MIKROKLIME:
– mjerni instrument za mjerenja temperature zraka, relativne vlažnosti i brzine strujanja zraka
– mjerni instrument za mjerenje toplinskog zračenja
