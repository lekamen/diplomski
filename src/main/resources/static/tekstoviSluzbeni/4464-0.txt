80 07.09.2016 Standard medicinske opreme, medicinskih uređaja i pribora za obavljanje djelatnosti izvanbolničke hitne medicine
HRVATSKI ZAVOD ZA HITNU MEDICINU
1813
Na temelju članka 7. Pravilnika o minimalnim uvjetima u pogledu prostora, radnika i medicinsko-tehničke opreme za obavljanje djelatnosti hitne medicine (»Narodne novine«, broj 71/2016) Hrvatski zavod za hitnu medicinu utvrđuje
STANDARD
MEDICINSKE OPREME, MEDICINSKIH UREĐAJA I PRIBORA ZA OBAVLJANJE DJELATNOSTI IZVANBOLNIČKE HITNE MEDICINE
Članak 1.
Ovim standardom propisuje se standard medicinske opreme, medicinskih uređaja i pribora za rad izvanbolničke hitne medicinske službe u Republici Hrvatskoj te minimalni uvjeti u pogledu količine medicinske opreme, uređaja i pribora koji se mora nalaziti u medicinskom vozilu i ambulantama/prostorijama za reanimaciju izvanbolničke hitne medicinske službe.
Članak 2.
Medicinska oprema, uređaji i pribor moraju zadovoljavati zahtjeve važećih normi i standarda koji definiraju svojstva opreme namijenjene za rad u medicinskom vozilu i izvanbolničkim uvjetima.
Medicinska oprema, medicinski uređaji i medicinski pribor mora biti upisana u očevidnik medicinskih proizvoda Agencije za lijekove i medicinske proizvode i označena CE oznakom na način kako je propisano Pravilnikom o bitnim zahtjevima, razvrstavanju, upisu proizvođača u očevidnik proizvođača, upisu medicinskih proizvoda u očevidnik medicinskih proizvoda te ocjenjivanju sukladnosti medicinskih proizvoda.
Članak 3.
Županijski zavodi za hitnu medicinu moraju osigurati ispunjavanje minimalnih zahtjeva za medicinsku opremu, uređaje i pribor propisanih ovim standardom, redovno održavanje i čišćenje propisane medicinske opreme, uređaja i pribora, redovno testiranje ispravnosti medicinskih uređaja sukladno uputama proizvođača, siguran smještaj propisane medicinske opreme, uređaja i pribora u medicinskom vozilu i ambulantama/prostorijama za reanimaciju te pravilno korištenje opreme sukladno važećim standardima zbrinjavanja hitnog medicinskog pacijenta.
Članak 4.
Medicinska oprema, uređaji i pribor moraju biti raspoređeni u medicinskom vozilu i ambulantama/prostorijama za reanimaciju tako da su dostupni i sigurni prilikom korištenja, održavanja i čišćenja.
Popis medicinske opreme, uređaja i pribora
Članak 5.
Medicinska oprema za imobilizaciju uključuje dasku za imobilizaciju i izvlačenje s bočnim stabilizatorima glave i remenjem za pričvršćivanje, ovratnike za imobilizaciju vratne kralježnice (za odrasle i djecu), prsluk za imobilizaciju i izvlačenje, rasklopna nosila s bočnim fiksatorima glave i remenjem za pričvršćivanje, vakuum udlage za imobilizaciju te vakuum madrac s ručnom crpkom.
Članak 6.
Medicinska oprema za prenošenje i prijevoz pacijenta do medicinskog vozila ili iznošenje iz njega uključuje glavna nosila, rasklopnu stolicu i platnena (kordura) nosila.
Članak 7.
Medicinska oprema za primjenu kisika uključuje bocu za kisik s manometrom i redukcijskim ventilom zapremine 10 litara (minimalnog kapaciteta 2000 litara kisika) koja je učvršćena u vozilu, nosne katetere za primjenu kisika (za odrasle i za djecu), maske za primjenu kisika (u veličini za odrasle i u veličini za djecu), maske sa spremnikom i jednosmjernim ventilima za primjenu kisika (za odrasle i za djecu), prijenosnu bocu za medicinski kisik sa redukcijskim ventilom i manometrom zapremine 2 litre (minimalnog kapaciteta od 400 litara kisika) ili zapremine koja osigurava pohranu iste količine kisika, protokomjer za prijenosnu bocu za kisik minimalnog kapaciteta od 15 litara/minuti, protokomjer s ovlaživačem kisika minimalnog kapaciteta od 15 litara/minuti koji je ugrađen u medicinsko vozilo te nebulizator masku za primjenu lijekova raspršivanjem.
Članak 8.
Medicinski uređaji, dijagnostička oprema i pripadajući pribor uključuju aspirator, defibrilator, dijagnostičku svjetiljku, EKG uređaj, fonendoskop, glukometar, grijač infuzije, kapnometar, neurološki čekić, pulsni oksimetar s nastavkom za odrasle i djecu, termometar