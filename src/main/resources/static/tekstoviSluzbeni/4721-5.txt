 trenutak zaprimanja (datum, sat, minuta, sekunda) u Upravljačko tijelo ukoliko se dostavlja osobno.
(7) Vremenskim rokom potrebnim za podnošenje potpune LRSR i pripadajuće dokumentacije sukladno stavku 5. točki b) ovoga članka smatra se vrijeme proteklo od dana zaprimanja Zahtjeva za dopunu od strane lokalne inicijative do trenutka podnošenja dopune/obrazloženja/ispravka (datum, sat, minuta, sekunda).
(8) Ukoliko LRSR iz stavka 5. točke b) ovoga članka imaju jednaki broj bodova i jednako vrijeme podnošenja dopune, prednost imaju LRSR i pripadajuća dokumentacija s ranijim vremenom podnošenja (datum, sat, minuta, sekunda).
(9) Ukoliko dvije ili više LRSR imaju jednaki broj bodova i jednako vrijeme podnošenja dopune/obrazloženje/ispravka odnosno LRSR, provest će se postupak izvlačenja slučajnim odabirom u prisutnosti javnog bilježnika.
(10) Nakon završenih postupaka iz stavaka 1. i 2. ovoga članka te donošenja odluke iz članka 6. stavka 12. ovoga Pravilnika, Evaluacijski odbor za FLAG-ove dostavlja Upravljačkom tijelu LRSR na konačno odobrenje.
Članak 11.
(1) Nakon završetka postupaka iz članka 10. ovoga Pravilnika, Upravljačko tijelo će donijeti:
a) Odluku o odobrenju LRSR u slučaju ispunjavanja uvjeta i kriterija propisanih ovim Pravilnikom ili
b) Odluku o odbijanju LRSR u slučaju neispunjavanja uvjeta i kriterija propisanih ovim Pravilnikom ili nedostatnosti raspoloživih sredstava.
(2) Odlukom iz stavka 1. točke a) ovoga članka utvrđuje se najviši iznos odobrene potpore za provedbu LRSR, najviši iznos potpore za tekuće troškove i vođenje LRSR te obveze temeljem ovoga Pravilnika.
(3) Lokalnim inicijativama u ribarstvu kojima je izdana Odluka o odobrenju iz stavka 1. točke a) ovoga članka, Upravljačko tijelo rješenjem priznaje status FLAG-a.
Članak 12.
Izmjene odabrane LRSR
(1) Odobrena LRSR može se izmijeniti najviše tri puta tijekom provedbe LRSR.
(2) Izmjena odobrene LRSR inicirane od strane Upravljačkog tijela radi usklađivanja sa zakonodavstvom Europske unije i/ili nacionalnim zakonodavstvom i/ili izmjenama Operativnog programa i/ili podzakonskih akata kojima se utvrđuju uvjeti, kriteriji i način dodjele potpore u okviru mjera iz Operativnog programa, ne ulaze u broj izmjena iz stavka 1. ovoga članka.
(3) Izmjene LRSR koje utječu na broj bodova dodijeljen LRSR sukladno članku 10. ovoga Pravilnika nisu prihvatljive.
(4) U slučaju izmjena odobrene LRSR, FLAG je dužan podnijeti Upravljačkom tijelu Zahtjev za odobrenje izmjena, u roku od 30 dana od usvajanja izmjena odobrene LRSR od strane upravljačke strukture (izvršnog tijela) FLAG-a, a najkasnije do 31. prosinca 2019. godine.
(5) Zahtjev za odobrenje izmjena iz stavka 4. ovoga članka podnosi se na obrascu Zahtjeva za odobrenje izmjena koji je dostupan na internetskim stranicama Upravljačkog tijela (www.mps.hr/ribarstvo), a koji mora najmanje sadržavati izmijenjeni sadržaj LRSR, razloge zbog kojih se predlaže izmjena, očekivane rezultate predloženih izmjena te utjecaj predloženih izmjena na pokazatelje.
(6) Uz obrazac Zahtjev za odobrenje izmjena iz stavka 5. ovoga članka, FLAG je dužan priložiti presliku odluke upravljačke strukture (izvršnog tijela) FLAG-a o usvajanju izmjena LRSR.
(7) Zahtjev za odobrenje izmjena i dokumentacija iz stavaka 5. i 6. ovoga članka dostavlja se u tiskanom obliku i na CD-u, preporučenom poštom ili osobno, u zatvorenoj omotnici na čijoj poleđini treba čitko ispisati ime i adresu pošiljatelja i dostaviti je na adresu:
Ministarstvo poljoprivrede Uprava ribarstva Planinska 2a, 10000 Zagreb s naznakom: »Zahtjev za odobrenje izmjena LRSR – NE OTVARATI«.
(8) Upravljačko tijelo će za zaprimljene Zahtjeve za odobrenje izmjena iz stavka 4. ovoga članka provjeriti uvjete i kriterije prihvatljivosti sukladno ovom Pravilniku, donijeti Odluku o odobrenju izmjena LRSR ili Odluku o odbijanju izmjena LRSR te po potrebi donijeti izmjenu Odluke o odobrenju LRSR iz članka 11. stavka 1. točke a) ovoga Pravilnika.
(9) Izmjenom Odluke o odobrenju LRSR iz stavka 8.