23 27.02.2015 Uredba o izmjenama Uredbe o tijelima u sustavima upravljanja i kontrole korištenja Europskog socijalnog fonda, Europskog fonda za regionalni razvoj i Kohezijskog fonda, u vezi s ciljem "Ulaganje za rast i radna mjesta"
VLADA REPUBLIKE HRVATSKE
479
Na temelju članka 7. stavka 7. podstavka 1. Zakona o uspostavi institucionalnog okvira za provedbu europskih strukturnih i investicijskih fondova u Republici Hrvatskoj u financijskom razdoblju 2014. – 2020. (»Narodne novine«, broj 92/2014), Vlada Republike Hrvatske je na sjednici održanoj 26. veljače 2015. godine donijela
UREDBU
O IZMJENAMA UREDBE O TIJELIMA U SUSTAVIMA UPRAVLJANJA I KONTROLE KORIŠTENJA EUROPSKOG SOCIJALNOG FONDA, EUROPSKOG FONDA ZA REGIONALNI RAZVOJ I KOHEZIJSKOG FONDA, U VEZI S CILJEM »ULAGANJE ZA RAST I RADNA MJESTA«
Članak 1.
U Uredbi o tijelima u sustavima upravljanja i kontrole korištenja Europskog socijalnog fonda, Europskog fonda za regionalni razvoj i Kohezijskog fonda, u vezi s ciljem »Ulaganje za rast i radna mjesta« (»Narodne novine«, broj 107/2014), u članku 5. stavku 3. točka 40. mijenja se i glasi:
»40. na temelju sveobuhvatne komunikacijske strategije iz članka 6. stavka 2. točke 16. Zakona, izrađuje komunikacijski plan za Operativni program iz svoje nadležnosti, podnosi ga Koordinacijskom tijelu te na odobrenje Odboru za praćenje, nadzire njegovu provedbu i najmanje jednom godišnje obavještava Odbor za praćenje o napretku njegove provedbe;«.
U točki 41. riječi: »komunikacijskom strategijom« zamjenjuju se riječima: »komunikacijskim planom«.
Članak 2.
U članku 6. stavku 1. riječi: »prioriteta ulaganja« zamjenjuju se riječima: »investicijskih prioriteta«.
Članak 3.
U članku 7. točki 13. riječi: »komunikacijskom strategijom« zamjenjuju se riječima: »komunikacijskim planom«.
Članak 4.
U članku 8. točki 21. riječi: »komunikacijskom strategijom« zamjenjuju se riječima: »komunikacijskim planom«.
Članak 5.
Prilog – Prikaz Posredničkih tijela nadležnih za provedbu izabranih prioriteta ulaganja, po Operativnom programu koji je sastavni dio Uredbe o tijelima u Sustavima upravljanja i kontrole korištenja Europskog socijalnog fonda, Europskog fonda za regionalni razvoj i Kohezijskog fonda, u vezi s ciljem »Ulaganje za rast i radna mjesta« (»Narodne novine«, broj 107/2014) zamjenjuje se novim Prilogom – Prikaz Posredničkih tijela nadležnih za provedbu izabranih investicijskih prioriteta, po Operativnom programu koji je sastavni dio ove Uredbe.
Članak 6.
Ova Uredba stupa na snagu osmoga dana od dana objave u Narodnim novinama.
Klasa: 022-03/15-03/20
Urbroj: 50301-05/05-15-2
Zagreb, 26. veljače 2015.
Predsjednik Zoran Milanović, v. r.
PRILOG
PRIKAZ POSREDNIČKIH TIJELA NADLEŽNIH ZA PROVEDBU IZABRANIH INVESTICIJSKIH PRIORITETA, PO OPERATIVNOM PROGRAMU
Prikaz 1 Operativni program »Konkurentnost i kohezija« Prioritetna os Izabrani investicijski prioritet Oznaka specifičnog cilja (OSC) Naziv specifičnog cilja Posredničko tijelo razine 1 Posredničko tijelo razine 2 1. Jačanje gospodarstva primjenom istraživanja i inovacija Poboljšanje infrastrukture i kapaciteta za istraživanje i inovacije s ciljem razvijanja uspješnosti istraživanja i inovacija te promoviranje centara za kompetencije, posebno onih od europskog interesa 1a1 Povećana sposobnost sektora istraživanja i razvoja (IR) za obnavljanje istraživanja vrhunske kvalitete i zadovoljavanje potreba gospodarstva Ministarstvo znanosti, obrazovanja i sporta Agencija za strukovno obrazovanje i obrazovanje odraslih Središnja agencija za financiranje i ugovaranje programa i projekata Europske unije Promicanje poslovnih ulaganja u inovacijama i istraživanjima te razvoj veza i sinergija između poduzeća, IR centara i visokog obrazovanja, posebno razvoja proizvoda i usluga,tehnološko povezivanje, socijalna inovacija, ekološka inovacija, usluge javnog servisa, zahtjevi za poticajima, umrežavanje, klasteri i otvorena inovacija kroz pametnu specijalizaciju, tehnološko jačanje i primijenjeno istraživanje, pilot linije,