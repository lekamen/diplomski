 godišnji plan energetske učinkovitosti koje donosi obveznik planiranja,
10. podatci o provedenim mjerama energetske učinkovitosti – podatci kojima se identificira provedena mjera energetske učinkovitosti i ulazni podatci za izračun ili mjerenje ušteda utvrđenim u skladu s odredbama ovoga Pravilnika,
11. potporne mjere – mjere povećanja energetske učinkovitosti koje za rezultat nemaju mjerljivu uštedu, te se ne pripisuju nositelju ušteda,
12. praćenje ušteda energije – postupak utvrđivanja provedbe mjera za povećanje energetske učinkovitosti koje su rezultat energetske usluge ili provedbe mjere poboljšanja energetske učinkovitosti obveznika planiranja, a provodi se u skladu sa odredbama Zakona i ovoga Pravilnika,
13. verifikacija ušteda energije – postupak kojim se potvrđuju uštede energije ostvarene provedbom planirane izvršne mjere poboljšanja energetske učinkovitosti ili energetskom uslugom,
14. Zakon – Zakon o energetskoj učinkovitosti (»Narodne novine«, 127/14),
15. životni vijek mjere energetske učinkovitosti – razdoblje u kojem se primjenom mjere energetske učinkovitosti ostvaruju uštede energije, a određen je u Prilogu II. ovoga Pravilnika.
II. METODOLOGIJA ZA PRAĆENJE I OCJENU UŠTEDA ENERGIJE
Članak 4.
(1) Pri izradi Nacionalnog akcijskog plana koriste se ocjena ostvarenja nacionalnog cilja ušteda energije i ocjena učinaka pojedinačnih mjera poboljšanja energetske učinkovitosti u periodu prethodnog Nacionalnog akcijskog plana izračunati u skladu s odredbama ovoga Pravilnika.
(2) Nacionalni akcijski plan i izvješća o provedbi Nacionalnog akcijskog plana sadrže podatke u skladu s Prilogom I. ovoga Pravilnika.
Ocjena ostvarenja nacionalnog cilja ušteda energije
Članak 5.
(1) Ocjena ostvarenja nacionalnog cilja ušteda energije sadrži podatke o ukupnim uštedama energije izraženih u primarnoj energiji za koje se koriste podatci o proračunatim uštedama energije u neposrednoj potrošnji na nacionalnoj i sektorskoj razini.
(2) Za proračun ušteda energije u neposrednoj potrošnji na nacionalnoj i sektorskoj razini iz stavka 1. ovoga članka primjenjuje se metodologija za ocjenu ušteda energije primjenom metoda odozgo-prema-dolje u skladu s Prilogom II. ovoga Pravilnika.
Ocjena učinaka pojedinačnih mjera poboljšanja energetske učinkovitosti
Članak 6.
(1) Za praćenje i ocjenu ušteda energije ostvarenih primjenom pojedinačnih mjera poboljšanja energetske učinkovitosti koriste se metode izračuna odozdo prema gore temeljena na metodologiji sadržanoj u Prilogu II. ovoga Pravilnika.
(2) Uštede energije koje se izračunavaju metodom odozdo prema gore prate se i mjere u Sustavu za praćenje, mjerenje i verifikaciju ušteda energije (u daljnjem tekstu: Sustav) utvrđenim Zakonom i odredbama ovoga Pravilnika.
III. PRAĆENJE, MJERENJE I VERIFIKACIJA UŠTEDA
Sustav za praćenje, mjerenje i verifikaciju ušteda
Članak 7.
(1) Sustav za praćenje, mjerenje i verifikaciju ušteda energije je internet aplikacija koju vodi Nacionalno koordinacijsko tijelo za energetsku učinkovitost (u daljnjem tekstu: Nacionalno koordinacijsko tijelo) u skladu s odredbama Zakona i odredbama ovoga Pravilnika.
(2) Sustavom iz stavka 1. ovoga članka prate se:
1. provedba mjera Nacionalnog akcijskog plana koje se prate metodom odozdo prema gore,
2. donošenje i provedba planova energetske učinkovitosti obveznika planiranja,
3. uštede energije koje su nastale kao rezultat provedenih mjera energetske učinkovitosti obveznika planiranja, dodjelom subvencija i pružanjem energetskih usluga,
4. popis ovlaštenih osoba za unos podataka u Sustav iz stavka 1. ovoga članka,
5. popis pružatelja energetske usluge koji su proveli ugovor o energetskom učinku
6. izdane potvrde o ostvarenim uštedama energije.
(3) Sustavno praćenje ušteda energije u Sustavu iz stavka 1. ovoga članka znači pohranjivanje podataka o provedenim mjerama za povećanje energetske učinkovitosti, uštedi energije ostvarene njihovom provedbom kao i troškova provedbe mjera energetske učinkovitosti javnog sektora koje se prate