 dostavljenih iz podružnica Komore.
Na temelju kandidacijskih lista dostavljenih iz podružnica utvrđuje se jedinstvena kandidacijska lista koju potvrđuje Skupština Komore većinom glasova nazočnih članova.
Broj evidentiranih kandidata može biti veći od broja kandidata koji se biraju.
Članak 48.
Skupština izabire predsjednika, zamjenika predsjednika i članove ostalih tijela i odbora na zasjedanju Skupštine, većinom glasova nazočnih članova, tajnim glasovanjem.
Članak 49.
Mandat članova Skupštine i članova tijela Komore traje četiri godine.
Isti članovi mogu biti ponovno izabrani za članove Skupštine Komore ili članove tijela Komore, osim ako odredbama ovoga Statuta i akata koji se donose na temelju njega nije drugačije propisano.
Članak 50.
Skupština ima pravo razriješiti članove tijela i odbora Komore koje je izabrala i prije završetka mandata te odmah izabrati nove članove, uz uvjete određene Zakonom i ovim Statutom.
Kada prestane mandat članu tijela i odbora Komore, Skupština će umjesto njega izabrati novog člana na prvom sljedećem zasjedanju.
Ako se pravodobno ne provedu izbori za članove Skupštine ili za druga tijela i odbore Komore, dotadašnji članovi Skupštine, odnosno tijela i odbora Komore nastavljaju obavljati svoje funkcije, a najdulje godinu dana od dana isteka mandata.
3.2. Upravni odbor Komore
Članak 51.
Upravni odbor je operativno tijelo koje upravlja radom Komore.
Upravni odbor čine predsjednik, zamjenik predsjednika, predstavnik Ministarstva, dekan Veterinarskog fakulteta, ravnatelj Hrvatskog veterinarskog instituta i predsjednici Podružnica Komore.
Člana Upravnog odbora iz redova Ministarstva poljoprivrede imenuje ministar.
Predsjednik Komore istodobno je i predsjednik Upravnog odbora, a zamjenik predsjednika Komore ujedno je i zamjenik predsjednika Upravnog odbora.
Upravni odbor može održati sjednicu ukoliko je nazočna natpolovična većina svih članova, a odluke donosi natpolovičnom većinom nazočnih članova.
Članak 52.
Upravni odbor Komore ima sljedeće zadaće:
– predlaže program i smjernice rada Komore;
– priprema nacrte i utvrđuje prijedlog Statuta, izmjena i dopuna Statuta, drugih općih akata i drugih akata koje donosi Skupština;
– raspravlja i donosi odluke i zaključke o svim pitanjima bitnima za veterinarsku djelatnost;
– donosi poslovnik o radu Upravnog odbora;
– priprema materijale, informacije, analize i prijedloge za zasjedanje Skupštine;
– provodi i izvršava odluke, zaključke i naputke Skupštine;
– donosi odluke o prijedlozima izvršnog direktora Komore;
– raspravlja i donosi odluke o ostvarivanju suradnje s Ministarstvom, Ministarstvom znanosti, obrazovanja i sporta, Ministarstvom zdravlja, Veterinarskim fakultetom, Hrvatskim veterinarskim institutom i drugim tijelima državne uprave i ustanovama te daje naloge i/ili naputke izvršnom direktoru za provedbu i poboljšanje suradnje;
– raspravlja o zaključcima i donosi zaključke i odluke o izvješćima odbora, odjela i povjerenstava Komore;
– priprema prijedloge Statuta, Kodeksa veterinarske etike, Kodeksa dobre veterinarske prakse i drugih akata Komore;
– donosi godišnji plan stručnog usavršavanja veterinara;
– imenuje izvršnog direktora i stručnog tajnika;
– imenuje savjetnike Komore;
– donosi odluke o korištenju financijskih sredstava Komore iznad 80.000, 00 kuna;
– donosi odluke o visini upisnine, članarine i drugim članskim obvezama;
– usvaja godišnji program nadzora nad stručnim radom veterinara i godišnji program kontrola sustava upravljanja kvalitetom ovlaštenih veterinarskih organizacija i veterinarskih službi s javnim ovlastima;
– donosi odluke o visini naknade za rad članova povjerenstva za nadzor nad stručnim radom veterinara i kontrolu sustava upravljanja kvalitetom;
– donosi opće akte potrebne za rad stručne službe Komore;
– bira i opoziva likvidatora udruge
– predlaže Skupštini imenovanje počasnih članova;
– obavlja i druge poslove i zadaće utvrđene ovim Statutom i drugim aktima Komore.
3.3. Predsjednik Komore
Članak 53.
Predsjednik Komore:
–