 sudjelovanje na usmenoj raspravi podnositelj stegovne prijave može pisanim putem odrediti posebnog ovlaštenika koji će na raspravi sudjelovati umjesto podnositelja prijave. Ovlaštenik na usmenoj raspravi može poduzimati sve radnje koje bi mogao poduzeti podnositelj prijave, a postupci ovlaštenika proizvode pravne učinke kao da ih je poduzeo podnositelj prijave.
(2) Podnositelj stegovne prijave ili njegov ovlaštenik dužni su prisustvovati usmenoj raspravi, ali se rasprava može održati i kada uredno pozvani podnositelj prijave ili njegov ovlaštenik ne dođu na usmenu raspravu.
(3) Ako raspravi ne pristupe ni podnositelj stegovne prijave niti ovlaštenik, predsjednik vijeća o tome može obavijestiti osobu nadređenu podnositelju prijave.
Članak 40.
(1) Usmenu raspravu vodi predsjednik vojnostegovnog sudskog vijeća.
(2) Ako se predmet ne može raspraviti na jednoj raspravi, ili zbog proteka radnog vremena, predsjednik vojnostegovnog sudskog vijeća prekinut će raspravu i zakazati njezin nastavak što prije. Za nastavak rasprave predsjednik vojnostegovnog sudskog vijeća poduzet će sve mjere propisane za određivanje usmene rasprave. Prisutnim osobama može usmeno priopćiti te mjere, kao i vrijeme i mjesto nastavka rasprave, ako je moguće.
(3) Predsjednik vojnostegovnog sudskog vijeća može, u slučaju potrebe, odrediti i kratak prekid usmene rasprave.
Članak 41.
(1) Nakon zaključene usmene rasprave Vojnostegovni sud donosi rješenje kojim odlučuje o odgovornosti stranke.
(2) Kada je utvrđena odgovornost stranke izriče joj se stegovna sankcija.
(3) Kada podnositelj stegovne prijave od nje odustane, a nije utvrđena odgovornost stranke za stegovnu pogrešku, Vojnostegovni sud donosi rješenje kojim se obustavlja postupak.
Članak 42.
Vojnostegovni sud donijet će rješenje kojim se stranka oslobađa odgovornosti:
1. ako postupanje stranke ne predstavlja kršenje vojne stege
2. ako je utvrđeno da stranka nije odgovorna
3. ako u provedenom postupku nije dokazano da je stranka prekršila vojnu stegu.
Članak 43.
Ako je nastupila zastara ili ako postoje druge okolnosti koje isključuju mogućnost vođenja stegovnog postupka, Vojnostegovni sud će rješenjem obustaviti postupak.
Članak 44.
(1) O vijećanju i glasovanju sudskog vijeća sastavit će se poseban zapisnik.
(2) Zapisnik o vijećanju i glasovanju sadrži glasovanje o odgovornosti i sankciji te odvojena mišljenja, ako ih je bilo.
(3) Zapisnik o vijećanju i glasovanju zatvorit će se u poseban omot.
Članak 45.
(1) Nakon donošenja odluke predsjednik vijeća, u pravilu, će odmah objaviti odluku čitanjem izreke i ukratko obrazložiti razloge odluke.
(2) Za vrijeme objavljivanja odluke svi nazočni na usmenoj raspravi stoje.
4. Troškovi stegovnog postupka
Članak 46.
(1) U postupcima zbog kršenja vojne stege ne plaćaju se troškovi vođenja stegovnog postupka.
(2) O troškovima u stegovnom postupku Vojnostegovni sud odlučuje rješenjem.
(3) Ako izvršnim rješenjem nije utvrđena odgovornost stranke, troškovi stegovnog postupka podmiruju se iz proračunskih sredstava Ministarstva obrane.
5. Izvršenje rješenja
Članak 47.
Izvršenju rješenja Vojnostegovnog suda pristupa se nakon što rješenje postane izvršno.
Članak 48.
Rješenje s klauzulom izvršnosti Vojnostegovni sud dostavlja:
– ustrojstvenoj jedinici odnosno osobi nadležnoj za izvršenje rješenja
– ustrojstvenoj jedinici u kojoj je stranka raspoređena na službu
– podnositelju stegovne prijave
– ustrojstvenoj jedinici nadležnoj za personalne poslove radi ažuriranja podataka i pohrane u osobnik.
Članak 49.
(1) Izvršenje stegovne kazne smanjenja plaće provodi ustrojstvena jedinica Ministarstva obrane nadležna za poslove obračuna i isplate plaće.
(2) Stegovna kazna smanjenja plaće određuje se prema visini plaće koja pripada stranci na dan izvršnosti rješenja, a izvršava se na način da se za iznos naveden u rješenju umanji plaću stranke u određenom trajanju, počevši od prve sljedeće plaće, računajući od neto plaće bez obustava.
Članak 50.
(1) Za izvršenje kazne pritvora u trajanju do