 uplatu doprinosa, a samostalni umjetnik je znao ili je morao znati za te okolnosti, a nije o njima obavijestio HZSU u roku od 30 dana od nastanka okolnosti.
(2) Za pokretanje postupka iz stavka 1. ovoga članka nadležno je ministarstvo nadležno za poslove kulture.
DIO OSMI OBNAVLJANJE PRAVA NA UPLATU DOPRINOSA
Članak 33.
(1) Samostalni umjetnik može obnoviti pravo na uplatu doprinosa:
1. nakon prestanka radnog odnosa, ako je radni odnos trajao najdulje dvije godine
2. nakon povratka s dragovoljnoga služenja vojnog roka
3. nakon isteka mandata, ako je izabran ili imenovan na određenu dužnost u djelatnostima Hrvatskoga sabora, Predsjednika Republike Hrvatske, Vlade Republike Hrvatske, predstavničkog tijela županije, općine ili grada
4. nakon isteka mandata supružnika samostalnog umjetnika kao dužnosnika u inozemstvu, imenovanog u djelatnostima Hrvatskoga sabora, Predsjednika Republike Hrvatske, Vlade Republike Hrvatske, ako mu je pravo na uplatu doprinosa prestalo na osobni zahtjev ili
5. nakon povratka s izdržavanja kazne zatvora u trajanju do šest mjeseci.
(2) Pravo na obnovu uplate doprinosa samostalni umjetnik ostvarit će ako dokumentaciju iz koje je moguće utvrditi okolnosti na temelju kojih postoji osnova za obnavljanje prava dostavi HZSU-u u rokovima propisanim posebnim propisima kojima se uređuje uspostavljanje prijave o početku obveznih osiguranja.
DIO DEVETI PRIJELAZNE I ZAVRŠNE ODREDBE
Članak 34.
Na temelju članaka 9. i 24. Zakona o pravima samostalnih umjetnika i poticanju kulturnog i umjetničkog stvaralaštva (»Narodne novine«, broj 43/96. i 44/96. – ispravak), stručne i administrativne poslove za Stručno povjerenstvo u postupku priznavanja prava samostalnom umjetniku na uplatu doprinosa i postupku revizije priznatih prava samostalnom umjetniku na uplatu doprinosa te druge poslove propisane Pravilnikom obavlja HZSU.
Članak 35.
Iznimno od članka 5. ovoga Pravilnika, zahtjev za priznavanje prava na uplatu doprinosa u 2015. godini podnosi se u vremenu od 15. do 30. rujna.
Članak 36.
Postupci započeti do stupanja na snagu ovoga Pravilnika nastavit će se i dovršiti prema odredbama Pravilnika o postupku i uvjetima za priznavanje prava samostalnih umjetnika na uplatu doprinosa za mirovinsko i invalidsko te zdravstveno osiguranje iz sredstava proračuna Republike Hrvatske (»Narodne novine«, broj 119/04.).
Članak 37.
Danom stupanja na snagu ovoga Pravilnika prestaje važiti Pravilnik o postupku i uvjetima za priznavanje prava samostalnih umjetnika na uplatu doprinosa za mirovinsko i invalidsko te zdravstveno osiguranje iz sredstava proračuna Republike Hrvatske (»Narodne novine«, broj 119/04.).
Članak 38.
Ovaj Pravilnik stupa na snagu osmog dana od dana objave u »Narodnim novinama«.
Klasa: 612-01/15-01/0799
Urbroj: 532-06-01-01/1-15-10
Zagreb, 14. kolovoza 2015.
Ministar kulture Berislav Šipuš, v. r.
