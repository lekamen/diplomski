 Jedinstveni upravni odjel, podneskom klasa: UP/I-363-01/14-01/01, urbroj: 2198/34-01-14-7 od 24. studenoga 2014. u kojem navodi da je sukladno članku 20. Zakona o komunalnom gospodarstvu obveznik plaćanja komunalne naknade vlasnik ili korisnik u ovom slučaju VIPnet d.o.o. Zagreb, koji ima sklopljen ugovor o korištenju predmetne nekretnine za poslovne svrhe pružanja teleoperatorskih usluga. Priroda korištenja (namjena) nekretnina u predmetnom slučaju ni na kakav način nije povezana sa stambenom namjenom, za koju vlasnik nekretnine plaća komunalnu naknadu. To što vlasnik nekretnine plaća komunalnu naknadu za dio nekretnine koji se koristi za stambenu namjenu, ne isključuje obvezu plaćanja komunalne naknade za dio nekretnine koji služi za obavljanje privredne djelatnosti, konkretno pružanja teleoperatorskih usluga. Imajući u vidu odredbe Zakona o elektroničkim komunikacijama (»Narodne novine«, broj 73/08., 90/11., 133/12., 80/13., 71/14.) na koje u zahtjevu upire podnositelj zahtjeva za ocjenu zakonitosti članka 10. stavka 6. Odluke o komunalnoj naknadi Općine Vrsi, ističe da se ovdje očito radi o »antenskom sustavu s nosačima predviđenom za montiranje na postojeće objekte (antenski prihvat)« te ponavlja da komunalna naknada za nekretnine stambene namjene koju plaća vlasnik objekta nikako nije povezana s poslovnom namjenom dijela nekretnine koju koristi VIPnet d.o.o. Zagreb. Odredba članka 19. stavak 2. Zakona o komunalnom gospodarstvu na koju upire podnositelj zahtjeva definira izvore prihoda za obavljanje komunalne djelatnosti, a ne kategorije za koje se plaća komunalna naknada. Iz sadržaja odgovora na zahtjev proizlazi da se predlaže da Sud zahtjev odbije kao neosnovan.
Zahtjev je osnovan.
Odluku o komunalnoj naknadi donijelo je Općinsko vijeće Općine Vrsi na svojoj 4. sjednici održanoj 18. prosinca 2009. Odluka je objavljena u »Službenom glasniku Općine Vrsi« (»Službeni glasnik Općine Vrsi«, broj 12/09.).
Osporena odredba članka 10. stavka 6. Odluke o komunalnoj naknadi glasi:
»Izuzetno za bazne stanice na kojima su postavljeni antenski stupovi iznos komunalne naknade određuje se u paušalnom iznosu od 5.000,00 kn mjesečno.«
Općinsko vijeće Općine Vrsi na sjednici održanoj 25. studenoga 2014. donijelo je Odluku o izmjenama i dopunama Odluke o komunalnoj naknadi koja je objavljena u »Službenom glasniku Općine Vrsi« (»Službeni glasnik Općine Vrsi« broj 4/14.) kojom osporena odredba nije mijenjana.
Mjerodavne odredbe za ocjenu zakonitosti osporenog članka 10. stavka 6. Odluke su odredbe članka 22. stavka 2. i 23. stavka 1. Zakona o komunalnom gospodarstvu (»Narodne novine«, broj 26/03. – proč. tekst, 82/04., 110/04., 178/04., 38/09. i 79/09. – dalje u tekstu: ZKG).
Odredba članka 22. stavka 2. ZKG-a na temelju koje je donesena osporena odluka glasi:
»Komunalnu naknadu plaćaju vlasnici odnosno korisnici:
1. stambenog prostora,
2. poslovnog prostora,
3. garažnog prostora,
4. građevnog zemljišta koje služi u svrhu obavljanja poslovne djelatnosti,
5. neizgrađenog građevnog zemljišta.«
Odredba članka 23. stavka 1. ZKG-a glasi:
»Predstavničko tijelo jedinice lokalne samouprave donosi odluku o komunalnoj naknadi kojom se obvezatno utvrđuju:
– naselja u jedinicama lokalne samouprave u kojima se naplaćuje komunalna naknada,
– područja zona u gradu (odnosno općini),
– koeficijent zona (Kz) za pojedine zone,
– koeficijent namjene (Kn) za poslovni prostor i za građevno zemljište koje služi u svrhu obavljanja poslovne djelatnosti,
– rok plaćanja komunalne naknade,
– nekretnine važne za jedinicu lokalne samouprave koje se u potpunosti ili djelomično oslobađaju od plaćanja komunalne naknade,
– opći uvjeti i razlozi zbog kojih se u pojedinim slučajevima može odobriti potpuno ili djelomično oslobađanje od plaćanja komunalne naknade,
– izvore sredstava iz kojih će se namiriti iznos za slučaj potpunog ili djelomičnog oslobađanja od plaćanja komunalne naknade.«
Proizlazi dakle da su odredbom članka 22. stavka 2. navedenog Zakona taksativno navedene