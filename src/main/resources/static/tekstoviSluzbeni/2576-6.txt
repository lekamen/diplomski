 odgovoriti da li je zdravstveno stanje vozača ili kandidata za vozača ili terapija koju uzima zbog liječenja bolesti iz kruga bolesti ili stanja iz područja otorinolaringologije zapreka za sigurno upravljanje vozilom.
h) bolesti i stanja srca i krvnih žila
1) prirođene i stečene bolesti, stanja i anomalije srca i krvnih žila koje utječu na sigurno upravljanje vozilom, osim medicinski uspješno korigiranih slučajeva uz koje je upravljanje vozilom sigurno,
2) koronarna bolest s učestalim napadima angine pectoris, dok se terapijom ili drugim oblicima liječenja ne postigne stabilno stanje pri kojem je upravljanje vozilom sigurno,
3) infarkt miokarda, osim nakon što je prošlo najmanje šest mjeseci od infarkta i uspješno provedene rehabilitacije te bez angine pektoris i posljedica koje utječu na sigurno upravljanje vozilom,
4) poremećaji ritma i bolesti srca s poremećajima svijesti, koji se ne mogu terapijski regulirati,
5) kompletni srčani blok kada ima utjecaj na sigurno upravljanje vozilom,
6) urođene i stečene bolesti srca (valvularnog aparata i drugih struktura srca) i krvnih žila ako utječu na sigurno upravljanje vozilom,
7) kronično plućno srce sa znacima dekompenzacije, za vrijeme dok bolest nije uspješno liječena i utječe na sigurno upravljanje vozilom,
8) stanje nakon perikarditisa sa znacima konstrikcije, dok utječe na sigurno upravljanje vozilom,
9) neregulirana hipertonija sa sistoličkim tlakom višim od 160 ili dijastoličkim višim od 100 mm Hg.
10) ostale bolesti i stanja srca i krvnih žila koje utječu na sigurnost upravljanja vozilom.
Specijalisti internisti/kardiolozi obvezni su, na traženje specijalista medicine rada/sporta i/ili izabranog doktora utvrditi da li je zdravstveno stanje vozača ili kandidata za vozača ili terapija koju uzima zbog liječenja bolesti iz kruga bolesti ili stanja iz područja kardiologije zapreka za sigurno upravljanje vozilom.
i) šećerna bolest
1) Vozači i kandidati za vozače koji i uz terapiju imaju opetovano tešku hipoglikemiju i/ili nisu svjesni hipoglikemije dok im se stanje ne regulira. O mogućnosti upravljanja vozilom odlučuje nadležni specijalist.
j) bolesti i stanja lokomotornog sustava
1) prirođene i stečene bolesti, stanja i anomalije lokomotornog sustava koje utječu na sigurno upravljanje vozilom,
2) kronične upalne bolesti mišićno-koštanog sustava koje se terapijski ne mogu dovesti u stanje za sigurno upravljanje vozilom,
3) deformiteti, kontrakture ili nedostatak, koji oštećuju funkciju dijela ili cijelog ekstremiteta, a za koje se ne može na odgovarajući način adaptirati vozilo,
4) ostale bolesti i stanja lokomotornog sustava koja imaju utjecaj na sigurnost upravljanja vozilom.
Specijalisti ortopedi/fizijatri/kirurzi obvezni su, na traženje specijalista medicine rada/sporta i/ili izabranog doktora utvrditi da li je zdravstveno stanje vozača ili kandidata za vozača ili terapija koju uzima zbog liječenja bolesti iz kruga bolesti ili stanja iz područja ortopedije, fizijatrije ili kirurgije zapreka za sigurno upravljanje vozilom.
k) bubrežne bolesti
Nasljedne i stečene bubrežne bolesti te ostale bolesti urogenitalnog sustava koje utječu na sigurno upravljanje vozilom, ako se terapijom i drugim medicinskim intervencijama ne može postići sigurno upravljanje vozilom.
l) bolesti i stanja ostalih organskih sustava i sve ostale bolesti i stanja koja imaju utjecaj na sigurno upravljanje vozilom.
Specijalisti određene specijalnosti obvezni su na traženje specijaliste medicine rada/sporta i/ili izabranog doktora utvrditi da li je zdravstveno stanje vozača ili kandidata za vozača ili terapija koju uzima te vozača ili kandidata za vozača s presađenim organom ili umjetnim implantatom zapreka za sigurno upravljanje vozilom.
Članak 14.
(1) Uvjerenjem se daje ocjena zdravstvene odnosno psihičke sposobnosti vozača i kandidata za vozača.
(2) Ocjena iz stavka 1. ovoga članka donosi se u roku od 5 dana od početka zdravstvenog pregleda, a najkasnije u roku od 30 dana ako je potrebna dodatna medicinska 