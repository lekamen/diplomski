 se stavljati na tržište:
1. krajnjem potrošaču na gospodarstvu podrijetla
2. u lokalnim maloprodajnim objektima koji izravno opskrbljuju krajnjeg potrošača koji:
– se nalaze na području iste ili susjedne županije i
– nisu udaljeni više od 50 km od objekta za klanje peradi i lagomorfa na gospodarstvu podrijetla
3. u vlastitoj ili lokalnoj turističkoj ponudi.
(6) Subjekt u poslovanju s hranom mora imati dokumentaciju i evidencije sukladno posebnom propisu o uspostavi sustava temeljenih na načelima HACCP-a te evidenciju o provedenim mjerama vezanim za propise o zdravlju životinja.
Objekti za klanje malih papkara na gospodarstvu podrijetla
Članak 25.
(1) Objekt za klanje malih papkara na gospodarstvu podrijetla mora udovoljavati odredbama Priloga II. Poglavlja I. Uredbe (EZ) br. 852/2004 te imati najmanje:
(a) prostoriju u kojoj se klanje i klaonička obrada može obaviti na higijenski način
(b) sterilizator za dezinfekciju alata i opreme ili drugi sustav s jednakim učinkom
(c) odgovarajući spremnik za nusproizvode
(d) rashladnu komoru ili uređaj za hlađenje odgovarajućeg kapaciteta
(e) sudoper s toplom i hladnom pitkom vodom
(f) spremnik za želuce i crijeva izrađen na način da omogućava veterinarski pregled i njihovo uklanjanje iz prostorije
(g) opremu za skidanje kože u visećem položaju.
(2) Prostorija u kojoj se obavlja klanje i klaonička obrada može se koristiti za obradu i rasijecanje mesa ako je prije toga očišćena i dezinficirana te za čišćenje želudaca i crijeva kada se ista ne koristi za klanje i u njoj se ne nalaze trupovi ili meso. Nakon čišćenja želudaca prostoriju je potrebno temeljito očistiti i dezinficirati.
(3) Meso zaklanih životinja mora se ohladiti tako da temperatura u svim dijelovima trupa ne prelazi 7°C.
(4) Mali papkari iz članka 2. ovoga Pravilnika moraju se klati sukladno posebnim propisima o zaštiti životinja pri klanju.
(5) Nusproizvodi se moraju zbrinjavati sukladno posebnim propisima.
(6) Subjekt u poslovanju s hranom mora najmanje 48 sati prije klanja obavijestiti nadležni veterinarski Ured veterinarske inspekcije/kontrolno tijelo radi obavljanja ante i post mortem pregleda.
(7) Subjekt u poslovanju s hranom mora osigurati da su trupovi svinja pregledani na prisutnost Trichinella u mesu u skladu s Uredbom (EZ) br. 2075/2005.
(8) Subjekt u poslovanju s hranom moraju voditi evidenciju o broju i vrsti zaklanih životinja i datumu klanja.
(9) Subjekt u poslovanju s hranom mora imati dokumentaciju i evidencije sukladno posebnom propisu o uspostavi sustava temeljenih na načelima HACCP sustava te evidenciju o provedenim mjerama vezanim za propise o zdravlju životinja.
(10) Meso zaklanih životinja koje potječe iz objekta za klanje malih papkara na gospodarstvu podrijetla može se koristiti isključivo za pripremu hrane gostima u vlastitoj turističkoj ponudi.
Sabirnice jaja
Članak 26.
(1) Sabirnice jaja moraju udovoljavati zahtjevima propisanim odredbama Priloga I. Uredbe (EZ) br. 852/2004 i voditi evidencije o:
(a) količini prikupljenih jaja, načinu uzgoja, podacima o proizvođaču, nazivu, adresi i šifri proizvođača te datumu ili razdoblju nesenja
(b) količini isporučenih jaja, načinu uzgoja, podacima o proizvođaču, nazivu, adresi te datumu ili razdoblju nesenja.
(2) U sabirnici jaja se moraju držati na ujednačenoj temperaturi ne nižoj od 5°C i ne višoj od 18°C, sve do trenutka prodaje.
(3) Jaja iz sabirnice mogu se isporučiti subjektima u poslovanju s hranom koji imaju odobren pakirni centar ili subjektima u prehrambenoj ili neprehrambenoj industriji.
Odjeljak 2. ODOBRAVANJE OBJEKATA I ODOBRAVANJE OBJEKATA POD POSEBNIM UVJETIMA
ODOBRAVANJE OBJEKATA
Objekti koji podliježu odobravanju
Članak 27.
Odobravanje, u skladu s odredbama ovoga Poglavlja, obavezno je za sljedeće:
(a) objekte koji obavljaju djelatnosti za koje su propisani zahtjevi u Prilogu III. Uredbe (EZ) br. 853/2004 i to:
1. objekte za klanje i rasijecanje mesa domaćih papkara i kopitara te pokretne klaonice domaćih papkara i kopitara
2. objekte za