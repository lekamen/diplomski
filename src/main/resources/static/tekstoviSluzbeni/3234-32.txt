i proizvedeno primjenjujući sustav kvalitete odobren u skladu s Prilogom XI. ovoga Pravilnika i da zadovoljavaju primjenjive bitne zdravstvene i sigurnosne zahtjeve utvrđene u Prilogu I. ovoga Pravilnika.
2. Obveze ugraditelja
Ugraditelj mora primjenjivati odobreni sustav kvalitete za izradu, sastavljanje, ugradnju, završnu provjeru i ispitivanje dizala kao što je utvrđeno točkom 3. te se nad njim provoditi nadzor kako je navedeno u točki 4.
3. Sustav kvalitete
3.1. Ugraditelj mora podnijeti zahtjev za ocjenjivanje svojeg sustava kvalitete jednom prijavljenom tijelu po svojem izboru.
Zahtjev mora sadržavati:
– naziv i adresu proizvođača te naziv i adresu ovlaštenog zastupnika ako je on podnio zahtjev;
– sve relevantne podatke o dizalima koja će se ugrađivati;
– dokumentaciju o sustavu kvalitete;
– tehničku dokumentaciju dizala koja će se ugraditi;
– pisanu izjavu kojom izjavljuje da isti zahtjev nije podnesen niti jednom drugom prijavljenom tijelu.
3.2. Sustav kvalitete mora osigurati da dizala zadovoljavaju primjenjive bitne zdravstvene i sigurnosne zahtjeve utvrđene u Prilogu I. ovoga Pravilnika.
Svi elementi, zahtjevi i mjere koje je usvojio ugraditelj moraju se sustavno i uredno dokumentirati u obliku pisanih mjera, postupaka i uputa. Ta dokumentacija o sustavu kvalitete mora omogućavati dosljedno tumačenje programa, planova, priručnika i bilješki o kvaliteti.
Posebno mora sadržavati odgovarajući opis:
– ciljeva kvalitete i organizacijske strukture, odgovornosti i ovlasti uprave u odnosu na kvalitetu proizvoda;
– tehnika proizvodnje, kontrole i osiguranja kvalitete, postupaka i sustavnih aktivnosti koje će se primjenjivati;
– pregleda i ispitivanja koji će se provoditi prije, tijekom i nakon ugradnje;
– zapisa o kvaliteti, kao što su izvješća o provjeri, podaci o ispitivanju i kalibraciji, izvješća o stručnoj osposobljenosti uključenih zaposlenika;
– nadzornih mjera za postizanje tražene kvalitete proizvoda i učinkovitog djelovanja sustava kvalitete.
3.3. Prijavljeno tijelo mora procijeniti sustav kvalitete kako bi utvrdilo udovoljava li zahtjevima iz točke 3.2. Ono pretpostavlja sukladnost s tim zahtjevima u odnosu na elemente sustava kvalitete koji su u skladu s odgovarajućim specifikacijama relevantne usklađene norme.
Barem jedan član revizorskog tima mora posjedovati iskustvo ocjenjivanja tehnologije dizala o kojoj je riječ i mora biti upoznat sa bitnim zdravstvenim i sigurnosnim zahtjevima utvrđenima u Prilogu I. ovoga Pravilnika.
Revizija mora uključivati obilazak radnih prostora ugraditelja radi ocjenjivanja i obilazak mjesta ugradnje dizala.
Ugraditelj mora biti obaviješten o odluci. Obavijest mora sadržavati zaključke revizije i obrazloženu odluku o ocjeni.
3.4. Ugraditelj se obvezuje da će ispuniti obaveze koje proizlaze iz odobrenog sustava kvalitete te da će se pobrinuti da ostane odgovarajući i učinkovit.
3.4.1. Ugraditelj mora obavještavati prijavljeno tijelo koje je odobrilo sustav kvalitete o svakoj planiranoj izmjeni sustava.
3.4.2. Prijavljeno tijelo mora ocijeniti predložene promjene i odlučiti hoće li promijenjen sustav kvalitete nastaviti zadovoljavati zahtjeve iz točke 3.2. ili je potrebno novo ocjenjivanje.
O odluci se mora obavijestiti ugraditelja ili, prema potrebi, njegova ovlaštenog zastupnika. Obavijest mora sadržavati zaključke ocjenjivanja i obrazloženu odluku o ocjeni.
Prijavljeno tijelo stavlja ili daje staviti svoj identifikacijski broj pored oznake CE u skladu s člancima 18. i 19. ovoga Pravilnika.
4. Nadzor pod odgovornošću prijavljenog tijela
4.1. Svrha nadzora je utvrditi ispunjava li ugraditelj u potpunosti obveze koje proizlaze iz odobrenog sustava kvalitete.
4.2. Ugraditelj u svrhu provjere prijavljenom tijelu mora omogućiti pristup objektima za proizvodnju, sastavljanje, ugradnju, provjeru, ispitivanje i skladištenje i pritom mu mora dati sve potrebne informacije, a posebno:
– dokumentaciju o sustavu kvalitete;
– tehničku dokumentaciju;
– zapise o kvaliteti, kao što su izvješća o