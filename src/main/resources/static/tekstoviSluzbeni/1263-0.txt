66 15.06.2015 Pravilnik o sadržaju i načinu vođenja evidencije i dokumentacije te načinu i rokovima za dostavu izvješća centra za socijalnu skrb i podružnice
MINISTARSTVO SOCIJALNE POLITIKE I MLADIH
1264
Na temelju članka 144. stavak 2. Zakona o socijalnoj skrbi (»Narodne novine«, broj 157/13, 152/14), ministrica socijalne politike i mladih donosi
PRAVILNIK
O SADRŽAJU I NAČINU VOĐENJA EVIDENCIJE I DOKUMENTACIJE TE NAČINU I ROKOVIMA ZA DOSTAVU IZVJEŠĆA CENTRA ZA SOCIJALNU SKRB I PODRUŽNICE
I. OPĆE ODREDBE
Članak 1.
Ovim Pravilnikom uređuje se sadržaj i način vođenja evidencije i dokumentacije te način i rokovi za dostavu izvješća centra za socijalnu skrb i podružnice (u daljnjem tekstu: »centar«) o korisnicima i o obavljanju djelatnosti u okviru djelokruga utvrđenog Zakonom o socijalnoj skrbi (u daljnjem tekstu: »Zakon«).
Članak 2.
Pojedini pojmovi u smislu ovoga Pravilnika imaju sljedeće značenje:
1. Korisnici su osobe prema kojima centri poduzimaju radnje u okviru djelokruga utvrđenog na temelju zakona i drugih propisa iz područja nadležnosti centra.
2. Oblici zaštite su prava koja se ostvaruju i mjere koje se poduzimaju u interesu korisnika temeljem zakona i drugih propisa iz područja nadležnosti centra.
3. Stanje potrebe su činjenice i okolnosti zbog kojih se prema nekoj osobi poduzimaju aktivnosti radi primjene određenog oblika zaštite.
4. Aktivnosti su radnje koje poduzimaju stručni radnici centra u postupku ostvarivanja i za vrijeme primjene oblika zaštite.
5. Katalog podataka je skup mogućih stanja određene pojave koja su bitna za praćenje i vođenje statistike o tim pojavama. Katalog podataka vodi ministarstvo nadležno za poslove socijalne skrbi (u daljnjem tekstu: »Ministarstvo«) u sustavu za elektroničku obradu podataka.
6. Evidencija je skup podataka o korisniku, članovima obitelji i osobama koje u odnosu na korisnika mogu imati neku ulogu opisanu u Katalogu podataka, o stanjima potrebe, o ostvarenim oblicima zaštite te o aktivnostima, sukladno Katalogu podataka.
7. Dokumentacija je skup dokumenata kojima se dokazuju određene činjenice i okolnosti u odnosu na korisnika o kojem se vodi evidencija.
II. SADRŽAJ EVIDENCIJE
Članak 3.
Evidencija sadrži:
I. Podatke o korisniku:
1. Osobne podatke:
– osobno ime,
– osobni identifikacijski broj,
– rođeno prezime,
– osobno ime oca,
– osobno ime majke,
– spol,
– datum rođenja,
– mjesto rođenja,
– država rođenja,
– prebivalište i poštanski broj,
– boravište i poštanski broj,
– državljanstvo/drugo državljanstvo,
– nacionalnost,
– bračno stanje,
– vrsta i broj identifikacijske isprave.
2. Podatke o socioekonomskom statusu:
– kućanstvo,
– struktura kućanstva,
– radni status,
– posebni status,
– statusu sudionika u ratu,
– roditelji,
– osobe koje u odnosu na korisnika mogu imati neku ulogu.
3. Podatke o obrazovanju:
– vrsta škole,
– način obrazovanja,
– tip programa,
– dostignuti stupanj obrazovanja.
4. Podatke o zdravstvenom statusu:
– oblik narušenog zdravlja,
– okolnosti nastanka invalidnosti,
– pokretljivost osobe s invaliditetom.
5. Podatke o uvjetima stanovanja:
– stambeni status,
– način gradnje,
– vlažnost,
– položaj,
– prikladnost,
– način grijanja,
– vrsta energenta,
– instalacije u stanu.
6. Podatke o prihodima:
– oporezivi primici koji se smatraju dohotkom, umanjeni za iznos uplaćenog poreza i prireza te drugi primici.
7. Podatke o troškovima:
– troškovi.
8. Podatke o imovini:
– nekretnine,
– pokretnine,
– novčana sredstva,
– novčane tražbine,
– vrijednosni papiri,
– dragocjenosti,
– druga imovina.
II. Podatke o stanju potrebe:
– posebna obilježja,
– podaci o rizičnom ponašanju.
III. Podatke o ostvarenim oblicima zaštite:
– ostvareno pravo,
– poduzeta mjera,
– cijena socijalne usluge,
– izvor plaćanja cijene socijalne usluge,
– trajanje (datum početka i datum završetka).
IV. Podatke o aktivnostima:
– poduzeta aktivnost.
III. NAČIN VOĐENJA EVIDENCIJE
Članak 4.
(1) Evidencija se vodi u elektroničkom obliku u računalnom programu u vlasništvu Ministarstva.
(2) Evidenciju vode 