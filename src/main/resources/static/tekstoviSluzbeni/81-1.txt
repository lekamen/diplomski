prava iz članka 2. ovoga Pravilnika dostavlja prvostupanjskom tijelu koje će te podatke i sve promjene tih podataka unijeti u zahtjev iz članka 6. stavka 2. ovoga Pravilnika, u slučaju kada se radi o poslovnoj banci s kojom je Ministarstvo sklopilo ugovor o poslovnoj suradnji.
3) Kada korisnik novčanih prava izabere poslovnu banku s kojom Ministarstvo nema sklopljen ugovor o poslovnoj suradnji, prvostupanjsko tijelo će o izabranoj poslovnoj banci ili promjeni poslovne banke odmah po prijemu podataka obavijestiti Ministarstvo u smislu potrebe sklapanja ugovora o poslovnoj suradnji.
4) Ministarstvo je obvezno u roku od dva mjeseca od dana prijema zahtjeva iz članka 6. stavka 2. ovoga Pravilnika isplatiti novčana prava putem izabrane ili promijenjene poslovne banke s kojom ima sklopljen ugovor o poslovnoj suradnji.
5) Ministarstvo je obvezno u roku od šest mjeseci od dana prijema obavijesti o poslovnoj banci i tekućem računu iz stavka 3. ovoga članka isplatiti novčana prava putem izabrane ili promijenjene poslovne banke.
6) Isplata novčanih naknada prema rješenjima o ovrsi obavlja se u rokovima za isplatu redovnih novčanih naknada.
II. POSTUPAK ZA ISPLATU OSOBNE INVALIDNINE I DRUGIH NOVČANIH PRIMANJA
Članak 6.
1) Prvostupanjsko tijelo obvezno je do zadnjeg radnog dana u tekućem mjesecu zaključiti obradu novčanih prava iz članka 2. ovoga Pravilnika i odgovorno je za točnost i osnovanost obrađenih novčanih prava.
2) Na dan obavljenog obračuna prvostupanjska tijela obvezna su dostaviti Glavnom tajništvu Ministarstva, Sektoru za proračun, financije, isplatu trajnih prava, informatizaciju i javnu nabavu, Službi za proračun i financije (u daljnjem tekstu: Služba), ovjerene zahtjeve za doznaku sredstava za obračunski mjesec i zasebnu listu za korisnike novčane naknade obiteljske mirovine članova obitelji zatočenih ili nestalih hrvatskih branitelja iz Domovinskog rata, na obrascima iz korisničke baze podataka, te pravomoćne ovrhe, presude i rješenja o nasljeđivanju.
3) Nakon kontrole ispravnosti dostavljene dokumentacije Služba priprema nalog za isplatu.
III. POSTUPAK ZA ISPLATU NAKNADE PLAĆE NJEGOVATELJIMA
Članak 7.
1) Prvostupanjsko tijelo dužno je do 25. u mjesecu izraditi listu njegovatelja radi isplate naknade plaće.
2) Ukoliko dođe do promjene njegovatelja, prvostupanjsko tijelo dužno je odmah dostaviti Službi rješenje o prestanku prava na njegovatelja, rješenje o stjecanju prava na novog njegovatelja i PK karticu za novog njegovatelja ako nije u mirovini, a Glavnom tajništvu Ministarstva, Sektoru za opće pravne poslove, ljudske potencijale te organizacijske i europske poslove, Službi za opće pravne, organizacijske i europske poslove dokaz o radno pravnom statusu (elektronički zapis ili potvrdu Hrvatskog zavoda za mirovinsko osiguranje) za novoizabranog njegovatelja.
3) Na popisu zahtjeva za isplatu naknade plaće njegovatelja koji se do 25. u mjesecu za obračunski mjesec dostavljaju Službi, mogu se nalaziti samo njegovatelji za koje je dostavljena dokumentacija navedena u stavku 2. ovog članka.
4) Služba je dužna unijeti sve promjene u korisničkoj bazi podataka na osnovu dostavljena zahtjeva te sačiniti kompletan obračun naknade plaća njegovatelja.
5) Ministarstvo njegovateljima isplaćuje naknade plaće s obustavama, na štedne knjižice i tekuće račune korisnika.
6) Služba vodi evidenciju obračuna i isplate naknade, poreza i doprinosa na propisanim obrascima sukladno propisima o porezu na dohodak, te obveznim i dobrovoljnim mirovinskim fondovima.
IV. POSTUPAK ZA ISPLATU INVALIDNINA ZA KORISNIKE S PREBIVALIŠTEM U INOZEMSTVU
Članak 8.
1) Prvostupanjska tijela dužna su do 25. u mjesecu izraditi zahtjev za deviznu doznaku sredstava za isplatu novčanih prava po korisniku s prebivalištem u inozemstvu i uputiti ga Službi.
2) Na zahtjevu se obvezno navodi ime i prezime, adresu prebivališta, te broj štednog računa korisnika i naziv banke, kao i razdoblje isplate i pripadajući iznos.
3) Ministarstvo korisnicima s prebivalištem u inozemstvu