 vodeći računa o starosti, složenosti i broju predmeta do prosječne radne opterećenosti rješavatelja u sudu, odnosno odjelu.
(11) Ujednačavanje opterećenosti iz stavka 9. i 10. ovog članka provest će administrator središnjeg sustava eSpis na zahtjev administratora sustava eSpis u sudu.
(12) Izvješća administratora sustava eSpis u sudu iz stavka 8. ovog članka i pisane naredbe predsjednika suda iz stavka 4., 5., 6. i 9. ovog članka ulažu se kronološkim redom u za to posebno osnovani predmet sudske uprave, time da je obrazloženu pisanu naredbu predsjednik suda dužan unijeti u sustav eSpis u spisu na koji se naredba odnosi.
Članak 41.
(1) Predsjednik suda ili tajnik suda dostavit će obavijest ili podatke o odsutnosti rješavatelja s posla administratoru sustava eSpis u sudu odmah po primitku tih podataka.
(2) Obavijest ili podatke o izostanku rješavatelja s posla administrator sustava eSpis u sudu unosi u sustav odmah, a najkasnije sljedećega radnog dana.
3. Dodjela spisa u općinskim sudovima
Članak 42.
Postupak automatskog određivanja rješavatelja u algoritmu za dodjelu spisa sustava eSpis je sljedeći:
1. algoritam automatski odabire sve rješavatelje u sudu koji su godišnjim rasporedom poslova određeni za rješavanje određene vrste predmeta unutar određene zone,
2. između rješavatelja iz točke 1. ovog stavka odabire se pet rješavatelja s najmanjim normiranim opterećenjem u trenutku dodjele predmeta. Ako je broj rješavatelja u sudu manji od pet odabire se taj broj rješavatelja.
3. svakom od rješavatelja iz točke 2. ovog stavka sustav automatski određuje konačnu vjerojatnost dodjele na temelju ukupnoga normiranog opterećenja i broja predmeta iste vrste spora,
4. rješavatelju kojem je predmet dodijeljen u rad povećava se opterećenje u skladu s težinom predmeta.
Članak 43.
(1) Zona rješavanja pojedine vrste predmeta općinskog suda obuhvaća jednu ili više zona i to zonu A, zonu B, zonu C i zonu D.
(2) Zona A obuhvaća predmete koji se rješavaju samo u sjedištu suda sukladno odredbama Sudskog poslovnika.
(3) Zona B obuhvaća predmete koji se rješavaju u sjedištu suda ili u stalnim službama sukladno mjestu primitka podneska kojim se osniva spis, i to:
1. izdavanje potvrda,
2. sastav sudske oporuke,
3. pohrana oporuke,
4. osnivanje sudskog pologa,
5. ovjera ugovora o doživotnom i dosmrtnom uzdržavanju,
6. postavljanje lovca,
7. pružanje pravne pomoći,
8. nasljednička izjava,
9. ovjera dokumenata i otvaranje sefa,
10. predmete u kojima državno odvjetništvo, građansko-upravni odjel, zastupa tužitelja (predlagatelja ili ovrhovoditelja).
(4) Zona C obuhvaća predmete koji se rješavaju u sjedištu suda i stalnim službama sukladno opterećenju rješavatelja, i to:
1. priznanje strane sudske odluke,
2. ovrha na novčanoj tražbini,
3. ovrha na vrijednosnom papiru,
4. ovrha radi ostvarenja tražbine na radnju, trpljenje ili nečinjenje,
5. ovrha radi vraćanja na rad odnosno u službu,
6. osiguranje prethodnim mjerama,
7. osiguranje prisilnim zasnivanjem založnog prava na nekretnini,
8. sudski penali,
9. osiguranje na temelju sporazuma stranaka,
10. osiguranje prijenosom vlasništva na stvari i prijenosom prava,
11. osiguranje prethodnom ovrhom,
12. ostalo – osiguranje,
13. ostalo – ovrha radi naplate novčane tražbine.
(5) Iznimno od stavka 4. ovoga članka, kada je stalna služba na otoku, predmeti iz zone C rješavaju se u stalnoj službi u kojoj su zaprimljeni, osim ako ministar nadležan za poslove pravosuđa na prijedlog predsjednika suda ne odredi drugačije.
(6) Zona D obuhvaća predmete koji se rješavaju ili u sjedištu suda ili u stalnim službama ovisno o dostupnosti naselja predmeta lokaciji rješavanja i opterećenju rješavatelja (ostali predmeti).
(7) Popis naselja koja pripadaju zoni D za svaki općinski sud utvrđuje odlukom ministar nadležan za poslove pravosuđa, pri čemu uzima u obzir prometnu povezanost naselja predmeta i svih lokacija suda, uz prethodno zatraženo mišljenje predsjednika suda. Odluka se objavljuje na internetskoj stranici ministarstva