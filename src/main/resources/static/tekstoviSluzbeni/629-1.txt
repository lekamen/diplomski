»R« u zlatnoj boji, a desno od ručke mača veliko slovo »H« u zlatnoj boji, početna slova naziva Republike Hrvatske.
U gornjem dijelu značke službenika pravosudne policije raspoređenih na poslove osiguranja pravosudnih tijela velikim slovima u zlatnoj boji na podlozi plave boje otisnute su riječi: »PRAVOSUDNA POLICIJA«. Ispod toga, između hrvatske trobojnice otisnute s lijeve i desne strane, otisnut je serijski broj značke u crnoj boji na podlozi zlatne boje. U bijelim poljima grba, u prvom gornjem redu, lijevo od oštrice mača, otisnuto je veliko slovo »M« u zlatnoj boji, a desno od oštrice mača veliko slovo »P« u zlatnoj boji, početna slova naziva Ministarstva pravosuđa. U donjem dijelu značke lijevo od ručke mača otisnuto je veliko slovo »R« u zlatnoj boji, a desno od ručke mača veliko slovo »H« u zlatnoj boji, početna slova naziva Republike Hrvatske.
Članak 7.
Iskaznica i značka nose se u kožnom povezu tamno plave boje.
Kožni povez trostrukog je pregiba, a pregib na kojem se nalazi značka preklapa se preko prednje strane kožnog poveza. Veličina svakog pregiba je 80 × 120 mm.
Na prednjoj strani kožnog pregiba slovima u zlatnoj boji otisnuto je:
– na vrhu riječi: »Republika Hrvatska«;
– ispod riječi: »Republika Hrvatska« riječ: »Ministarstvo pravosuđa«;
– ispod riječi: »Ministarstvo pravosuđa« grb Republike Hrvatske;
– ispod grba Republike Hrvatske riječi: »Službena iskaznica«.
Članak 8.
Iskaznica i značka koriste se isključivo tijekom obavljanja službe.
Članak 9.
Iskaznice i značke izdaje Ministarstvo pravosuđa. O iskaznicama i značkama vodi se evidencija.
Evidencija iz stavka 1. ovoga članka sadrži: redni broj; oznaku i serijski broj iskaznice ili značke; prezime i ime te datum rođenja službenika kojem je izdana; radno mjesto ili zvanje nositelja iskaznice ili značke; datum preuzimanja iskaznice ili značke; datum i razlog vraćanja iskaznice ili značke.
Članak 10.
Nositelj iskaznice ili značke obvezan je, odmah po saznanju, Ministarstvu pravosuđa prijaviti gubitak, otuđenje ili uništenje iskaznice ili značke.
Nova iskaznica ili značka izdat će se nakon što izgubljena, otuđena ili uništena iskaznica ili značka bude oglašena nevažećom u »Narodnim novinama«.
Troškove oglašavanja iz stavka 2. ovog članka i troškove izdavanja nove iskaznice ili značke snosi nositelj iskaznice.
Članak 11.
U slučaju prestanka državne službe, gubitka statusa ovlaštene službene osobe, udaljenja iz službe ili rasporeda na poslove za koje nije određeno korištenje službene iskaznice ili nošenje značke, nositelj iskaznice i značke obvezan je u roku od osam dana vratiti iskaznicu i značku Ministarstvu pravosuđa.
Članak 12.
Obrasci službenih iskaznica i znački otisnuti su uz ovaj Pravilnik i čine njegov sastavni dio.
Članak 13.
Službene iskaznice i značke izdane prema ranijim propisima zamijenit će se službenim iskaznicama i značkama utvrđenim ovim Pravilnikom u roku od tri mjeseca od dana stupanja na snagu ovog Pravilnika.
Članak 14.
Stupanjem na snagu ovog Pravilnika u odnosu na službenike pravosudne policije raspoređene na poslove osiguranja pravosudnih tijela prestaje važiti odredba članka 3. stavka 4. Pravilnika o službenoj iskaznici i znački ovlaštene službene osobe Uprave za zatvorski sustav Ministarstva pravosuđa (»Narodne novine«, broj: 61/2002 i 141/2009).
Članak 15.
Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/14-01/39 Urbroj: 514-03-01-02-02-15-05 Zagreb, 2. ožujka 2015.
Ministar Orsat Miljenić, v. r.
Obrazac službene iskaznice i značke ovlaštene službene osobe ustrojstvene jedinice Ministarstva pravosuđa






Obrazac službene iskaznice i značke službenika pravosudne policije raspoređenog na poslove osiguranja pravosudnih tijela






