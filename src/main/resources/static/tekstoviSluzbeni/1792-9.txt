 sustavu za financije i proračun na svim razinama Ministarstva i Oružanih snaga te obavlja poslove vezane za prijenos podataka i integraciju s drugim informacijskim sustavima. Obavlja administrativne i druge poslove iz svog djelokruga.
Za obavljanje poslova Sektora za financije i računovodstvo ustrojavaju se:
10.2.1. Služba za financijske i računovodstvene poslove
10.2.2. Služba za operativne financijske poslove.«.
Članak 23.
Naslov iznad članka 136. i članak 136. mijenjaju se i glase:
»10.2.1. Služba za financijske i računovodstvene poslove
Članak 136.
Služba za financijske i računovodstvene poslove obavlja upravne i stručne poslove vezano za ustrojavanje i vođenje propisanih poslovnih knjiga i analitičkih evidencija. Prati propise iz područja financija, proračunskog računovodstva i obračuna plaća i naknada i osigurava njihovu zakonitu i pravodobnu primjenu. Priprema i razrađuje računski plan Ministarstva te njegove izmjene i dopune u skladu s potrebama analitičkog praćenja knjigovodstvenih promjena. Organizira i obavlja zakonsku, formalnu i računsku kontrolu deviznih financijskih isprava, povezivanje s rezervacijama financijskih sredstava te evidentiranje deviznih financijskih isprava. Obavlja poslove područne riznice, kunski i devizni platni promet te putem glavne i pomoćnih blagajni organizira blagajničko poslovanje za Ministarstvo i Oružane snage. Vodi deviznu blagajnu i obavlja devizno blagajničko poslovanje za Ministarstvo i Oružane snage. Organizira i obavlja pripremu, kontrolu i obračun plaća i naknada djelatnika Ministarstva i pripadnika Oružanih snaga te pripremu, kontrolu i obračun drugih dohodaka. Izrađuje propisana izvješća o isplaćenim plaćama i naknadama. Organizira i provodi knjiženja kunskih i deviznih financijskih isprava, provodi usklade potraživanja i obveza s kupcima i dobavljačima te poduzima mjere za naplatu potraživanja. Izrađuje interne upute kojima se detaljnije uređuju postupci, nadležnosti i odgovornosti iz područja financija, proračunskog računovodstva i obračuna plaća i naknada u Ministarstvu i Oružanim snagama, sudjeluje u provedbi popisa imovine i obveza, izrađuje propisana financijska, statistička i druga izvješća za potrebe ustrojstvenih jedinica Ministarstva i Oružanih snaga i drugih državnih tijela i institucija. Priprema odluke i planove za usklađenje stanja između pomoćnih knjiga i evidencija imovine te odluke i planove za provedbu popisa imovine i obveza. Daje stručna mišljenja na prijedloge akata i sudjeluje u izradi akata iz djelokruga Ministarstva i Oružanih snaga. Obavlja i druge poslove iz svojeg djelokruga.
Za obavljanje poslova Službe za financijske i računovodstvene poslove ustrojavaju se:
10.2.1.1. Odjel za potporu
10.2.1.2. Odjel za integraciju i informatičku potporu
10.2.1.3. Odjel za kontrolne aktivnosti
10.2.1.4. Odjel za platni promet
10.2.1.5. Odjel za obračun i isplatu plaća i naknada
10.2.1.6. Odjel za knjigovodstvo i financijsko izvješćivanje.«.
Članak 24.
Naslov iznad članka 137. i članak 137. mijenjaju se i glase:
»10.2.1.1. Odjel za potporu
Članak 137.
Odjel za potporu obavlja stručne i administrativne poslove iz područja radnog i upravnog prava iz djelokruga rada Uprave. Primjenjuje propise iz područja uredskog poslovanja. Organizira zaprimanje, evidenciju, arhiviranje i otpremu pošte te dostavu pošte korisnicima u rad. Organizira i sudjeluje u postupku izlučivanja i uništenja arhivske građe, te obavlja druge poslove iz svog djelokruga.«.
Članak 25.
Naslov iznad članka 138. i članak 138. mijenjaju se i glase:
»10.2.1.2. Odjel za integraciju i informatičku potporu
Članak 138.
Odjel za integraciju i informatičku potporu prati i primjenjuje propise iz područja sigurnosti i standarda informacijskih sustava i provodi mjere sigurnosti i zaštite informatičkih aplikacija i podataka. Obavlja poslove organizacije, upravljanja i nadzora centralnog Informacijskog sustava za financije i proračun u Ministarstvu i Oružanim snagama, poslove integracije, konsolidacije, optimizacije,