13 04.02.2015 Pravilnik o načinu formiranja rezervi sjemenskog materijala svojti šumskog drveća
MINISTARSTVO POLJOPRIVREDE
246
Na temelju članka 42. stavka 2. Zakona o šumskom reprodukcijskom materijalu (»Narodne novine«, br. 75/2009, 61/2011, 56/2013 i 14/2014), ministar poljoprivrede donosi
PRAVILNIK
O NAČINU FORMIRANJA REZERVI SJEMENSKOG MATERIJALA SVOJTI ŠUMSKOG DRVEĆA
Članak 1.
Ovim se Pravilnikom uređuje način formiranja, odnosno osnivanja i čuvanja rezervi sjemenskog materijala s obzirom na svojte šumskog drveća, provenijencije, kategorije i količine.
Članak 2.
(1) Sjemenska štedionica osniva se za šumske svojte od gospodarskog značaja i rijetke svojte navedene u Prilogu I. koji je sastavni dio ovoga Pravilnika.
(2) Rezerve sjemenskog materijala formiraju se uz poštivanje područja provenijencija i pravila za korištenje šumskog reprodukcijskog materijala svake pojedine šumske svojte kako je navedeno u Prilogu I. ovoga Pravilnika.
(3) U sjemenskoj štedionici čuvaju se rezerve sjemenskog materijala šumskih svojti od gospodarskog značaja u kategorijama »selekcioniran«, »kvalificiran« i »testiran«, a rezerve rijetkih šumskih svojti iznimno se mogu čuvati u kategoriji »poznato podrijetlo«.
(4) Količina rezervi sjemenskog materijala svake svojte određena je u Prilogu I. ovoga Pravilnika.
Članak 3.
(1) Sjemenski materijal kategorije »selekcioniran« sakuplja se s najmanje 50 sjemenskih stabala po sjemenskoj jedinici prikazanoj u Prilogu I., a skladišti se odvojeno po šumskom sjemenskom objektu.
(2) Sjemenski materijal kategorije »kvalificiran« sakuplja se i skladišti odvojeno po klonovima.
(3) Sjemenski materijal kategorije »testiran« podrijetlom iz sjemenskih sastojina sakuplja se i skladišti sukladno stavku 1. ovoga članka, a sjemenski materijal iste kategorije podrijetlom iz sjemenskih plantaža sakuplja se i skladišti sukladno stavku 2. ovoga članka.
(4) Za rijetke šumske svojte sjemenski materijal sakuplja se s najmanje 25 stabala, a iznimno, ukoliko nema 25 stabala pojedine svojte u šumskim sjemenskim objektima, sa svih registriranih stabala.
Članak 4.
(1) Sakupljen sjemenski materijal prije skladištenja potrebno je doraditi do punoće i analitičke čistoće sukladno Prilogu II. koji je sastavni dio ovoga Pravilnika. Kvaliteta sjemenskog materijala utvrđuje se tijekom i nakon dorade.
(2) Dopušta se skladištiti samo onaj sjemenski materijal koji zadovoljava uvjete kvalitete. Sjemenski materijal skladišti se tako dugo dok klijavost/vitalitet ne padne ispod minimalnih vrijednosti koje su navedene u Prilogu II. ovoga Pravilnika.
(3) Kontrola sadržaja vlage te klijavosti/vitaliteta sjemenskog materijala provodi se najviše dva puta godišnje tijekom skladištenja.
Članak 5.
(1) Prema načinu skladištenja razlikuju se tri grupe sjemenskog materijala:
(a) ortodoksno sjeme (grupa I) je sjeme koje se može sušiti do niske razine sadržaja vlage i skladištiti na niskim temperaturama kroz dugi niz godina bez značajnog utjecaja na njegov vitalitet;
(b) rekalcitrantno sjeme (grupa II) je sjeme koje je vrlo osjetljivo na gubitak vlage i temperaturu skladištenja te se ne može skladištiti na duže razdoblje bez značajnog utjecaja na njegov vitalitet;
(c) intermedijarno sjeme (grupa III) je sjeme koje nije osjetljivo na gubitak vlage, ali je osjetljivo na temperaturu skladištenja.
(2) Pripadnost sjemenskog materijala pojedine šumske svojte grupama iz stavka 1. ovoga članka navedena je u Prilogu II. ovoga Pravilnika.
(3) Uvjeti skladištenja za grupe sjemenskog materijala prema razdoblju skladištenja navedeni su u Prilogu III. koji je sastavni dio ovoga Pravilnika.
Članak 6.
(1) Rezerve sjemenskog materijala svojti šumskog drveća u sjemensku štedionicu ustupaju pravne osobe koje gospodare šumama u vlasništvu Republike Hrvatske i šumoposjednici, sukladno količinama koje temeljem stručne prognoze uroda sjemena predlaže Službeno tijelo za svaku pojedinu godinu.
(2) Rezerve sjemenskog materijala čuvane u sjemenskoj štedionici koriste se, uz odobrenje