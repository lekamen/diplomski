 pomorsku sigurnost, zdravlje ili okoliš, procijenit će ispunjava li dotična pomorska oprema sve relevantne zahtjeve utvrđene ovim Pravilnikom, pri čemu su relevantni gospodarski subjekti dužni surađivati s Ministarstvom.
(2) Ako Ministarstvo tijekom procjene utvrdi da pomorska oprema nije u skladu sa zahtjevima ovoga Pravilnika, u skladu s člankom 21. Uredbe (EZ) br. 765/2008 bez odgode će zahtijevati od relevantnog gospodarskog subjekta da u razumnom roku koji odredi i koji je razmjeran prirodi rizika, poduzme odgovarajuće korektivne mjere kako bi pomorsku opremu uskladio s navedenim zahtjevima, povuče pomorsku opremu s tržišta ili je opozove.
(3) O mjerama iz stavka 2. ovoga članka Ministarstvo izvještava prijavljeno tijelo.
(4) Ako Ministarstvo smatra da nesukladnost nije ograničena na područje Republike Hrvatske ili na brodove pod njenom zastavom, tada o rezultatima procjene provedene na temelju stavka 1. ovoga članka te o poduzetim mjerama izvješćuju ministarstvo nadležno za poslove gospodarstva koje o tome obavješćuje Komisiju i ostale države članice EU-a putem informacijskog sustava koji je u svrhu nadzora tržišta uvela Komisija.
(5) Gospodarski subjekt je obavezan osigurati da su poduzete odgovarajuće korektivne mjere u vezi sa svim proizvodima koje je stavio na tržište na cijelom području Europske unije ili, ovisno o slučaju, ugrađenima ili dostavljenima za ugradnju na brodove EU-a.
(6) Ako gospodarski subjekt ne poduzme odgovarajuće korektivne mjere u roku iz stavka 2. ovoga članka ili na drugi način ne ispuni svoje obveze na temelju ovog Pravilnika, Ministarstvo će o tome obavijestiti ministarstvo nadležno za poslove gospodarstva u cilju poduzimanja odgovarajućih privremenih mjera kako bi se zabranila ili ograničila dostupnost pomorske opreme na tržištu Republike Hrvatske ili ugradnja na brodove koji plove pod njenom zastavom, odnosno povukao ili opozvao proizvod s tržišta.
(7) Ministarstvo nadležno za poslove gospodarstva o poduzetim mjerama iz stavka 6. ovoga članka bez odlaganja obavješćuje Komisiju i druge države članice EU-a uz dostavljanje svih dostupnih informacija, a posebno podataka potrebnih za identifikaciju nesukladnosti pomorske opreme, podrijetlo proizvoda, prirodu navodne nesukladnosti i uključeni rizik, prirodu i trajanja poduzetih nacionalnih mjera i argumente koje je izrazio dotični gospodarski subjekt te posebno naznačuje je li nesukladnost posljedica:
(a) nemogućnosti pomorske opreme da ispuni važeće zahtjeve projektiranja, izvedbe i učinkovitosti utvrđene na temelju članka 5. ovoga Pravilnika;
(b) nesukladnosti s ispitnim normama iz članka 5. ovoga Pravilnika tijekom postupka ocjenjivanja sukladnosti;
(c) nedostataka tih ispitnih normi.
(8) U slučaju pokretanja postupka od strane druge države članice, Ministarstvo će bez odgađanja izvijestiti Komisiju i druge države članice EU-a o svim usvojenim mjerama te o svim dodatnim informacijama koje ima na raspolaganju, a koje se odnose na nesukladnost dotične pomorske opreme, kao i o svojim prigovorima u slučaju neslaganja s prijavljenim nacionalnim mjerama.
(9) Ako u roku od četiri mjeseca od zaprimanja informacija iz stavka 6. ovoga članka nijedna država članica ili Komisija ne ulože prigovor na poduzetu privremenu mjeru, navedena mjera smatra se opravdanom.
(10) Ako druga država članica poduzme mjere povlačenja pomorske opreme s njenog tržišta i ako se ta mjera smatra opravdanom, ministarstvo nadležno za poslove gospodarstva poduzet će potrebne mjere za povlačenje proizvoda s tržišta Republike Hrvatske te o tome izvijestiti Komisiju.
Sukladni proizvodi koji predstavljaju rizik za pomorsku sigurnost, zdravlje ili okoliš
Članak 21.
(1) Ako Ministarstvo nakon provedene procjene u skladu s člankom 20. stavkom 1. ustanovi da pomorska oprema koja je sukladna s ovim Pravilnikom ipak predstavlja rizik za pomorsku sigurnost, zdravlje ili okoliš, bez odgode će zahtijevati od relevantnog gospodarskog subjekta da u razumnom roku koji odredi i koji je razmjeran 