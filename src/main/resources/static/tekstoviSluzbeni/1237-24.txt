 teritorijalnom moru i zaštićenom ekološko-ribolovnom pojasu Republike Hrvatske iz tog područja u skladu s Pomorskim zakonikom, Zakonom o pomorskom dobru i morskim lukama, te u tim poslovima pruža potporu, nadzire i operativno koordinira rad lučkih kapetanija i Nacionalne središnjice za usklađivanje traganja i spašavanja na moru (MRCC), te osigurava sustavno osposobljavanje djelatnika. Odjel obavlja poslove tajništva Stožera za provedbu Plana intervencija prema odredbama Plana intervencija kod iznenadnog onečišćenja mora, surađuje s lučkim upravama, brodarima i lukama na poslovima zaštite okoliša i drugim tijelima iz područja zaštite okoliša. Odjel obavlja inspekcijske poslove iz svoga djelokruga u okviru ovlaštenja koja su utvrđena posebnim propisima. Odjel sudjeluje u radu međunarodnih organizacija, tijela i agencija Europske unije u području zaštite od onečišćenja s brodova, predlaže i sudjeluje u izradi zakonskih i podzakonskih propisa iz područja zaštite mora. Odjel prati stanje zaštite mora, te predlaže mjere za unaprjeđenje, izrađuje stručne podloge za tehničko-tehnološko, provedbeno i drugo unaprjeđenje službe i planiranje državnog proračuna, te obavlja i druge poslove u okviru svog djelokruga.
4.2.2. Nacionalna središnjica za nadzor i upravljanje pomorskim prometom (VTS Hrvatska)
Članak 60.
Nacionalna središnjica za nadzor i upravljanje pomorskim prometom (VTS Hrvatska), sa sjedištem u Rijeci, tehničkim sustavom za nadzor i upravljanje pomorskim prometom (VTMIS), odnosno uređajima i opremom za automatsku identifikaciju brodova (AIS) i/ili radarskim uređajima i opremom i/ili pomorskim radio-komunikacijskim uređajima i opremom i/ili elektronskim pomorskim kartama i drugim tehničkim sredstvima i informacijskim sustavima, obavlja poslove operativnog nadzora i upravljanja pomorskim prometom, plovidbom i peljarenjem u području unutarnjih morskih voda, teritorijalnog mora i zaštićenog ekološko ribolovnog pojasa Republike Hrvatske, te nadzora provedbe pravila plovidbe propisanih međunarodnim ugovorima, Pomorskim zakonikom, propisima donesenim na temelju Pomorskog zakonika i drugim propisima, te je odgovorna za dostupnost VTS usluga. Obavlja poslove nadzora i upravljanja kroz međudjelovanje s lučkim kapetanijama. Obavlja inspekcijske poslove u skladu s ovlaštenjima utvrđenim Pomorskim zakonikom i podzakonskim aktima, pruža korisnicima – pomorskim objektima VTS usluge u skladu s posebnim propisima, te prati primjenu međunarodnih i domaćih propisa koji se odnose na nadzor i upravljanje pomorskim prometom, priprema analize i stručna izvješća o radu te predlaže mjere za njihovo unaprjeđenje. Izrađuje i ažurira postupke, procedure i radne upute, te izrađuje analize operativnih potreba. Upravlja i koordinira radom svojih ustrojstvenih jedinica, upravlja i dodjeljuje ovlasti upravljanja VTMIS opremom, skrbi o stručnoj osposobljenosti djelatnika, te obavlja poslove interne izobrazbe djelatnika i vodi očevidnik izobrazbe. Surađuje s brodarima, tijelima koja upravljaju lukama, peljarima i drugim učesnicima u pomorskom prometu, Plovputom, Hrvatskim hidrografskim institutom, Obalnom stražom Republike Hrvatske, policijom i drugim tijelima operativnog nadzora na moru u nadležnosti Republike Hrvatske sukladno nadležnostima utvrđenim posebnim propisima. Sudjeluje u radu međunarodnih organizacija, tijela i agencija Europske unije u području nadzora i upravljanja pomorskim prometom, kao nacionalno ovlašteno tijelo (NCA) upravlja integriranim pomorskim informacijskim sustavom radi razmjene podataka o pomorskom prometu kroz SafeSeaNet sustav. Predlaže izmjene i sudjeluje u izradi zakonskih i podzakonskih propisa iz područja pomorskog prometa, sigurnosti plovidbe i zaštite mora od onečišćenja s brodova, priprema stručne podloge za tehničko-tehnološko, provedbeno i drugo unaprjeđenje službe, te obavlja i druge poslove u okviru svog djelokruga. Nacionalna središnjica za nadzor i upravljanje pomorskim prometom (VTS Hrvatska) ustrojava se sa sjedištem