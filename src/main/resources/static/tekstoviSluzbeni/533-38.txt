 tegobe odraslih za koje se očekuje da će biti primjenjivani i kod djece, programi njihova razvoja trebaju obuhvatiti i dječju populaciju. Jedan od važnih ciljeva jesu saznanja o učincima lijekova kod bolesne djece. Do toga cilja valja međutim doći ne dovodeći u pitanje dobrobit djeteta koje sudjeluje u kliničkom ispitivanju. Odgovornost za to dijele farmaceutske tvrtke, regulacijska tijela, zdravstveni radnici i društvo u cjelini.
2. SMJERNICA
2.1. Pitanja koja je potrebno razmotriti prilikom pokretanja razvoja lijeka za primjenu kod djece
Valja skupiti podatke o odgovarajućoj primjeni lijeka kod djece, izuzev kada se radi o lijeku čija je primjena kod djece neprimjerena. U odjeljku 2.3. raspravlja se o planiranju početka kliničkoga ispitivanja u odnosu na ispitivanje kod odraslih bolesnika, a na što mogu utjecati potrebe javnoga zdravstva i zdravstvene skrbi pojedinih zemalja. Već u samom početku razvoja lijeka te povremeno i kasnije valja s regulacijskim tijelima jasno definirati kada su početak i pristup programa kliničkog ispitivanja opravdani. Program razvoja primjene lijeka kod djece ne smije odgoditi dovršetak ispitivanja lijeka za primjenu u odraslih, a time i njegovu dostupnost odraslim bolesnicima.
Odluka o provedbi programa razvoja lijeka za primjenu kod djece te narav programa ovise o mnogim čimbenicima, uključujući ove:
• prevalenciji tegobe koju je potrebno liječiti kod djece,
• ozbiljnosti tegobe koju je potrebno liječiti kod djece,
• postojanju/dostupnosti i prikladnosti drugih oblika liječenja tegobe, uključujući njihovu učinkovitost i nuspojave (što obuhvaća i sva specifična pedijatrijska razmatranja o neškodljivosti),
• da li je lijek nov ili pripada skupini spojeva čija su svojstva poznata,
• postoje li specifične pedijatrijske indikacije za primjenu lijeka,
• potrebi definiranja specifičnih pedijatrijskih parametara,
• raspon dobi djece u kojoj će se lijek najvjerojatnije koristiti,
• specifičnim pedijatrijskim (razvojnim) pitanjima o neškodljivosti primjene lijeka, uključujući sva pretklinička pitanja,
• eventualnoj potrebi razvoja nove formulacije za djecu.
Najvažnija među ovim čimbenicima jest prisutnost ozbiljne, odnosno po život opasne bolesti kod koje primjena ispitivanog lijeka može značiti važan napredak u liječenju. U tim slučajevima potrebno je razmjerno hitno započeti ispitivanje primjene lijeka kod djece.
Razmatranja podataka iz pretkliničkih ispitivanja neškodljivosti lijeka važnih za klinička ispitivanja u djece opisana su u ICH-ovom dokumentu M3, odjeljak 11. Potrebno je primijetiti da su podaci o neškodljivosti lijeka koji su najznačajniji za djecu dobiveni iz ispitivanja izloženosti odraslih ljudi. Načelno bi trebalo napraviti ponovljena ispitivanja toksičnosti doze te ispitivanja reprodukcijske toksičnosti i genotoksičnosti. Potrebno je razmotriti i potrebu za pojedinačnim ispitivanjima razvojne toksikologije kod mladih životinja prema pojedinačnim slučajevima.
2.2. Formulacije za djecu
Formulacije za djecu su potrebne jer omogućuju točno doziranje i pridonose pridržavanju režimu liječenja kod djece. U oralnoj primjeni, određena vrsta formulacija, okusi i boje mogu se pokazati prihvatljivijima u nekoj zemlji ili regiji u odnosu na drugu. Za djecu različite dobi mogu biti poželjne ili potrebne različite formulacije kao što su tekućine, suspenzije i tablete za žvakanje. Također mogu biti primjerenije različite koncentracije lijeka u ovim formulacijama. Valja razmotriti i razvoj drugih oblika primjene lijeka.
Kod injekcija valja definirati odgovarajuće koncentracije lijeka koje omogućuju točnu i sigurnu primjenu doze. Kada se radi o lijekovima u jednokratnim bočicama, valja razmotriti prikladno pakovanje tih jednokratnih doza.
Moguća je razlika u toksičnosti nekih pomoćnih tvari između djece različite dobi, kao i između djece i odraslih; npr. benzilni alkohol toksičan je za nedonoščad.
Ovisno o aktivnom sastojku i pomoćnim tvarima, primjerena primjena lijeka kod novorođenčadi može