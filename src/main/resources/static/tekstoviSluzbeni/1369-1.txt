 izvješćivanje.
Članak 4.
Unutarnje ustrojstvo Agencije, zadaće i detaljan način odlučivanja tijela Agencije, osnivanje i djelatnost podružnica Agencije, te druga pitanja od značenja za obavljanje djelatnosti i poslovanje Agencije uređuju se Statutom Agencije.
Članak 5.
(1) Agencija stječe sredstva za obavljanje svoje djelatnosti iz državnog proračuna Republike Hrvatske i na drugi način sukladno propisima i općim aktima Agencije.
(2) Za osnivanje i početak rada Agencije osigurana su sredstva u državnom proračunu Republike Hrvatske.
Članak 6.
Tijela Agencije su Upravno vijeće i ravnatelj.
Članak 7.
(1) Agencijom upravlja Upravno vijeće koje čini predsjednik i četiri člana.
(2) Predsjednika i tri člana Upravnog vijeća imenuje i razrješuje ministar nadležan za poslove zaštite okoliša i prirode (u daljnjem tekstu: ministar). Mandat predsjednika i članova Upravnog vijeća traje četiri godine.
(3) Jednog člana Upravnog vijeća biraju radnici Agencije iz svojih redova u skladu s odredbama posebnog propisa kojim se uređuju radni odnosi.
(4) Predsjednik i članovi Upravnog vijeća mogu biti razriješeni i prije isteka mandata sukladno Statutu.
Članak 8.
(1) Upravno vijeće donosi:
– Statut, uz prethodnu suglasnost Vlade Republike Hrvatske,
– godišnji i višegodišnji program rada,
– razvojne planove,
– nadzire izvršenje programa,
– financijski plan,
– završni račun Agencije,
– te obavlja i druge poslove u skladu s ovom Uredbom i Statutom Agencije.
(2) Upravno vijeće odlučuje o:
– osnivanju podružnica,
– stjecanju, opterećenju ili otuđenju nekretnina ili druge imovine te drugim poslovima ako vrijednost pojedinačnog ugovora ne iznosi više od iznosa utvrđenog Statutom, u skladu s člankom 13. stavkom 3. ove Uredbe,
– drugim pitanjima utvrđenim Statutom.
(3) Upravno vijeće daje Ministarstvu i ravnatelju prijedloge i mišljenja o pojedinim pitanjima u skladu sa Statutom te predlaže osnivaču statusne promjene.
(4) Postupak donošenja odluka i ostala pitanja u svezi s radom Upravnog vijeća uređuju se Statutom Agencije.
Članak 9.
(1) Radom Agencije upravlja ravnatelj.
(2) Ravnatelja, na temelju javnog natječaja, imenuje ministar, na razdoblje od četiri godine.
(3) Za ravnatelja može se imenovati osoba koja ima završen preddiplomski i diplomski sveučilišni studij ili integrirani preddiplomski i diplomski sveučilišni studij ili specijalistički diplomski stručni studij iz područja prirodnih, biotehničkih, biomedicinskih, tehničkih i društvenih područja, s najmanje pet godina radnog iskustva u struci.
(4) Ravnatelj može biti razriješen i prije isteka mandata.
(5) Način i postupak, kao i uvjeti za izbor i razrješenje ravnatelja pobliže se uređuju Statutom Agencije.
Članak 10.
Ravnatelj:
– upravlja Agencijom,
– zastupa i predstavlja Agenciju i odgovoran je za njezin rad,
– u sklopu prava i dužnosti utvrđenih ovom Uredbom i Statutom organizira i osigurava zakonito i učinkovito obavljanje poslova iz djelokruga rada Agencije,
– predlaže Upravnom vijeću donošenje akata iz njegove nadležnosti,
– izvršava odluke Upravnog vijeća,
– poduzima sve pravne radnje u ime i za račun Agencije,
– zastupa Agenciju u svim postupcima pred sudovima, upravnim i drugim državnim tijelima te pravnim osobama s javnim ovlastima, a u granicama svojih ovlasti može dati punomoć drugoj osobi za zastupanje Agencije u pravnom prometu,
– obavlja i druge poslove koji su mu Statutom ili drugim općim aktom stavljeni u nadležnost.
Članak 11.
Agencija može imati i druga nadzorna, stručna i savjetodavna tijela čiji se sastav, način osnivanja, djelokrug i nadležnost utvrđuju Statutom Agencije.
Članak 12.
Agencija vodi poslovne knjige i sastavlja financijska izvješća prema propisima kojima se uređuje način vođenja računovodstva proračunskih korisnika.
Članak 13.
(1) Agencija ne može bez suglasnosti Ministarstva steći, opteretiti ili otuđiti nekretninu i drugu imovinu ili sklapati pravne poslove čija je pojedinačna vrijednost veća od iznosa utvrđenog Statutom Agencije.
(2) Agencija ne može bez