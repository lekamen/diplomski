 neosnovano osporava nadležnost pogrešno pri tome navodeći rješenja Visokog upravnog suda Republike Hrvatske, te Visokog trgovačkog suda Republike Hrvatske koji su smatra neprimjenjivi u predmetnom slučaju.
U odnosu na naknade za kašnjenje u otklanjaju kvarova/smetnji ističe da je u postupku utvrđeno da tužitelj nije aktivno surađivao s H1 Telekom po tom pitanju iz razloga jer tužitelj nije pravodobno obavijestio H1 Telekom da smetnje nisu u njegovoj nadležnosti. Također da je tužitelj na vrijeme bio dužan obavijestiti H1 Telekom o kvaru/smetnji koji nisu u domeni tužitelja da proizlazi i iz članka 59. stavka 2. Pravilnika o načinu i uvjetima obavljanja djelatnosti elektroničkih komunikacijskih mreža i usluga (»Narodne novine«, broj: 154/11. i 149/13).
U odnosu na procesne prigovore tužitelja ističe da nije osnovan navod tužitelja da nije zaprimio očitovanje H1 Telekom niti od tuženika niti od H1 Telekom, obzirom da je upravo tužitelj pisanim putem obavijestio HAKOM (27. studenoga 2013.) da je u postupku predstečajne nagodbe koji je otvoren nad H1 Telekom djelomično priznao potraživanja na ime naknade za kašnjenje koja je predmet ovog spora te da je između stranaka izvršen prijeboj za veći dio tražene naknade. Smatra da je zahtjev riješen sukladno članku 20. stavka 1. ZEK- a, te je sukladno načelima Zakona o općem upravnom postupku uz navod da su stranke aktivno sudjelovale u postupka. Zaključno se navodi da je obveza određena rješenjem odrediva a što potvrđuje i činjenica da je HAKOM među istim strankama riješio više regulatornih sporova te se ni jedna strana nije obratila HAKOM-u zbog nemogućnosti izračuna odredive naknade.
Iz navedenih razloga predlaže da se odbije tužbeni zahtjev.
Odgovor na tužbu podnio je i H1 Telekom d.d, zainteresirana osoba u ovom sporu, navodeći kako ni u kojem slučaju nema spora o ugovornoj kazni, već se jedino i isključivo radi o naknadi za kašnjenje među opertorima te isključiva nadležnost pripada tuženiku. Smatra da tužitelj svojim korištenjem izraza ugovorna kazna nastoji dovesti Sud u zabludu i dovesti u pitanje nadležnost tuženog za odlučivanje. S tim u vezi navodi kako je veza između predmeta spora i obveza iz ZEK-a neposredna, određena i konkretna, pa je tuženi donio pobijano rješenje u granicama svojih ovlasti.
Također navodi da je visina naknada koja je tužitelj dužan plaćati operatorima za kašnjenje u pružanju usluga određena od strane tuženika kao regulatornog tijela u okviru regulatorne obveze pristupa i korištenja posebnih dijelova mreže što je kao obvezujuće tužitelj ugradio u svoju standardnu ponudu, što također govori u prilog nadležnosti tuženika za odlučivanje u sporovima u vezi navedenih naknada.
U odnosu na naknade za kašnjenje u otklanjanju kvarova/smetnje za usluge izdvojenog pristupa lokalnoj petlji i za uslugu veleprodajnog širokopojasnog pristupa ističe kako je tuženik kroz odredbe Standardne ponude propisao zaštitu od neosnovanih prijava kvarova/smetnji od strane operatora korisnika te tužitelju ima pravo na naknadu od 400,00 kn za neosnovanu prijavu. Tuženik je kako bi se izbjegla ovakva i slična ponašanja tužitelja propisao rokove pružanja veleprodajnih usluga kao i kazne za slučaj kašnjenja obzirom da u konačnosti najveću štetu trpe krajnji korisnici. Netočni su navodi tužitelja kako bi tuženik povrijedio načelo materijalne istine i načelo saslušanja stranke budući je tužitelj nepostupajući u skladu sa stavom tuženika u rješenju od 11. listopada 2013., dostavio tuženiku i zainteresiranoj osobi specifikaciju koja nije bila u skladu s navedenim rješenjem tuženika. Stoga je tužitelj naknadnim podneskom tuženiku i zainteresiranoj osobi dostavio novu ispravljenu specifikaciju. Kako je tuženik nedvojbeno utvrdio sporna potraživanja koja se temelje na specifikaciji tužitelja i zainteresirane osobe te utvrdio način na koji će tužitelj platiti naknadu ne stoji konstatacija tužitelja da izreka osporenog rješenja nije određena.
Predlaže da se tužba odbije kao neosnovana.
Tužbeni