 zdravstvene potpore do 10. u tekućem mjesecu za protekli mjesec.
Članak 15.
(1) Korisnik koji u svom sastavu nema elemente zdravstvene potpore izrađuje Plan potreba za zdravstvenom potporom u terenskim uvjetima te ga dostavlja u nadležno zapovjedništvo, granskom nositelju koordinacije i nadzora provedbe zdravstvene potpore najkasnije do 15. u mjesecu ožujku, lipnju, rujnu i prosincu za naredno tromjesečje.
(2) Korisnik koji u svom sastavu ima elemente zdravstvene potpore provodi zdravstvenu potporu planiranih obučnih aktivnosti vlastitim snagama. U slučaju kada Korisnik nije u mogućnosti zdravstvenu potporu provesti vlastitim snagama, Plan potreba za zdravstvenom potporom u terenskim uvjetima izrađuje i dostavlja u nadležno zapovjedništvo, granskom nositelju koordinacije i nadzora provedbe zdravstvene potpore najkasnije do 15. u mjesecu ožujku, lipnju, rujnu i prosincu za naredno tromjesečje.
(3) Plan potreba za zdravstvenom potporom u terenskim uvjetima usklađuje se s Planom zdravstvene potpore u stacionarnim uvjetima, na razini nadležnog zapovjedništva ili granskog nositelja koordinacije i nadzora provedbe zdravstvene potpore.
Članak 16.
(1) Granski nositelj koordinacije i nadzora zdravstvene potpore je granski odjel nadležan za logističku i zdravstvenu potporu.
(2) Granski odjel iz stavka 1. ovoga članka na razini grane planira, organizira, koordinira i nadzire provedbu zdravstvene potpore putem vlastitih zdravstvenih postrojbi sljedećim Korisnicima:
– postrojbama iz svog sastava,
– postrojbama iz svog područja odgovornosti
– postrojbama izvan područja odgovornosti u slučaju raspoloživosti vlastitih zdravstvenih kapaciteta.
Članak 17.
(1) Na temelju Plana potreba za zdravstvenom potporom u terenskim uvjetima, Korisnik upućuje Davatelju zahtjev za zdravstvenu potporu pojedine aktivnosti iz Plana najkasnije petnaest (15) dana prije provedbe aktivnosti izuzev upućivanja zahtjeva za provedbu zdravstvene potpore izvanrednih/neplaniranih aktivnosti.
(2) Zahtjev za zdravstvenu potporu aktivnosti iz Plana potreba za zdravstvenom potporom u terenskim uvjetima odnosno izvanrednih/neplaniranih aktivnosti obvezno sadrži:
– redni broj i naziv aktivnosti iz tablice Priloga 5 ovoga Pravilnika za koju se traži zdravstvena potpora,
– vrijeme i mjesto provedbe aktivnosti,
– predviđeni broj sudionika,
– osobu za kontakt,
– napomene.
(3) U slučaju provedbe zdravstvene potpore tijekom aktivnosti u terenskim uvjetima kao što su višednevne vježbe, taborovanja, kampovi i slično, u zahtjevu se obvezno navodi način organiziranja prijevoza, smještaja i prehrane zdravstvenog tima.
Članak 18.
(1) Kada Davatelj nema mogućnosti provedbe tražene zdravstvene potpore (planirane ili izvanredne), proslijedit će u najkraćem roku zahtjev na daljnje postupanje nadležnom zapovjedništvu, granskom nositelju koordinacije i nadzora zdravstvene potpore.
(2) Granski nositelj koordinacije i nadzora zdravstvene potpore zahtjev iz stavka 1. ovoga članka prosljeđuje izvangranskom nositelju zdravstvene potpore s ciljem izravne međugranske komunikacije i koordinacije granskih odjela nadležnih za logističku i zdravstvenu potporu.
(3) U slučaju kada je zahtjev iz stavka 1. ovoga članka izvan trenutne sposobnosti i/ili odgovornosti granskih nositelja koordinacije i nadzora zdravstvene potpore, granski nositelj koordinacije i nadzora zdravstvene potpore iz stavka 2. ovoga članka prosljeđuje predmetni zahtjev nadležnoj ustrojstvenoj jedinici Glavnog stožera.
(4) Nadležna ustrojstvena jedinica Glavnog stožera na temelju zaprimljenog zahtjeva odredit će Davatelja u skladu s vlastitom stručnom procjenom i raspoloživim kapacitetima zdravstvene potpore Oružanih snaga.
Članak 19.
Zdravstvenu potporu na vojnim poligonima, vojnim vježbalištima i strelištima na kojima više različitih postrojbi istovremeno izvodi obučne aktivnosti provodi zdravstveni tim ili timovi, određeni granskom, odnosno intergranskom koordinacijom granskih nositelja koordinacije i nadzora zdravstvene potpore u