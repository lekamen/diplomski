 1, sagrađenoj na z.k.č.br. 3223, upisanoj u zk.ul. 3360 k.o. Grad Zagreb, koja je u naravi kuća i dvorište«, broj: XXIV Us-DO-115/14 od 19. svibnja 2014. (DKM/GN).
Tim je podneskom zatraženo da se utvrdi kako su »poslovni prostori u dvorišnom prizemlju površine 145,90 m², poslovni prostor u prizemlju ulične zgrade površine 57,03 m², poslovni prostor u uličnom prizemlju površine 14,92 m², poslovni prostor u uličnom prizemlju površine 23,73 m², poslovni prostor u dvorišnom prizemlju površine 42 m² i poslovni prostor u uličnom prizemlju površine 23 m² s kojim su vlasništvom neodvojivo povezani odgovarajući suvlasnički dijelovi nekretnine i to kuće popisni broj 1222 i dvorišta u Zagrebu, Preradovićeva 1, izgrađene na zk.č. 3223, površine 147,4 čhv (530 m²), upisana u zk.ul. 3360 k.o. Grad Zagreb, vlasništvo Republike Hrvatske u 4/8 dijela«.
Također je zatraženo da se zemljišnoknjižnom odjelu Općinskog suda u Zagrebu naloži »da po pravomoćnosti ovog rješenja izvrši uknjižbu vlasništva predmetnih nekretnina u korist Republike Hrvatske«.
Uknjižba vlasništva Republike Hrvatske do dana donošenja ove odluke nije izvršena. Zemljišnoknjižni vlasnici na tri (3) poslovna prostora i dalje su podnositeljice ustavne tužbe Jasna Crkvenčić Bojić u 1/4 dijela i Željka Guttman u 1/4 dijela, te pok. Ivan Žerjav u 2/4 dijela, a na tri (3) ostala poslovna prostora zemljišnoknjižni vlasnici su Galiot Josip, Anton Kačinari i Široka Genoveva na temelju kupoprodajnog ugovora s podnositeljima ustavne tužbe kao prodavateljima, sve uz zabilježbu od 23. ožujka 2010. (v. točku 30. obrazloženja ove odluke).
51. Ustavni sud podsjeća da u postupcima zaštite ustavnih prava postoje specifične ustavnosudske metode za utvrđivanje vlasništva (uključujući njihove udjele) koje je Ustavni sud izgradio uvažavajući zahtjeve Konvencije i praksu ESLJP-a, a koje se moraju primijeniti i na podnositelje kada je riječ o utvrđivanju njihovih vlasničkih udjela na spornim poslovnim prostorima. Temeljne postavke iznesene su u točkama od 38. do 42. obrazloženja ove odluke.
52. Sukladno tome, Ustavni sud dužan je ispitati jesu li poništenim pravomoćnim rješenjem o povratu/1998 podnositelji stekli na spornom suvlasničkom dijelu/O.Ž. imovinu koja je bila zaštićena ustavnim i konvencijskim jamstvom prava vlasništva (članak 48. stavak 1. Ustava i članak 1. Protokola br. 1 uz Konvenciju) u smislu njegove nepovredivosti kao najviše vrednote ustavnog poretka Republike Hrvatske (članak 3. Ustava).
Naime, samo ako sporni suvlasnički dio/O.Ž. predstavlja imovinu podnositelja koja se u smislu Ustava i Konvencije smatra njihovim »vlasništvom«, mogu se dalje razmatrati tvrdnje podnositelja da se država neosnovano umiješala u tu njihovu imovinu gotovo 16 godina kasnije, poništenjem pravomoćnog rješenja o povratu/1998.
53. Za tu ocjenu Ustavnog suda prvo je potrebno ocijeniti ponašanje države u ovom predmetu, to jest utvrditi stupanj i intenzitet nadzora koji je proveden nad poništenim rješenjem o povratu/1998 od strane nadležnih tijela prije no što je dopuštena obnova postupka 2006. godine.
2) O nadzoru države vezanom uz stjecanje vlasništva podnositelja nad poslovnim prostorima
54. Prvo se treba ponoviti da je upravni postupak u kojem je doneseno pravomoćno rješenje o povratu/1998 proveden uz sudjelovanje Državnog pravobraniteljstva Grada Zagreba.
55. Osim toga, nadležna tijela višekratno su potvrdila nespornost vlasništva podnositeljica Jasne Crkvenčić Bojić i Željke Guttman te pok. Ivana Žerjava (i) na spornom suvlasničkom dijelu/O.Ž. U nastavku se navodi nekoliko provedenih nadzornih postupaka.
a) Ispitivanje rješenja o povratu/1998 po pravu prethodnog nadzora
56. Rješenje o povratu/1998 prošlo je postupak prethodnog nadzora Ministarstva pravosuđa sukladno članku 70. Zakona o naknadi, koji je bio na snazi od 1. siječnja 1997. do 4. srpnja 2002., a glasio je:
»Članak 70.
Prvostupanjsko rješenje iz članka 69. stavka 1. ovoga Zakona, Županijski ured dostavit će u roku od 15 dana od dana