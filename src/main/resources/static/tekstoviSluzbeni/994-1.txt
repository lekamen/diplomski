 kojima se utvrđuju javne ovlasti Komore u skladu s kriterijima europske i svjetske prakse
3. zastupa interese svojih članova
4. daje stručna mišljenja pri pripremi općih akata iz područja agronomske struke tijelima jedinica lokalne i područne (regionalne) samouprave i ministarstvu nadležnom za poslove poljoprivrede (u daljnjem tekstu: Ministarstvo)
5. organizira stručno usavršavanje svojih članova
6. izdaje stručne znanstvene časopise te druge stručne publikacije Komore
7. obavlja i druge poslove u skladu s ovim Zakonom, Statutom i općim aktima Komore.
III. USTROJSTVO
Članak 7.
Članovi Komore ostvaruju svoje interese u Komori posredno u tijelima Komore preko svojih izabranih predstavnika u Skupštini Hrvatske agronomske komore (u daljnjem tekstu: Skupština komore) i drugim oblicima ustrojavanja i rada koji se utvrđuju Statutom.
TIJELA KOMORE
Članak 8.
Tijela Komore jesu:
1. Skupština komore
2. Vijeće Hrvatske agronomske komore (u daljnjem tekstu: Vijeće komore)
3. Nadzorni odbor Hrvatske agronomske komore (u daljnjem tekstu: Nadzorni odbor komore) i
4. Predsjednik Hrvatske agronomske komore (u daljnjem tekstu: Predsjednik komore).
SKUPŠTINA KOMORE
Članak 9.
(1) Skupštinu komore čine petnaest izabranih predstavnika članova.
(2) U Skupštini komore osigurava se razmjerna zastupljenost članova svih stručnih smjerova.
(3) Skupština komore može se održati i donositi pravovaljane odluke ako je nazočna većina svih njezinih članova.
(4) Članovi Komore neposrednim izborima biraju članove Skupštine komore na mandat u trajanju od četiri godine.
(5) Način izbora članova Skupštine komore propisat će se Statutom.
Članak 10.
Skupština komore:
1. donosi Statut i druge opće akte
2. donosi temeljni program rada
3. donosi godišnji proračun i prihvaća izvješće o izvršenju proračuna
4. donosi odluku o visini upisnine i članarine
5. donosi odluku o raspisivanju izbora za tijela Komore
6. donosi Poslovnik o radu Skupštine komore
7. donosi Kodeks etike ovlaštenih agronoma (u daljnjem tekstu: Kodeks agronomske etike) i Kodeks dobre agronomske prakse
8. obavlja i druge poslove utvrđene ovim Zakonom i Statutom.
VIJEĆE KOMORE
Članak 11.
(1) Vijeće komore čine Predsjednik komore, zamjenik predsjednika Komore i tri izabrana predstavnika članova, koje bira i razrješuje Skupština komore.
(2) Vijeće komore:
1. utvrđuje prijedlog Statuta i drugih akata koje donosi Skupština komore
2. donosi Pravilnik o radu Stručne službe Komore
3. predlaže odluke te donosi zaključke i stajališta o pitanjima koja se predlažu Skupštini komore
4. imenuje radna tijela, skupine i povjerenstva te obavlja i druge poslove propisane Statutom.
NADZORNI ODBOR KOMORE
Članak 12.
(1) Nadzorni odbor komore ima predsjednika i četiri člana koje bira i razrješuje Skupština komore.
(2) U Nadzorni odbor komore ne mogu biti birani članovi Skupštine komore niti Vijeća komore.
(3) Nadzorni odbor komore nadzire:
1. provođenje Statuta i drugih općih akata Komore
2. materijalno-financijsko poslovanje Komore i raspolaganje sredstvima Komore
3. rad Stručne službe Komore u skladu sa Statutom i drugim općim aktima.
PREDSJEDNIK KOMORE
Članak 13.
(1) Predsjednika komore bira i razrješuje Skupština komore iz reda svojih članova.
(2) Predsjednik komore:
1. zastupa Komoru
2. vodi i nadzire poslovanje
3. saziva sjednice Skupštine komore i Vijeća komore
4. provodi odluke i zaključke tijela Komore
5. odgovoran je za zakonitost rada Komore.
(3) Predsjednik komore jest i predsjednik Vijeća komore.
(4) Predsjednik komore bira se na mandat u trajanju od četiri godine.
(5) Zamjenika predsjednika Komore bira i razrješuje Skupština komore iz reda svojih članova na mandat u trajanju od četiri godine.
(6) Djelokrug poslova i nadležnosti zamjenika predsjednika Komore propisat će se Statutom.
STRUČNA SLUŽBA KOMORE
Članak 14.
(1) Stručne, administrativne, pomoćne i druge poslove za Komoru obavlja Stručna služba Komore.
(2) Ustrojstvo i djelokrug Stručne službe Komore propisat će se Statutom.
(3) Nazivi radnih mjesta, opisi