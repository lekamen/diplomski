 se osposobljava za stjecanje ovlaštenja za tip ili obavlja preobuku za pojedini tip unutar ovlaštenja za klasu aviona sukladno odredbama ovoga Pravilnika.
(4) Osoba smije upravljati Aneks II balonom ukoliko posjeduje valjanu Part-FCL dozvolu pilota balona za odgovarajuću grupu i klasu balona u skladu s ograničenjima i privilegijama Part-FCL dozvole i ovlaštenja.
(5) Iznimno od stavka 4. ovoga članka, a najkasnije do datuma propisanog člankom 12. stavak 2(a) Uredbe Komisije (EU) br. 1178/2011, osoba smije upravljati Aneks II balonom ukoliko posjeduje valjanu dozvolu pilota balona izdanu ili priznatu od strane Hrvatske agencije za civilno zrakoplovstvo (u daljnjem tekstu: Agencija) u skladu s primjenjivim propisom.
(6) Osoba smije upravljati Aneks II jedrilicom ukoliko posjeduje valjanu Part-FCL dozvolu pilota jedrilice u skladu s ograničenjima i privilegijama Part-FCL dozvole i ovlaštenja.
(7) Iznimno od stavka 6. ovoga članka, a najkasnije do datuma propisanog člankom 12. stavak 2(a) Uredbe Komisije (EU) br. 1178/2011 osoba smije upravljati Aneks II jedrilicom ukoliko posjeduje valjanu dozvolu pilota jedrilice izdanu ili priznatu od strane Agencije u skladu s primjenjivim propisom.
Vođenje zapisa o letenju
Članak 4.
Imatelj dozvole izdane u skladu s odredbama ovoga Pravilnika mora u knjižicu letenja upisivati ostvareni nalet i zapise o detaljima sa svih letova na Aneks II zrakoplovima.
Uvjeti i način obavljanja preobuke za razlike ili upoznavanje za pojedini tip unutar ovlaštenja za klasu
Članak 5.
(1) Kako bi osoba mogla upravljati pojedinim tipom unutar ovlaštenja za klasu Aneks II aviona, mora prethodno obaviti preobuku za razlike ili upoznavanje.
(2) Ukoliko osoba nije upravljala pojedinim tipom aviona unutar ovlaštenja za klasu u periodu dužem od dvije godine, prije upravljanja mora ponovno obaviti preobuku, osim kada se radi o klasi jednomotornoga klipnog aviona.
(3) Obavljena preobuka mora biti upisana u knjižicu letenja i potpisana od instruktora koji ima privilegije provoditi preobuku za taj tip unutar ovlaštenja za klasu.
DIO TREĆI NACIONALNE DOZVOLE I OVLAŠTENJA ZA TIP ANEKS II AVIONA I HELIKOPTERA
Vrste nacionalnih dozvola
Članak 6.
Vrste nacionalnih dozvola koje Agencija izdaje u skladu s ovim Pravilnikom su:
(a) Dozvola pilota za tip Aneks II aviona za izvođenje nekomercijalnih operacija – NPPL(A),
(b) Dozvola pilota za tip Aneks II aviona za izvođenje komercijalnih operacija – NCPL(A),
(c) Dozvola pilota za tip Aneks II helikoptera za izvođenje nekomercijalnih operacija – NPPL(H),
(d) Dozvola pilota za tip Aneks II helikoptera za izvođenje komercijalnih operacija – NCPL(H).
Privilegije nacionalne dozvole
Članak 7.
(1) Imatelj NPPL(A) i NPPL(H) dozvole smije upravljati Aneks II avionom ili helikopterom registriranim u Republici Hrvatskoj za koji posjeduje valjano ovlaštenje za tip na letovima koji se izvode u hrvatskom zračnom prostoru i za koje se ne prima naknada.
(2) Imatelj NCPL(A) i NCPL(H) dozvole smije upravljati Aneks II avionom ili helikopterom registriranim u Republici Hrvatskoj za koji posjeduje valjano ovlaštenje za tip na letovima koji se izvode u hrvatskom zračnom prostoru i za koje se prima naknada.
Uvjeti za stjecanje nacionalne dozvole
Članak 8.
(1) Agencija će izdati nacionalnu dozvolu na zahtjev kandidata koji obavi osposobljavanje za ovlaštenje za tip u skladu sa zahtjevima ovoga Pravilnika i dokaže ispunjavanje sljedećih uvjeta:
(a) za stjecanje NPPL(A) dozvole kandidat mora posjedovati valjanu Part-FCL dozvolu privatnog pilota aviona PPL(A), profesionalnog pilota aviona CPL(A), ili prometnog pilota aviona ATPL(A) i valjan certifikat o zdravstvenoj sposobnosti kategorije 2 ili 1 izdan u skladu s Part-MED.
(b) za stjecanje NCPL(A) dozvole kandidat mora posjedovati valjanu Part-FCL dozvolu profesionalnog pilota aviona CPL(A), ili prometnog pilota aviona ATPL(A) i valjan certifikat o zdravstvenoj sposobnosti kategorije 1 izdan u skladu s Part MED.
(c) za stjecanje NPPL(H) dozvole kandidat mora 