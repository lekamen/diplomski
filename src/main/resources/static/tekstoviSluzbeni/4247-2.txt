 se sva pismena dostavljaju osobno na navedenu adresu.
1) Osporena prvostupanjska presuda
11. Prvostupanjskom presudom podnositelj je proglašen krivim jer je:
»da je dana 22. prosinca 1995.g. u Metkoviću, kao direktor 'Croatia banke' d.d. Filijala Metković, s ciljem da sebi priskrbi značajna nepripadna novčana sredstva zlouporabio ovlaštenje za odobravanjem bankarskih kredita te rukovoditelja Filijale da drugi zaposlenici iste provode sve njegove naredbe, pa je tako obrazac 'izdatak blagajni', koji je sadržavao neistinite podatke da je uplata iznosa 281.894,89 kuna izvršena kao isplata kredita po odobrenju kreditnog odbora, a za korisnika kredita J. J., znajući pri tom da J. J. nije tražio niti odobrenje kredita niti isplatu, i taj obrazac ovjerio svojim potpisom u ime Filijale i djelatnicima iste naložio knjiženje kreditne obveze na ime J. J., a na blagajni Filijale ishodio isplatu 281.894,89 kuna, koje je zadržao za sebe,«
11.1. U obrazloženju prvostupanjske presude navedeni su razlozi zbog kojih je nadležni sud »stekao uvjerenje« da je podnositelj 22. prosinca 1995. počinio kazneno djelo koje mu se stavlja na teret:
»Nakon ovako iscrpno provedenog dokaznog postupka u kojem su izvedeni svi relevantni dokazi, koji su pomnom analizom cijenjeni i vrednovani, kako pojedinačno tako i u vezi sa ostalim, ovaj sud je uvjerenja, da je okrivljenik počinio kazneno djelo činjenično opisano i pravno označeno kao u točki I. ove presude.
Obranu okrivljenika ovaj sud smatra neosnovanom i kao takvom neprihvatljivom. Dosta je konfuzna, proturječna sama sebi i dokazima, te usmjerena jedino ka oslobađanju od bilo kakve kazneno pravne odgovornosti, odnosno krivnji. Međutim, u ovoj obrani nastoji se odgovornost ili krivnja usmjeriti ili prebaciti na nekog drugog, npr. M. V., rukovodstvo banke, možda D. V. ili možda čak A. K.
(...)
Da je sam donio odluku da se D. V., odobri kredit na =70.300 DEM-a, ili =262.901,00 kuna i V. F. na =5.800 DEM-a ili =20.683,00 kuna, govori nam okrivljenik u svojoj obrani, a potvrđuju svjedoci D. V., I. V. i V. F.
Tako okrivljenik sam iskazuje, da je bio dobar sa V., i da mu je žali pomoći u savladavanju financijskih problema koje je ovaj imao u svojoj tvrtci 'Mandarina Turist', pa mu je predložio da ako ima neko ime na koje bi mogao podignuti kredit, a sa svojom dokumentacijom od ranijih kredita. Tako se došlo do imena J. J., na čije se ime digao kredit koji se sukcesivno isplaćivao D. V. (124-123).
(...)
Okrivljenik iskazuje, da je kredit sa imena J. J. realizirao D. V., te da mu je sukcesivno isplaćivan, što nije istina, po utvrđenju ovog suda. Naime, u ispravi 'izdatak blagajni', poslovne jedinice 180 P.J. Metković oznake Obr. 385 od 22. prosinca 1995. g., jasno stoji da je banka J. J. isplatilo odjednom =281.894,89 kuna, a kao svrha isplate stoji 'isplata kredita po odobrenju kreditnog odbora'. Također, iz blagajničkog dnevnika za 22. prosinca 1995. g. podnaslov 'gotovinski promet na blagajni broj 1' po likvidatoru B. N. (u prilogu spisa) stoji da je odjednom isplaćena navedena svota. Dakle, nikakvih isprava, kojih bi dakako trebalo biti više ne ukazuje na sukcesivnu isplatu.
(...)
Kako je direktor Ivice Pezo, o svemu odlučivao u toj filijali (a poslije podružnici), a da je o svemu sam odlučivao dozvoljavali su mu pisana pravila banke u vezi poslova do =100.000 DEM-a, ali sa prethodnom provjerom boniteta, uzimanjem određenih sredstava osiguranja plasmana, kredita i slično, a o tome je govorio I. V., na određen način i sam okrivljenik, tako da sud u potpunosti vjeruje iskazu D. V., da ga je Ivica Pezo odveo u ured kreditne referentice M. V. i tamo mu dao da potpiše, neke bjanko isprave, tj. bez da su te isprave prethodno bile ispunjene. Tako je D. V. potpisao i ono što nije trebao, tako je potpisao 'primitak blagajni', Obr. 386 od 01. veljače 1999. g. koja isprava govori da je J. J. vratio kredit. V. se potpisivao u rubrici 'potpis deponenta', kao što se potpisao u istoj rubrici i kod 'izvadak blagajni' Obr. 385