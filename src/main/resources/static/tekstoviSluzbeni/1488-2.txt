 za obavljanje stručnih poslova prostornog uređenja i rješenja kojim se to rješenje ukida žalba nije dopuštena, ali se može pokrenuti upravni spor. Upravni spor pokrenut protiv navedenih rješenja je hitan.
Ured za samostalno obavljanje poslova
Članak 12.
(1) Ovlašteni arhitekt urbanist može samostalno obavljati stručne poslove izrade nacrta urbanističkih planova uređenja i obavljanje poslova u vezi s pripremom i donošenjem urbanističkih planova uređenja u vlastitom uredu.
(2) Ured za samostalno obavljanje stručnih poslova prostornog uređenja osniva se upisom u upisnik ureda za samostalno obavljanje stručnih poslova prostornog uređenja Hrvatske komore arhitekata.
(3) Ovlašteni arhitekt urbanist može u Republici Hrvatskoj imati ured za samostalno obavljanje stručnih poslova prostornog uređenja u kojemu može samostalno obavljati i poslove projektiranja i/ili stručnog nadzora građenja ako ima položen odgovarajući stručni ispit za obavljanje poslova u graditeljstvu.
Zajednički ured
Članak 13.
(1) Više ovlaštenih arhitekata urbanista mogu stručne poslove izrade nacrta prijedloga prostornih planova i izvješća o stanju u prostoru te obavljanje poslova u vezi s pripremom i donošenjem prostornih planova i izvješća o stanju u prostoru obavljati u zajedničkom uredu za obavljanje poslova prostornog uređenja (u daljnjem tekstu: zajednički ured). U tom slučaju međusobna prava ovlašteni arhitekti uređuju pisanim ugovorom.
(2) Zajednički ured za obavljanje poslova prostornog uređenja osniva se na temelju ugovora iz stavka 1. ovoga članka upisom u upisnik zajedničkih ureda Hrvatske komore arhitekata, na zahtjev ovlaštenih arhitekata koji su sklopili taj ugovor.
Pravna osoba za obavljanje stručnih poslova prostornog uređenja
Članak 14.
Pravna osoba registrirana za obavljanje stručnih poslova prostornog uređenja mora u obavljanju tih poslova imati zaposlenu osobu ovlaštenog arhitekta urbanista prema posebnom zakonu kojim se uređuje udruživanje u Komoru i koja ima položen stručni ispit za obavljanje stručnih poslova prostornog uređenja.
Uvjeti za izradu prostornih planova
Članak 15.
(1) Ovlašteni arhitekt urbanist koji samostalno obavlja stručne poslove prostornog uređenja, zajednički ured, odnosno pravna osoba registrirana za obavljanje stručnih poslova prostornog uređenja, ovisno o razini i sadržaju prostornog plana koji izrađuje u izradi nacrta prostornog plana, po potrebi osigurat će sudjelovanje:
– ovlaštenog inženjera građevinarstva, magistra inženjera prometa, odnosno ovlaštenog inženjera strojarstva, ovlaštenog inženjera elektrotehnike, s najmanje dvije godine radnog iskustva na poslovima prostornog uređenja
– magistra geografije, odnosno magistra inženjera biologije, ekologije, krajobrazne arhitekture, šumarstva, agronomije ili slične struke koji ima najmanje dvije godine radnog iskustva na poslovima prostornog uređenja i
– magistra ekonomije, sociologije, demografije ili slične struke koji ima najmanje dvije godine radnog iskustva na poslovima prostornog uređenja.
(2) Iznimno, ako izrađivač plana iz stavka 1. ovoga članka ima prethodno izrađenu stručnu podlogu ili stručna podloga nije propisana odlukom o izradi prostornog plana, nije dužan osigurati sudjelovanje stručnih osoba iz stavka 1. ovoga članka.
Članak 16.
Ovlašteni arhitekt urbanist koji samostalno obavlja stručne poslove prostornog uređenja, zajednički ured, odnosno pravna osoba registrirana za djelatnost prostornog uređenja dužna je u obavljanju tih poslova poštivati odredbe ovoga Zakona i posebnih zakona kojima se uređuje prostorno uređenje te osigurati da obavljanje poslova prostornog uređenja bude u skladu s temeljnim načelima i pravilima koja trebaju poštivati ovlašteni arhitekti.
III. OBAVLJANJE POSLOVA I DJELATNOSTI PROJEKTIRANJA I/ILI STRUČNOG NADZORA GRAĐENJA
1. PROJEKTANT I NADZORNI INŽENJER
Članak 17.
Poslove projektiranja u svojstvu odgovorne osobe (projektanta i/ili glavnog projektanta) u okviru zadaća svoje struke može obavljati ovlašteni arhitekt ili ovlašteni