135 16.12.2015 Pravilnik o informiranju o veterinarsko-medicinskim proizvodima putem sustava brzog uzbunjivanja
MINISTARSTVO POLJOPRIVREDE
2544
Na temelju članka 78. stavka 3. Zakona o veterinarsko-medicinskim proizvodima (»Narodne novine«, broj 84/08, 56/13, 94/13 i 15/15) ministar poljoprivrede donosi
PRAVILNIK
O INFORMIRANJU O VETERINARSKO- -MEDICINSKIM PROIZVODIMA PUTEM SUSTAVA BRZOG UZBUNJIVANJA
Članak 1.
Ovim se Pravilnikom propisuje razmjena informacija sustavom brzog uzbunjivanja za veterinarsko-medicinske proizvode (u daljnjem tekstu: VMP) zbog nesukladnosti u kvaliteti, uključujući krivotvorene i zamijenjene/mijenjane VMP, a kada je nužno žurno postupanje radi zaštite zdravlja ljudi i životinja.
Članak 2.
Pojedini pojmovi u smislu ovoga Pravilnika imaju sljedeće značenje:
1) Nadležno tijelo je ministarstvo nadležno za poslove poljoprivrede
2) Nacionalna kontaktna točka sustava brzog uzbunjivanja za VMP (u daljnjem tekstu: NKT) je središnja kontakt točka koja upravlja i koordinira sustavom brzog uzbunjivanja za VMP (engl. rapid alert) i nalazi se u nadležnom tijelu
3) Ovlaštena pravna osoba je pravna osoba ovlaštena u skladu s člankom 63. stavkom 2. Zakona o veterinarsko-medicinskim proizvodima i koja daje znanstveno-stručna mišljenja o nesukladnosti VMP u skladu s odredbama ovoga Pravilnika.
Članak 3.
(1) Na zahtjev nadležnog tijela ili NKT ovlaštena pravna osoba daje znanstveno-stručno mišljenje o nesukladnosti VMP, odnosno o stupnju rizika za ljude i životinje, klasificira nesukladnosti u skladu s Prilogom ovoga Pravilnika, koji je njegov sastavni dio, te daje preporuke za postupanje.
(2) Nadležno tijelo na temelju znanstveno-stručnog mišljenja ovlaštene pravne osobe poduzima mjere u skladu s Zakonom o veterinarsko-medicinskim proizvodima.
Članak 4.
(1) NKT zaprima obavijesti, obrađuje i prosljeđuje informacije o nesukladnostima vezanim uz VMP te poduzima potrebne aktivnosti 24 sata na dan sve dane u godini.
(2) NKT bez odlaganja obavještava kontakt točke drugih država članica o povlačenju VMP, pogotovo ako je priroda nesukladnosti procijenjena kao ozbiljan rizik za zdravlje ljudi i životinja.
(3) NKT u slučaju nesukladnosti centralno odobrenih VMP obavještava Europsku agenciju za lijekove.
(4) NKT po zaprimanju obavijesti o nesukladnosti VMP prosljeđuje sve potrebne informacije veterinarskoj inspekciji za potrebe daljnjeg postupanja te povratno zaprima izvješća o provedenim mjerama koje dostavlja veterinarska inspekcija.
(5) NKT u slučaju povlačenja VMP informira javnost na mrežnim stranicama.
Članak 5.
Nositelj odobrenja ili njegov predstavnik u Republici Hrvatskoj dužan je podnijeti izvješće nadležnom tijelu o prijavljenim nesukladnostima i poduzetim mjerama.
Članak 6.
Obrasci za obavijesti iz sustava brzog uzbunjivanja za VMP objavljuju se na mrežnim stranicama nadležnoga tijela.
Članak 7.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/15-01/28
Urbroj: 525-10/0271-15-2
Zagreb, 4. prosinca 2015.
Ministar Tihomir Jakovina, v. r.
PRILOG
KLASIFIKACIJA HITNOSTI OBAVJEŠTAVANJA O NESUKLADNOSTIMA VMP
Kategorija nesukladnosti I.
U ovu kategoriju uvrštene su nesukladnosti koje mogu biti potencijalno opasne po život ljudi i životinja ili mogu izazvati ozbiljnu opasnost po zdravlje ljudi i životinja. Obavijesti o ovim nesukladnostima moraju biti proslijeđene svim državama članicama putem sustava brzog uzbunjivanja za VMP.
Primjeri:
– Pogrešan proizvod (označavanje i/ili uputa o VMP ne odgovara njegovom sadržaju);
– Označavanje i/ili uputa o VMP odgovara njegovom sadržaju, a proizvod je različite jačine nego je navedeno na označavanju/uputi o VMP te su moguće ozbiljne posljedice za zdravlje;
– Mikrobiološko onečišćenje sterilnih injekcijskih otopina ili oftalmoloških proizvoda;
– Kemijsko onečišćenje koje može imati ozbiljne posljedice za zdravlje;
– Krivotvoreni VMP pri čemu je obuhvaćeno više od jednog spremnika;
– Pogrešna djelatna tvar u višekomponentnom VMP, uz ozbiljne