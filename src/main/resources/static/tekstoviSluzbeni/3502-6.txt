 interesa članova ne smije istovremeno služiti kao instrument mogućeg izbjegavanja obveza na štetu vjerovnika, u ovom slučaju Tiska.
S druge strane, opravdano je pravno i ekonomsko osiguranje vjerovnika (Tiska), pogotovo uzimajući u obzir njegova prethodna negativna iskustva nemogućnosti namirenja potraživanja osigurana zadužnicom.
Kada Tisak na temelju naprijed navedenoga tvrdi kako mu mjenice i zadužnice ne predstavljaju dovoljno sredstvo osiguranja te uzimajući u obzir i činjenicu kako poduzetnici općenito nerijetko pribjegavaju ugovaranju bankarske garancije, pri čemu Tisak ne predstavlja izuzetak, Agencija vodeći računa o zadovoljavanju interesa svih strana navedeno mora uzeti u obzir i ocijeniti opravdanim, poglavito iz razlog što bi u suprotnome Tisku bile prisilno nametnute mjere koje bi ga dovele u poslovno nesigurnu poziciju, odnosno u neravnopravan položaj u odnosu na udruženja poduzetnika, a što je oprečno samoj svrsi predmetnog postupka.
Vezano na navedeno, cjelokupnu je situaciju poglavito potrebno sagledati u odnosu prema nakladnicima tiska. Naime, uvidom u Opće uvjete distribucije i prodaje tiska od 27. rujna 2013., koji su u primjeni od 1. listopada 2013. do danas, razvidno je kako se Distributer (Tisak) obvezuje da će poštivati pravila poslovanja i upute Nakladnika kao uvjet jednoobraznog poslovanja. Stoga nije zanemariva činjenica da je u konkretnom slučaju riječ o višestranom odnosu, pri čemu se mora voditi računa o interesima Nakladnika, kao i obvezama Distributera prema Nakladniku, što znači da se Tisku ne smiju nametati obveze protivne dobrim poslovnim običajima, a kojima bi ujedno naštetio pravima subjekata iz primarnog ugovornog odnosa.
S tim u svezi, od Tiska deklarirana odgovornost članova udruženja kao solidarna i neograničena te predložena bankarska garancija kao adekvatno sredstvo osiguranja ne mogu se smatrati otežavajućima niti ograničavajućima s aspekta tržišnog natjecanja za udruženje i članove udruženja, odnosno navedeni instituti čine poslovnu suradnju Tiska jednakom u odnosu prema svim kupcima na tržištu u dijelu koji se odnosi na distribuciju i komisionu prodaju što se tiče omjera preuzetih prava i obveza u predmetnim ugovornim odnosima.
Također valja naglasiti kako istovremeno s objavom Agencije o namjeri prihvaćanja preuzimanja mjera i uvjeta uz javni poziv, dakle i prije konačnog odobrenja predmetnog prijedloga mjera, poduzetnik Tisak je na svojoj službenoj internetskoj stranici objavio Opće uvjete poslovanja u komisionoj prodaji tiskovina s naznakom da isti stupaju na snagu 1. siječnja 2016. Navedeni dokument pored predloženih mjera, uvjeta i rokova iz točke I. izreke ovoga rješenja, sadrži i odredbe članka 5. kojima se regulira problematika otvaranja i zatvaranja prodajnih mjesta.
U odnosu na rečenu odredbu članka 5. oba poduzetnika, NTL i Utra gros, dala su primjedbe budući da je njihov stav kako distribucija tiskovina prodajnim mjestima mora biti bezuvjetna i kontinuirana.
Vezano na navedeno potrebno je naglasiti kako zaključkom Vijeća od 4. studenoga 2015. da se Tisku ne može dati ex ante odobrenje na njegove nove uvjete poslovanja, Tisak predmetnu odredbu nije implementirao u revidiranom prijedlogu povodom kojega je Agencija objavila namjeru prihvaćanja preuzimanja mjera i uvjeta uz javni poziv odnosno predmetni instrument preuzimanja obveza sadržajno nije obuhvatio naprijed navedenu problematiku.
Međutim, Vijeće je odlučilo kako će se vezano uz naprijed navedeni članak 5. Općih uvjeta poslovanja u komisionoj prodaji tiskovina koji je na snazi od 1. siječnja 2016. u posebnom predmetu provesti prethodno ispitivanje stanja na tržištu u svrhu utvrđivanja ima li u konkretnom slučaju uvjeta za pokretanje postupka utvrđivanja sprječavanja, ograničavanja ili narušavanja tržišnog natjecanja zlouporabom vladajućeg položaja, sukladno odredbi članka 39. ZZTN-a, a primjenom članka 13. ZZTN-a.
4. Odluka Vijeća za zaštitu tržišnog natjecanja
Na temelju dostavljenih očitovanja i dokumentacije,