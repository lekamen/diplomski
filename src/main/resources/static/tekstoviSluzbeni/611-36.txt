 području mjera zajedničke poljoprivredne politike, osiguranja sigurnosti hrane, zaštite okoliša, ublažavanja i prilagodbe klimatskim promjenama i očuvanja prirode
– drugi poslovi važni za usmjeravanje i praćenje razvoja poljoprivrede, prehrambene industrije i ruralnih područja.
(2) Izvođači poslova iz stavka 1. ovoga članka za obavljanje tih poslova mogu koristiti i obrađivati podatke iz baza podataka Ministarstva i drugih javnih službi i pravnih osoba s javnim ovlastima iz djelokruga Ministarstva uz prethodnu suglasnost Ministarstva.
(3) Za obavljanje poljoprivredne proizvodnje građevine moraju ispunjavati određene minimalne tehničke uvjete u odnosu na svojstva građevina, zahtjeve za projektiranje, izvođenje, uporabljivost, održavanje i druge zahtjeve.
(4) Ministar donosi pravilnik o minimalnim tehničkim uvjetima kojima moraju udovoljavati građevine namijenjene poljoprivrednoj proizvodnji.
Priznanja
Članak 119.
(1) Za postignuća koja značajno pridonose razvoju poljoprivrede i prehrambeno-prerađivačke industrije u Republici Hrvatskoj pojedincima, grupama pojedinaca, udrugama, institucijama, gospodarskim udruženjima i drugim organizacijama dodjeljuju se priznanja Republike Hrvatske u području poljoprivrede i prehrambeno-prerađivačke industrije.
(2) Sredstva za dodjelu priznanja iz stavka 1. ovoga članka osigurava Ministarstvo.
GLAVA XIV. BAZE PODATAKA
Poglavlje A. Baze podataka
Sadržaj
Članak 120.
(1) Ministarstvo je nadležno za sljedeće baze podataka:
a) evidencije koje sadrže osobne podatke:
– upisnik poljoprivrednika
– ARKOD
– JRDŽ (u skladu s propisima o veterinarstvu)
– registar primarnih proizvođača hrane za životinje
– sustav za identifikaciju i registraciju prava na plaćanje (u daljnjem tekstu: registar prava na plaćanje)
– AGRONET
– evidencije poljoprivrednih i prehrambenih proizvoda iz shema kvalitete iz članka 88. stavka 17., članka 97. stavka 5. i članka 98. stavka 7. ovoga Zakona
– evidencija prirodnih mineralnih voda i prirodnih izvorskih voda priznatih u Republici Hrvatskoj iz članka 99. stavka 1. podstavka 2. ovoga Zakona
– evidencija subjekata u ekološkoj proizvodnji iz članka 78. ovoga Zakona
– evidencija proizvođača u integriranoj proizvodnji iz članka 84. ovoga Zakona
– evidencija poljoprivrednika uključenih u sustav poljoprivrednih knjigovodstvenih podataka (u daljnjem tekstu: FADN)
– evidencija trgovaca i uvoznika određenih poljoprivrednih i prehrambenih proizvoda
– evidencija obrazovanja i osposobljavanja za potrebe poljoprivrede i ruralnoga razvoja
– evidencija o proizvodnji i prometu brašna
– baza podataka o cijenama i obveznicima dostave cijena određenih poljoprivredno-prehrambenih proizvoda i određenih poljoprivrednih inputa
– registar državnih potpora
– registar posrednika.
b) evidencije koje ne sadrže osobne podatke:
– evidencija područja s ograničenjima
c) ostale evidencije:
– baza podataka u funkciji interoperabilnosti sustava.
(2) Detaljni sadržaj, način vođenja i postupak vođenja evidencija iz ovoga članka propisat će ministar pravilnicima.
(3) Uvid u baze podataka iz stavka 1. ovoga članka omogućen je i nadležnim inspekcijama.
Upisnik poljoprivrednika
Članak 121.
(1) Upis u Upisnik poljoprivrednika (u daljnjem tekstu: UP) obvezan je za:
– poljoprivrednike koji podnose zahtjev za izravne potpore u sklopu mjera poljoprivredne politike
– poljoprivrednike koji podnose zahtjev za mjere tržišne potpore ako je to propisano podzakonskim aktima kojima se propisuje provedba mjere u sklopu mjera poljoprivredne politike
– poljoprivrednike koji prema posebnim propisima moraju biti registrirani u upisnicima, registrima ili evidencijama što ih vodi Ministarstvo ili ustanove u poljoprivredi i
– OPG koji na tržištu prodaje vlastite poljoprivredne proizvode proizvedene na poljoprivrednom gospodarstvu.
(2) U okviru Upisnika poljoprivrednika vodi se Registar vinograda kao izdvojena baza, a obveznik upisa je svaka fizička ili pravna osoba koja koristi vinograd, proizvodi grožđe, proizvodi mošt i/ili vino i obavlja