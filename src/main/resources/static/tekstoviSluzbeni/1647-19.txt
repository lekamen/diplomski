 kategoriju objekta koja nije utvrđena rješenjem nadležnog ureda (članak 32. stavak 2.)
9. uslužuje, odnosno dopušta konzumiranje alkoholnih pića, drugih pića i/ili napitaka koja sadržavaju alkohol u objektu osobama mlađim od 18 godina ili nema istaknutu oznaku o toj zabrani (članak 32. stavak 3.).
(2) U slučaju ponavljanja prekršaja iz stavka 1. točaka 4. i 6. do 9. ovoga članka kaznit će se iznajmljivač novčanom kaznom od 4000,00 do 10.000,00 kuna.
(3) Za prekršaje iz stavka 1. ovoga članka turistički inspektor može naplatiti novčanu kaznu na mjestu izvršenja prekršaja u iznosu od 750,00 kuna, osim u slučaju iz stavka 2. ovoga članka.
Članak 50.
(1) Novčanom kaznom od 2500,00 do 10.000,00 kuna kaznit će se za prekršaj fizička osoba – nositelj ili član obiteljskog poljoprivrednog gospodarstva ako:
1. pruža usluge iz članka 39. stavka 2. ovoga Zakona suprotno izdanom rješenju o odobrenju ili suprotno izdanom privremenom rješenju (članak 39. stavak 9., u vezi s člankom 34. stavkom 4.)
2. pruža usluge na obiteljskom poljoprivrednom gospodarstvu suprotno odredbama članka 39. stavaka 3. i 4. ovoga Zakona (članak 39. stavci 3. i 4.)
3. objekt u kojem se pružaju usluge iz članka 39. stavka 2. ovoga Zakona ne ispunjava minimalne uvjete za vrstu i uvjete za kategoriju (članak 39. stavak 7.)
4. nudi i prodaje usluge iz članka 39. stavaka 2. i 3. ovoga Zakona protivno članku 30. stavku 4. (članak 39. stavak 9., u vezi s člankom 30. stavkom 4.).
(2) U slučaju ponavljanja prekršaja iz stavka 1. točaka 1., 2. i 4. ovoga članka kaznit će se fizička osoba – nositelj ili član obiteljskog poljoprivrednoga gospodarstva novčanom kaznom od 5000,00 do 20.000,00 kuna.
(3) Za prekršaje iz stavka 1. ovoga članka turistički inspektor može fizičkoj osobi – nositelju ili članu obiteljskog poljoprivrednoga gospodarstva naplatiti novčanu kaznu na mjestu izvršenja prekršaja u iznosu od 1000,00 kuna, osim u slučaju iz stavka 2. ovoga članka.
Članak 51.
(1) Novčanom kaznom do 2000,00 do 5000,00 kuna kaznit će se za prekršaj fizička osoba – nositelj ili član obiteljskog poljoprivrednoga gospodarstva ako:
1. vidno ne istakne na ulazu u objekt ili u neposrednoj blizini, na propisani način, natpis s oznakom vrste i kategorije objekta, utvrđene rješenjem nadležnog ureda (članak 39. stavak 9., u vezi s člankom 32. stavkom 1. točkom 1.)
2. ne istakne u svakom objektu naznaku vrste i kategorije objekta, cijene usluga koje nudi, informaciju o plaćanju boravišne pristojbe te se ne pridržava istaknutih cijena (članak 39. stavak 9., u vezi s člankom 32. stavkom 1. točkom 2.)
3. ne utvrdi normative namirnica, pića i napitaka za pojedina jela, pića i napitke ako takve usluge pruža, ne pruži usluge po utvrđenim normativima, normativ za vrijeme rada nema u objektu ili na zahtjev normativ ne predoči gostu (članak 39. stavak 9., u vezi s člankom 32. stavkom 1. točkom 3.)
4. ne izda gostu čitljiv i točan račun s naznačenom vrstom, količinom i cijenom, odnosno odobrenim popustom, pruženih usluga za svaku pruženu uslugu ili račun za pružene usluge gostu ne izda turističkoj agenciji ili drugom naručitelju usluge (članak 39. stavak 9., u vezi s člankom 32. stavkom 1. točkom 4.)
5. ne vodi popis gostiju na propisani način (članak 39. stavak 9., u vezi s člankom 32. stavkom 1. točkom 5.)
6. ne omogući podnošenje pisanih prigovora gostiju u skladu s člankom 32. stavkom 1. točkom 6. ovoga Zakona (članak 39. stavak 9., u vezi s člankom 32. stavkom 1. točkom 6.)
7. ne pruža ugostiteljske usluge koje su utvrđene rješenjem nadležnog ureda (članak 39. stavak 9., u vezi s člankom 32. stavkom 1. točkom 8.)
8. prilikom oglašavanja i reklamiranja usluga i isticanja poruka u promidžbenim materijalima koristi oznaku propisane vrste i kategoriju objekta koja nije utvrđena rješenjem nadležnog ureda (članak 39. stavak 9., u vezi s člankom 32. stavkom 2.)
9. uslužuje, odnosno dopušta konzumiranje alkoholnih pića, drugih pića i/ili napitaka koja sadržavaju alkohol u objektu osobama mlađim od 18