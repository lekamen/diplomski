 terminala u smjeru istoka, te vanjskim istočnim zidom u smjeru juga do automatskih staklenih vrata za izlazak na štićeno područje zračne luke do unutarnjeg zida,te staklenom stjenkom u smjeru zapada do linije koja označava graničnu crtu.
Granica područja stalnog graničnog prijelaza za međunarodni promet putnika i roba u zračnom prometu »Zadar« proteže se i kružnicom radijusa 100 m s ishodištem u centru dijela manevarske površine na kojoj je zaustavljen ili parkiran zrakoplov u operativnom statusu u međunarodnom zračnom prometu, osim ako se ne radi o zrakoplovu koji je predmet izvanrednog događaja.
Članak 4.
Površina područja stalnog graničnog prijelaza za međunarodni promet putnika i roba »Zadar« iznosi 44 437,27 m² i obuhvaća dijelove katastarskih čestica 656/14 i 656/15 k.o. Zemunik.
Dio katastarske čestice 656/14 koje pripada u područje graničnog prijelaza ukupno iznosi 39 024,27 m² u koje se ubraja glavna stajanka površine 36 000 m², dio stajanke za zrakoplove općeg zrakoplovstva površine 1 247 m², dio putničkog terminala površine 1 728,57 m² i dio putničkog terminala za opće zrakoplovstvo površine 48,70 m².
Dio katastarske čestice 656/15 koje pripada u područje graničnog prijelaza iznosi ukupno 5 413 m² u koje ulazi dio stajanke za zrakoplove općeg zrakoplovstva.
Članak 5.
Područje graničnog prijelaza za međunarodni promet putnika i roba u zračnom prometu »Zadar« obuhvaća sljedeće prostore, objekte, stabilne uređaje i naprave:
– glavna stajanka i stajanka za zrakoplove općeg zrakoplovstva.
– prostor putničkog terminala za prihvat putnika u međunarodnom dolasku, sa pripadajućim službenim prostorijama granične policije, carine, kontrolnim kućicama za graničnu i carinsku kontrolu i pripadajućim RTG uređajem za carinsku kontrolu,
– sortirnica za prihvat i otpremu predane prtljage putnika u međunarodnom i domaćem zračnom prometu s pripadajućim pokretnim trakama i uređajima za dostavu prtljage,
– prostor za graničnu i carinsku kontrolu putnika u međunarodnom odlasku s kontrolnim kućicama za graničnu i carinsku kontrolu,
– prostor za putnike u međunarodnom zračnom prometu s putničkim izlazima brojeva 2, 3, 4 i 5, te pripadajućim sanitarnim i ugostiteljskim prostorijama, prostor bescarinske trgovine sa pripadajućim radnim i skladišnim prostorijama,
– prostori domaćeg dolaska i odlaska se povremeno ubrajaju u područje graničnog prijelaza kada se koristi za putnike koji prometuju u međunarodnom prometu
– dio prizemlja putničkog terminala namijenjen za prihvat i otpremu putnika općeg zrakoplovstva u međunarodnom zračnom prometu gdje su smješteni pultovi policije i carine,
– prostor određen kružnicom radijusa od 100 m s ishodištem u geometrijskom težištu prostora na manevarskim površinama zračne luke kada je na njemu zaustavljen ili parkiran zrakoplov u operativnom statusu u međunarodnom zračnom prometu.
Članak 6.
Stupanjem na snagu ovog rješenja prestaje važiti Pravilnik o određivanju područja stalnog međunarodnog zračnog graničnog prijelaza I. kategorije u Zračnoj luci Zadar (»Narodne novine«, broj 88/2003) i Pravilnika o izmjenama i dopunama Pravilnika o određivanju područja stalnog međunarodnog zračnog graničnog prijelaza I kategorije Zadar (»Narodne novine« broj 134/2003).
Članak 7.
Ovo rješenje stupa na snagu osmog dana od dana objave u »Narodnim novinama«.
Broj: 511-18-01-UP/41-14
Zadar, 6. srpnja 2015.
Načelnik Neven Paškalin, v. r.
