 takvom stanju može počiniti kaznena djela.
Odnosi između optuženika i ošt. Jasmine Mišković Špernoga i članova njene obitelji nisu bili dobri. lnkriminirajuće radnje optuženika kritične zgode nisu poduzete zbog njegove alkoholiziranosti i njegovih inače prisutnih fizičkih i psihičkih tegoba, što bi sve dovelo o naprečac donesenoj odluci u stanju smanjene ubrojivosti, nego se radi o hladnokrvnom postupanju s ciljem – primarno – traženja da ošt. Jasmina Mišković Špernoga s njim nastavi zajednički život i sekundarno – s ciljem odmazde. Postupanje optuženika iz odmazde u istoj prilici protegnulo se na sve osobe zatečene u kući ošt. Miloša Ognjenovića. Osim toga optuženik je oživotvorio svoje prijetnje ('kupati ćeš se u suzama') da će lišiti života ošt. Jasminu Mišković Špernoga i ošt. Miloša Ognjenovića. Pokretanjem prekršajnog postupka od strane ošt. Jasmine Mišković Špernoga te ispitivanjem svjedoka ošt. Miloša Ognjenovića i mlt. Lj. F. dva dana uoči inkriminacije, optuženik je osjetio kao snažnu nepravdu, koja zaslužuje odgovarajuću odmazdu (optuženik nalazeći se u kući, nakon prvih ispaljenih hitaca, upućuje ošt. Jasmini Mišković Špernoga riječi: 'Hoćeš li me sada tužiti?!').
Stoga se ne može prihvatiti tvrdnja obrane da se radi o situacijskom zločinu, kada počinitelj iznenada donosi odluku izazvanu naglim i nepredviđenim razvojem događaja, već in concreto o strukturiranom poduzimanju niza svrsishodnih radnji kojima se optuženik priprema da ostvari svoj kriminalni naum (izlazeći iz automobila u Belišću skida zimsku jaknu, kako bi bio što pokretniji, a pištolj zatiče za pas, koji već u prvom kontaktu s ošt. Jasminom Mišković Špernoga drži u desnoj ruci sa streljivom u cijevi vatrenog oružja).
Ovakvo ponašanje optuženika neposredno prije dolaska u dvorište kuće oštećenika ukazuje da je isti promišljeno stvorio odluku na njihovo lišenje života. Isti zadržava kontrolu voljnih funkcija te već ispred kuće optuženik ispaljuje pet projektila u ukućane, postupajući planski, hladno i bešćutno s ciljem uzvraćanja doživljene nepravde uz potpuno odsustvo kajanja ili barem dvoumljenja. Time optuženik manifestira jasnu želju za kažnjavanjem onih koji stoje na putu njegovoj sreći, odnosno onih koji mu žele nanijeti zlo pa sve planirano predstavlja adekvatnu kaznu za ošt. Jasminu Mišković Špernogu. Svih devet ispaljenih metaka pogađaju cilj. Nedostatak streljiva – bilo ih je deset u pištolju, zaustavlja daljnji pokolj, jer je utvrđeno kako oštećenici Danica Ognjenović i Miloš Ognjenović svojim tijelima pokušavaju zaštiti svoju djecu, odnosno nećakinje.«
23. Slijedom navedenog, prvostupanjski sud je utvrdio:
»Iz naprijed navedenih razloga sud je zaključio da je opt. Jakob Špernoga protupravnim skrivljenim radnjama počinio dva kaznena djela ubojstva iz čl. 90. KZ/97 te jedno kazneno djelo pokušaja ubojstva iz čl. 90. u svezi s čl. 33. KZ/97.«
2) Presuda Vrhovnog suda broj: I Kž-4/14 od 13. ožujka 2014. (drugostupanjska presuda)
24. Vrhovni sud je drugostupanjskom presudom broj: I Kž-4/14 od 13. ožujka 2014. odbio žalbu podnositelja, dok je žalbu državnog odvjetnika prihvatio te je preinačio prvostupanjsku presudu u odluci o kazni na način da se opt. Jakobu Špernogi za kazneno djelo iz članka 90. u svezi članka 33. KZ-a/97 iz točke 1. izreke pobijane presude na temelju istih zakonskih odredbi utvrđuje kazna zatvora u trajanju od 10 (deset) godina, a za kaznena djela iz članka 90. KZ-a/97 iz točaka 2. i 3. izreke pobijane presude na temelju istog zakonskog propisa, kazne zatvora u trajanju od po 14 (četrnaest) godina za svako djelo, pa se opt. Jakob Špernoga uz primjenu članka 60. stavaka 1. i 2. točke e) KZ-a/97 osuđuje na jedinstvenu kaznu dugotrajnog zatvora u trajanju od 35 (trideset pet) godina, u koju mu se na temelju članka 63. KZ-a/97 uračunava vrijeme provedeno u pritvoru i istražnom zatvoru od 23. prosinca 2012. nadalje.
Vrhovni sud je potvrdio utvrđenja prvostupanjskog suda navodeći sljedeće:
»(...) suprotno žalbenim navodima, ovaj