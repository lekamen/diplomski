78 31.08.2016 Pravilnik o reviziji u društvu za osiguranje
HRVATSKA AGENCIJA ZA NADZOR FINANCIJSKIH USLUGA
1796
Na temelju članka 199. stavka 5. i članka 200. stavka 6. Zakona o osiguranju (»Narodne novine« broj 30/15), Hrvatska agencija za nadzor financijskih usluga na sjednici Upravnog vijeća održanoj 26. kolovoza 2016. donosi
PRAVILNIK
O REVIZIJI U DRUŠTVU ZA OSIGURANJE
UVODNE ODREDBE
Članak 1.
(1) Ovim Pravilnikom detaljnije se propisuju:
– sadržaj revizije za potrebe Hrvatske agencije za nadzor financijskih usluga (dalje u tekstu: Agencija), način i rokovi dostave, kao i razlozi za odbijanje ocjene iz članka 200. stavka 1. Zakona o osiguranju (»Narodne novine« broj 30/15; dalje u tekstu: Zakon o osiguranju),
– razlozi za odbijanje revizorskog izvješća iz članka 199. stavka 2. Zakona o osiguranju.
(2) Odredbe ovoga Pravilnika na odgovarajući način primjenjuju se na reviziju financijskih izvještaja društva za reosiguranje te na reviziju konsolidiranih financijskih izvještaja grupe osiguratelja, konsolidirane financijske izvještaje grupe ako su članovi grupe i nefinancijske institucije koje društvo za osiguranje sastavlja na temelju Zakona o računovodstvu i konsolidirane financijske izvještaje osigurateljnog holdinga te mješovitog osigurateljnog holdinga.
REVIZIJA ZA POTREBE AGENCIJE
Revizorsko izvješće o obavljenoj reviziji za potrebe Agencije
Članak 2.
(1) U smislu ovoga Pravilnika revizija za potrebe Agencije je postupak provjere i ocjene stanja i promjena tehničkih pričuva prema računovodstvenim propisima, stanja i strukture ulaganja imovine za pokriće tehničkih pričuva prema računovodstvenim propisima, pridržavanja pravila o upravljanju rizicima, obavljanja poslova ključnih funkcija, stanja informacijskog sustava i adekvatnosti upravljanja informacijskim sustavom, pravilnosti, točnosti i potpunosti izvješća koja se dostavljaju Agenciji, točnosti i potpunosti izvješća o solventnosti i financijskom stanju iz članka 168. Zakona o osiguranju.
(2) Pridržavanje pravila o upravljanju rizicima sastavni je dio provjere i ocjene točnosti i potpunosti izvješća o solventnosti i financijskom stanju iz članka 168. Zakona o osiguranju.
(3) Revizorsko izvješće o obavljenoj reviziji za potrebe Agencije sastoji se od sljedećih izvještaja:
1. Izvještaja o stanju i promjenama tehničkih pričuva prema računovodstvenim propisima,
2. Izvještaja o stanju i strukturi ulaganja imovine za pokriće tehničkih pričuva prema računovodstvenim propisima,
3. Izvještaja o obavljanju poslova ključnih funkcija,
4. Izvještaja o stanju informacijskog sustava i adekvatnosti upravljanja informacijskim sustavom,
5. Izvještaja o pravilnosti, točnosti i potpunosti izvješća koja se dostavljaju Agenciji,
6. Izvještaja o točnosti i potpunosti izvješća o solventnosti i financijskom stanju iz članka 168. Zakona o osiguranju.
(4) Iznimno od članka 196. stavka 4. Zakona o osiguranju provjeru i ocjenu stanja informacijskog sustava i adekvatnosti upravljanja informacijskim sustavom ne mora obaviti isto revizorsko društvo koje obavlja reviziju financijskih izvještaja.
(5) Ocjena revizora propisana člankom 200. stavkom 2. Zakona o osiguranju određuje se prema sljedećim kriterijima:
– potpuno zadovoljavajuće – bez primjedbi za područje koje je predmet provjere i ocjene i bez primjedbi za postupke društva za osiguranje s obzirom na preporuke revizora iz prethodnih godina
– zadovoljavajuće – manji nedostaci koji nemaju značajan utjecaj na područje koje je predmet provjere i ocjene i/ili za postupke društva za osiguranje s obzirom na preporuke revizora iz prethodnih godina
– nezadovoljavajuće – utvrđeni su značajni nedostaci za područje koje je predmet provjere i ocjene i za koje je potrebno uvesti posebno praćenje te za koje je revizor izdao preporuke
– potpuno nezadovoljavajuće – identificirani problemi koji imaju utjecaj na rezultat poslovanja, financijski položaj i solventnost društva za osiguranje te koji mogu ugroziti buduće poslovanje društva za osiguranje.
Izvještaj o