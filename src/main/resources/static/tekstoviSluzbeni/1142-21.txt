 podataka, čime je protuzakonito strankama uskraćena mogućnost da se očituju o svim relevantnim činjenicama. Marina Punat upućuje na odredbu članka 53. stavka 5. točke 4. ZZTN-a kojom je propisano da se ne smatraju poslovnom tajnom podaci i dokumentacija na kojoj se temelj odluka Agencije. Takvim postupanjem Agencije je povrijeđeno načelo izjašnjavanja stranke sadržano u odredbi članka 30. ZUP-a, načelo razmjernosti iz članka 6. ZUP-a, a počinjena je i povreda odredbi članka 52. stavka 2. ZUP-a i članka 48. stavka 7. ZZTN-a. Analizom razlike cijena svih stranaka za 2013. godinu jasno je vidljivo da su razlike u cijenama prikazane od strane Agencije netočne, tj. da se radi o izrazito različitim cijenama, te se iz podataka koje je dostavila Marina Punat, a koji prikazuju odnos promjene cijena Marine Punat i ostalih stranaka očito ne može zaključiti nikakvo pravilo u kojem odnosu se međusobno kreću navedene cijene. Marina Punat opreza radi predlaže provođenje vještačenja po ovlaštenom sudskom vještaku radi provjere točnosti analiziranih podataka.
Marina Punat nadalje navodi kako prilikom utvrđivanja je li riječ o usklađenom djelovanju kao i o zabranjenom sporazumu nije dovoljno samo utvrditi da su postojala paralelna djelovanja (što u ovome konkretnom slučaju niti nije postojalo) već je potrebno provesti detaljnu ekonomsku analizu kao i analizu konteksta u kojem se navodni sporazum javlja. U konkretnom slučaju nema smisla uspoređivati europske primjere iz drugih djelatnost je li cijena usklađivana, odnosno dogovarana, s obzirom da cijena usluge morskog veza nije odlučujući razlog zašto korisnik bira tu uslugu, već je za izbor usluge morskog veza ključna lokacija na kojoj se taj vez nalazi. Stoga nije moguće da marina koja ima lokaciju u Istri dogovara cijene s marinom iz Dalmacije, jer korisnik marine na koncu neće otići u onu marinu koja ima nižu cijenu, nego u onu koja mu se nalazi na lokaciji koju on želi, posebice ako se uzme u obzir da je usluga veza usluga trajnijeg karaktera, odnosno korisnik koristi vez tijekom cijele godine, i povjerava svoju imovinu marini, pa je stoga jasno da mu cijena nije primarna prilikom odluke o tome gdje će koristiti uslugu veza.
6.8. Očitovanje Ilirije
Agencija je 30. lipnja 2014. zaprimila očitovanje Ilirije na Obavijest o preliminarno utvrđenim činjenicama u postupku, u kojem se u bitnome navodi kako je Agencija propustila na pravilan i potpuni način utvrditi mjerodavno tržište i napraviti analizu konkretnog tržišta, sve sukladno Uredbi o mjerodavnom tržištu, te potpuno krivo i bez adekvatne analize utvrđuje da je mjerodavno tržište u proizvodnom smislu pružanje usluga najma veza u marinama, iako takav pojam u nautičkom turizmu ne poznaje ni zakonodavac, a niti praksa, već je isključivo u uporabi pojam usluge veza koji uz to obuhvaća još i niz srodnih usluga u marinama. Također, Agencija pogrešno smatra da precizno utvrđenje mjerodavnog tržišta i tržišne snage nije od odlučne važnosti, a što je u izravnoj suprotnosti sa ZZTN-om Uredbom o mjerodavnom tržištu.
Ilirija odbacuje navode Agencije da je ona i bilo koja članica Udruženja narušila tržišno natjecanje sklapanjem zabranjenog sporazuma i da bi na sjednicama Udruženja razmjenjivali informacije o budućim cijenama. Ilirija sasvim samostalno donosi sve poslovne odluke u svim segmentima svog poslovanja pa tako i u nautičkom sektoru. Sporni zapisnik sa sjednice Udruženja od 25. listopada 2012. rezultat je neiskustva zapisničara svjedoka A, koji je uslijed spriječenosti tajnice udruženja vodio zapisnik sa sjednice. Naime, svjedok A je očito jednu izjavu predsjednika udruženja izrečenu u neformalnom tonu, nakon završetka sjednice, za koju predstavnici Ilirije do obavijesti Agencije o pokretanju postupka nisu ni znali da postoji, unio u zapisnik, iako se na sjednici o navedenom ni u kojem slučaju nije raspravljalo. O tome da je navedeni zapisnik vodila osoba kojoj to nije opis posla i koja nema potrebna stručna znanja, razvidno je iz činjenice da 