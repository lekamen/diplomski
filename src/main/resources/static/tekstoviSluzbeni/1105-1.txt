 Program izobrazbe za radove ugradnje plitkih geotermalnih sustava i dizalica topline za certificirane instalatere propisan člankom 25. ovoga Pravilnika;
10. Program osposobljavanja je Program osposobljavanja certificiranih instalatera plitkih geotermalnih sustava i dizalica topline koji uključuje Program izobrazbe, provjeru znanja, izdavanje Certifikata i provođenje redovitog stručnog usavršavanja;
11. Registar certificiranih instalatera sustava obnovljivih izvora energije je registar koji sadrži podatke o certificiranim instalaterima fotonaponskih sustava, certificiranim instalaterima solarnih toplinskih sustava, certificiranim instalaterima manjih kotlova i peći na biomasu te certificiranim instalaterima plitkih geotermalnih sustava i dizalica topline. Registar ustrojava i vodi Ministarstvo u elektroničkom obliku;
12. Registar Nositelja Programa osposobljavanja za certificirane instalatere plitkih geotermalnih sustava i dizalica topline je registar koji sadrži podatke o Nositeljima Programa osposobljavanja. Registar ustrojava i vodi Ministarstvo u elektroničkom obliku;
13. stručno usavršavanje je stručno usavršavanje certificiranih instalatera plitkih geotermalnih sustava i dizalica topline propisano u članku 31. ovoga Pravilnika.
(2) Riječi i pojmovi koji imaju rodno značenje korišteni u Pravilniku odnose se jednako na muški i ženski rod bez obzira jesu li korišteni u muškom ili ženskom rodu.
Prilozi Pravilniku
Članak 4.
Ovaj Pravilnik sadrži priloge koji su sastavni dio Pravilnika:
1. Prilog 1. Program izobrazbe za certificirane instalatere plitkih geotermalnih sustava i dizalica topline
2. Prilog 2. Izgled i sadržaj Certifikata za radove ugradnje plitkih geotermalnih sustava i dizalica topline (format A4)
3. Prilog 3. Obrazac zahtjeva za izdavanje Potvrde za obavljanje radova ugradnje plitkih geotermalnih sustava i dizalica topline u Republici Hrvatskoj temeljem certifikata izdanog u drugoj državi članici.
II. UVJETI I MJERILA ZA CERTIFICIRANE INSTALATERE PLITKIH GEOTERMALNIH SUSTAVA I DIZALICA TOPLINE
Certifikat
Članak 5.
(1) Radove na ugradnji plitkih geotermalnih sustava i dizalica topline može obavljati samo certificirani instalater plitkih geotermalnih sustava i dizalica topline.
(2) Certificirani instalater plitkih geotermalnih sustava i dizalica topline (u daljnjem tekstu: certificirani instalater) je fizička osoba kojoj je izdan Certifikat za radove ugradnje plitkih geotermalnih sustava i dizalica topline (u daljnjem tekstu: Certifikat).
(3) Certifikat iz stavka 2. ovoga članka izdaje se fizičkoj osobi koja ispunjava uvjete propisane ovim Pravilnikom.
Uvjeti za izdavanje Certifikata
Članak 6.
Fizičkoj osobi za radove iz članka 5. stavka 1. ovoga Pravilnika izdat će se Certifikat ako ispunjava sljedeće uvjete:
1. posjeduje najmanje kvalifikaciju razine 4.1 Hrvatskog kvalifikacijskog okvira (III. stupanj strukovne spreme prema staroj Nacionalnoj klasifikaciji zanimanja): trogodišnje strukovno obrazovanje strojarskog ili elektrotehničkog usmjerenja s najmanje tri godine radnog iskustva u struci na poslovima postavljanja i održavanja instalacija i/ili termotehničkih sustava;
2. završila je Program izobrazbe propisan ovim Pravilnikom;
3. položila je provjeru znanja koja se sastoji od teoretskog i praktičnog dijela sukladno Programu izobrazbe.
Dužnosti i odgovornosti certificiranih instalatera
Članak 7.
(1) Certificirani instalater dužan je za vrijeme važenja Certifikata ispunjavati propisane uvjete za izdavanje Certifikata.
(2) Certificirani instalater odgovoran je za zakonitost, stručnost i točnost u obavljanju radova za koje mu je izdan Certifikat.
(3) Certificirani instalater dužan je redovito se stručno usavršavati. Stručno usavršavanje podrazumijeva pohađanje seminara za stručno usavršavanje kod Nositelja Programa osposobljavanja jednom godišnje u trajanju od minimalno 8 sati.
Fizičke osobe koje posjeduju certifikat izdan u drugoj državi članici
Članak 8.
(1) Fizička osoba iz druge države članice Europske unije