 podvrgnuta obradi zrakom obogaćenim ozonom mora biti označena navodom »voda podvrgnuta odobrenom postupku obrade zrakom obogaćenim ozonom« u neposrednoj blizini analitičkog sastava karakterističnih aniona i kationa.
(5) Prirodna mineralna i prirodna izvorska voda koja je bila podvrgnuta postupku uklanjanja fluorida aktivnim aluminijevim oksidom, mora biti označena sukladno odredbama Uredbe iz članka 12. ovoga Pravilnika.
(6) Kod naziva proizvoda, naziv kemijskog spoja »ugljikov dioksid« može biti zamijenjen kemijskom formulom »CO2«.
3. STOLNA VODA
Definicija stolne vode
Članak 39.
(1) Stolna voda je voda koja se proizvodi od vode za ljudsku potrošnju i/ili prirodne mineralne i/ili prirodne izvorske vode uz moguće dodavanje i/ili smanjivanje jedne ili više dopuštenih tvari iz članka 40. stavka 3. ovoga Pravilnika.
(2) Stolna voda mora udovoljavati:
– mikrobiološkim parametrima zdravstvene ispravnosti vode za stolnu vodu propisanim Pravilnikom o parametrima sukladnosti,
– kemijskim i indikatorskim parametrima stolne vode u ambalaži propisanim Pravilnikom o parametrima sukladnosti,
– uvjetima korištenja i stavljanja na tržište stolne vode propisanim člankom 42. ovoga Pravilnika.
(3) Mikrobiološki, kemijski i fizikalno-kemijski parametri određuju se sukladno Pravilniku o parametrima sukladnosti.
Tehnološki postupci obrade stolne vode
Članak 40.
(1) U tehnološkom procesu obrade stolne vode mogu se koristiti sljedeći postupci obrade:
– odvajanje njezinih nestabilnih elemenata, kao što su spojevi željeza, mangana, arsena i sumpora, postupcima filtracije ili dekantiranja, uz mogućnost prethodne oksigenacije ili obrade sa zrakom obogaćenim ozonom;
– odvajanje drugih nepoželjnih sastojaka osim onih navedenih u podstavku 1. ovoga stavka.
(2) Osim tehnoloških postupaka obrade iz stavka 1. ovoga članka, u proizvodnji stolnih voda dozvoljeni su i drugi postupci obrade u svrhu osiguranja zdravstvene ispravnosti i kvalitete stolne vode.
(3) U proizvodnji stolnih voda dozvoljeno je dodavanje sljedećih tvari: natrijeva klorida (NaCl), kalcijeva klorida (CaCl2), natrijeva karbonata (Na2CO3), natrijeva hidrogenkarbonata (NaHCO3), magnezijeva karbonata (MgCO3), natrijeva sulfata (Na2SO4), magnezijeva sulfata (MgSO4), natrijeva fluorida (NaF) i ugljikovog dioksida (CO2).
Postupak obrade stolne vode zrakom obogaćenim ozonom
Članak 41.
U slučaju primjene postupka obrade stolne vode sa zrakom obogaćenim ozonom, obrada ne smije dovesti do stvaranja ostataka koncentracija otopljenog ozona, bromata i/ili bromoforma većih od maksimalno dopuštenih koncentracija propisanih u Dodatku 3. ovoga Pravilnika ili do stvaranja ostataka koji mogu biti opasni po zdravlje ljudi.
Uvjeti proizvodnje i stavljanja na tržište stolne vode
Članak 42.
(1) Oprema za proizvodnju mora udovoljavati sljedećem:
– cijevi i spremnici moraju biti izrađeni od materijala prikladnog za vodu sukladno posebnim propisima na način da onemogućavaju bilo kakvu kemijsku, fizikalno-kemijsku ili mikrobiološku promjenu stolne vode;
– uvjeti korištenja vode, postrojenja za pranje i punjenje u ambalažu moraju udovoljavati higijenskim uvjetima, kao i ambalaža koja mora biti obrađena ili izrađena na način da se izbjegnu negativni učinci na mikrobiološka i kemijska svojstva stolne vode.
(2) Nije dopušten transport stolne vode u ambalaži koja nije namijenjena za distribuciju krajnjem potrošaču.
Označivanje stolne vode
Članak 43.
(1) Naziv pod kojim se stolna voda stavlja na tržište je »stolna voda« ili u slučaju dodavanja ugljikovog dioksida »stolna voda s ugljikovim dioksidom«, »gazirana stolna voda« ili »soda voda« i drugim opisnim ili uobičajenim nazivima.
(2) Stolna voda koja sadrži dodanu tvar iz članka 40. stavka 3. ovoga Pravilnika može biti označena navodom »sadrži…mg/l dodanog…« ili ako je u stolnu vodu dodano više različitih tvari tada se ista označuje navodom »sadrži sljedeće dodane tvari (mg/l): …,…,…«.
(3) Zabranjeno je na ambalaži, pri označivanju ili bilo kojoj vrsti reklamiranja i