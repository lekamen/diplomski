 stručnjaka.
(2) Povjerenik je dužan bez odgode unovčavati stečajnu masu u ime i za račun potrošača tako da uvijek pokuša postići najvišu cijenu stvari i prava te prikupljena sredstva raspodijeliti vjerovnicima razmjerno njihovim tražbinama.
(3) Povjerenik je dužan podnositi sudu kvartalna pisana izvješća u kojima će navesti stanje potrošačeve imovine, nove okolnosti koje bi mogle utjecati na mogućnost ispunjenja potrošačevih obveza, iznos ukupno isplaćenih sredstava pojedinom vjerovniku, podatke o unovčenoj stečajnoj masi i ostale podatke koji su od utjecaja na tijek postupka.
(4) Izvješća iz stavka 3. ovoga članka objavljuju se na mrežnoj stranici e-oglasna ploča sudova.
(5) Na obavljanje dužnosti i odgovornost povjerenika na odgovarajući se način primjenjuje Stečajni zakon, ako ovim Zakonom nije drukčije određeno.
Nadzor nad radom povjerenika
Članak 41.
(1) Nadzor nad radom povjerenika provodi sud.
(2) Sud može u svako doba rješenjem razriješiti povjerenika ako svoju dužnost ne obavlja uspješno ili ne poštuje odluke suda ili odredbe ovoga Zakona.
(3) Sud može od povjerenika zatražiti davanje posebnih podataka ili obavijesti o provedbi postupka.
(4) Povjerenik je dužan tražene podatke ili obavijesti iz stavka 3. ovoga članka dostaviti sudu bez odgode. Ako povjerenik ne dostavi sudu tražene podatke ili obavijesti, sud ga može razriješiti dužnosti.
Poseban račun povjerenika
Članak 42.
(1) Povjerenik je dužan otvoriti poseban transakcijski račun kod financijske institucije za svakog pojedinog potrošača nad kojim je otvoren stečaj u skladu s nalogom suda.
(2) Poseban račun iz stavka 1. ovoga članka povjerenik mora otvoriti najkasnije prvi dan nakon što ga je sud imenovao.
(3) Preko posebnog računa iz stavka 1. ovoga članka povjerenik može samo primati uplate i obavljati isplate koje se odnose na upravljanje i raspolaganje stečajnom masom.
(4) Sredstva s posebnog računa ne mogu biti predmetom ovrhe koja se provodi protiv povjerenika, a u slučaju stečaja ili smrti povjerenika ne ulaze u njegovu stečajnu masu odnosno ostavinu.
(5) Povjerenik je dužan sve uplate koje se odnose na upravljanje i raspolaganje stečajnom masom imati odvojene od svoje imovine.
Nagrada za rad i naknada troškova
Članak 43.
(1) Povjerenik ima pravo na nagradu za svoj rad te na naknadu stvarnih troškova.
(2) Nagradu povjereniku rješenjem određuje sud prema uredbi kojom Vlada Republike Hrvatske utvrđuje kriterije i način obračuna i plaćanja nagrade povjerenicima.
(3) Naknadu troškova sud određuje na temelju pisanoga, obrazloženoga i dokumentiranoga izvješća povjerenika.
(4) Protiv rješenja iz stavaka 2. i 3. ovoga članka pravo na žalbu imaju povjerenik, potrošač i svaki vjerovnik.
(5) Ako je povjerenik razriješen zbog nesavjesnoga obavljanja dužnosti, nema pravo na nagradu.
(6) U slučaju iz stavka 5. ovoga članka sud će razriješenom povjereniku naložiti vraćanje nagrade koju je primio tijekom postupka.
GLAVA V. POKRETANJE POSTUPKA I PRIPREMNO ROČIŠTE
Pokretanje postupka
Članak 44.
(1) Postupak stečaja potrošača pokreće se na prijedlog potrošača.
(2) Prijedlog za otvaranje postupka stečaja potrošača potrošač može podnijeti u roku od tri mjeseca od dana izdavanja potvrde iz članka 18. stavka 3. ovoga Zakona.
(3) Uz prijedlog za otvaranje postupka stečaja potrošača, potrošač je dužan priložiti potvrdu iz članka 18. stavka 3. ovoga Zakona, popis imovine i obveza i plan ispunjenja obveza.
(4) Ako potrošač uz prijedlog za otvaranje postupka stečaja potrošača ne podnese isprave iz stavka 3. ovoga članka, sud će prijedlog odbaciti.
Troškovi postupka
Članak 45.
(1) Troškove postupka stečaja potrošača predujmljuje potrošač u paušalnom iznosu koji odredi sud, a koji ne može biti manji od 1.000,00 kuna.
(2) Ako potrošač nije u mogućnosti predujmiti troškove postupka, a ima imovine, sud može odlučiti da se troškovi postupka predujme iz proračunskih sredstava, a predujmljeni troškovi postupka naknade prioritetno iz unovčene imovine potrošača.
(3) Ako potrošač nije u