naknade za stare sastojine
1. Kad se šuma predaje u dubećem stanju, naknada je jednaka stvarnoj vrijednosti drva predmetne sastojine na panju (Vn).
2. Stvarna se vrijednost (Vm) utvrđuje ovako:
• obračuna se ukupna količina drva koja je utvrđena šumskogospodarskim planom, a iznimno s pomoću prirasno-prihodnih tablica,
• procjeni se postotni udjel sortimenata,
• obračuna se njihova količina i vrijednost,
• odbiju se troškovi iskorištavanja šuma faze I. (sječa i izrada), faze II. (privlačenje na pomoćno stovarište), te troškovi utovara u prijevozno sredstvo.
Navedeni elementi, za sve šume, utvrđuju se iz redovnoga godišnjeg plana Trgovačkog društva.
3. Osobe iz čl. 2. st. 2. koje posijeku i iskoriste drvo imaju pravo na naknadu povećanih troškova iskorištavanja šuma faze I. i faze II. s troškovima utovara u prijevozno sredstvo. Posebno se nadoknađuje vrijednost postojećeg podmlatka.
D) Utvrđivanje naknade za preborne šume
1. Iznos naknade (E) jednak je zbroju vrijednosti te sastojine (Vm) na panju (drvo iznad taksacijske granice) i vrijednosti podmlatka u toj sastojini. Izračunava se prema formuli:

gdje su:
• E – iznos naknade za raznodobne sastojine
• V1 – vrijednost na panju sastojine I. debljinskog razreda
• V2 – vrijednost na panju sastojine II. debljinskog razreda
• V3 – vrijednost na panju sastojine III. debljinskog razreda
• p – pripadajući postotak prosječnoga tečajnoga godišnjeg prirasta
• l – duljina je ophodnjice 10 godina
• Vm – ukupna vrijednost sastojine na panju (V1 + V2 + V3)
• pv – postotak vrijednosti podmlatka od Vm
2. Vrijednost sastojine na panju utvrđuje se tako da se nakon izmjere sastojine dobiveni podaci razvrstaju na debljinske razrede:
I. debljinski razred 10 – 30 cm
II. debljinski razred 31 – 50 cm
III. debljinski razred > 51 cm,
a zatim se obračuna volumen drva po debljinskim razredima, utvrdi njegova vrijednost, odbiju troškovi iskorištavanja šuma faze I. i faze II. s troškovima utovara u prijevozno sredstvo. Elementi se utvrđuju prema godišnjem planu poslovanja Trgovačkog društva.
3. Vrijednost sastojine na panju (Vm) jednaka je zbroju vrijednosti drva navedenih debljinskih razreda:
Vm = (V1 + V2 + V3) (3)
Vrijednost ponika, podmlatka i mladika izražena u postotku (pv) od ukupne vrijednosti raznodobne sastojine (Vm) iznosi za:
• slabo pomlađenje 1 – 5 %,
• dobro pomlađenje 10 – 15 %,
• vrlo dobro pomlađenje 20 – 25 %.
Stanje pomlađivanja se utvrđuje na temelju šumskogospodarskog plana ili očevidom na terenu.
4. Kada osobe iz čl. 2. st. 2. posijeku i iskoriste drvo, visina naknade se utvrđuje na način opisan u prethodnom stavku.
E) Utvrđivanje naknade za panjače, šikare, šibljake, makije i garige
1. Za panjače s kojima se gospodari prema načelima oplodne sječe, naknada se utvrđuje kao za visoke regularne šume. Troškove podizanja sastojina (c) za panjače treba umanjiti za 50% zbog kraćeg razdoblja regeneracije.
2. Za mlade degradirane panjače, koje su prikladne za melioraciju, naknada se utvrđuje kao za mlade nedegradirane sastojine, a od njezine se vrijednosti na panju odbiju troškovi potrebni za melioracijske radove. Trošak podizanja (c) analogne (ili slične) nedegradirane sastojine, kao i troškove potrebnih melioracijskih radova treba umanjiti za 50% zbog kraćeg razdoblja regeneracije.
Iznos naknade (E) za takvu mladu degradiranu panjaču, prikladnu za melioraciju, obračunati će se prema formuli:

gdje su:
• E – iznos naknade za mladu degradiranu panjaču za melioraciju
• Vm – vrijednost slične nedegradirane sastojine
• c – troškovi podizanja slične nedegradirane sastojine umanjeni za 50 %
• p – postotak prirasta vrijednosti slične nedegradirane sastojine
• m – starost predmetne mlade sastojine za melioraciju
• V1, V2, V3 – troškovi potrebnih melioracijskih radova u pojedinim godinama umanjeni za 50 %.
3. Za mlade degradirane panjače, u kojima stabla kakvoćom i svojstvima ne opravdavaju daljnju ophodnju pa se stoga smatraju zrelima za sječu, te za degradirane panjače približno ili potpuno zrele za 