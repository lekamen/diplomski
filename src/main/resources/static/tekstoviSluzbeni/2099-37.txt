 kanalizacijskog sustava odvodnje. Odvodnju i obradu otpadnih voda za gospodarske aktivnosti koje podliježu zaštiti voda od zagađivanja (farme, mehaničarske radionice i sl.) potrebno je provoditi sukladno posebnim propisima.
Članak 105.
Priključenje građevina na sustav vodovoda, elektroopskrbe, plinoopskrbe i telekomunikacijsku mrežu obavlja se na način propisan od nadležnih službi, uvažavajući odredbe ovoga Plana.
8.2. Izdvojena građevinska područja izvan naselja
Članak 106.
Izdvojena građevinska područja izvan naselja su površine za izdvojene namjene određene ovim Planom, predviđene za gradnju:
– ugostiteljsko-turističke namjene
– zone posjetiteljske infrastrukture.
Uvjeti gradnje i prostorni pokazatelji za zone ugostiteljsko-turističke namjene
Članak 107.
(1) Planom se utvrđuje zona ugostiteljsko-turističke namjene: T2 – turističko naselje Gornji Rastovac.
(2) Građevinsko područje izvan naselja ugostiteljsko-turističke namjene T2, turističko naselje Gornji Rastovac, utvrđeno je za smještaj više ugostiteljsko-turističkih građevina (organiziranih kao turističko naselje) s pratećim sadržajima.
(3) Građevine ugostiteljsko-turističkih djelatnosti (T2 – turističko naselje) grade se prema sljedećim uvjetima:
– zona izdvojene ugostiteljsko-turističke namjene – turističko naselje gradi se kao jedinstvena prostorna cjelina
– površina zone iznosi 11,2 ha
– maksimalni kapacitet 400 ležaja
– najveći dopušteni koeficijent izgrađenosti zone iznosi 0,15 (kig)
– najveći dopušteni koeficijent iskoristivosti zone iznosi 0,30 (kis)
– zona je planirana kao jedinstvena prostorna cjelina od više pojedinačnih potprostornih cjelina i sklopova građevina
– ova zona planirana je kao zone niske (ukupne) izgrađenosti (15%) od čega je ukupna izgrađenost smještajnih zgrada 10%, a pratećih sadržaja 5%
– vrsta i kapacitet pratećih sadržaja i javnih površina mora biti proporcionalan svakoj fazi izgradnje smještajnih građevina
– najmanje 30% površine zone treba zadržati kao izvorni krajobraz bez ikakvih intervencija u prostoru
– najmanje 30% zone i građevne čestice (odnosno zemljišta za redovnu uporabu) smještajne građevine i građevina pratećih sadržaja treba biti uređeno kao zaštitno zelenilo
– smještajne građevine organizirane su kao turističko naselje oblikovano u skladu s izvornim urbanim i arhitektonskim obilježjima
– smještajne građevine planiraju se kao sklopovi od više pojedinačnih građevina
– smještajne građevine (iz skupine turističko naselje) veličine su Pr +1 kat s kosim krovom, visine vijenca maksimalno 6,0 metara
– maksimalna građevinska (bruto) površina pojedinačne građevine je 200 m2
– moguća je izgradnja i podrumske etaže (potpuno ukopane) koja u ukupnoj površini mora biti u skladu s maksimalnom izgrađenosti (kis)
– arhitektonski se mora oblikovati kao sklop građevina, kao replicirano, tradicionalno pastirsko, etno-naselje, kroz dekompoziciju sadržaja i smještajnih kapaciteta, međusobno povezanih tradicionalnim, popločanim ulicama – tzv. kalama
– oblikovanje građevina ne smije biti u suprotnosti s odredbama ovoga Plana, a sukladno s izvornim arhitektonsko-urbanim obilježjima i u skladu s prirodnim krajolikom
– u sklopu smještajne građevine mogu se graditi i pomoćne građevine, bazeni (do 100 m2) i vrtne sjenice (do 12 m2)
– prateći sadržaji su športski, rekreacijski, ugostiteljski i uslužni, čija ukupna površina ne može prijeći 5% ukupne površine zone
– unutar zone mogu se planirati samo manja otvorena (nenatkrivena) športska igrališta (boćališta, tenis igrališta, odbojka, košarka)
– unutar zone mogu se graditi građevine u svrhu rekreacije (manja dječja igrališta, rekreacijske biciklističke staze, šetnice) i postavljati urbana oprema (klupe za odmor, informacijske ploče i sl.)
– građevine pratećih ugostiteljskih sadržaja su restorani i konobe uz koje se mogu graditi i pomoćne građevine (dimne kužine i drvarnice) maks površine 150 m2, visine prizemlja s kosim krovom. Te građevine mogu imati i podrum
– građevine uslužnih djelatnosti su