 obveznik
– porezna osnovica
– porezna stopa
– porezna oslobođenja
8. Zakon o mirovinskom osiguranju (»Narodne novine«, broj 130/10. – pročišćeni tekst, 61/11., 114/11., 76/12.,112/13., 133/13., 157/13., 151/14. i 33/15.), i to:
– opće odredbe
– vrste osiguranja, osigurane osobe i prava iz mirovinskog osiguranja.
Članak 22.
Predmet stečaj potrošača obuhvaća pravni izvor:
Zakon o stečaju potrošača (»Narodne novine«, broj 100/15.).
Članak 23.
Predmet osnove obiteljskog prava obuhvaća pravni izvor:
Obiteljski zakon (»Narodne novine«, broj 103/15.), i to:
– imovinski odnosi bračnih drugova
– uzdržavanje
– opće odredbe
– uzdržavanje djece, roditelja, drugih srodnika i maćehe ili očuha
– uzdržavanje bračnog druga
– uzdržavanje izvanbračnog druga i roditelja izvanbračnog djeteta
– postupak radi zaštite obiteljskog doma
– ovrha radi uzdržavanja.
Članak 24.
Predmet osnove nasljednog prava obuhvaća pravni izvor:
Zakon o nasljeđivanju (»Narodne novine«, broj 48/03., 163/03., 35/05., 127/13. i 33/15.), i to:
– opće odredbe
– pravni temelj nasljeđivanja
– nasljeđivanje na temelju zakona
– nasljedni redovi
– posebne odredbe za neke nasljednike
– nasljeđivanje na temelju oporuke
– pretpostavke valjanosti oporuke
– sadržaj oporuke
– pravo na zapis
– nužni nasljednici
– uračunavanje darova i zapisa
– ugovor o nasljeđivanju i o budućem nasljedstvu ili zapisu
– ustup i raspodjela imovine za života
– stjecanje ostavine i odricanje od nasljedstva
– odgovornost nasljednika za ostaviteljeve dugove
– pravni položaj nasljednika.
Članak 25.
Pravne izvore za polaganje stručnoga ispita čine i sve izmjene i dopune propisa iz članaka 19., 20., 21., 22., 23. i 24. ovog Pravilnika, kao i svi novi propisi iz područja iz kojih se polaže stručni ispit, a koji budu doneseni nakon stupanja na snagu ovog Pravilnika.
III. STRUČNA OBUKA
Članak 26.
Osobe koje nisu upisane na listu A stečajnih upravitelja prije pristupanja polaganju stručnog ispita za povjerenike dužne su obaviti stručnu obuku.
Članak 27.
(1) Stručna obuka obuhvaća obavljanje stručne prakse u savjetovalištu upisanom u Očevidnik savjetovališta i posrednika i u općinskom sudu.
(2) Jedinstveni program stručne obuke iz stavka 1. ovog članka utvrđuje ministarstvo.
Članak 28.
(1) Zahtjev za obavljanje stručne prakse u savjetovalištu podnosi se savjetovalištu upisanom u Očevidnik savjetovališta i posrednika.
(2) Savjetovalište određuje raspored obavljanja stručne prakse i nakon obavljene stručne prakse izdaje potvrdu.
Članak 29.
(1) Zahtjev za obavljanje stručne prakse u općinskom sudu podnosi se predsjedniku općinskog suda koji rješenjem određuje njezinu provedbu.
(2) Predsjednik općinskog suda dužan je rješenje iz stavka 1. ovog članka donijeti u roku od 30 dana.
(3) Potvrdu o obavljenoj stručnoj praksi izdaje ovlašteni službenik općinskog suda.
IV. STRUČNO USAVRŠAVANJE
Članak 30.
(1) Stručno usavršavanje povjerenika provodi se kao organizirana i kontinuirana edukacija radi upotpunjavanja i usavršavanja stečenih znanja za obavljanje dužnosti povjerenika.
(2) Stručno usavršavanje povjerenika sastoji se od sudjelovanja u stručnim radionicama.
(3) Stručno usavršavanje iz stavka 2. ovog članka je obvezno.
(4) Troškove stručnog usavršavanja snose povjerenici.
Članak 31.
(1) Povjerenik je dužan godišnje sudjelovati u najmanje jednoj stručnoj radionici u ukupnom trajanju od najmanje osam sati.
(2) Stručne radionice organizira i provodi ministarstvo prema programu koji se objavljuje na njegovim mrežnim stranicama.
(3) Za voditelje stručnih radionica mogu se odrediti suci, povjerenici, članovi Ispitnog povjerenstva te nastavnici pravnih i ekonomskih fakulteta.
(4) Ministarstvo vodi evidenciju o sudjelovanju povjerenika u stručnim radionicama te sudionicima izdaje potvrdu o sudjelovanju.
V. ZAVRŠNE ODREDBE
Članak 32.
(1) Članove i tajnika Ispitnog povjerenstva te njihove zamjenike ministar će imenovati u roku 30 dana od dana stupanja na snagu ovog Pravilnika.
(2) Odluku iz članka 6. stavka 3. ovog Pravilnika