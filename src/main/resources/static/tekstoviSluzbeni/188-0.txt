8 23.01.2015 Pravilnik o sadržaju, obliku i načinu vođenja elektroničkog očevidnika inspektora cestovnog prometa i inspektora cesta
MINISTARSTVO POMORSTVA, PROMETA I INFRASTRUKTURE
189
Na temelju članka 34. stavka 3. i 4. Zakona o inspekciji cestovnog prometa i cesta (»Narodne novine«, broj 22/14) ministar pomorstva, prometa i infrastrukture donosi
PRAVILNIK
O SADRŽAJU, OBLIKU I NAČINU VOĐENJA ELEKTRONIČKOG OČEVIDNIKA INSPEKTORA CESTOVNOG PROMETA I INSPEKTORA CESTA
Članak 1.
(1) Ovim Pravilnikom propisuje se sadržaj, oblik i način vođenja elektroničkog očevidnika (u daljnjem tekstu: e-očevidnik) kojeg vode inspektori cestovnog prometa i inspektori cesta (u daljnjem tekstu: inspektori) u provođenju inspekcijskih pregleda nad primjenom propisa u cestovnom prometu i cestovnoj infrastrukturi.
(2) Radi osiguranja uvida u provođenje inspekcijskih pregleda i podataka o poduzetim mjerama Inspekcija cestovnog prometa i cesta Ministarstva pomorstva, prometa i infrastrukture (u daljnjem tekstu: inspekcija) dužna je voditi očevidnik svih obavljenih inspekcijskih pregleda iz djelatnosti inspekcije kao i voditi evidenciju o poduzetim mjerama.
Članak 2.
(1) Aplikacija e-očevidnik sadrži podatke o obavljenim inspekcijskim nadzorima i poduzetim mjerama koje su obavili, odnosno poduzeli inspektori i vodi se isključivo na računalu u elektroničkom obliku.
(2) Podaci o obavljenom inspekcijskom nadzoru i poduzetim mjerama vode se kao službena evidencija i upisuje se u aplikaciju e-očevidnika Inspekcije.
Članak 3.
Aplikacija iz članka 2. ovoga Pravilnika obavezno sadrži podatke o:
– broju obavljenih inspekcijskih nadzora (redni broj u aplikaciji),
– osobnom identifikacijskom broju (OIB), nazivu i sjedištu i adresi subjekta nadzora,
– oznaci spisa predmeta prema propisima o uredskom poslovanju,
– datumima, vremenu i mjestu pregleda
– oznaci države i registraciji vozila
– vrsti prijevoza, odnosno vrsti licencije
– kategoriji prijevoznika po vrstama
– broju analognog, odnosno digitalnog tahografa
– ukupnom broj pregledanih tahografa
– broju pregledanih vozača
– broju pregledanih tvrtki i vozila u tvrtkama
– broju poduzetih radnji u postupku inspekcijskog nadzora
– propisima čija se primjena nadzire,
– poduzetim upravnim mjerama (vrste upravnih rješenja)
– opisu prekršaja
– ukupno počinjenim prekršajima
– ukupno počinjenim prekršajima kategorije I, II i III
– količini tereta
– izrečenim prekršajnim sankcijama, zaštitnim mjerama, mjerama upozorenja (PN, OPN, OP, RON, ROI i ROZ)
– naplaćenim kaznama
– izrečenim troškovima postupka
– naplaćenim troškovima postupka
– sudskim presudama
– pravomoćnim sudskim presudama
– ostalim podacima i napomenama inspektora u svezi s provedenim inspekcijskim pregledima.
Članak 4.
(1) E-očevidnik dužni su voditi svi inspektori cestovnog prometa i inspektori cesta, pojedinačno svaki za sebe na aplikaciji iz članka 2. ovoga Pravilnika.
(2) E-očevidnik može sadržavati i dodatne podatke.
Članak 5.
(1) Inspektor je obvezan podatke u aplikaciju e-očevidnik upisati bez odlaganja, a najkasnije idući dan od dana sastavljanja zapisnika o obavljenom inspekcijskom nadzoru, odnosno poduzete mjere koje je potrebno evidentirati.
(2) Ako je terenski rad inspektora bio dulji od jednog dana, podatke u aplikaciju upisat će idući radni dan po povratku u ured.
Članak 6.
U e-očevidnik unose se samo podaci inspekcijske naravi. O drugim aktivnostima može se ustrojiti posebna evidencija.
Članak 7.
(1) Pomoćnik ministra ima neograničen pristup podacima iz e-očevidnika svih inspektora.
(2) Rukovodeći državni službenici imaju neograničen pristup podacima iz e-očevidnika onih inspektora kojima su nadređeni.
Članak 8.
Podaci sadržani u aplikacijama iz članka 4. ovog Pravilnika obavezno se koriste za izradu godišnjeg izvješća o radu Inspekcije.
Članak 9.
Danom stupanja na snagu Pravilnika prestaje važiti Naputak o načinu vođenja očevidnika o obavljenim inspekcijskim pregledima u djelatnosti cestovnog prometa i cesta i poduzetih mjera (»Narodne novine