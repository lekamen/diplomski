 moraju osigurati da proizvođač provede odgovarajući postupak ocjenjivanja sukladnosti iz članka 15. ovoga Pravilnika.
(3) Uvoznici moraju osigurati da je proizvođač sastavio tehničku dokumentaciju, da sigurnosna komponenta za dizala nosi oznaku CE i da je uz nju priložena EU izjava o sukladnosti i potrebni dokumenti i da je proizvođač zadovoljio sve zahtjeve iz članka 8. stavaka 7. i 8. ovoga Pravilnika.
(4) Kad uvoznik smatra ili ima razloga vjerovati da sigurnosna komponenta za dizala nije u skladu sa zahtjevima iz članka 5. stavka 2. ovoga Pravilnika, ne smije staviti sigurnosnu komponentu za dizala na tržište sve dok se ne provede njezino usklađivanje. Nadalje, kad sigurnosna komponenta za dizala predstavlja rizik, uvoznik o tome mora obavijestiti proizvođača i nadležno inspekcijsko tijelo.
(5) Uvoznici na sigurnosnoj komponenti za dizala moraju navesti svoje ime, registrirano trgovačko ime ili registriranu trgovačku oznaku i poštansku adresu na kojoj ih se može kontaktirati ili, ako to nije moguće, na njegovoj ambalaži ili u popratnom dokumentu uz sigurnosnu komponentu za dizala. Kontaktni podaci moraju biti na hrvatskom jeziku.
(6) Uvoznici moraju osigurati da uz sigurnosnu komponentu za dizala dolaze upute iz Priloga I. točke 6.1. ovoga Pravilnika, na hrvatskom jeziku.
(7) Uvoznici moraju osigurati, dok je sigurnosna komponenta za dizala pod njihovom odgovornošću, da uvjeti skladištenja ili prijevoza ne ugrožavaju njezinu sukladnost s bitnim zdravstvenim i sigurnosnim zahtjevima iz članka 5. stavka 2. ovoga Pravilnika.
(8) Kad to smatraju prikladnim s obzirom na rizike koje predstavlja sigurnosna komponenta za dizala, a kako bi zaštitili zdravlje i sigurnost potrošača, uvoznici moraju ispitati uzorke sigurnosnih komponenti za dizala koje su stavljene na raspolaganje na tržištu, istražiti i, ako je to potrebno, voditi knjigu pritužbi i registar nesukladnih sigurnosnih komponenti za dizala i njihova opoziva te o svakom takvom praćenju obavješćuju distributere i ugraditelje.
(9) Uvoznici koji smatraju ili imaju razloga vjerovati da sigurnosna komponenta za dizala koju su stavili na tržište nije sukladna s ovim Pravilnikom, bez odgode moraju poduzeti potrebne korektivne mjere kako bi se ta sigurnosna komponenta za dizala uskladila ili prema potrebi povukla s tržišta ili opozvala. Nadalje, ako sigurnosna komponenta za dizala predstavlja rizik, uvoznici o tome bez odgode moraju obavijestiti nadležno inspekcijsko tijelo, navodeći detalje, posebno o nesukladnosti i o svim poduzetim korektivnim mjerama.
(10) Uvoznici tijekom razdoblja od 10 godina nakon što je sigurnosna komponenta za dizala bila stavljena na tržište moraju čuvati primjerak EU izjave o sukladnosti i, ako je potrebno, odluku (odluke) o odobrenju, na raspolaganju nadležnom inspekcijskom tijelu te osigurati da je tehnička dokumentacija dostupna tom tijelu na njihov zahtjev.
(11) Na obrazložen zahtjev nadležnog inspekcijskog tijela uvoznici moraju tom tijelu dostaviti sve podatke i dokumentaciju u papirnatom ili elektroničkom obliku potrebne za dokazivanje sukladnosti sigurnosnih komponenti za dizala na hrvatskom jeziku.
(12) Na zahtjev nadležnog inspekcijskog tijela uvoznici moraju surađivati s njim u svakoj radnji poduzetoj kako bi se uklonili rizici koje predstavljaju sigurnosne komponente za dizala koje su stavili na tržište.
Članak 11.
Obveze distributera
(1) Kad stavljaju sigurnosnu komponentu za dizala na raspolaganje na tržištu, distributeri djeluju s dužnom pažnjom u odnosu na zahtjeve ovoga Pravilnika.
(2) Prije stavljanja sigurnosne komponente za dizala na raspolaganje na tržištu distributeri moraju provjeriti je li sigurnosna komponenta za dizala označena oznakom CE, jesu li uz nju priloženi EU izjava o sukladnosti, potrebni dokumenti i upute u skladu s Prilogom I. točkom 6.1. ovoga Pravilnika, na hrvatskom jeziku, te da su proizvođač i uvoznik ispunili sve zahtjeve utvrđene u članku 8. stavcima 7. i 8. te članku 10. stavku 5. ovoga Pravilnika.
(3) Kad 