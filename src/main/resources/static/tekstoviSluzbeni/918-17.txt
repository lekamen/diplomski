 cestama ovaj zakon u odnosu na te adresate nema povratno djelovanje.
10.3. U odnosu na adresate iz članka 3. ZODIIZoC-a – natjecatelje za koncesiju na hrvatskim autocestama – ne primjenjuju se pravila o retroaktivnosti. Pravila o retroaktivnosti odnose se na pravne situacije koje su započete i završene prije promjene zakonskog režima.
(...)
... slijedi da bi natjecatelji za koncesiju na hrvatskim autocestama imali pravo na zaštitu svojih legitimnih očekivanja da će steći koncesiju na hrvatskim autocestama kada bi imali 'aktualan ovršni zahtjev koji je u dostatnoj mjeri ustanovljen'. S obzirom da postupak davanja hrvatskih autocesta u koncesiju nije dovršen, odnosno da je u vrijeme predaje ovog zahtjeva u fazi u kojoj još nije odabran niti najbolji ponuditelj, niti jedan od natjecatelja za koncesiju na hrvatskim autocestama nema dostatno ustanovljen ovršni zahtjev.«
36.3. Odgovarajući na treće pitanje, Organizacijski odbor između ostalog je naveo:
»11. Zadire Ii se predmetnom narodskom inicijativom u ovlasti Vlade RH koje joj pripadaju po Ustavu?
... vlast nije neograničena već je vezana temeljnim vrijednostima izraženim Ustavom Republike Hrvatske koji proizlaze iz demokratskog društva utemeljenog na vladavini prava. Granice te vlasti omeđene su potrebom da se očuvaju pojedina sveobuhvatna ustavna načela i u Ustavu utvrđene temeljne odluke u vezi s kojima se moraju tumačiti sve njegove pojedinačne odredbe. U tom smislu propisana je i mogućnost kontrole ustavnosti pitanja o kojima se narod Republike Hrvatske iz kojega izvire i kojemu pripada vlast u Republici Hrvatskoj neposredno putem referenduma može izjašnjavati. Kontrolu te ustavnosti vrši Ustavni sud pri čemu je u svom mandatu vezan tim istim pojedinim sveobuhvatnim načelima i temeljnim odlukama koje čine jedinstvo Ustava. Drugim riječima, ovlast kontrole ustavnosti neke referendumske inicijative (pitanja o kojem se zahtjeva izjašnjavanje na referendumu) potrebno je tumačiti restriktivno, sa prvenstvenim ciljem očuvanja jedinstva Ustava te njena svrha ni u kojem slučaju ne može biti instrument u funkciji očuvanja koncentracije moći i ovlaštenja u rukama izvršne vlasti (odnosno bilo koje grane vlasti).«
37. Obrazlažući u nastavku teksta razloge zbog kojih smatra da su u konkretnom slučaju ispunjene pretpostavke iz članka 87. stavaka 1. i 3. Ustava za raspisivanje referenduma, Organizacijski odbor svoj je zahtjev završio utvrđenjem:
»12.5. Razvidno je da trenutno u Republici Hrvatskoj postoji snažna volja njezinih građana da na referendumu odluče o donošenju Zakona o dopuni i izmjenama Zakona o cestama. Slijedom navedenog, tražimo od Hrvatskoga sabora da ispuni svoju Ustavom RH i Zakonom propisanu obvezu i donese Odluku o raspisivanju državnog referenduma s gore navedenim referendumskim pitanjem.«
b) Stajališta Odbora za Ustav o zahtjevu Organizacijskog odbora
38. Iz obrazloženja prijedloga Odluke HS-a proizlazi da Odbor za Ustav smatra kako je tekst prijedloga ZDIZoC-a, za koji Organizacijski odbor traži izjašnjavanje birača na referendumu, dvojben s ustavnog aspekta. Zaključak Odbora za Ustav glasi:
»1.3. ... Odbor ukazuje i na dvojbenu ustavnost, odnosno dopuštenost postavljenog referendumskog pitanja. Naime, kako u samom predloženom Zakonu, tako i u obrazloženju, postoje određene dvojbe, kako sa stanovišta Ustava, tako i prava Europske unije ... Odbor je, naime, stajališta da bi usvajanje predloženog Zakona bilo upitno iz aspekta slobode poduzetništva i tržišnog natjecanja, zaštićene Ustavom i pravnim aktima Europske unije, slobode kretanja usluga i zasnivanja poslovnog nastana te procedure prekomjernog deficita.«
39. Kad je riječ o ustavnom okviru, relevantni dijelovi obrazloženja prijedloga Odluke HS-a glase:
»Odbor prvenstveno smatra potrebnim ukazati na razliku između naslova predmetnog Zahtjeva i njegovog stvarnog sadržaja, odnosno, na razliku između onoga što je tijekom prikupljanja potpisa za predmetnu referendumsku inicijativu javno iznošeno o njezinom sadržaju i