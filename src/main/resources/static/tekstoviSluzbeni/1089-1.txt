 radi dobivanja suglasnosti.
Senat Sveučilišta u Zagrebu je na sjednici održanoj 11. srpnja 2013. godine donio vjerodostojno tumačenje članka 38. stavka 3. Statuta Sveučilišta u Zagrebu prema kojem odredbu članka 38. stavak 3. Statuta Sveučilišta u Zagrebu treba tumačiti tako da Senat Sveučilišta u Zagrebu na osnovi mišljenja Odbora za statutarna pitanja daje suglasnost na statute sastavnica koje imaju pravnu osobnost odnosno pravilnike sastavnica, ustrojstvenih jedinica Sveučilišta u Zagrebu koje nemaju pravnu osobnost kojima se uređuju temeljna pitanja koja po svom sadržaju odgovaraju sadržaju statuta. Nakon donošenja vjerodostojnog tumačenja na sjednici od 11. srpnja 2013. Fakultetsko vijeće Medicinskog fakulteta u Zagrebu je donijelo Pravilnik o uvjetima i postupku izbora u zvanja dana 16. srpnja 2013. godine.
U očitovanju se posebno ističe da Visoki upravni sud Republike Hrvatske nije nadležan za ocjenu suglasnosti s Ustavom i zakonom Pravilnika o uvjetima i postupku izbora u zvanja.
Uz očitovanje priložena je i preslika vjerodostojnog tumačenja Senata Sveučilišta u Zagrebu koje je doneseno na sjednici Senata Sveučilišta održanoj 11. srpnja 2013., preslika ustavne tužbe i prijedloga za donošenje privremene mjere te preslika Pravilnika o uvjetima i postupku izbora u zvanja sa datumom objave Pravilnika na oglasnoj ploči.
Uvidom u Pravilnik o uvjetima i postupku izbora u zvanja vidljivo je da je na temelju članka 152. Statuta Sveučilišta u Zagrebu Medicinskog fakulteta Fakultetsko vijeće na sjednici održanoj dana 16. srpnja 2013. donijelo navedeni Pravilnik.
Pravilnik je sukladno članku 55. Zakona o ustanovama (»Narodne novine«, broj 76/93., 29/97., 47/99. i 35/08.) objavljen na oglasnoj ploči Fakulteta dana 19. srpnja 2013. godine. Sukladno odredbi članka 43. navedenog Pravilnika Pravilnik je stupio na snagu osmog dana od dana objave na oglasnoj ploči Fakulteta, 27. srpnja 2013. godine.
Prema ocjeni ovoga Suda navedeni Pravilnik nije donesen u postupku propisanom Statutom Sveučilišta u Zagrebu, koji Statut je Senat Sveučilišta u Zagrebu donio 25. veljače 2005. godine na temelju članka 59. Zakona o znanstvenoj djelatnosti i visokom obrazovanju.
Odredbom članka 2. stavka 1. Statuta propisano je da je Sveučilište u Zagrebu pravna osoba sa statusom javne ustanove. Odredbom članka 38. stavka 1. Statuta propisano je da su sastavnice Sveučilišta između ostalog i fakulteti. Dakle, nesporno je da je Medicinski fakultet sastavnica Sveučilišta.
Člankom 38. stavkom 3. Statuta propisano je da Senat Sveučilišta daje na osnovu mišljenja Odbora za statutarna pitanja suglasnost na statute odnosno pravilnike sastavnica, koji bez te suglasnosti ne mogu stupiti na pravnu snagu. Statut, odnosno opći akti sastavnica ne smiju biti u suprotnost s ovim Statutom.
Kako je nesporno da Senat Sveučilišta na osnovi mišljenja Odbora za statutarna pitanja nije dao suglasnost na sporni Pravilnik, navedeni Pravilnik nije mogao stupiti na pravnu snagu, bez suglasnosti Senata Sveučilišta.
Odredbom članka 86. stavka 3. Zakona o upravnim sporovima propisano je da će sud presudom ukinuti opći akt, ili pojedine njegove odredbe, ako utvrdi da nije suglasan sa zakonom ili statutom javnopravnog tijela.
Kako je u postupku utvrđeno da je sporni Pravilnik donesen bez suglasnosti Senata Sveučilišta navedeni Pravilnik nije donesen sukladno članku 38. stavku 3. Statuta Sveučilišta, te bez propisane suglasnosti nije mogao ni stupiti na pravnu snagu, pa ga je stoga temeljem odredbe članka 86. stavka 3. Zakona o upravnim sporovima trebalo ukinuti. Isto pravno shvaćanje zauzeo je ovaj Sud u presudi Usoz-117/2012 od 12. lipnja 2013. koja je objavljena u Narodnim novinama, broj 89/2013 od 10. srpnja 2013.
Što se tiče navoda iz očitovanja dekana Medicinskog fakulteta Sveučilišta u Zagrebu, a prema kojem navodu Visoki upravni sud nije niti nadležan za ocjenu spornog Pravilnika budući da se prema mišljenju dekana uopće ne radi o općem aktu, valja istaći da je odredbom članka 3.