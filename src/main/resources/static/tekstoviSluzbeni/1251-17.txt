 koji nisu riješeni do stupanja na snagu ovoga Pravilnika, riješit će se u skladu s ovim Pravilnikom.
(11) Ovlaštenje ispitivač, izdano prije stupanja na snagu ovoga Pravilnika valjana su do datuma isteka valjanosti.
Dodaci
Članak 91.
(1) Dodaci 1., 2., 3. i 4. tiskani su uz ovaj Pravilnik i čine njegov sastavni dio.
(2) Dodaci iz stavka 1. ovoga članka su:
a) Dodatak 1.: Sadržaj knjižice padobranskih skokova
b) Dodatak 2.: Uvjeti za stjecanje dozvole kategorije B, C i D
c) Dodatak 3.: Uvjeti za odobrenje ispitivač
d) Dodatak 4.: Obrazac dozvole padobranca.
Stupanje na snagu
Članak 92.
(1) Ovaj Pravilnik stupa na snagu osmoga dana od dana objave u »Narodnim novinama«.
(2) Stupanjem na snagu ovoga Pravilnika prestaje važiti Pravilnik o padobranstvu (»Narodne novine«, broj 110/14).
Klasa: 011-01/15-01/88
Urbroj: 530-06-1-1-15-2
Zagreb, 5. lipnja 2015.
Ministar pomorstva, prometa i infrastrukture dr. sc. Siniša Hajdaš Dončić, v. r.
DODATAK 1.
SADRŽAJ KNJIŽICE PADOBRANSKIH SKOKOVA
(1) Knjižica padobranskih skokova mora sadržavati najmanje sljedeće podatke za svaki skok padobranom:
a) redni broj skoka,
b) datum izvršenja skoka,
c) mjesto izvršenja skoka,
d) visina izvršenja skoka,
e) tip padobrana,
f) tip zrakoplova iz kojeg se izvode padobranski skokovi,
g) zadrška (vrijeme slobodnog pada), i
h) napomene i ovjera.
(2) U knjižicu padobranskih skokova ne upisuje se vrijeme provedeno u zračnom tunelu.
(3) Stranice knjižice padobranskih skokova moraju biti numerirane.
DODATAK 2.
UVJETI ZA STJECANJE DOZVOLE KATEGORIJE B, C I D
Tablica 1.
DOZVOLA KATEGORIJE B KATEGORIJE C KATEGORIJE D UVJETI 1. posjedovati dozvolu kategorije A, 2. ostvariti 50 skokova padobranom na slobodno, 3. ostvariti 30 minuta slobodnog pada, i 4. ostvariti 10 skupnih likovnih skokova slobodnom padu (FS) u skupini od četiri ili više padobranaca, ili izvesti komplet figura za najviše 20 sekundi, ili demonstrirati osnovne elemente slobodnog stila (FF) u slobodnom padu. 1. posjedovati dozvolu kategorije B, 2. ostvariti 200 skokova padobranom na slobodno, 3. ostvariti 60 minuta slobodnog pada, i 4. ostvariti 20 skupnih likovnih skokova u slobodnom padu (FS) u skupini od četiri ili više padobranaca, ili izvesti komplet figura za najviše 16 sekundi, ili demonstrirati napredne elemente slobodnog stila (FF) u slobodnom padu. 1. posjedovati dozvolu kategorije C, 2. ostvariti 500 skokova padobranom na slobodno, i 3. ostvariti 180 minuta slobodnog pada.
DODATAK 3.
UVJETI ZA ODOBRENJE ISPITIVAČ
Tablica 2.
Ispitivač Stjecanje dozvole padobranca klasičnom metodom osposobljavanja i ovlaštenja nastavnik padobranstva Stjecanje dozvole padobranca AFF metodom osposobljavanja i AFF nastavnika padobranstva Ovlaštenje tandem pilot i nastavnik tandem pilota Ovlaštenje stariji paker padobrana Ovlaštenje glavni paker padobrana Uvjeti 1. valjano ovlaštenje nastavnik padobranstva najmanje 4 godine, i 2. dostaviti potvrdu organizacije za osposobljavanje da je nadzirao najmanje 150 skokova učenika padobranaca u ulozi nastavnika padobranstva. 1. valjano ovlaštenje AFF nastavnik padobranstva najmanje 4 godine, i 2. najmanje 150 AFF skokova osposobljavanja učenika za stjecanje dozvole padobranca. 1. valjano ovlaštenje nastavnik tandem pilota najmanje 4 godine, i 2. valjana potvrda o osposobljenosti za ispitivača tandem pilota izdanu od strane proizvođača tandem padobrana za tip padobrana za koji traži ovlaštenje. 1. valjano ovlaštenje stariji paker padobrana najmanje 2 godine, i 2. ostvariti pakiranje najmanje 50 rezervnih ili padobrana za spašavanje. 1. valjano ovlaštenje glavni paker padobrana najmanje 2 godine, 2. obaviti najmanje 40 tehničkih pregleda padobrana i 3. obaviti pakiranje najmanje 100 rezervnih ili padobrana za spašavanje.
DODATAK 4.
OBRAZAC DOZVOLE PADOBRANCA



