 pristupanje Programu izobrazbe fizička osoba obavezna je priložiti dokaze o ispunjavanju uvjeta iz članka 6. podstavka 1. ovoga Pravilnika.
Dokazi
Članak 27.
Fizička osoba koja podnosi zahtjev za pristupanje Programu izobrazbe dužna je zahtjevu priložiti sljedeće isprave:
1. presliku svjedodžbe ili diplome;
2. presliku potvrde Hrvatskog zavoda za mirovinsko osiguranje o radno-pravnom statusu i stažu ili elektronski zapis o radno-pravnom statusu (elektronički zapis o podacima evidentiranim u matičnoj evidenciji HZMO) ili potvrdu poslodavca o radnom iskustvu u struci;
3. opis radnog iskustva na poslovima u struci.
Svrha Programa izobrazbe
Članak 28.
Certificirani instalateri nakon uspješno završenog Programa izobrazbe moraju:
1. ugrađivati dizalice topline i plitke geotermalne sustave prema pravilima struke, sukladno zakonima i propisima iz područja energetske učinkovitosti i zaštite okoliša;
2. razumjeti fizikalna načela rada dizalice topline, uključujući krug radne tvari; veze između temperaturnih spremnika i učinkovitosti sustava, razumijevanje nazivnog faktora grijanja i sezonskog faktora grijanja;
3. poznavati norme za dizalice topline i poznavati odgovarajuće nacionalno zakonodavstvo;
4. biti upoznati s tržišnim položajem dizalica topline;
5. biti informirani o geotermalnim resursima, temperaturnim izvorima, toplinskim svojstvima tla i stijena, geologiji tla;
6. biti osposobljeni da prema glavnom ili izvedbenom projektu, pravilima struke i uputama proizvođača izvedu instalaciju;
7. rukovati alatima za rezanje i spajanje različitih vrsta cijevi te provjeravati propusnost instalacija;
8. imati osnovna znanja o načinima izvedbe dizalica topline i spajanja s drugim izvorima, priključenju spremnika za zagrijavanje potrošne tople vode i akumulaciju, te hidrauličko uravnoteženje sustava;
9. koristiti zaštitnu opremu i zaštitna sredstva pri montaži dizalica topline sukladno propisima.
Uvjerenje o uspješno završenom Programu izobrazbe
Članak 29.
Uvjerenje o uspješno završenom Programu izobrazbe za fizičku osobu obvezno sadrži:
1. ime i prezime;
2. osobni identifikacijski broj;
3. naziv Programa izobrazbe;
4. datum pohađanja Programa izobrazbe;
5. datum polaganja provjere znanja;
6. naziv i osobni identifikacijski broj Nositelja Programa osposobljavanja koji je proveo Program izobrazbe i/ili provjeru znanja;
7. adresa sjedišta Nositelja Programa osposobljavanja;
8. ime i prezime, potpis odgovorne osobe Nositelja Programa osposobljavanja i njegov pečat;
9. naziv Pravilnika i broj i datum Narodnih novina u kojima je objavljen Pravilnik temeljem kojega se provodi Program izobrazbe i provjera znanja;
10. broj uvjerenja, datum i mjesto izdavanja uvjerenja.
Provjera znanja
Članak 30.
(1) Provjeru znanja fizičkih osoba koje ispunjavaju uvjete propisane ovim Pravilnikom provodi Nositelj Programa osposobljavanja putem Ispitnog povjerenstva.
(2) Nositelj Programa osposobljavanja dužan je omogućiti izlazak na provjeru znanja osobama koje su završile Program izobrazbe u roku od 14 dana nakon završetka Programa izobrazbe. Nositelj Programa osposobljavanja dužan je osigurati provjere znanja najmanje dva puta godišnje.
(3) Ispitno povjerenstvo se sastoji od tri člana: predsjednika povjerenstva izabranog iz kadra stručnih osoba koje vode teorijski dio izobrazbe i provjere znanja, člana povjerenstva izabranog iz kadra stručnih osoba koje vode teorijski dio izobrazbe i provjere znanja i člana povjerenstva izabranog iz kadra stručnih osoba koje vode praktični dio izobrazbe i provjere znanja.
(4) Provjeri znanja mogu pristupiti osobe koje ispunjavaju propisane uvjete stručne spreme i radnog iskustva, a koje su završile Program izobrazbe prema ovome Pravilniku. Provjeri znanja osoba može pristupiti najkasnije šest mjeseci nakon završetka Programa izobrazbe.
(5) Provjera znanja obuhvaća teoretski i praktični dio. Teoretski dio provjere znanja odnosi se na pismenu provjeru stečenih stručno – teorijskih znanja potrebnih za samostalno obavljanje poslova i 