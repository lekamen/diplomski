120 02.11.2015 Pravilnik o obrascima za prikupljanje humanitarne pomoći
MINISTARSTVO SOCIJALNE POLITIKE I MLADIH
2281
Na temelju članka 15. stavka 5., članka 16. stavka 2., članka 18. stavka 6., članka 21. stavka 4. i članka 48. stavka 3. Zakona o humanitarnoj pomoći (»Narodne novine«, broj 102/15), potpredsjednica Vlade Republike Hrvatske i ministrica socijalne politike i mladih, donosi
PRAVILNIK
O OBRASCIMA ZA PRIKUPLJANJE HUMANITARNE POMOĆI
I. TEMELJNE ODREDBE
Članak 1.
Ovim Pravilnikom propisuje se sadržaj i oblik obrasca za podnošenje zahtjeva za izdavanje rješenja kojim se odobrava stalno prikupljanje i pružanje humanitarne pomoći, sadržaj i oblik obrasca programa rada pravne osobe koja podnosi zahtjev za izdavanje rješenja kojim se odobrava stalno prikupljanje i pružanje humanitarne pomoći, sadržaj i oblik obrasca za podnošenje izvješća o provedbi trogodišnjeg programa rada pravne osobe, sadržaj i oblik obrasca izvješća o stalnom prikupljanju i pružanju humanitarne pomoći, sadržaj i oblik obrasca za podnošenje zahtjeva za izdavanje rješenja o odobrenju provođenja humanitarne akcije, obrasci Plana provođenja humanitarne akcije i Plana korištenja prikupljene humanitarne pomoći, te obrasci Izvješća o provedenoj humanitarnoj akciji.
II. STALNO PRIKUPLJANJE I PRUŽANJE HUMANITARNE POMOĆI OD STRANE NEPROFITNIH PRAVNIH OSOBA
Članak 2.
Zahtjev za izdavanje rješenja kojim se odobrava stalno prikupljanje i pružanje humanitarne pomoći (u daljnjem tekstu: Zahtjev) podnosi se na Obrascu broj 1. koji čini sastavni dio ovoga Pravilnika.
Obrazac broj 1. sadrži opće podatke o podnositelju Zahtjeva, podatke o iskustvu podnositelja Zahtjeva u prikupljanju i pružanju humanitarne pomoći te podatke o svrsi prikupljanja humanitarne pomoći.
Obrazac broj 1. popunjava se u jednom primjerku.
Članak 3.
Neprofitne pravne osobe dužne su uz Zahtjev iz članka 2. ovoga Pravilnika nadležnom uredu državne uprave u županiji, odnosno nadležnom uredu Grada Zagreba (u daljnjem tekstu: nadležni ured) dostaviti i program rada koji se odnosi na naredne tri godine od dana podnošenja zahtjeva (u daljnjem tekstu: Program) na Obrascu broj 2. koji čini sastavni dio ovoga Pravilnika.
Obrazac broj 2. sadrži podatke o planiranim aktivnostima, ciljanoj skupini korisnika, načinu prikupljanja i pružanja humanitarne pomoći, zemljopisnom području prikupljanja i pružanja humanitarne pomoći, potrebnim resursima za provedbu planiranih aktivnosti te kriterijima raspodjele humanitarne pomoći.
Obrazac broj 2. popunjava se u dva primjerka, od kojih jedan zadržava pravna osoba, a drugi se dostavlja nadležnom uredu.
Članak 4.
Neprofitne pravne osobe kojima je izdano rješenje kojim se odobrava stalno prikupljanje i pružanje humanitarne pomoći dužne su nadležnom uredu dostaviti Izvješće o provedbi programa rada (u daljnjem tekstu: Izvješće o provedbi programa), na Obrascu broj 3. koji čini sastavni dio ovoga Pravilnika.
Obrazac broj 3. sadrži podatke o provedbi trogodišnjeg programa (godina provedbe, planirane aktivnostima, provedba aktivnosti, obuhvaćena skupina korisnika, korišteni resursi u provedbi aktivnosti i kriterijima raspodjele humanitarne pomoći) te podatke o odstupanju od provedbe planiranih aktivnosti u trogodišnjem programu rada (godina provedbe, popis neprovedenih planiranih aktivnosti i razlozi za neprovođenje aktivnosti).
Obrazac broj 3. popunjava se u dva primjerka, od kojih jedan zadržava pravna osoba, a drugi se dostavlja nadležnom uredu.
Članak 5.
Neprofitne pravne osobe kojima je izdano rješenje kojim se odobrava stalno prikupljanje i pružanje humanitarne pomoći obvezne su voditi evidenciju o ukupno prikupljenoj humanitarnoj pomoći i nadležnom uredu dostavljati izvješća o stalnom prikupljanju i pružanju humanitarne pomoći na Obrascu broj 4. koji čini sastavni dio ovoga Pravilnika.
Obrazac broj 4. sadrži opće podatke o podnositelju izvješća i podatke o prikupljenoj i pruženoj humanitarnoj pomoći.
Obrazac broj 4. popunjava se u dva primjerka od kojih jedan zadržava 