 Odjel sudjeluje u pripremi i ažuriranju internih procedura koje se odnose na djelokrug rada Odjela.«.
Članak 6.
Naslov iznad članka 38.a i članak 38.a mijenjaju se i glase:
»5.1.2.2. Odjel za kontrolu kvalitete postupka vrednovanja projekata EU
Članak 38.a
Odjel za kontrolu kvalitete postupka vrednovanja projekata EU obavlja sve poslove vezano uz kontrolu dokumentacije te kontrolu usklađenosti postupka provjere prihvatljivosti i postupka kvalitativne procjene projektnih prijava s propisanom metodologijom za projektne prijave koje se financiraju sredstvima iz ESI fondova u području poduzetništva i obrta, a u cilju potpune primjene načela jednakog tretmana i proporcionalnosti te općeg načela dobrog financijskog upravljanja. Odjel obavlja poslove koji se odnose na dostavu pojašnjenja prijavitelju o donesenoj odluci nakon završene svake pojedine faze postupka vrednovanja te priprema podloge za odgovore na prigovore prijavitelja. Odjel surađuje s ostalim Službama u Sektoru radi provođenja kontrole kvalitete postupka vrednovanja projektnih prijava sukladno primjenjivim propisima i pravilima pojedinog poziva na dostavu projektnih prijava. Odjel po potrebi surađuje i s drugim institucijama unutar sustava upravljanja ESI fondovima u Republici Hrvatskoj. Odjel priprema izvješća vezana za iznose državnih potpora i potpora malih vrijednosti koje su dodijeljene pojedinom poduzetniku iz djelokruga Sektora. Odjel sudjeluje u pripremi i ažuriranju internih procedura koje se odnose na djelokrug rada Odjela.«.
Članak 7.
Naslov iznad članka 38.b i članak 38.b mijenjaju se i glase:
»5.1.3. Služba za unapređenje sustava i ugovaranje projekata EU
Članak 38.b
Služba za unapređenje sustava i ugovaranje projekata EU obavlja stručne, administrativne i upravno-pravne poslove koji se odnose na suradnju i koordinaciju rada s ostalim stručnim tijelima vezanima za provedbu i praćenje projekata za malo gospodarstvo. Služba priprema Ugovore o dodjeli bespovratnih sredstava za projekte sufinancirane iz ESI fondova koji su u nadležnosti PT1 i drugu relevantnu dokumentaciju za provedbu projekata namijenjenih malom i srednjem poduzetništvu. Zadužena je za pripremu dokumentacije vezano uz revizije sustava upravljanja i provedbe ESI fondova, unutarnje i vanjske revizije te potvrđuje i prati rezultate revizija; uspostavu, održavanje i nadogradnju odgovarajućeg sustava pohrane dokumentacije, izvještavanja i informiranja; priprema priručnik o internim procedurama za provedbu delegiranih funkcija sukladno smjernicama – priručnike o postupanju ustrojstvenih jedinica Posredničkog tijela razine 1; priprema strategiju organizacijskog razvoja; čuva dokumente i evidencije o provedbi funkcija radi osiguravanja odgovarajućeg revizijskog traga; priprema analize radne opterećenosti te druge analize kojima se utvrđuju potrebe za ljudskim i materijalnim resursima PT1. Služba provodi redovne analize rizika za PT1; vodi registar rizika, priprema Akcijske planove za ublažavanje rizika, izrađuje Godišnju procjenu rizika svih aktivnosti PT1 i podnosi Godišnje izvješće o procjeni rizika. Služba ukazuje na postojanje nedostataka i potrebu poduzimanja mjera radi uklanjanja nedostataka te prema potrebi predlaže pokretanje postupaka za otklanjanje nepravilnosti. Služba obavlja poslove koji se odnose na korištenje sredstava tehničke pomoći, uključujući: pripremu plana korištenja sredstava; razradu uvjeta za korištenje sredstava te kontrolira, prati i izvještava o korištenju sredstava u pogledu ostvarenja fizičkih i financijskih pokazatelja koja se odnosi na korištenje tehničke pomoći; obavlja poslove vezano uz koordinaciju korištenja sredstava tehničke pomoći namijenjenih jačanju kapaciteta PT1.«.
Članak 8.
Iza članka 38.b dodaju se naslovi iznad članaka i članci 38.c, 38.d, 38.e i 38.f koji glase:
»5.1.4. Služba za provedbu projekata EU
Članak 38.c
Služba za provedbu projekata EU obavlja sve poslove vezane uz praćenja napretka provedbe projekata iz ESI fondova namijenjenih poduzetništvu i 