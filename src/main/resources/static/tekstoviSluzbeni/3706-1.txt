 FONDA
Članak 4.
(1) Drugi izvještaji mirovinskog fonda uz godišnje i tromjesečne izvještaje su:
– izvještaj o realiziranim dobicima (gubicima) mirovinskog fonda,
– izvještaj o nerealiziranim dobicima (gubicima) mirovinskog fonda,
– statistička izvješća.
(2) Mirovinsko društvo dužno je za mirovinski fond kojim upravlja sastaviti izvještaje iz stavka 1. ovoga članka uz godišnje izvještaje i tromjesečne izvještaje mirovinskog fonda sukladno strukturi i sadržaju koji su definirani u Prilogu 3. i 4. ovoga Pravilnika.
(3) Statistička izvješća iz stavka 1. alineje 3. ovog članka su izvješća o radu mirovinskog fonda čiji sadržaj, oblik i rokove dostave, ovisno o potrebi istraživanja/analize sustava nebankarskih financijskih usluga, izvještavanja javnosti i korisnika usluga te razmjene informacija s drugim nadzornim tijelima i/ili institucijama nadležnim za statistiku, kreira Agencija.
(4) Iznimno od stavka 3. ovog članka, Agencija ne dovodeći u pitanje načela nadležnosti, tajnosti i zaštitite podataka, može prihvatiti statističke upitnike odnosno način prikupljanja podataka kreirane od strane drugih nadzornih tijela i/ili institucija nadležnih za statistiku.
(5) Izvješća iz stavka 4. ovog članka mirovinsko društvo dužno je sastavljati i dostavljati na način i u rokovima prema zahtjevu Agencije.
ROKOVI I NAČIN DOSTAVE
Članak 5.
(1) Rok za dostavu tromjesečnih izvještaja mirovinskog fonda za razdoblja tijekom poslovne godine za:
– tromjesečno razdoblje sa stanjem na dan 31. ožujka tekuće godine je 30. travnja tekuće godine,
– šestomjesečno razdoblje sa stanjem na dan 30. lipnja tekuće godine je 31. srpnja tekuće godine,
– devetomjesečno razdoblje sa stanjem na dan 30. rujna tekuće godine je 31. listopada tekuće godine.
(2) Rok za dostavu revidiranih godišnjih izvještaja mirovinskog fonda sa stanjem na dan 31. prosinca je 30. travnja sljedeće godine.
Članak 6.
Mirovinsko društvo dužno je za mirovinski fond kojim upravlja sastaviti izvještaje iz članka 4. stavka 1. ovoga Pravilnika u rokovima istovjetnim rokovima iz članka 5. stavka 1. i 2. ovoga Pravilnika.
Članak 7.
(1) Mirovinsko društvo dužno je za mirovinski fond kojim upravlja dostaviti Agenciji izvještaje iz članka 3. stavak 2. i 4. i članka 4. stavka 1. ovoga Pravilnika u elektroničkom obliku potpisane naprednim elektroničkim potpisom u skladu s tehničkom uputom Agencije.
(2) Smatra se da je mirovinsko društvo dostavilo izvještaje iz stavka 1. ovog članka u trenutku kada je izvještaj prihvaćen na poslužitelju Agencije za zaprimanje izvještaja.
(3) U opravdanim slučajevima nemogućnosti dostave na način propisan stavkom 1. ovog članka, mirovinsko društvo dužno je izvještaje iz članka 3. stavka 2. i članka 4. stavka 1. dostaviti u pisanom obliku, neposredno ili poštom u svrhu pravodobnog izvješćivanja. Mirovinsko društvo dužno je dostaviti izvještaje na način propisan stavkom 1. ovog članka čim prestanu razlozi nemogućnosti dostave, a najkasnije u roku od 8 dana od isteka roka za dostavu izvještaja.
(4) Mirovinsko društvo dužno je za mirovinski fond kojim upravlja izvještaje iz članka 3. stavak 4. ovoga Pravilnika dostaviti i u pisanom obliku zajedno s izvješćem ovlaštenog revizora o obavljenoj reviziji godišnjih izvještaja i godišnjim izvješćem.
(5) Mirovinsko društvo dužno je postupiti po članku 148. stavku 3. Zakona u roku 15 dana od dana primitka zahtjeva.
OBJAVA GODIŠNJIH I TROMJESEČNIH IZVJEŠTAJA
Članak 8.
(1) Mirovinsko društvo dužno je objaviti revidirane godišnje i tromjesečne izvještaje mirovinskog fonda kojim upravlja na svojim mrežnim stranicama u rokovima istovjetnim rokovima iz članka 5. ovoga Pravilnika.
(2) Mirovinsko društvo dužno je na svojim mrežnim stranicama imati objavljene izvještaje iz stavka 1. ovog članka najmanje za zadnjih 5 poslovnih godina ili od početka osnivanja mirovinskog fonda ako fond posluje kraće od 5 godina.
PRIJELAZNE I ZAVRŠNE ODREDBE
Članak 9.
Ovaj Pravilnik stupa na snagu osmoga dana od dana objave u Narodnim novinama, a prvi put se