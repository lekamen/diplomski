93 28.08.2015 Odluka o pokretanju postupka za ostvarivanjem članstva Republike Hrvatske u Inter-američkoj investicijskoj korporaciji
VLADA REPUBLIKE HRVATSKE
1795
Na temelju članka 8. Zakona o prihvaćanju članstva Republike Hrvatske u Inter-američkoj banci za razvoj (»Narodne novine«, broj 94/93) i članka 31. stavka 2. Zakona o Vladi Republike Hrvatske (»Narodne novine«, br. 150/2011 i 119/2014), Vlada Republike Hrvatske je na sjednici 26. kolovoza 2015. godine donijela
ODLUKU
O POKRETANJU POSTUPKA ZA OSTVARIVANJEM ČLANSTVA REPUBLIKE HRVATSKE U INTER- -AMERIČKOJ INVESTICIJSKOJ KORPORACIJI
I.
Prihvaća se pokretanje postupka za ostvarivanjem članstva Republike Hrvatske u Inter-američkoj investicijskoj korporaciji.
II.
Ovlašćuje se guverner Republike Hrvatske u Inter-američkoj banci za razvoj i ministar financija da, u ime Republike Hrvatske, uputi pismo Inter-američkoj investicijskoj korporaciji kojim se izražava namjera Republike Hrvatske da postane članica Inter-američke investicijske korporacije.
III.
Zadužuje se Ministarstvo financija za koordinaciju svih radnji i iniciranje postupaka koje je potrebno provesti za ostvarivanje članstva iz točke I. ove Odluke.
IV.
Ministarstvo financija određuje se kao tijelo nadležno za komunikaciju i suradnju s Inter-američkom investicijskom korporacijom.
V.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/15-04/344 Urbroj: 50301-05/16-15-2 Zagreb, 26. kolovoza 2015.
Predsjednik Zoran Milanović, v. r.
