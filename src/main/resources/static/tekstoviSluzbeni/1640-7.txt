 koji nisu namijenjeni prehrani ljudi (u daljnjem tekstu: nusproizvodi).
(2) Prvi pregled odstrijeljene divljači obavlja educirana osoba za prvi pregled odstrijeljene divljači u skladu s Prilogom III. Odjeljkom IV. Poglavljima II. i III. Uredbe 853/2004.
(3) Post mortem pregled mesa odstrijeljene divljači namijenjenog krajnjem potrošaču ili za lokalne maloprodajne objekte koji opskrbljuju krajnjeg potrošača/ugostiteljske objekte, obavlja službena osoba u skladu s Uredbom (EZ) br. 854/2004 Europskog parlamenta i Vijeća od 29. travnja 2004. o utvrđivanju posebnih pravila organizacije službenih kontrola proizvoda životinjskog podrijetla namijenjenih prehrani ljudi (SL L 139, 30. 4. 2004., kako je posljednji put izmijenjena i dopunjena Uredbom Komisije (EU) br. 219/2014.
(4) Meso odstrijeljene divljači u sabiralištima odstrijeljene divljači namijenjeno krajnjem potrošaču ili za lokalne maloprodajne objekte koji opskrbljuju krajnjeg potrošača/ugostiteljske objekte ne označava se oznakom zdravstvene ispravnosti.
(5) Količina mesa divljači koja se stavlja na tržište na način iz stavka 4. ovoga članka može iznositi najviše 30% godišnjeg propisa izlučenja prema važećoj lovnogospodarskoj osnovi lovišta.
(6) Meso odstrijeljene divljači podrijetlom iz sabirališta odstrijeljene divljači namijenjeno krajnjem potrošaču ili za maloprodajne objekte koji opskrbljuju krajnjeg potrošača/ugostiteljske objekte može se stavljati na tržište samo na području Republike Hrvatske.
(7) Meso odstrijeljene divljači namijenjeno krajnjem potrošaču ili lokalnim maloprodajnim objektima koji opskrbljuju krajnjeg potrošača/ugostiteljske objekte mora pratiti dokumentacija o sljedivosti koja sadržava najmanje sljedeće podatke:
1. broj i naziv lovišta iz kojega divljač potječe
2. ime i adresu krajnjeg potrošača ili naziv i adresu maloprodajnog objekta
3. broj evidencijske markice za obilježavanje krupne divljači
4. datum odstrela i isporuke/otpreme
5. vrstu divljači i ukupnu količinu isporučenih/otpremljenih trupova i/ili mesa
6. redni broj službene evidencije na liniji klanja (Knjiga 2).
(8) Ako se meso iz sabirališta odstrijeljene divljači otprema u odobreni objekt post mortem pregled se obavlja u odobrenom objektu.
(9) Subjekt u poslovanju s hranom koji posluje u objektu iz stavka 1. ovoga članka mora voditi i čuvati dokumentaciju i evidencije sukladno posebnom propisu o uspostavi sustava temeljenih na načelima HACCP sustava te evidencije o:
1. provedenim pregledima divljači
2. provedenim mjerama vezanim za propise o zdravlju životinja
3. sljedivosti koja mora sadržavati najmanje sljedeće podatke:
– broj i naziv lovišta iz kojega divljač potječe
– ime i adresu krajnjeg potrošača ili naziv i adresu maloprodajnog objekta
– broj evidencijske markice za obilježavanje krupne divljači
– datum odstrela i isporuke/otpreme
– ukupnu količinu isporučenih/otpremljenih trupova i/ili mesa
– ime i broj iskaznice osobe ovlaštene za prvi pregled odstrijeljene divljači koja je obavila prvi pregled.
Objekti za klanje peradi i lagomorfa na gospodarstvu podrijetla
Članak 24.
(1) Objekt za klanje peradi i lagomorfa na gospodarstvu podrijetla mora udovoljavati odredbama Priloga II. Poglavlja I. Uredbe (EZ) br. 852/2004 te imati najmanje:
1. prostoriju za obavljanje omamljivanja, klanja, čerupanja/skidanja kože, evisceriranja u kojoj je osigurana vremenska odvojenost između pojedinih radnji na način da se spriječi kontaminacija hrane
2. rashladnu komoru ili uređaj za hlađenje odgovarajućeg kapaciteta
3. sudoper s toplom i hladnom pitkom vodom.
(2) Trupovi zaklanih životinja moraju se držati na temperaturi ne višoj od 4°C.
(3) Perad i lagomorfi iz članka 1. ovoga Pravilnika moraju se klati sukladno posebnim propisima o dobrobit životinja pri klanju.
(4) Nusproizvodi se moraju zbrinjavati sukladno posebnim propisima.
(5) Trupovi zaklanih životinja koji potječu iz objekta za klanje peradi i lagomorfa na gospodarstvu podrijetla moraju biti označeni evidencijskim brojem na pakiranju i mogu