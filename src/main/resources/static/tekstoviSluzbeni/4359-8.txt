na stvarnoj visini od 330 ft AGL (100 m) do 3300 ft AGL/QNH (1000 m)
– let na srednjim visinama – na visini od 3300 ft AGL/QNH (1000 m) do FL285
– let na velikim visinama – na visini od FL285 do FL460
– let na vrlo velikim visinama – na visini iznad FL460.
Let prema broju vojnih zrakoplova
Članak 46.
(1) Prema broju vojnih zrakoplova koji istodobno provode letačku zadaću let može biti pojedinačni i grupni.
(2) Pojedinačni let je let u kojem letačku zadaću vojni zrakoplov provodi pojedinačno.
(3) Grupni let je let dva ili više vojnih zrakoplova u grupi koji su u međusobnoj vizualnoj ili radarskoj vezi i pod zapovijedanjem vođe grupe.
VI. METEOROLOŠKI UVJETI
Meteorološki uvjeti za letenje
Članak 47.
(1) Prema stupnju utjecaja vremenskih prilika na provedbu leta, meteorološki uvjeti dijele se na vizualne meteorološke uvjete, instrumentalne meteorološke uvjete i nepovoljne meteorološke uvjete.
(2) Vizualni meteorološki uvjeti za letenje su meteorološki uvjeti u kojima su vidljivost, odstojanje od oblaka i baza oblaka jednaki ili veći od utvrđenih minimuma za vizualno letenje.
(3) Instrumentalni meteorološki uvjeti su meteorološki uvjeti u kojima su vidljivost, udaljenost od oblaka i baza oblaka manji od minimuma utvrđenih za vizualne meteorološke uvjete.
(4) Nepovoljni meteorološki uvjeti za letenje su meteorološki uvjeti u kojima je letenje zabranjeno.
Nepovoljni meteorološki uvjeti
Članak 48.
(1) Nepovoljni meteorološki uvjeti za uzlijetanje i slijetanje su:
– oluja praćena jakim vjetrom, tučom ili ledenom kišom
– magla, sumaglica i padaline zbog kojih je vidljivost ispod propisanog meteorološkog minimuma za aerodrom, vojni zrakoplov ili posadu
– niski oblaci s bazom ispod propisanog meteorološkog minimuma za aerodrom, vojni zrakoplov ili posadu
– prizemni vjetar čija je brzina i/ili smjer veća od propisane za određeni tip vojnog zrakoplova ili posade
– poledica ili snježni pokrivač na uzletno-sletnoj stazi čija je visina iznad dopuštene za određeni tip vojnog zrakoplova
– stanje vodene površine prigodom kojih je visina i vrsta valova veća od propisane za određeni tip zrakoplova koji slijeće na vodu ili posade.
(2) Nepovoljni meteorološki uvjeti za let na ruti su:
– olujna zona koja se ne može obići ili nadletjeti minimalno 1500 ft (500 m) iznad
– zaleđivanje zrakoplova koje se ne može ukloniti s pomoću uređaja za razleđivanje na vojnom zrakoplovu
– zaleđivanje vojnog zrakoplova koji nije opremljen uređajem za razleđivanje
– turbulencija zraka koja ugrožava sigurnost letenja
– vulkanski pepeo.
Meteorološki minimum za uzlijetanje i slijetanje
Članak 49.
(1) Radi povećanja sigurnosti letenja propisuju se meteorološki minimumi za vojni zrakoplov, aerodrom i posadu.
(2) Meteorološki minimum za vojni zrakoplov su minimalne vrijednosti baze oblaka, vidljivosti orijentira i maksimalne brzina vjetra (za hidro zrakoplov i stanje vodene površine), prigodom kojih letačko-tehničke značajke vojnog zrakoplova i njegove opreme, uz potporu odgovarajuće opreme na aerodromu, omogućuju sigurno uzlijetanje i slijetanje.
(3) Meteorološki minimum za vojni zrakoplov određuje se Priručnikom za uporabu određenog tipa vojnog zrakoplova.
(4) Meteorološki minimum za vojni aerodrom su minimalne vrijednosti baze oblaka i vidljivosti orijentira prigodom kojih je, ovisno o reljefu zemljišta, umjetnim preprekama i odgovarajućoj opremi aerodroma, moguće sigurno uzlijetanje i slijetanje.
(5) Meteorološki minimum za vojni aerodrom objavljuje se na način uobičajen u zračnom prometu.
(6) Meteorološki minimum za posadu propisuje se Programom letačke obuke.
VII. NADZOR I KONTROLA
Nadzor i kontrola obavljanja poslova značajnih za sigurnost vojnog zračnog prometa
Članak 50.
(1) Sve ustrojstvene jedinice Oružanih snaga koje vojni zrakoplov ili zrakoplovni uređaj proizvode, upotrebljavaju, održavaju, obnavljaju ili popravljaju, obavljaju preinake na vojnom zrakoplovu ili zrakoplovnom uređaju, opskrbljuju zrakoplov gorivom i mazivom, obavljaju prijevoz u vojnom zračnom