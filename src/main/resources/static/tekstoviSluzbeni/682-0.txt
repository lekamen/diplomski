33 24.03.2015 Pravilnik o Tehničkom nadzornom tijelu
MINISTARSTVO POMORSTVA, PROMETA I INFRASTRUKTURE
683
Na temelju članka 20. stavka 3. Zakona o plovidbi i lukama unutarnjih voda (»Narodne novine« broj 109/07, 132/07, 51A/2013 i 152/2014), ministar pomorstva, prometa i infrastrukture donosi
PRAVILNIK
O TEHNIČKOM NADZORNOM TIJELU
Članak 1.
Ovim Pravilnikom propisuje se sastav, postupak i kriteriji imenovanja Tehničkoga nadzornog tijela te postupak i uvjeti za priznavanje klasifikacijskih društava.
Članak 2.
Ovaj Pravilnik sadrži odredbe koje su u skladu sa sljedećim aktom Europske unije:
– Direktiva Europskog parlamenta i Vijeća od 12. prosinca 2006. kojom se utvrđuju tehnički uvjeti za brodove za unutarnju plovidbu i kojom se ukida Direktiva Vijeća 82/714/EEZ (2006/87/EZ) (SL L 389, 30. 12. 2006.).
Članak 3.
U ovom Pravilniku pojedini pojmovi imaju sljedeće značenje: Svjedodžba o sposobnosti za plovidbu– svjedodžba o sposobnosti plovila za plovidbu izdana od strane Tehničkog nadzornog tijela kojom se potvrđuje da plovilo udovoljava Tehničkim pravilima za statutarnu certifikaciju plovila unutarnje plovidbe,
Tehnička pravila za statutarnu certifikaciju plovila unutarnje plovidbe (u daljnjem tekstu Tehnička pravila) – pravila koja opisuju tehničke zahtjeve za trup, strojeve, uređaje i opremu te stabilitet, nadvođe, upravljivost, smještaj i zaštitu posade i putnika i druge specifične zahtjeve za pojedine vrste plovila unutarnje plovidbe, kojima mora udovoljavati plovilo da bi mu se potvrdila sposobnost za plovidbu,
Tehnička pravila za statutarnu certifikaciju čamaca – pravila koja opisuju tehničke zahtjeve u svrhu utvrđivanja sposobnosti čamaca za plovidbu,
Tehnički pregled – pregled plovila ili dijelova plovila u svrhu utvrđivanja sukladnosti s Tehničkim pravilima i ostalim tehničkim propisima koji se odnose na plovila,
Potvrda o pregledu – dokument kojeg je izdalo Tehničko nadzorno tijelo ili priznato klasifikacijsko društvo i koji potvrđuje sukladnost plovila ili dijela plovila s Tehničkim pravilima i ostalim tehničkim propisima koji se odnose na plovila,
Pravila za klasifikaciju – pravila koja izdaje priznato klasifikacijsko društvo koja sadrže tehničke norme za projektiranje, gradnju i održavanje: konstrukcije trupa, opreme trupa, strojeva, uređaja, električne opreme i opreme za upravljanje (uključujući i automatizaciju),
Svjedodžba o klasi – dokument koji izdaje priznato klasifikacijsko društvo i koji potvrđuje sukladnost plovila ili dijela plovila Pravilima o klasi tog klasifikacijskog društva,
Certifikacija – postupak utvrđivanja sposobnosti plovila za plovidbu i pojedinu namjenu u skladu s Tehničkim pravilima i ostalim tehničkim propisima koji se odnose na plovila,
Ministarstvo – je nadležno ministarstvo za unutarnju plovidbu,
Ministar – je čelnik nadležnog ministarstva,
Komisija – je Europska komisija,
Zajednica – je Europska zajednica,
Odbor – povjerenstvo osnovano pri Komisiji u svrhu uzajamnog priznavanja nacionalnih svjedodžbi zapovjednika za prijevoz tereta i putnika unutarnjim vodnim putovima,
Država članica – je država članica Europske unije,
IACS – međunarodno udruženje klasifikacijskih društava.
Članak 4.
(1) Tehničko nadzorno tijelo nadležno je za:
– izdavanje Svjedodžbe o sposobnosti za plovidbu i Svjedodžbe o baždarenju;
– izdavanje Potvrde o pregledu čamca i Potvrde o baždarenju čamca;
– utvrđivanje sposobnosti plovila za plovidbu;
– vođenje baze podataka o plovilima i izdanim svjedodžbama;
– obavljanje tehničkog pregleda za izdavanje Svjedodžbe o sposobnosti za plovidbu i
Svjedodžbe o baždarenju plovila u skladu s Tehničkim pravilima;
– obavljanje tehničkog pregleda za izdavanje Potvrde o pregledu čamaca i Potvrde o baždarenju čamaca u skladu s Tehničkim pravilima i ostalim tehničkim propisima koji se odnose na plovila;
– oslobađanje plovila obveze obavljanja tehničkog pregleda u cijelosti ili oslobađanje obveze obavljanja tehničkog pregleda pojedinog dijela plovila kada je sukladnost plovila ili