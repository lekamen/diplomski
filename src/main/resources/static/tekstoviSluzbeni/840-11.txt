 gospodarstvu tijekom 2012. godine, zadržavanje visine i opsega prava, a koja proizlaze iz ranije utvrđenih pravnih izvora, koji su rezultat znatno povoljnijeg gospodarskog i financijskog okruženja, značilo je dodatni pritisak na daljnji rast manjka proračuna i javnog duga. Produbljivanje fiskalnih neravnoteža moglo je dovesti do dodatnog pada kreditnog rejtinga te daljnjeg porasta cijena zaduživanja države, ali i ukupnog gospodarskog sustava. To bi predstavljalo dodatan teret za ukupnu konkurentnost gospodarstva i održivost duga. Naime, u uvjetima gospodarske krize uloga države je posebno naglašena. Njezina je dužnost da različitim mjerama gospodarske politike, u skladu s gospodarskim mogućnostima, uredi razinu gospodarskih i socijalnih prava, odnosno da potiče gospodarski napredak te provodi daljnje mjere fiskalne štednje u cilju smanjenja javnog duga.
U tom se smislu nametnula nužnost preispitivanja troškova rada u javnom sektoru, odnosno u državnim i javnim službama. Da bi javna vlast u promijenjenim gospodarskim i socijalnim okolnostima djelotvorno zaštitila dobrobit pojedinca i same društvene zajednice, osiguravajući pritom ostvarenje navedenih temeljnih vrijednosti, njezina ustavna ovlast i dužnost je da prilagodi normativno uređenje tim novim prilikama, što uključuje nužno i redefiniranje određenih prava.
Na području rada u državnim i javnim službama primjenjivao se niz kolektivnih ugovora, čija je razina prava bila rezultat boljeg gospodarskog stanja, rasta plaća i drugih materijalnih prava, a koje je u vrijeme recesije i nužnih mjera štednje nemoguće u potpunosti poštivati.
Zbog održanja fiskalne stabilnosti troškova zaposlenih u državnim i javnim službama, uočeni su problemi nedostatka sredstava za poštivanje ugovorenih materijalnih prava. Njih je bilo moguće riješiti ili na način da se privremeno ograniče neka od tih ugovorenih prava ili da se ukupni troškovi zaposlenih smanje smanjivanjem broja zaposlenih. Stoga je, zbog održavanja fiskalne održivosti sustava državnih i javnih službi, a s ciljem omogućavanja održanja postojeće razine zaposlenosti, bilo potrebno smanjiti ukupna sredstva troškova rada.
Uvažavajući činjenicu da se materijalna prava zaposlenih u državnim i javnim službama financiranju u pravilu od istovjetnih javnih i fiskalnih prihoda, nužno je ujednačiti opseg i visinu njihovih prava.
Nadalje, s obzirom na to da je zajedničko opredjeljenje svih socijalnih partnera primarno bilo usmjereno na očuvanje radnih mjesta i održanje razine zaposlenosti, rješenje za postizanje fiskalne održivosti pokušalo se pronaći otvaranjem pregovora o izmjenama postojećih kolektivnih ugovora, s ciljem da se privremenim umanjenjem ili suspenzijom pojedinih materijalnih prava, ostvare potrebne uštede. Tako se postupak pregovora sa sindikatima državnih službenika i namještenika okončao potpisivanjem novog Kolektivnog ugovora za državne službenike i namještenike (Narodne novine, broj 89/2012), a njegovim Dodatkom ugovorena je neisplata prigodnih nagrada i pojedinih materijalnih prava državnih službenika i namještenika u 2012. i 2013. godini, čime je ostvaren dio potrebnih ušteda u državnom proračunu.
Pregovori o izmjeni Temeljnog kolektivnog ugovora za službenike i namještenike u javnim službama dovršeni su 4. prosinca 2012. godine. Dodatkom tom Kolektivnom ugovoru ugovoreno je da, ukoliko pojedino materijalno pravo postane utuživo temeljem granskih kolektivnih ugovora, u kojima je razina materijalnih prava radnika također ugovorena, Vlada Republike Hrvatske priznaje utuživost tih prava i drugim službenicima i namještenicima u javnim službama na koje se ti kolektivni ugovori primjenjuju. U trenutku završetka pregovora o izmjeni Temeljnog kolektivnog ugovora još uvijek su bili važeći granski kolektivni ugovori u javnim službama kojima su prava bila ugovorena (Kolektivni ugovor za znanost i visoko obrazovanje, Kolektivni ugovor za srednjoškolsko obrazovanje, Kolektivni ugovor za osnovnoškolsko obrazovanje, Kolektivni ugovor za 