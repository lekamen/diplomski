 zatraženu dokumentaciju.
Sljedeće ročište održano je 17. svibnja 2011.
Dopisom od 31. svibnja 2011. sud je požurio nadležne ordinacije opće medicine na postupanje.
Medicinska dokumentacija dostavljena je sudu 14. lipnja 2011.
Podneskom od 22. kolovoza 2011. podnositeljica se očitovala na dosadašnji tijek postupka.
Sljedeće ročište održano je 25. kolovoza 2011.
Dopisom od 19. rujna 2011. sud je ponovno požurio na postupanje nadležnu ordinaciju opće medicine.
Dopisom od 19. rujna 2011. sud je zatražio od Societe Generale – Splitske banke i Hrvatske poštanske banke dostavljanje potrebnih podataka radi nastavka postupka. Navedenom je udovoljeno podnescima od 7. listopada 2011. i 11. listopada 2011.
Ročišta su zatim održana 7. veljače 2012. i 12. ožujka 2012.
Nakon održanog ročišta 27. ožujka 2012. sud je donio presudu o odbijanju tužbenog zahtjeva.
Zahtjev za izuzeće sutkinje Maje Ivković tužiteljica je podnijela 14. svibnja 2012.
Protiv prvostupanjske presude tužiteljica je 17. svibnja 2012. podnijela žalbu.
Presudom Županijskog suda u Zadru broj: Gž-1423/12 od 16. listopada 2013. potvrđena je prvostupanjska presuda.
Protiv drugostupanjske presude tužiteljica je 12. studenoga 2013. izjavila reviziju.
Vrhovni sud Republike Hrvatske zaprimio je reviziju 17. ožujka 2014. te se postupak nastavio pod brojem Rev-686/2014.
II. PRAVO VAŽNO ZA USTAVNOSUDSKI POSTUPAK
3. Mjerodavno pravo sadržano je u članku 29. stavku 1. Ustava.
Ustavna tužba je osnovana.
4. Svoju odluku Ustavni sud obrazlaže sljedeće navedenim utvrđenjima.
4.1. DULJINA SUDSKOG POSTUPKA
Parnični postupak pokrenut je pred Općinskim sudom u Zadru 13. ožujka 2009.
Odgovor na tužbu podnositeljica je dala15. svibnja 2009.
Ustavni sud utvrđuje da u trenutku donošenja ove odluke postupak pred Vrhovnim sudom još uvijek nije okončan te da je postupak u razmatranom pravnom relevantnom razdoblju trajao ukupno šest (6) godina, jedanaest (11) mjeseci i 4 dana.
4.2. POSTUPANJE NADLEŽNIH SUDOVA
Ustavni sud utvrđuje da su tijekom pravno relevantnog razdoblja donesene dvije meritorne odluke te da se nakon podnošenja ustavne tužbe postupak vodi pred Vrhovnim sudom Republike Hrvatske.
4.3. PONAŠANJE PODNOSITELJICE USTAVNE TUŽBE (TUŽENICE U PARNIČNOM POSTUPKU)
Ustavni sud ocjenjuje da podnositeljica ustavne tužbe, kao tuženica u parničnom postupku, nije doprinijela duljini postupka.
4.4. SLOŽENOST SUDSKOG PREDMETA
Ustavni sud utvrđuje da se u konkretnom slučaju ne radi o osobito složenoj pravnoj stvari.
III. OCJENA USTAVNOG SUDA
5. Ustavni sud utvrđuje da se postupak u pravno relevantnom razdoblju vodio u trajanju od preko šest (6) godina što ne udovoljava zahtjevu suđenja u razumnom roku.
Imajući u vidu ukupnu duljinu postupka, neučinkovito postupanje sudova te okolnost da podnositeljica nije doprinijela duljini postupka, kao i činjenicu da je postupak još uvijek u tijeku, Ustavni sud utvrđuje da je dugim trajanjem sudskog postupka povrijeđeno pravo podnositeljice da zakonom ustanovljeni neovisni i nepristrani sud u razumnom roku odluči o njezinim pravima i obvezama, zajamčeno člankom 29. stavkom 1. Ustava.
Stoga je, u smislu odredbe članka 63. stavka 2. Ustavnog zakona, donijeta odluka kao pod točkama I. i II. izreke ove odluke.
6. Visinu naknade, zbog povrede ustavnog prava na donošenje odluke u razumnom roku, Ustavni sud utvrđuje uzimajući u obzir okolnosti svakog pojedinog predmeta, uz istodobno uvažavanje ukupnih gospodarskih i socijalnih prilika u Republici Hrvatskoj.
Sukladno odredbi članka 63. stavka 3. Ustavnog zakona, odlučeno je kao u točkama III. i IV. izreke ove odluke.
7. Predsjednik Vrhovnog suda Republike Hrvatske dužan je dostaviti Ustavnom sudu pisanu obavijest o datumu donošenja i otpreme odluke u roku od osam (8) dana od dana njene otpreme, a najkasnije osam (8) dana od isteka roka određenog u točki II. izreke ove odluke. Ovaj nalog temelji se na članku 31. stavcima 4. i 5. Ustavnog zakona.
8. Odluka o objavi (točka V. izreke) temelji se na odredbama članka 29. Ustavnog 