 Komunikacijski sustav ispisom slojeva OB-1-1, IS-2-1, IS-2-2
− Karta 2.3. Energetski sustav ispisom slojeva OB-1-1, IS-3-1 i IS-3-2
− Karta 2.4. Vodnogospodarski sustav ispisom slojeva OB-1-1, IS-4-1, IS-4-2, IS-4-3 i IS-4-4
− Karta 3.1. Područja posebnih vrijednosti ispisom slojeva OB-1-1, ZP-1-1, ZP-1-2, ZP-1-3 i ZP-1-4
− Karta 3.2. Područja posebnih ograničenja ispisom slojeva OB-1-1, ZP-2-1, ZP-2-2 i ZP-2-3
− Karta 3.3. Područja posebnog načina korištenja ispisom sloja slojeva OB-1-1, ZP-3-1.
(4) Kartografski prikaz Plana u analognom obliku ispisuje se u boji, na jednom ili više kartografskih listova.
(5) Kartografski prikaz Plana u analognom obliku presavija se na format A4, tako da se obrazac za ovjeru Plana (sastavnica) nalazi na naslovnoj strani.
Izvornik Plana
Članak 24.
(1) Analogni oblik Plana kojeg je donio Hrvatski sabor, ovjerava potpisom predsjednik Hrvatskog sabora, ministar nadležan za prostorno uređenje, ravnatelj Hrvatskog zavoda za prostorni razvoj i odgovorni voditelj izrade nacrta prijedloga Plana te se isti ovjerava pečatom Hrvatskog sabora, pečatom Ministarstva graditeljstva i prostornoga uređenje (u daljnjem tekstu: Ministarstvo), pečatom Hrvatskog zavoda za prostorni razvoj i pečatom voditelja izrade nacrta prijedloga Plana. Ako izrađivač Plana nije Hrvatski zavod za prostorni razvoj analogni oblik Plana kojeg je donio Hrvatski sabor, ovjerava potpisom i koordinator izrade Plana te odgovorna osoba u pravnoj osobi koja je izrađivač Plana te se isti ovjerava i pečatom te pravne osobe.
(2) Potpisi i pečati iz stavka 1. ovoga članka stavljaju se na mjestu određenom u obrascu za ovjeru izvornika Plana (sastavnici).
(3) Analogni oblik Plana ovjeren na način propisan stavcima 1. i 2. ovoga članka predstavlja izvornik Plana.
(4) Plan se ovjerava u tri primjerka izvornika.
(5) Elaborat izvornika Plana uvezuje se na način koji onemogućuje izmjenu njegovih sastavnih dijelova.
Elektronički oblik Plana
Članak 25.
(1) Po objavi odluke o donošenju Plana, a prije ispisa izvornika Plana, elektronički oblik Plana dopunjava se metapodacima o danu donošenja i danu objave odluke o donošenju Plana, nazivu, broju i godini izdavanja »Narodnih novina« u kojima je odluka objavljena i danu stupanja na snagu Plana.
(2) Elektronički oblik Plana iz stavka 1. ovoga članka učitan u informacijski sustav prostornog uređenja i verificiran u skladu s posebnim propisom ima istu pravnu snagu kao i analogni oblik Plana.
Čuvanje Plana
Članak 26.
Izvornik Plana i elektronički oblik Plana iz kojeg je ispisan izvornik Plana trajno čuva Hrvatski sabor, Ministarstvo i Hrvatski zavod za prostorni razvoj.
Ovjerena kopija izvornika Plana
Članak 27.
(1) Ministarstvo može izrađivati ovjerene kopije izvornika Plana.
(2) Kopija izvornika Plana predstavlja ispis iz elektroničkog oblika Plana iz kojeg je ispisan izvornik Plana.
(3) Kopiju izvornika Plana u pogledu istovjetnosti s izvornikom Plana, ovjerava osoba koju ovlasti ministar nadležan za prostorno uređenje.
DIO SEDMI SADRŽAJ OBRAZLOŽENJA
Obrazloženje prijedloga Plana za javnu raspravu
Članak 28.
(1) Obrazloženje prijedloga Plana za javnu raspravu sadrži:
− polazišta
− ciljeve Plana
− obrazloženje planskih rješenja
− dokumentaciju nastalu i korištenu u izradi prijedloga Plana i
− sažetak za javnost.
(2) Polazišta iz stavka 1. ovoga članka sadrže:
− odluku o izradi Plana
− osnovne podatke o prostoru
− zahtjeve javnopravnih tijela i
− stručne podloge korištene u izradi prijedloga Plana.
(3) Stavak 1. ovoga članka na odgovarajući se način odnosi i na sadržaj obrazloženja prijedloga izmjena i/ili dopuna Plana.
DIO OSMI ZAVRŠNA ODREDBA
Stupanje na snagu Pravilnika
Članak 29.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 350-01/15-01/487
Urbroj: 531-01-15-4
Zagreb, 27. listopada 2015.
Ministrica Anka Mrak-Taritaš, dipl. ing. arh., v. r.
PRILOG I.
PREGLED PROSTORNIH TEMA
PRILOG II.
SADRŽAJ NAMJENA PROSTORA
Naziv teme: D
Javna namjena državnog značaja (D)
Na