je revizija podnesena uz točno navođenje propisa koji se na njega odnose. Predmetno pitanje nije postavljeno u upitnoj formi, no zakonodavac to niti ne određuje, ali je više nego nedvojbeno određeno u čemu se isto sastoji te zašto je bitno za osiguranje jedinstvene primjene prava i ravnopravnosti svih u njegovoj primjeni.
(...)
Iz prethodno iznesenih navoda, tužiteljica smatra da zaista ne bi trebalo biti sporno o kojem se materijalno pravnom pitanju u konkretnom slučaju radi, a koje je moglo, ALI ZAKONOM NIJE PROPISANO DA MORA, biti postavljeno i u upitnoj formi ...
(...)
Isto je tako potpuno evidentno da se iz podnesene revizije jasno može iščitati da upravo o odgovoru na navedeno pitanje ovisi rješenje konkretnog spora, što isto tako ne bi smjelo biti sporno.
Uz navedeno, jasno su istaknuti svi pravni propisi koji ti pitanje rješavaju, kao i dostavljeni izvaci iz 3 presude Vrhovnog suda koje rješavaju upravo identične slučajeve na drugačiji način, a što je izrijekom naveden razlog za podnošenje izvanredne revizije sukladno članku 382. st. 2. ZPP-a.
Podnositeljica je duboko razočarana, ovakvim strogo formalističkim pristupom Vrhovnog suda, kojem je jedan od temeljnih, zakonom mu povjerenih zadataka upravo očuvanje jedinstvene primjene zakona i ravnopravnosti svih pred zakonom, a koju je zadaću Vrhovni sud u konkretnom slučaju potpuno zanemario, što će u konačnici rezultirati gubitkom prava vlasništva nad predmetnim stanom tužiteljice premda se donesene i prvostupanjska i drugostupanjska odluka protive zakonu te postojećim odlukama Vrhovnog suda koji je u svojim odlukama u identičnim slučajevima zauzeo stav da ISTO NIJE DOPUŠTENO.
(...)
Obzirom na navedenu odluku Vrhovnog suda koja nije sankcionirala prethodne povrede ustavnih prava tužiteljice, i to pozivajući se na formalne nedostatke u podnesenoj reviziji premda takvih nedostataka objektivno nema, najozbiljnije je ugroženo tužiteljičino ustavnih pravo jednakosti pred zakonom te pravo na pravično suđenje koje bi trebalo jamčiti zaštitu od arbitrarnosti u odlučivanju sudova i drugih državnih tijela, čime ju se dovodi u bitno nepovoljniji položaj od ostalih sudionika u pravnim postupcima i koja će radi toga izgubiti pravo vlasništva nad zakonito stečenom nekretninom u vrijednosti od cca 1.000.000 kuna.!!«
Podnositeljica predlaže da Ustavni sud ukine osporene odluke i predmet vrati nadležnom sudu na ponovni postupak.
IV. MJERODAVNO PRAVO
18. Člankom 382. stavkom 2. točkom 2. i stavkom 3. Zakona o parničnom postupku (»Narodne novine« broj 53/91., 91/92., 112/99., 88/01., 117/03., 88/05., 84/08., 96/08., 123/08., 5/11., 148/11., 25/13. i 89/14.; u daljnjem tekstu: ZPP) propisano je:
»1. Revizija
Članak 382.
(…)
U slučajevima u kojima je ne mogu podnijeti prema odredbi stavka 1. ovoga članka, stranke mogu podnijeti reviziju protiv drugostupanjske presude ako odluka u sporu ovisi o rješenju nekoga materijalnopravnog ili postupovnopravnog pitanja važnog za osiguranje jedinstvene primjene prava i ravnopravnosti svih u njegovoj primjeni, primjerice:
(...)
2) ako je o tom pitanju revizijski sud već zauzeo shvaćanje, ali je odluka drugostupanjskoga suda utemeljena na shvaćanju koje nije podudarno s tim shvaćanjem,
(...)
U reviziji iz stavka 2. ovoga članka stranka treba određeno naznačiti pravno pitanje zbog kojeg ju je podnijela uz određeno navođenje propisa i drugih važećih izvora prava koji se na njega odnose te izložiti razloge zbog kojih smatra da je ono važno za osiguranje jedinstvene primjene prava i ravnopravnosti svih u njegovoj primjeni.
(...)«
V. OCJENA USTAVNOG SUDA
19. S obzirom na razloge i navode istaknute u ustavnoj tužbi te činjenice i okolnosti konkretne pravne stvari, Ustavni sud utvrđuje da postoje pretpostavke za odlučivanje o biti stvari u konkretnom slučaju.
20. U ustavnoj tužbi istaknuti prigovori podnositeljice otvaraju pitanje povrede prava na pravično suđenje zajamčeno člankom 29. stavkom 1. Ustava, koji glasi:
»Članak 29.
Svatko ima pravo da ... sud pravično