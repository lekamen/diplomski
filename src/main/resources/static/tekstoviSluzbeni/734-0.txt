36 30.03.2015 Zakon o izmjeni Zakona o uskrati prava na uvećanje plaće po osnovi ostvarenih godina radnog staža
HRVATSKI SABOR
735
Na temelju članka 89. Ustava Republike Hrvatske, donosim
ODLUKU
O PROGLAŠENJU ZAKONA O IZMJENI ZAKONA O USKRATI PRAVA NA UVEĆANJE PLAĆE PO OSNOVI OSTVARENIH GODINA RADNOG STAŽA
Proglašavam Zakon o izmjeni Zakona o uskrati prava na uvećanje plaće po osnovi ostvarenih godina radnog staža, koji je Hrvatski sabor donio na sjednici 27. ožujka 2015. godine.
Klasa: 011-01/15-01/33 Urbroj: 71-05-03/1-15-2 Zagreb, 27. ožujka 2015.
Predsjednica Republike Hrvatske Kolinda Grabar-Kitarović, v. r.
ZAKON
O IZMJENI ZAKONA O USKRATI PRAVA NA UVEĆANJE PLAĆE PO OSNOVI OSTVARENIH GODINA RADNOG STAŽA
Članak 1.
U Zakonu o uskrati prava na uvećanje plaće po osnovi ostvarenih godina radnog staža (»Narodne novine«, br. 41/14. i 157/14.) u članku 2. riječi: »31. prosinca 2014.« zamjenjuju se riječima: »31. prosinca 2015.«.
Članak 2.
Na prava iz članka 1. Zakona o uskrati prava na uvećanje plaće po osnovi ostvarenih godina radnog staža (»Narodne novine«, br. 41/14. i 157/14.), ne primjenjuje se odredba članka 9. stavka 3. Zakona o radu (»Narodne novine«, br. 93/14.).
Članak 3.
Danom stupanja na snagu ovoga Zakona prestaje važiti Uredba o izmjeni Zakona o uskrati prava na uvećanje plaće po osnovi ostvarenih godina radnog staža (»Narodne novine«, br. 157/14.).
Članak 4.
Ovaj Zakon objavit će se u »Narodnim novinama«, a stupa na snagu 1. travnja 2015.
Klasa: 022-03/15-01/39 Zagreb, 27. ožujka 2015.
HRVATSKI SABOR
Predsjednik Hrvatskoga sabora Josip Leko, v. r.
