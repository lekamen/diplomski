
Odgovornost za štetu društva za upravljanje za istinitost i potpunost podataka
Članak 184.
Društvo za upravljanje odgovara prema kriteriju pretpostavljene krivnje za štetu koja nastane imateljima udjela UCITS fonda zbog:
1. izdavanja ili otkupa udjela UCITS fonda i
2. propusta otkupa udjela UCITS fonda
ako je te radnje ili propuste imatelj udjela učinio na temelju dokumenata ili obavijesti iz članka 183. stavka 1. ovoga Zakona, koji su sadržavali neistinite ili nepotpune podatke i informacije ili podatke i informacije koji dovode u zabludu ili na temelju podataka i dokumenata koje imatelju udjela proslijede osobe koje u ime i za račun društva za upravljanje obavljaju poslove nuđenja udjela UCITS fonda.
GLAVA II.
POGLAVLJE I.
Pojam prospekta UCITS fonda
Članak 185.
(1) Prospekt UCITS fonda predstavlja poziv na davanje ponude za izdavanje udjela UCITS fonda.
(2) Informacije navedene u prospektu moraju biti istinite, točne, potpune i dosljedne.
(3) Sve odredbe u prospektu moraju biti napisane jasnim, jednostavnim i ulagateljima lako razumljivim jezikom.
Članak 186.
(1) Prospektu UCITS fonda prilažu se i pravila UCITS fonda koja čine njegov sastavni dio.
(2) Iznimno od stavka 1. ovoga članka, pravila UCITS fonda ne moraju biti priložena prospektu UCITS fonda u slučaju da prospekt predviđa da će pravila UCITS fonda ulagatelju biti dostavljena na njegov zahtjev, odnosno da predviđa mjesto, u svakoj državi u kojoj se trguje udjelima UCITS fonda, gdje će pravila UCITS fonda biti dostupna na uvid.
Odobrenje prospekta u postupku izdavanja odobrenja za osnivanje i upravljanje UCITS fondom
Članak 187.
Agencija će u okviru postupka izdavanja odobrenja za osnivanje i upravljanje UCITS fondom, u skladu s člankom 243. ovoga Zakona, odobriti prospekt UCITS fonda.
POGLAVLJE II.
Obveza objave prospekta
Članak 188.
(1) Javna ponuda udjela UCITS fonda na području Republike Hrvatske dopuštena je samo ako je prije ponude u vezi s njom objavljen valjani prospekt.
(2) Objava prospekta je moguća tek nakon što prospekt bude odobren, u skladu s odredbama ovoga Zakona.
(3) Agencija ne odgovara za istinitost i potpunost informacija koje sadržava odobreni prospekt.
Objava prospekta
Članak 189.
Društvo za upravljanje dužno je nakon izdavanja odobrenja Agencije za osnivanje i upravljanje UCITS fondom, a prije početka početne ponude udjela, objaviti prospekt UCITS fonda na svojoj mrežnoj stranici.
Članak 190.
Objavljeni prospekt i promjene prospekta iz članka 184. ovoga Zakona sadržajno i oblikom moraju biti jednaki izvorniku koji je odobrila Agencija.
POGLAVLJE III.
Sadržaj prospekta UCITS fonda
Članak 191.
(1) Prospekt UCITS fonda mora sadržavati sve informacije koje su ulagatelju potrebne za donošenje informirane odluke o ulaganju koje mu je ponuđeno, a posebno o rizicima povezanim s takvim ulaganjem.
(2) Prospekt UCITS fonda mora sadržavati jasno i lako razumljivo objašnjenje profila rizičnosti UCITS fonda.
(3) Prospekt UCITS fonda mora sadržavati najmanje sljedeće podatke:
a) podatke o UCITS fondu:
1. naziv fonda, naznaku vrste fonda
2. datum osnivanja UCITS fonda te vrijeme trajanja UCITS fonda u slučaju da je osnovan na određeno vrijeme
3. mjesto gdje je moguće dobiti primjerak prospekta i pravila UCITS fonda ili dodatne informacije o UCITS fondu te polugodišnje i revidirane godišnje izvještaje
4. kratke podatke o poreznim propisima koji se primjenjuju na UCITS fond i koji su bitni za ulagatelja te pojedinosti o tome obračunavaju li se odbici iz prihoda ili kapitalne dobiti koje UCITS fond plaća ulagateljima
5. datum računovodstvenih obračuna i raspodjele prihoda ili dobiti UCITS fonda
6. podatke o revizoru i drugim pružateljima usluga UCITS fondu
7. najniži iznos novčanih sredstava koji će se prikupiti prilikom osnivanja UCITS fonda te radnje koje će se poduzeti ako se ne prikupi najniži utvrđeni iznos
8. pojedinosti o glavnim značajkama udjela UCITS fonda, a posebno:
a) priroda prava iz udjela (stvarnopravna, obveznopravna, osobna)
b) naznake mogućih