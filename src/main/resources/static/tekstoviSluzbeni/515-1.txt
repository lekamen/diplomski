 imeniku pretplatnika za svoje vlastite potrebe.
Tužitelj ističe kako je tuženik u konkretnom slučaju nepravilno primijenio članak 47. stavak 9. ZEK-a budući da navedenim stavom članka 47. zakonodavac obvezuje operatora javno dostupnih telefonskih usluga da udovolji svim opravdanim zahtjevima osoba koje obavljaju djelatnost izdavanja javnih imenika pretplatnika za dostavu podataka o pretplatnicima. Iz citiranog dijela članka 47. stavak 9. ZEK-a ne proizlazi obveza tužitelja da sve podatke koje posjeduje u svom javnom imeniku mora dostaviti Imeniku. Naime, da je zakonodavac htio postići da svi podaci koje jedan operator objavljuje u svom imeniku pretplatnika budu ujedno i podaci koje on mora obvezno proslijediti osobama koje obavljaju djelatnost izdavanja javnih imenika, tada bi izostavio termin »opravdan« budući da taj termin podrazumijeva odgovarajuću procjenu od strane operatora koji je obvezan dostaviti podatke.
Iz pobijanog rješenja tuženika proizlazi kako je svaki zahtjev Imenika za podatkom opravdan ukoliko taj podatak tužitelj posjeduje u svom javnom imeniku pretplatnika. Tužitelj smatra kako ovakvo tumačenje članka 47. stavak 9. ZEK-a nije pravilno budući da isti govori o udovoljenju svim opravdanim zahtjevima.
Tužitelj ističe kako se odredba čanka 47. stavka 7. ZEK-a poziva na primjenu pripadajućeg pravilnika koji donosi vijeće tuženika. U trenutku donošenja rješenja koje tužitelj pobija ovom tužbom (23. studenoga 2012.) na snazi je bio Pravilnik o imeniku, koji u članku 4. stavak 3. pod nazivom »Pružanje informacija o pretplatnicima« navodi kako standardni format za dostavu informacija o pretplatniku mora obuhvatiti ime i prezime ili naziv za pravnu osobu, telefonski broj ili brojeve pretplatnika, te adresa i poštanski broj pretplatnika, te za fizičke osobe privola odnosno zabrana pretplatnika da se njegovo ime i telefonski broj objavi u tiskanom ili elektroničkom imeniku ili da se do tih podataka može doći putem službe informacija. Stavak 4. navedenog članka navodi kako standardni format može sadržavati i neke još dodatne podatke.
Tužitelj napominje kako u trenutku donošenja osporavanog rješenja (23. studenoga 2012.) nije bilo pravne osnove naložiti tužitelju da sve podatke koje posjeduje u svom javnom imeniku pretplatnika proslijedi Imeniku jer da je postojala pravna osnova za takvo postupanje, tada tuženik ne bi mijenjao odredbe iz pripadajućeg pravilnika koje reguliraju materiju formata za dostavu podataka o pretplatnicima, i to upravo na način identičan onome koje je propisao Inspektor u pobijanom rješenju.
Tužitelj ističe kako predmetno rješenje tuženika nije u skladu s načelima nediskriminacije i troškovne usmjerenosti koje navodi članak 47. stavak 9. ZEK-a. Naime, svi operatori uključujući i HT za pristup podacima o svojim pretplatnicima Imeniku mogu naplatiti godišnju naknadu u iznosu od najviše 4.229,28 kn, a što proizlazi iz Odluke tuženika od 22. prosinca 2010. koje je tužitelj spomenuo u tužbi, imajući u vidu pobijano rješenje iz kojeg proizlazi da tužitelj svaki podatak o pretplatniku koji posjeduje u svom javnom imeniku mora proslijediti Imeniku, tužitelj bi u skladu s načelom troškovne usmjerenosti cijena, trebao imati i pravo na naknadu za trošak koji snosi za dodatnu obradu podataka. Ipak, u pobijanom rješenju tuženik navedeno pravo ne priznaje tužitelju, a što proizlazi iz obrazloženja osporavanog rješenja koje navodi kako HT-ovo traženje plaćanja dodatne naknade od Imenika predstavlja kršenje Odluke tuženika od 22. prosinca 2010. Ovo obrazloženje tuženika suprotno je smislu članka 47. stavka 9. ZEK-a osobito uzimajući u obzir okolnost da je spomenuta Odluka tuženika donesena prije više od dvije godine (22. prosinca 2010.) u okolnostima kada tuženik prilikom njenog donošenja nije imao pravne osnove tumačiti da će operatori baš sve podatke o pretplatnicima koje objavljuju u svom javnom imeniku biti obvezni dostavljati Imeniku, budući da to pravo Imenika ne proizlazi ni iz članka 47. ZEK-a ni iz