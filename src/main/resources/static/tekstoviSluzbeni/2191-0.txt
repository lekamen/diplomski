115 23.10.2015 Uredba o izmjeni i dopuni Uredbe o klasifikaciji radnih mjesta policijskih službenika
VLADA REPUBLIKE HRVATSKE
2192
Na temelju članka 43. stavka 5. Zakona o policiji (»Narodne novine«, br. 34/11, 130/12, 89/14, 151/14 i 33/15), Vlada Republike Hrvatske je na sjednici održanoj 22. listopada 2015. godine donijela
UREDBU
O IZMJENI I DOPUNI UREDBE O KLASIFIKACIJI RADNIH MJESTA POLICIJSKIH SLUŽBENIKA
Članak 1.
U Uredbi o klasifikaciji radnih mjesta policijskih službenika (»Narodne novine«, br. 129/11, 82/12, 140/13, 32/15 i 40/15) u Popisu naziva radnih mjesta policijskih službenika, u odjeljku: »Kategorija Niži policijski službenici, Potkategorija Samostalni policijski službenik, Razina potkategorije 1 Samostalni policajac« radna mjesta: »vođa ophodnje, vođa ophodnje za sigurnost cestovnog prometa i vođa ophodnje za zadržavanje« brišu se.
Članak 2.
U odjeljku: »Kategorija Niži policijski službenici, Potkategorija Samostalni policijski službenik, Razina potkategorije 2 Viši policajac« iza radnog mjesta: »policijski službenik – operater Nacionalnog koordinacijskog centra« dodaju se radna mjesta: »vođa ophodnje, vođa ophodnje za sigurnost cestovnog prometa i vođa ophodnje za zadržavanje«.
Članak 3.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/105
Urbroj: 50301-09/06-15-2
Zagreb, 22. listopada 2015.
Predsjednik Zoran Milanović, v. r.
