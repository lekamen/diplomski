76 24.08.2016 Obvezatne upute broj LS II o obrascima za postupak kandidiranja i provedbu prijevremenih izbora za Općinsko vijeće Općine Čeminac
DRŽAVNO IZBORNO POVJERENSTVO REPUBLIKE HRVATSKE
1775
Na osnovi članka 48. Zakona o lokalnim izborima (»Narodne novine«, broj 144/12) Državno izborno povjerenstvo Republike Hrvatske, na sjednici održanoj 22. kolovoza 2016. donijelo je
OBVEZATNE UPUTE BROJ LS II
O OBRASCIMA ZA POSTUPAK KANDIDIRANJA I PROVEDBU PRIJEVREMENIH IZBORA ZA OPĆINSKO VIJEĆE OPĆINE ČEMINAC
1. U pripremi i provedbi prijevremenih izbora za Općinsko vijeće Općine Čeminac, raspisanih Odlukom Vlade Republike Hrvatske od 19. kolovoza 2016. (»Narodne novine«, broj 76/16), primjenjivat će se:
1.1. Obrasci propisani Obvezatnim uputama Državnog izbornog povjerenstva Republike Hrvatske LS II o obrascima za postupak kandidiranja i provedbu izbora za članove predstavničkih tijela jedinica lokalne i područne (regionalne) samouprave (»Narodne novine«, broj 44/13), i to:
– OLS-1 – Prijedlog kandidacijske liste političke stranke/političkih stranaka za članice/članove predstavničkog tijela,
– OLS-2 – Prijedlog kandidacijske liste grupe birača za članice/članove predstavničkog tijela,
– OLS-3 – Popis sa potpisima birača koji podržavaju kandidacijsku listu grupe birača,
– OLS-4 – Očitovanje o prihvaćanju kandidature,
– OLS-5 – Izjava o prihvaćanju dužnosti članice/člana stalnog sastava izbornog povjerenstva za provedbu izbora – za članove predstavničkih tijela jedinice lokalne i područne (regionalne) samouprave,
– OLS-6 – Izjava o prihvaćanju dužnosti članice/člana proširenog sastava izbornog povjerenstva za provedbu izbora – za članove predstavničkih tijela jedinice lokalne i područne (regionalne) samouprave,
– OLS-7 – Izjava o prihvaćanju dužnosti članice/člana biračkog odbora za provedbu izbora – za članove predstavničkih tijela jedinice lokalne i područne (regionalne) samouprave,
– OLS-8 – Rješenje o imenovanju stalnoga sastava općinskog/gradskog izbornog povjerenstva,
– OLS-9 – Rješenje o određivanju biračkih mjesta,
– OLS-10 – Rješenje o imenovanju biračkog odbora,
– OLS-11 – Glasački listić za izbore za članice/članove,
– OLS-12 – Zapisnik o radu biračkog odbora za izbor članica/članova općinskog/gradskog vijeća i
– OLS-14 – Zapisnik o radu općinskog/gradskog izbornog povjerenstva za izbor članica/članova općinskog/gradskog vijeća.
1.2. Obvezatne upute broj LS III – Postupak kandidiranja za članove predstavničkih tijela jedinica lokalne i područne (regionalne) samouprave (»Narodne novine«, broj 44/13) i
1.3. Obvezatne upute broj LS IV, LN IV i MLN IV – o načinu uređenja biračkog mjesta (»Narodne novine«, broj 44/13).
2. Ove Obvezatne upute stupaju na snagu 1. rujna 2016. i objavit će se u »Narodnim novinama« i na internetskoj stranici Državnog izbornog povjerenstva www.izbori.hr.
Klasa: 013-06/16-03/06
Urbroj: 507/36-16-2
Zagreb, 22. kolovoza 2016.
Predsjednik Branko Hrvatin, dipl. iur., v. r.
