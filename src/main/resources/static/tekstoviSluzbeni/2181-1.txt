 vremenima propisanim ovim Pravilnikom.
16) »zaštitno vrijeme« je najmanji propisani vremenski razmak zaštite polaska/dolaska postojeće linije u odnosu na polaske/dolaske novo predložene linije ili linije kojoj se mijenja vrijeme polaska u zajedničkim stajalištima te u odnosu na polaske/dolaske između novopredloženih linija.
17) »županijska linija« je linija na kojoj se obavlja prijevoz putnika na području iste županije. Županijska linija može prometovati bez zaustavljanja i preko područja susjedne županije, ako je takvo prometovanje uvjetovano cestovnom mrežom.
II. USKLAĐIVANJE VOZNIH REDOVA
Članak 3.
(1) Vozni redovi za nove i izmijenjene linije na kojima se samo mijenja vrijeme polaska se usklađuju.
(2) Usklađivanje voznih redova iz stavka 1. ovoga članka za županijske linije obavlja Hrvatska gospodarska komora, županijska komora (u daljnjem tekstu: županijska komora).
(3) Usklađivanje voznih redova iz stavka 1. ovoga članka za međužupanijske i međunarodne linije za treće države obavlja Hrvatska gospodarska komora.
(4) Usklađivanje voznih redova obavlja se u pravilu jednom godišnje, sukladno ovom Pravilniku i Poslovniku o usklađivanju voznih redova, kojeg donosi Hrvatska gospodarska komora. Poslovnikom se uređuje postupak usklađivanja voznih redova.
(5) Poslovnikom iz stavka 4. ovoga članka propisat će se i način postupanja u slučaju pojave nepravilnosti i neujednačenog provođenja postupka usklađivanja na županijskim komorama. U slučaju utvrđenih nepravilnosti u postupku usklađivanja voznih redova za županijske linije, Stručna služba Hrvatske gospodarske komore može promijeniti odluke Povjerenstva za usklađivanje voznih redova na županijskim komorama.
(6) Iznimno od stavka 4. ovoga članka, u slučaju izgradnje i rekonstrukcije cesta, mostova, tunela, početka i završetka nastave u školama, ukidanja ili supstitucije željezničkih, brodskih i zračnih linija, kao i na zahtjev jedinica lokalne i područne (regionalne) samouprave te za međunarodne linije za treće države, može se organizirati izvanredno usklađivanje voznih redova. Zahtjev za izvanredno usklađivanje mora biti detaljno obrazložen.
(7) Odluku o izvanrednom usklađivanju iz stavka 6. ovoga članka donosi Hrvatska gospodarska komora, odnosno županijska komora.
(8) Usklađivanje voznog reda za izmijenjenu liniju kod koje se mijenja samo vrijeme polaska, prijevoznik može zatražiti u razdoblju od 1. travnja do 30. rujna, ako se izmjenom ne ulazi u zaštitna vremena na postojećim linijama, propisana člankom 8., 9., i 10. ovoga Pravilnika, odnosno ako prijevoznik pribavi suglasnost svih prijevoznika u čija zaštitna vremena ulazi.
Članak 4.
(1) Vozni red utvrđuje prijevoznik sukladno ovom Pravilniku i Pravilniku o određivanju daljinara i najmanjeg voznog vremena (»Narodne novine«, broj 20/2014), na propisanom obrascu, pri čemu se vrsta linije upisuje kao stalna odnosno sezonska te direktna ili ekspresna ili putnička. U napomeni voznog reda upisuju se podaci o razdoblju održavanja linije, korištenju trajektnih linija, odnosno drugi podaci vezani za prometovanje linije.
(2) Prijevoznik je dužan uz zahtjev za usklađivanje voznih redova priložiti potvrdu nadležnih tijela o plaćenim porezima i doprinosima za mirovinsko i zdravstveno osiguranje, ne stariju od 30 dana.
(3) Vozni red mora glasiti na prijevoznika i biti potpisan i ovjeren od prijevoznika.
(4) Vozni red mora glasiti na sve prijevoznike ako prijevoz obavlja zajednički više prijevoznika te mora sadržavati podatke iz stavka 1. ovoga članka. Odnosi između prijevoznika uređuju se pisanim ugovorom o zajedničkom obavljanju prijevoza.
(5) Vozni red za međužupanijsku i međunarodnu liniju za treće države mora imati najmanje jedan polazak i jedan povratak.
(6) U vozni red međunarodne linije za treće države prijevoznik upisuje, osim naziva stajališta i kilometraže, i naziv graničnog prijelaza Republike Hrvatske i treće države odnosno države preko čijeg teritorija linija prometuje, vrijeme dolaska na granični prijelaz i vrijeme polaska s