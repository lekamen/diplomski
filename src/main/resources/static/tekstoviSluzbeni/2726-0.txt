5 15.01.2016 Odluka kojom se potvrđuje da sustav TARGET2-HR udovoljava uvjetima iz Zakona o konačnosti namire u platnim sustavima i sustavima za namiru financijskih instrumenata
HRVATSKA NARODNA BANKA
75
Na temelju članka 5. stavka 1. Zakona o konačnosti namire u platnim sustavima i sustavima za namiru financijskih instrumenata (»Narodne novine«, br. 59/2012.) i članka 43. stavka 2. točke 9. Zakona o Hrvatskoj narodnoj banci (»Narodne novine«, br. 75/2008. i 54/2013.) guverner Hrvatske narodne banke donosi
ODLUKU
KOJOM SE POTVRĐUJE DA SUSTAV TARGET2-HR UDOVOLJAVA UVJETIMA IZ ZAKONA O KONAČNOSTI NAMIRE U PLATNIM SUSTAVIMA I SUSTAVIMA ZA NAMIRU FINANCIJSKIH INSTRUMENATA
Članak 1.
Sustav TARGET2-HR, kao komponenta sustava TARGET2 Hrvatske narodne banke, udovoljava uvjetima iz članka 3. točke 1. Zakona o konačnosti namire u platnim sustavima i sustavima za namiru financijskih instrumenata.
Članak 2.
Ova Odluka objavljuje se u »Narodnim novinama« i stupa na snagu 1. veljače 2016.
O. br. 6-020/01-16/BV
Zagreb, 13. siječnja 2016.
Guverner Hrvatske narodne banke prof. dr. sc. Boris Vujčić, v. r.
