 tom smislu podrazumijeva da kad nacionalni zakon dopušta lišenje slobode, taj zakon mora biti dovoljno pristupačan, precizan i predvidljiv u svojoj primjeni kako bi se izbjegao rizik arbitrarnosti (vidjeti Amuur protiv Francuske, 25. lipnja 1996., § 50., Izvješća 1996-III, i Nasrulloyev, naprijed citiran, § 71.).
(ă) Načela koja se primjenjuju na pojam arbitrarnog pritvaranja
77. Nijedno pritvaranje koje je arbitrarno ne može biti u suglasnosti s člankom 5. stavkom 1., (pri čemu se) pojam ‘arbitrarnosti’ u ovom kontekstu proteže dalje od nepoštovanja nacionalnog prava. Kao posljedica toga, lišenje slobode koje je zakonito na temelju domaćeg prava još uvijek može biti arbitrarno i time protivno Konvenciji. Budući da sud prethodno nije formulirao opću definiciju vrsta ponašanja na strani vlasti koje mogu konstituirati ‘arbitrarnost’ u smislu članka 5. stavka 1., ključna načela razvijena su od slučaja do slučaja. Štoviše, iz sudske je prakse jasno da se pojam arbitrarnosti u kontekstu članka 5. razlikuje do određene mjere, ovisno o vrsti pritvaranja o kojem je riječ (vidjeti Saadi, naprijed citiran, § 67. – 68.).
78. Opće načelo ustanovljeno u sudskoj praksi jest da će pritvaranje biti ‘arbitrarno’ kad, usprkos tome što je u skladu sa slovom nacionalnog zakona, postoji element zle vjere (bad faith) ili varanja (deception) na strani vlasti (usporediti Bozano protiv Francuske, 18. prosinca 1986., § 59., Serija A br. 111; Saadi, naprijed citiran, § 69.) ili kad su domaće vlasti propustile pokušati pravilno primijeniti mjerodavno zakonodavstvo (vidjeti Benham, naprijed citiran, § 47.; Liu, naprijed citiran, § 82.; Marturana, naprijed citiran, § 80.).
79. Nadalje, u kontekstu točke (c) članka 5. stavka 1., obrazloženje odluke kojom je određeno pritvaranje jest relevantan čimbenik pri utvrđivanju mora li se pritvaranje neke osobe smatrati arbitrarnim. Sud je smatrao da je nedostatak bilo kakvih osnova koje bi dale sudske vlasti u svojim odlukama o odobrenju pritvaranja kroz produljeno razdoblje nesuglasan s načelom zaštite od arbitrarnosti zapisanim u članku 5. stavku 1. (vidjeti Stašaitis protiv Litve, br. 47679/99, § 67., 21. ožujka 2002.; Nakhmanovich protiv Rusije, br. 55669/00, § 70., 2. ožujka 2006.; Belevitskiy protiv Rusije, br. 72967/01, § 91., 1. ožujka 2007.). Suprotno tome, utvrdio je da se za pritvaranje podnositelja zahtjeva ne bi moglo reći da je arbitrarno ako je domaći sud dao određene osnove koje opravdavaju nastavak pritvaranja (usporediti Khudoyorov, naprijed citiran, § 131.), osim ako razlozi koji su dani nisu bili krajnje lakonski i bez pozivanja na bilo koju zakonsku odredbu prema kojoj bi pritvaranje podnositelja zahtjeva bilo dopušteno (usporediti Khudoyorov, naprijed citiran, § 157.).
80. Štoviše, Sud je potvrdio, osobito u kontekstu točaka (c) i (e) članka 5. stavka 1., da brzina kojom domaći sudovi zamjenjuju rješenja kojima se određuje pritvaranje, koje je ili isteklo ili je utvrđeno da je nevaljano (defective), jest daljnji relevantan element pri ocjeni treba li se pritvaranje osobe smatrati arbitrarnim. Tako je Sud smatrao u kontekstu točke (c) da razdoblje kraće od mjesec dana između isteka prvotnog rješenja o određivanju pritvaranja i izdavanja novog obrazloženog rješenja o određivanju pritvaranja, koje je uslijedilo poslije vraćanja predmeta na ponovljeni postupak sa žalbenog suda nižem sudu, nije učinilo pritvaranje podnositelja zahtjeva arbitrarnim (vidjeti Minjat, naprijed citiran, §§ 46. i 48.). Suprotno tome, razdoblje duže od godine dana koje je uslijedilo poslije vraćanja predmeta na ponovljeni postupak sa žalbenog suda na sud nižeg stupnja, u kojem je podnositelj zahtjeva ostao u stanju neizvjesnosti u pogledu osnova njegova produljenog istražnog zatvora (detention on remand), zajedno s nepostojanjem roka u kojem je niži sud trebao preispitati njegovo pritvaranje, učinili su pritvaranje podnositelja zahtjeva arbitrarnim (vidjeti Khudoyorov, naprijed citiran, §§ 136. – 137.).
81. U kontekstu