 graditeljske struke, te stjecanja novih znanja i vještina.
(2) Komora u okviru stalnog stručnog usavršavanja organizirano i sustavno provodi temeljnu i naprednu izobrazbu.
(3) O stručnom usavršavanju obveznika usavršavanja Komora vodi evidenciju.
Članak 56.
(1) Provođenje Programa stručnog usavršavanja organizira Tajništvo Komore, u skladu sa Zakonom, posebnim zakonima koji uređuju poslove prostornog uređenja i gradnje te općim aktom kojim će se utvrditi program, uvjeti i način provođenja te praćenja stručnog usavršavanja članova Komore.
(2) Opći akt iz stavka 1. ovoga članka donosi Upravni odbor uz prethodnu suglasnost ministarstva nadležnog za graditeljstvo i prostorno uređenje.
XI. STRUČNI NADZOR NAD RADOM ČLANOVA
Članak 57.
(1) Komora provodi stručni nadzor nad radom članova Komore temeljem javnih ovlasti iz Zakona i posebnog općeg akta kojim se uređuje način organiziranja i provođenja stručnog nadzora koji donosi Skupština Komore.
(2) Komora je u obavljanju poslova stručnog nadzora obvezna s podacima koji su zaštićeni odgovarajućim stupnjem tajnosti postupati u skladu s posebnim propisima.
(3) Članovi Komore nad čijim se radom provodi stručni nadzor obvezni su Komori u roku koji im je određen omogućiti provedbu stručnog nadzora i osigurati uvjete za neometan rad u okviru ovlaštenja propisanih Zakonom i općim aktom.
XII. STEGOVNA TIJELA, STEGOVNA ODGOVORNOST I CENTAR ZA MIRENJE
Stegovna tijela
Članak 58.
(1) Stegovna tijela Komore su: Stegovni sud, Viši stegovni sud, stegovni tužitelj i zamjenici stegovnog tužitelja.
(2) Stegovna tijela su u svom radu nezavisna i samostalna u odlučivanju.
(3) U stegovnim predmetima protiv članova Komore u prvom stupnju odlučuje Stegovni sud Komore, a u drugom stupnju Viši stegovni sud Komore.
(4) Stegovni sud odlučuje u vijeću od tri suca, a Viši stegovni sud odlučuje u vijeću od pet sudaca.
(5) Predsjednik vijeća Stegovnog suda i Višeg stegovnog suda mora biti iz reda sudaca redovnih sudova, imenovanih na listu sudaca Stegovnog suda i Višeg stegovnog suda Komore.
(6) Listu sudaca Stegovnog suda i Višeg stegovnog suda te stegovnog tužitelja i zamjenike stegovnog tužitelja imenuje Skupština Komore na prijedlog Upravnog odbora Komore. Imenovani na funkcije u stegovna tijela ne mogu obavljati druge funkcije u tijelima Komore.
Stegovna odgovornost
Članak 59.
(1) Ovlašteni arhitekti, ovlašteni krajobrazni arhitekti, ovlašteni arhitekti urbanisti, ovlašteni voditelji građenja i ovlašteni voditelji radova te strana osoba upisana u Imenik stranih ovlaštenih osoba Komore odgovaraju za teže i lakše povrede dužnosti i ugleda članova Komore pred stegovnim tijelima Komore.
(2) Teža povreda je svako narušavanje dužnosti i ugleda arhitekata i povreda načela i pravila utvrđenih statutom i Kodeksom strukovne etike, koje ima teže značenje s obzirom na važnost ugroženog dobra, prirodu povrijeđene dužnosti, visinu materijalne štete ili druge posljedice te s obzirom na okolnosti pod kojima je radnja izvršena ili propuštena.
(3) Lakša povreda je narušavanje dužnosti i ugleda i povreda Kodeksa strukovne etike koja je manjeg značenja.
Stegovne mjere
Članak 60.
(1) Za teže i lakše povrede dužnosti i ugleda ovlaštenog arhitekta, ovlaštenog krajobraznog arhitekta, ovlaštenog arhitekta urbanista, ovlaštenog voditelja građenja i ovlaštenog voditelja radova te strane ovlaštene osobe određuju se stegovne mjere propisane Zakonom.
(2) U slučaju izricanja stegovne mjere zabrane obavljanja poslova nadležno tijelo Komore će po službenoj dužnosti istu upisati u Imenik ovlaštenih arhitekata, Imenik ovlaštenog arhitekta urbanista, Imenik ovlaštenih voditelja građenja, odnosno Imenik ovlaštenih voditelja radova i Imenik stranih ovlaštenih osoba.
(3) Ovlašteni arhitekti, ovlašteni krajobrazni arhitekti, ovlašteni arhitekti urbanisti, ovlašteni voditelji građenja, ovlašteni voditelji radova te strane ovlaštene osobe kojima je izrečena stegovna mjera zabrane obavljanja poslova dužni su u roku od osam dana od dana pravomoćnosti