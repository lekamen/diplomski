 za poslove obrane, Agencija će upisati ovlaštenje instruktora za taj tip zrakoplova, koje će biti ograničeno na provođenje osposobljavanja za obnovu valjanosti ovlaštenja u skladu s odredbama članka 14. stavka 2. ovoga Pravilnika.
Privilegije instruktora za tip Aneks II aviona ili helikoptera
Članak 14.
(1) Privilegije instruktora za tip Aneks II aviona ili helikoptera bez upisanog ograničenja u nacionalnu dozvolu su provođenje osposobljavanja za stjecanje ovlaštenja za taj tip te provođenje osposobljavanja za obnovu valjanosti ovlaštenja za tip.
(2) Privilegija instruktora za tip Aneks II aviona ili helikoptera s upisanim ograničenjem u nacionalnu dozvolu je provođenje osposobljavanja za obnovu valjanosti ovlaštenja za tip.
Prihvaćanje inozemnih instruktora
Članak 15.
(1) Osposobljavanje za stjecanje ovlaštenja i obnovu valjanosti ovlaštenja za tip zrakoplova mogu provoditi instruktori koji imaju dozvolu i privilegiju za osposobljavanje za taj tip izdanu u skladu s Prilogom 1 Konvencije o međunarodnom civilnom zrakoplovstvu (Čikaške konvencije).
(2) Ukoliko imatelj dozvole obavi osposobljavanje za obnovu valjanosti ovlaštenja za tip s instruktorom iz stavka 1. ovoga članka, dužan je u roku od 30 dana od završetka osposobljavanja Agenciji dostaviti presliku knjižice letenja i dokaz da instruktor ima dozvolu i privilegiju za osposobljavanje za taj tip Aneks II zrakoplova.
Obveza demonstracije razine jezične sposobnosti
Članak 16.
(1) Imatelj nacionalne dozvole mora demonstrirati mogućnost govora i razumijevanja jezika (hrvatskog i/ili engleskog) koji koristi u radiotelefonskoj komunikaciji (razinu jezične sposobnosti).
(2) Razina jezične sposobnosti koju kandidat mora dokazati je najmanje ICAO operativna razina (Operational level) – razina 4.
(3) Utvrđivanje razine jezične sposobnosti provodi se u skladu s odredbama Uredbe Komisije (EU) br. 1178/2011.
(4) U nacionalnu dozvolu upisat će se razina jezične sposobnosti koju imatelj ima upisanu u Part-FCL dozvolu.
Sadržaj nacionalne dozvole
Članak 17.
(1) Nacionalna dozvola sadrži sljedeće:
(a) Stalne stavke:
I Država izdavanja dozvole II Naziv i vrsta dozvole III Broj dozvole IV Ime i prezime imatelja dozvole IVa Datum rođenja imatelja dozvole V Adresa imatelja dozvole VI Državljanstvo imatelja dozvole VII Potpis imatelja dozvole VIII Nadležno tijelo koje je izdalo dozvolu IX Certifikacija valjanosti i odobrenje za odobrene privilegije X Potpis osobe koja je izdala dozvolu i datum izdavanja XI Pečat tijela koje je izdalo dozvolu
(b) Promjenjive stavke:
XII Ovlaštenja za tip i nacionalna ovlaštenja instruktora XIII Napomene, tj. posebne primjedbe o ograničenjima i privilegijama, uključujući i razinu jezične sposobnosti, itd.
(2) Nacionalna dozvola izdaje se na jednom obrascu na hrvatskom i engleskom jeziku.
DIO ČETVRTI ZAVRŠNE ODREDBE
Stupanje na snagu
Članak 18.
(1) Danom stupanja na snagu ovoga Pravilnika prestaje važiti Pravilnik o uvjetima kojima mora udovoljavati osoba koja upravlja zrakoplovima kada se na te zrakoplove ne primjenjuje Uredba (EZ/a) br. 216/2008 Europskog Parlamenta i Vijeća od 20. veljače 2008. o zajedničkim pravilima u području civilnog zrakoplovstva i kojom se osniva Europska agencija za sigurnost zračnog prometa, te kojom se stavlja izvan snage Direktiva Vijeća 91/670/EEZ, Uredba (EZ/a) br. 1592/2002 i Direktiva 2004/36/EZ) (»Narodne novine« broj 91/13).
(2) Ovaj Pravilnik stupa na snagu osmog dana od dana objave u »Narodnim novinama«.
Klasa: 011-01/16-01/112
Urbroj: 530-06-1-1-16-2
Zagreb, 11. kolovoza 2016.
Ministar pomorstva, prometa i infrastrukture Oleg Butković, v. r.
