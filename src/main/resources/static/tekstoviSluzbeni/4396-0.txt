73 10.08.2016 Pravilnik o izmjenama i dopunama Pravilnika o strogo zaštićenim vrstama
MINISTARSTVO ZAŠTITE OKOLIŠA I PRIRODE
1745
Na temelju članka 151. stavaka 2. i 3. te članka 85. stavka 3. Zakona o zaštiti prirode (»Narodne novine«, broj 80/2013), ministar zaštite okoliša i prirode donosi
PRAVILNIK
O IZMJENAMA I DOPUNAMA PRAVILNIKA O STROGO ZAŠTIĆENIM VRSTAMA
Članak 1.
U Pravilniku o strogo zaštićenim vrstama (»Narodne novine«, broj 144/2013) u članku 2. podstavku 2. iza riječi » Prilog I.« dodaju se riječi: »i V.«.
Članak 2.
U članku 4. iza stavka 3. dodaje se stavak 4. koji glasi:
»(4) Strogo zaštićenom vrstom smatra se i križanac kojem jedan ili oba roditelja pripadaju strogo zaštićenim vrstama.«.
Članak 3.
U članku 7. stavku 1. riječi: »Državni zavod za zaštitu prirode (u daljnjem tekstu: Zavod)« zamjenjuju se riječima: »Hrvatska agencija za okoliš i prirodu (u daljnjem tekstu: Agencija)«.
Članak 4.
Riječ: »Zavod« u određenom padežu u cijelom tekstu Pravilnika zamjenjuje se riječju: »Agencija« u odgovarajućem padežu.
Članak 5.
(1) U članku 8. iza stavka 3. dodaje se novi stavak 4. koji glasi:
»(4) Popis divljih vrsta iz stavka 3. ovoga članka koje su prioritetne za izradu planova upravljanja s akcijskim planom predlaže Agencija, donosi ministar nadležan za poslove zaštite prirode odlukom, a objavljuje se na internetskoj stranici Ministarstva.«.
(2) Dosadašnji stavci 4., 5. i 6. postaju stavci 5., 6. i 7.
(3) U dosadašnjem stavku 6. koji postaje stavak 7. u točki 7. iza riječi »Ocjena provedbe plana« dodaju se riječi »(osim kod izrade prvog Plana upravljanja)«.
Članak 6.
Iza članka 8. dodaje se članak 8.a koji glasi:
»Članak 8.a.
(1) U skladu sa Zakonom, potiče se znanstveni i stručni rad u svrhu očuvanja, upravljanja i održivog korištenja divljih vrsta koje se prirodno pojavljuju na teritoriju Republike Hrvatske, kao i svrhu njihove inventarizacije i praćenja stanja (monitoring).
(2) U provedbi znanstvenog i stručnog rada iz stavka 1. ovoga članka koji se odnosi na ptice, posebno se uzimaju u obzir:
– nacionalni popisi vrsta kojima prijeti izumiranje ili posebno ugroženih vrsta, uzimajući u obzir njihovu zemljopisnu raširenost
– popis i ekološki opis područja od posebne važnosti za migracijske vrste na njihovim migracijskim putovima i kao područja za prezimljavanje i gniježđenje
– prezentacije podataka o populacijama migratornih vrsta, prikupljenih metodom prstenovanja
– procjena utjecaja metoda izuzimanja divljih ptica iz prirode na razini pojedinih populacija
– razvijanje ili poboljšavanje ekoloških metoda za sprečavanje šteta koje uzrokuju ptice
– utvrđivanje uloge koju imaju određene vrste kao pokazatelji onečišćenja
– proučavanje štetnog utjecaja kemijskog onečišćenja na ptice na razini pojedinih populacija.«.
Članak 7.
Prilog I. Pravilnika o strogo zaštićenim vrstama (»Narodne novine«, broj 144/2013) zamjenjuje se Prilogom I. koji je sastavni dio ovoga Pravilnika.
Članak 8.
Izrazi koji se koriste u ovom propisu, a imaju rodno značenje odnose se jednako na muški i ženski rod.
Članak 9.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 612-07/16-06/04
Urbroj: 517-07-1-1-16-9
Zagreb, 15. srpnja 2016.
Ministar Slaven Dobrović, v. r.
PRILOG I
STROGO ZAŠTIĆENE VRSTE
