 na kakvo mišljenje te je u cijelosti izostalo savjetovanje sa zainteresiranom javnošću.«
15. Slične prigovore podnositeljica je posebno istaknula u odnosu na članak 1. ZID-a ZoFJLPRS-a/14, pri čemu je naglasila da nije postojao opravdani razlog za hitni postupak po kojem je ZID ZoFJLPRS/14 donesen, što je nesuglasno s člankom 79. stavkom 2. Ustava:
»Zakonom o izmjenama i dopunama Zakona o financiranju jedinica lokalne i područne (regionalne) samouprave ograničava se stopa prireza porezu na dohodak koju Grad Zagreb smije propisati za obveznike poreza na dohodak sa svog područja s najviše 30% na najviše 18%. Prirez je isključivi prihod jedinica LPS.
Obrazloženje u prijedlogu Vlade Republike Hrvatske NIJE DANO. Konzultacija za navedenu promjenu NIJE PROVEDENA. Time je povrijeđena obveza propisana člankom 9. st. 6. i čl. 4. st. 6. Europske povelje. Ovakvo ograničenje objavljeno je tek 12.12.2014. godine, nakon izrade prijedloga proračuna odnosno nakon proteka roka za predstavljanje prvog prijedloga proračuna – 15.11.2014. godine. Stoga je jasno da isto nije pravovremeno (čl. 4. st. 6. Europske povelje). U pogledu opravdanosti odnosno nedostatka propisanog razloga opravdanosti za hitan postupak donošenja zakona i u tome smislu povredu čl. 79. st. 2. Ustava Republike Hrvatske, a koja je očita i ne ostavlja prostora za drugačiji zaključak, upućuje se na navode pod I.«
B. PRIGOVORI NA ČLANAK 1. ZID-a ZoFJLPRS-a/14 (ČLANAK 30.a STAVAK 1. TOČKU 4. ZoFJLPRS-a)
16. Člankom 1. ZID-a ZoFJLPRS-a/14 smanjena je stopa prireza porezu na dohodak koju Grad Zagreb smije propisati za obveznike poreza na dohodak sa svog područja s najviše 30% na najviše 18%.
17. U zahtjevu podnositeljice (Gradske skupštine Grada Zagreba) uvodno je navedeno:
»... smatrajući da odredba članka 30.a st. 1.1. 4. Zakona o financiranju jedinica lokalne i područne (regionalne) samouprave (...), kako je konačno promijenjen odredbom članka 1. Zakona o izmjenama i dopunama Zakona o financiranju jedinica lokalne i područne (regionalne) samouprave (NN 147/14) nije suglasna s odredbom članka 3., članka 14 st. 1 i članka 14 st 2., članka 129.a st. 1. i članka 129.a. st 2., članka 131. st. 1. i čl. 131. st. 2. Ustava (..., odredbom članka 4. st. 1. i st 4., članka 4. stavka 6 te članka 9. st 1. i st. 2. Europske povelje o lokalnoj samoupravi (NN MU 2/07, 14/97, 4/08, dalje u tekstu: Europska povelja o lokalnoj samoupravi).«
17.1. U zahtjevu je istaknuto da Grad Zagreb ima znatno više ovlasti no bilo koja druga lokalna jedinica te da stoga i u pitanju raspisivanje prireza Grad Zagreb mora imati bitno veće zakonske ovlasti no druge jedinice. To se obrazlaže ovako:
»Po broju stanovnika Grad Zagreb je četiri puta veći od prvog sljedećeg grada, pa je razlika od dva puta veće mogućnosti raspisivanja prireza bila logična i opravdana. Ovome suprotno, smanjenje za 40% (sa 30 na 18) znači i da je Grad Zagreb u bitno lošijoj poziciji od drugih gradova, da mu prihodi nisu razmjerni njegovim ovlastima odnosno da je ograničena njegova mogućnost namicanja vlastitih prihoda (prirez je prihod samo jedinice LPS).
(...)
Uz takvo smanjenje financija, ograničiti mogućnost povećanja prireza, nije opravdana i razmjerna mjera i ne može imati legitimni cilj. Stoga se predlaže ocijeniti istu izmjenu kao nesuglasnu sa naprijed navedenim odredbama Ustava Republike Hrvatske jer se smanjuje već dosegnuti stupanj fiskalne decentralizacije te ograničava pravo na vlastite prihode (čl. 131. st. 1. Ustava Republike Hrvatske) odnosno pravo na razmjer prihoda (smanjeni) i ovlasti (ostale iste) sukladno čl. 131. st. 2. Ustava Republike Hrvatske.«
C. PRIGOVORI NA ČLANAK 6. ZID-a ZoFJLPRS-a/14 (ČLANAK 45. STAVKE 5., 6., 7., 8. i 9. ZoFJLPRS-a)
1) Prigovori Gradske skupštine Grada Zagreba
18. U zahtjevu podnositeljice (Gradske skupštine Grada Zagreba) navedeno je:
»... smatrajući da odredbe članka 45 st. 5., st. 6., st. 7. i st. 8. Zakona o financiranju jedinica lokalne i područne (regionalne) samouprave ..., kako je