c) odobri program održavanja iz članka 121. ovoga Pravilnika.
(2) U pojedinim slučajevima Agencija može zatražiti dodatne proračunske dokaze ili ispitivanja plovidbenosti pojedinog dijela, sklopa ili zrakoplova u cjelini.
(3) Dopuštenje za letenje MLZ Agencija izdaje na rok od 12 mjeseci na obrascu iz Dodatka 1 ovoga Pravilnika.
Produžavanje valjanosti Dopuštenja za letenje
Članak 117.
(1) Zahtjev za produžavanje valjanosti Dopuštenja za letenje MLZ Agenciji podnosi vlasnik odnosno operator MLZ.
(2) Prije produžavanja valjanosti Dopuštenja za letenje Agencija ili ovlaštena osoba obavlja provjeru plovidbenosti zrakoplova.
(3) Produžavanje valjanosti Dopuštenja za letenje izdaje Agencija na rok od 12 mjeseci.
Provjera plovidbenosti
Članak 118.
(1) Provjera plovidbenosti uključuje pregled dokumentacije i zrakoplova, te provjeru u letu.
(2) Vlasnik odnosno operator zrakoplova mora osigurati posadu zrakoplova potrebnu za obavljanje provjere zrakoplova u letu.
(3) Prilikom obavljanja provjere u letu, osoba koja obavlja provjeru plovidbenosti se ne mora nalaziti u zrakoplovu.
Ovlast za obavljanje provjere plovidbenosti
Članak 119.
(1) Agencija može ovlastiti pravnu ili fizičku osobu za obavljanje provjere plovidbenosti i izdavanje preporuke za produžavanje valjanosti Dopuštenja za letenje MLZ.
(2) Da bi stekla ovlast iz stavka 1. ovog članka, pravna osoba mora dokazati stručnost predloženog osoblja, postojanje procedura, dosljednost u njihovom provođenju te organizacijsku strukturu sa jasnom raspodjelom nadležnosti i odgovornosti. Strukturu, odgovornosti, opis procedura i kvalifikacije osoblja pravna osoba mora prikazati u organizacijskom priručniku koji odobrava Agencija u postupku izdavanja ovlasti.
(3) Da bi stekla ovlast iz stavka 1. ovog članka, fizička osoba mora dokazati stručnost i način rada prikazati u priručniku koji odobrava Agencija u postupku izdavanja ovlasti.
Glava 4 KONTINUIRANA PLOVIDBENOST MLZ
Obveza održavanja plovidbenosti
Članak 120.
Vlasnik odnosno operator MLZ mora brinuti da zrakoplov bude održavan u plovidbenom stanju, u skladu s primjenjivim propisima i standardima.
Program održavanja
Članak 121.
(1) MLZ se mora održavati prema programu održavanja kojeg je odobrila Agencija.
(2) Program održavanja se odobrava istovremeno s postupkom izdavanja Dopuštenja za letenje.
(3) Program održavanja pojedinog prihvaćenog tipa MLZ može se odobriti u posebnom postupku i tada je prihvatljiv za sve zrakoplove toga tipa.
(4) U Programu održavanja moraju se predvidjeti redoviti pregledi obzirom na nalet, broj letova i kalendarske rokove te godišnji pregled koji se u pravilu obavlja prije redovnog pregleda za plovidbenost. Program održavanja mora biti izrađen u skladu s priručnicima proizvođača zrakoplova.
(5) U Programu održavanja moraju biti navedene komponente koje imaju od proizvođača ili Agencije određene rokove trajanja, obnove ili ispitivanja.
(6) U Programu održavanja mora se predvidjeti provjeravanje statusa provedenosti izdanih naredbi o plovidbenosti i servisnih biltena koji se odnose na MLZ ili na njega ugrađenu opremu.
Glava 5 ODRŽAVANJE I POPRAVCI MLZ
Osobe za održavanje
Članak 122.
(1) Održavanje serijski građenog MLZ može obavljati pravna ili fizička osoba osposobljena za radove održavanja koja posjeduje potreban alat i opremu i za to je prihvaćena od Agencije.
(2) Imaoci dozvole za održavanje zrakoplova smatraju se prihvaćenima u smislu stavka 1. ovoga članka ako su za određeni tip odnosno model MLZ prošli obuku od strane proizvođača.
(3) Održavanje MLZ koji se koristi za školovanje smije obavljati pravna osoba koja je operator MLZ, samo u opsegu poslova za koje je putem odobrenja Programa održavanja zrakoplova prihvaćena od Agencije, ili pravna osoba ovlaštena za poslove održavanja zrakoplova.
(4) Pojedine jednostavnije poslove održavanja MLZ za nekomercijalnu uporabu može uz odobrenje Agencije putem odobrenja Programa održavanja zrakoplova obavljati i pilot vlasnik/suvlasnik MLZ koji posjeduje pilotsku