 od prosinca 2012. u Osječko-baranjskoj županiji otvorio tri (3), a zatvorio jedno (1) prodajno mjesto, dok konkurenti otvaraju veći broj (preko 10) novih prodajnih mjesta – najaktivniji su Dionis d.o.o., BOSO d.o.o. i NTL grupa. Analize tranzicije kupaca i tranzicije prihoda pokazuju da predložene izmjene utječu na prelijevanje većeg iznosa prihoda i kupaca iz prodajnih mjesta Konzuma predloženih izmjenom u prodajna mjesta konkurenata.
Prijedlog zamjenskih prodajnih mjesta Agrokora obuhvaća devet (9) manjih prodajnih mjesta s obzirom da analiza temeljena na iskustvu tijekom provođenja procesa dezinvestiranja prodajnih mjesta Konzuma i Mercatora u okviru predmetne koncentracije pokazuje da je dezinvestiranje prodajnih mjesta manjih formata brže i efikasnije, te da postoji veći interes izravnih konkurenata upravo za manjim formatom prodajnih mjesta.
Provedena analiza na uzorku anketiranih potrošača pokazuje da se ne očekuju negativni učinci za potrošače s obzirom na prisutnost konkurencije u blizini predloženih prodavaonica za deizinvestiranje – sve prodavaonice manjih formata imaju na dovoljnoj udaljenosti prodavaonicu mješovite robe konkurenta, stoga se potrošači na predloženim mikrolokacijama neće dovesti u situaciju da ostanu bez opskrbe i/ili primjerenog izbora za kupovinu. Istovremeno sa prijedlogom dezinvestiranja manjih prodajnih mjesta Agrokora, prisutnost velikih formata na tržištu maloprodaje donosi višestruke pozitivne učinke lokalnom stanovništvu u smislu otvaranja novih radnih mjesta te očuvanja postojećih radnih mjesta, kupcima, dobavljačima, poslovnim subjektima drugih grana te široj lokalnoj zajednici.
Navedeno je potvrdio savjetnik Agrokora za prodaju prodavaonica iz predmetnog Rješenja Agencije koji smatra da su predložene prodavaonice manjeg formata pogodnije za konkretne mjere dezinvestiranja, a čime se povećavaju izgledi kako bi struktura tržišta bila očuvana ili čak unaprijeđena u korist izravnih konkurenata, a pri tome sačuvani ekonomski potencijali uključenih prodavaonica. Tijekom procesa dezinvestiranja bilo je primjetno kako je najmanji interes poduzetnika općenito (konkurentata i drugih) upravo za prodajna mjesta velikih formata na području Slavonije.
Slijedom navedenoga i Povjerenik smatra da je navedeni prijedlog razuman i opravdan i u skladu s općim informacijama o tržištu maloprodaje u Hrvatskoj. Povjerenik pri tome navodi kako ukupni utjecaj predloženih izmjena Agrokora u odnosu na Rješenje Agencije rezultira ukupnim iznosom prihoda svih dezinvestiranih prodajnih mjesta višim za [...] kuna od minimalnog iznosa za dezinvestiranje predviđenih Rješenjem Agencije ([...] kuna).
Agencija je 7. prosinca 2015. na temelju odluke Vijeća sa 44/2015. sjednice, održane 2. prosinca 2015. prihvatila obrazloženje Povjerenika te odobrila predloženo zbog činjenice kako je dokazano da je u konkretnom slučaju riječ o okolnostima koje se nisu mogle predvidjeti niti izbjeći kod predlaganja mjera prihvaćenih Rješenjem Agencije i koje nisu ovisile o volji stranke te da je Agrokor poduzeo sve mjere kako bi, prije predmetnog prijedloga, proveo mjere dezinvestiranja u cijelosti.
3. Zbog prihvaćenih zamjenskih prodavaonica za dezinvestiranje došlo je do razlike u minimalno predviđenom iznosu za dezinvestiranje predviđenim predmetnim Rješenjem Agencije u odnosu na Zagrebačku županiju i Koprivničko-križevačku županiju.
Zbog navedenog razloga u Zagrebačkoj županiji dezinvestirani su prodajni objekti sudionika koncentracije koji su ostvarili prihode u 2012. godini u najmanjem iznosu od [...] kn. Umjesto u Koprivničko-križevačkoj županiji dezinvestirani su prodajni objekti sudionika koncentracije u Zadarskoj županiji koji su ostvarili prihode u 2012. godini u najmanjem iznosu od [...] kn i u Splitsko-dalmatinskoj županiji koji su ostvarili prihode u 2012. godini u najmanjem iznosu od [...] kn.
4. Slijedom navedenog, Vijeće za zaštitu tržišnog natjecanja (dalje: Vijeće) je, sukladno ovlastima iz članka 30. točaka 2. i 9. i