47 28.04.2015 Pravilnik o izmjenama i dopunama Pravilnika o sadržaju, izgledu i načinu vođenja upisnika o eksplozivnim tvarima
MINISTARSTVO UNUTARNJIH POSLOVA
928
Na temelju članka 46. stavka 5. Zakona o eksplozivnim tvarima (»Narodne novine« broj: 178/2004, 109/2007, 67/2008 i 144/2010) ministar unutarnjih poslova donosi
PRAVILNIK
O IZMJENAMA I DOPUNAMA PRAVILNIKA O SADRŽAJU, IZGLEDU I NAČINU VOĐENJA UPISNIKA O EKSPLOZIVNIM TVARIMA
Članak 1.
U Pravilniku o sadržaju, izgledu i načinu vođenja upisnika o eksplozivnim tvarima (»Narodne novine« broj: 110/2009 i 157/2009), iza članka 1. dodaje se novi članak 1.a koji glasi:
»Članak 1.a
Ovim Pravilnikom se u pravni poredak Republike Hrvatske prenosi Provedbena Direktiva Komisije 2014/58/EU od 16. travnja 2014. godine, kojom se u skladu s Direktivom 2007/23/EZ Europskog parlamenta i Vijeća uspostavlja sustav sljedivosti pirotehničkih sredstava, a koji se odnosi na obvezu vođenja upisnika prijavljenih tijela, proizvođača i uvoznika.«.
Članak 2.
U članku 2. stavak 1. mijenja se i glasi:
»Pravne osobe ili obrtnici koji se bave proizvodnjom ili prometom pirotehničkih sredstava/streljiva obvezni su voditi upisnik o proizvodnji ili prometu pirotehničkih sredstava/streljiva (Obrazac 1.), a pravne osobe ili obrtnici koji se bave proizvodnjom ili prometom ostalih eksplozivnih tvari obvezni su voditi Upisnik o vrsti i količini proizvedenih, nabavljenih, prodanih ili uništenih eksplozivnih tvari (Obrazac 2.).«.
Iza stavka 8. dodaju se stavci 9. i 10. koji glase:
»Prijavljena tijela koja obavljaju postupke ocjene sukladnosti obvezna su voditi registar pirotehničkih sredstava za koja su izdala EZ certifikate o pregledu tipa u skladu s postupkom ocjene sukladnosti (modul B ili modul G ili modul H) u obliku koji je naveden u Prilogu 1., a koji je tiskan uz ovaj Pravilnik i njegov je sastavni dio. Podaci u registru čuvaju se najmanje 10 godina od datuma kada su prijavljena tijela izdala certifikate.
Prijavljena tijela iz stavka 9. ovoga članka dužna su redovito ažurirati registar i objavljivati ga na internetu. Ako je ovlaštenje tijelu koje obavlja ocjenu sukladnosti povučeno, to tijelo dužno je proslijediti registar drugom prijavljenom tijelu ili Ministarstvu unutarnjih poslova.«.
Članak 3.
U članku 8. iza stavka 3. dodaje se stavak 4. koji glasi:
»Iznimno od odredbe stavka 2. ovoga članka, pravne osobe i obrtnici koji se bave proizvodnjom ili prometom pirotehničkih sredstava dužni su Upisnik i ispise Upisnika o proizvodnji ili prometu pirotehničkih sredstava/streljiva (Obrazac 1.) čuvati najmanje deset godina nakon stavljanja pirotehničkog sredstva na tržište, a pravne osobe i obrtnici koji se bave proizvodnjom ili prometom streljiva dužni su navedeni Upisnik i ispise Upisnika (Obrazac 1.) čuvati najmanje dvadeset godina.«.
Članak 4.
Obrazac 1. i Obrazac 8. tiskani uz Pravilnik o sadržaju, izgledu i načinu vođenja upisnika o eksplozivnim tvarima (»Narodne novine« broj: 110/2009 i 157/2009), zamjenjuju se novim Obrascem 1. i Obrascem 8. koji su tiskani uz ovaj Pravilnik i čine njegov sastavni dio.
Članak 5.
Ovaj Pravilnik objavit će se u »Narodnim novinama«, a stupa na snagu 17. listopada 2016. godine.
Broj: 511-01-152-31392/3-2015.
Zagreb, 22. travnja 2015.
Ministar Ranko Ostojić, v. r.
OBRAZAC 1.
UPISNIK O PROIZVODNJI ILI PROMETU PIROTEHNIČKIH SREDSTAVA/STRELJIVA
Datum: _______________
Pravna osoba ili obrtnik:
__________________________________________________________________________________________________________                                                                                                    (Naziv i adresa)
Šifra, registracijski broj/broj lota, naziv pirotehničkog sredstva/streljiva:
__________________________________________________________________________________________________________
__________________________________________________________________________________________________________
Broj odobrenja za stavljanje u promet: