 vidikovci, odmorišta i sl.).
Članak 121.
(1) Infrastrukturne građevine (prometne, energetske, vodno gospodarske, komunalne i sl.) mogu se graditi izvan građevinskog područja sukladno uvjetima i prostornim pokazateljima propisanim u poglavlju 5. »Sustav javne i druge infrastrukture«.
(2) Infrastrukturne građevine mogu se graditi u zoni korištenja (zona III) i zoni usmjerene zaštite (zona II), a ne mogu se graditi u zoni stroge zaštite (zona I).
Članak 122.
(1) Na prostoru Parka nije dozvoljena gradnja vjetroelektrana i solarnih elektrana.
(2) Na prostoru Parka nije dozvoljena gradnja građevina koje bi na bilo koji način umanjile i devastirale prirodne i kulturne vrijednosti prostora. Zabranjuje se otvaranje novih eksploatacijskih polja mineralnih sirovina.
Gospodarske građevine u funkciji obavljanja tradicionalnih poljoprivrednih djelatnosti
Članak 123.
(1) Gospodarske građevine tradicijske poljoprivrede i za pružanje usluga agroturizma mogu se graditi izvan građevinskog područja naselja, u zoni korištenja (III) – podzoni naselja (3a).
(2) Ove građevine su jedna ili sklop od više građevina (osnovna građevina i pomoćne građevine) gospodarske i/ili ugostiteljsko turističke namjene s mogućnošću smještaja.
(3) Ne mogu se unutar ovih područja graditi građevine isključivo ugostiteljsko-turističkih sadržaja (konobe, restorani i sl.), već samo građevine pružanja usluga agroturizma za registrirana obiteljska poljoprivredna gospodarstva.
(4) Namjena građevina je u funkciji tradicijske poljoprivrede (manji poljoprivredni prerađivački pogoni, spremišta, spremišta za poljoprivredne strojeve) i pružanje usluga agroturizma s ugostiteljsko-turističkim sadržajima s proizvodima iz vlastite poljoprivredne djelatnosti.
(5) Građevine ove namjene grade se na posjedima površine min. 2000 m2.
(6) Tlocrtna veličina građevina iz stavka 2. ovoga članka može biti maks. 500 m2. Visina građevina može biti Po+Pr, s kosim krovom.
(7) Čestica mora imati osiguran pristup na prometnu površinu, min širine od 3,0 m.
(8) Oblikovanje građevina mora biti u skladu s lokalnom graditeljskom tradicijom i to naročito u izboru materijala (kamen, kamena ploča, crijep, slama) s dvostrešnim kosim krovom.
(9) Ove građevine se ne mogu graditi na osobito vrijednom poljoprivrednom tlu.
Članak 124.
(1) Gospodarskom građevinom za uzgoj životinja (tovilišta, farme, konjušnice) smatra se funkcionalno povezana grupa građevina s pripadajućim poljoprivrednim zemljištem, koja se isključivo gradi izvan površina naselja.
(2) Sklopovi gospodarskih građevina za uzgoj životinja (tovilišta, farme, konjušnice) mogu se graditi isključivo na površinama izvan naselja u zoni korištenja (III) – podzoni naselja (3a).
(3) Građevine iz stavka 2. ovoga članka mogu se graditi na posjedima površine min. 2000 m2.
(4) Čestica mora imati osiguran pristup na prometnu površinu, min širine od 3,0 m.
(5) Minimalni broj uvjetnih grla temeljem kojeg se može dozvoliti izgradnja tovilišta iznosi 20 uvjetnih grla.
Članak 125.
(1) Građevine koje se mogu graditi u sklopu građevina za uzgoj životinja su:
– gospodarske građevine za potrebe stočarske djelatnosti (osnovne i pomoćne građevine)
– stambene građevine za potrebe stanovanja vlasnika i uposlenih djelatnika.
(2) Uvjetuje se izgradnja prvenstveno osnovnih građevina, a tek u sljedećim etapama moguća je izgradnja pratećih stambenih građevina (stambeno-poslovnih građevina ugostiteljsko-turističke namjene), uz uvjete po posebnim propisima.
(3) Površine i raspored građevina utvrđuju se u skladu s potrebama tehnologije pojedine vrste stočarske djelatnosti. Smještaj građevina je potrebno tako organizirati kako bi se postiglo njihovo grupiranje u jednom dijelu posjeda.
(4) Za izgradnju građevina iz stavka 1. ovoga članka primjenjuju se sljedeći uvjeti:
– tlocrtna površina gospodarskih građevina može biti maks. 500 m2. Visina građevina može biti Po+Pr s dvostrešnim kosim krovom
– tlocrtna površina stambene građevine može biti maks. 100 m2 Visina građevina može biti Po+Pr+1