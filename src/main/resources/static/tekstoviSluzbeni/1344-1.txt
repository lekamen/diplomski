 tehničku specifikaciju s kriterijem pripadnosti najvišem razredu energetske učinkovitosti s obzirom na potrošnju goriva, kako je propisano Uredbom (EZ) br. 1222/2009 Europskog parlamenta i Vijeća od 25. studenoga 2009. o označivanju guma s obzirom na učinkovitost potrošnje goriva i druge bitne parametre.
(2) Zahtjev iz stavka 1. ovog članka državna tijela ne sprečava u kupnji guma najvišeg razreda s obzirom na prianjanje na mokroj podlozi i druge sigurnosno tehničke uvjete ili vanjsku buku kotrljanja ako je to opravdano sigurnosnim razlozima ili razlozima javnog zdravlja.
Članak 8.
(1) Državna tijela iz članka 3. ovoga Pravilnika u svojim pozivima za podnošenje ponuda za ugovore o uslugama dužna su zahtijevati da za pružanje predmetnih usluga pružatelj usluga upotrebljava samo proizvode u skladu sa zahtjevima iz članaka 5., 6. i 7. ovoga Pravilnika prilikom pružanja predmetnih usluga u mjeri u kojoj je to u skladu s troškovnom učinkovitošću, gospodarskom izvedivošću, širom održivošću, tehničkom prikladnošću i dovoljnom razinom tržišnog natjecanja.
(2) Obveza iz stavka 1. ovoga članka primjenjuje se samo na nove proizvode koje pružatelj usluga kupuje djelomično ili u cijelosti za potrebe pružanja predmetnih usluga.
Članak 9.
(1) Iznimno od odredbi ovoga Pravilnika na koje se primjenjuju postupci javne nabave, državna tijela iz članka 3. ovoga Pravilnika, sklapaju sporazum o kupnji ili zakupu za zgrade koje ispunjavaju minimalne zahtjeve definirane propisom kojim se propisuju tehnički zahtjevi u pogledu racionalne uporabe energije i toplinske zaštite u zgradama, i to u mjeri u kojoj je to u skladu s troškovnom učinkovitošću, gospodarskom izvedivošću, širom održivošću, tehničkom prikladnošću i dovoljnom razinom tržišnog natjecanja.
(2) Obveza iz stavka 1. ovoga članka primjenjuje se na ugovore za kupnju zgrada od strane državnih tijela iz članka 3. ovoga Pravilnika u mjeri u kojoj je vrijednost takvih ugovora jednaka pragovima ili veća od pragova iz članka 7. Direktive 2004/18/EZ Europskog parlamenta i Vijeća od 31. ožujka 2004. o koordinaciji postupaka za dodjelu ugovora o javnim radovima, ugovora o javnoj nabavi robe te ugovora o javnim uslugama (SL L 134, 30. 4. 2004.).
(3) Obveza iz stavka 1. ovoga članka ne primjenjuje se ako je namjena kupnje:
1. provedba velike obnove ili rušenja zgrada,
2. ponovna prodaja zgrade, a ne njezina uporaba za potrebe državnog tijela,
3. očuvanje zgrade kao službeno zaštićene zgrade jer pripada posebno zaštićenom području ili zbog njezine posebne arhitektonske ili povijesne vrijednosti.
(4) Usklađenost sa zahtjevima iz stavka 1. ovoga članka utvrđuje se putem energetskih certifikata izdanih u skladu sa zakonom kojim se uređuje područje gradnje.
Članak 10.
Ovaj Pravilnik stupa na snagu prvoga dana od dana objave u »Narodnim novinama«.
Klasa: 011-01/15-01/72 Urbroj: 526-04-01-02/1-15-1 Zagreb, 18. lipnja 2015.
Ministar Ivan Vrdoljak, v. r.
