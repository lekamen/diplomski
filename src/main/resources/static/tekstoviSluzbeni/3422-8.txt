 nezaposlena osoba.«
26. U ustavnoj tužbi dalje se obrazlažu povrede Ustava:
»V. Nadalje, ovakvo tumačenje propisa protivno je članku 62. Ustava Republike Hrvatske: 'Država štiti materinstvo, djecu i mladež te stvara socijalne, kulturne, odgojne, materijalne i druge uvjete kojima se promiče ostvarivanje prava na dostojan život.', te članku 89. stavak 5. Ustava Republike Hrvatske, prema kojem IZ POSEBNO OPRAVDANIH RAZLOGA samo pojedine odredbe zakona mogu imati povratno djelovanje. Obzirom da je riječ o propisu kojim se uređuje prestanak obrta, povratnog djelovanja ne smije biti kod ostvarivanja prava podnositeljice ustavne tužbe na novčanu naknadu radi korištenja rodiljnog dopusta radi njege djeteta sa težim smetnjama u razvoju, odnosno, doneseni upravni akt ne smije imati povratno djelovanje. Dostavlja se odluka Naslova posl. br. U-lll/3384/2005 koja je analogna ovoj pravnoj stvari iz koje je razvidno da donošenje upravnog akta ne smije imati povratno djelovanje. Donošenjem upravnog akta s povratnim djelovanjem podnositeljica ustavne tužbe je izgubila pravo na naknadu koju je dobivala kao roditelj djeteta sa težim smetnjama u razvoju dvije godine unatrag od dana donošenja toga akta. Takvim postupanjem upravnih tijela i Upravnog suda u Rijeci narušeno je načelo pravne sigurnosti i načelo legaliteta. Upravni akt djeluje od dana njegovog donošenja, a ne unatrag. Podnositeljica ustavne tužbe je bila zaposlena osoba do 11. 06. 2012. g. i ostvarivala je pravo na novčanu naknadu, za koju sada Hrvatski zavod za zdravstveno osiguranje pred nadležnim sudom traži povrat, dok je podnositeljica ustavne tužbe ostala bez ikakvih prava. Unatoč tome što je obrt prestao retroaktivno, pravo podnositeljice ustavne tužbe na novčanu naknadu ne smije prestati retroaktivno, nego od dana donošenja rješenja o prestanku toga prava, odnosno, od 11. 06. 2012. g. Ovakvim postupanjem Upravnog suda u Rijeci dovedena je u jako tešku financijsku situaciju ne samo podnositeljica ustavne tužbe, nego i njezino dijete sa težim smetnjama u razvoju.
Također, podnositeljici ustavne tužbe je povrijeđeno ustavno pravo iz članka 19. st. 2. Ustava Republike Hrvatske kojim se zajamčuje sudska kontrola zakonitosti pojedinačnih akata upravnih vlasti i tijela koja imaju javne ovlasti. Upravni sud u Rijeci u svojoj odluci navodi da su Zakon o rodiljnim i roditeljskim potporama, te Pravilnik o uvjetima i postupku za stjecanje prava zaposlenog roditelja ili samozaposlenog roditelja djeteta s težim smetnjama u razvoju na dopust ili na rad u skraćenom radnom vremenu radi njege djeteta i doneseni radi zaštite materinstva i djece. Navedeno je točno, stoga se navedeni propisi trebaju prema svima jednako primjenjivati sa svrhom ostvarivanja prava koja su njima predviđena a ne onemogućavanja ostvarivanja tih prava retroaktivnim djelovanjem upravnih rješenja. Takvim postupanjem Upravnog suda u Rijeci je povrijeđena i Ustavna odredba članka 14. stavak 2. Ustava Republike Hrvatske prema kojoj su svi jednaki pred zakonom.«
27. U ustavnoj tužbi upućuje se i na to, da je uskraćivanje prava podnositeljici na naknadu plaće za vrijeme njege djeteta protivno pojedinim drugim zakonima Republike Hrvatske:
»VI. Uskraćivanje prava podnositeljici ustavne tužbe na naknadu predstavlja i kršenje tada važećeg Zakona o obveznom zdravstvenom osiguranju koji u članku 38. stavak 4. propisuje da za vrijeme bolovanja zbog bolesti i komplikacija u svezi s trudnoćom i porođajem, korištenja prava na rodiljni dopust, osiguraniku koji koristi jedno od navedenih prava pripada pravo na naknadu plaće i po prestanku radnog odnosa, odnosno, obavljanja djelatnosti osobnim radom do isteka korištenja istoga prava. U ovom slučaju podnositeljica ustavne tužbe je ostala bez prava na bilo kakvu naknadu po osnovi korištenja rodiljnog dopusta radi ovakvog postupanja Naslova i neadekvatne retroaktivne primjene zakona pogrešnim tumačenjem propisa od strane prvostupanjskog i drugostupanjskog tijela, te Upravnoga suda.
Također,