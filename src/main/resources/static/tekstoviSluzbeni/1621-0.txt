83 28.07.2015 Izmjene i dopune Statuta Hrvatskog zavoda za zdravstveno osiguranje
HRVATSKI ZAVOD ZA ZDRAVSTVENO OSIGURANJE
1622
Na osnovi članka 103. stavka 1. točke 1. Zakona o obveznom zdravstvenom osiguranju (»Narodne novine«, broj 80/13. i 137/13.) i članka 54. stavka 1. Zakona o ustanovama (»Narodne novine«, broj 76/93., 29/97., 47/99. i 35/08.), Upravno vijeće Hrvatskog zavoda za zdravstveno osiguranje na 87. sjednici održanoj 3. srpnja 2015. godine donijelo je
IZMJENE I DOPUNE STATUTA
HRVATSKOG ZAVODA ZA ZDRAVSTVENO OSIGURANJE
Članak 1.
U Statutu Hrvatskog zavoda za zdravstveno osiguranje (»Narodne novine«, broj 18/09., 33/10., 8/11., 18/13. i 1/14.) iza članka 1. dodaje se članak 1.a koji glasi:
»Članak 1.a
Ovim se Statutom u pravni poredak Republike Hrvatske prenosi Direktiva 2011/24/EU Europskog parlamenta i Vijeća od 9. ožujka 2011. o primjeni prava pacijenata u prekograničnoj zdravstvenoj zaštiti (SL L 88, 4. 4. 2011.).«
Članak 2.
Iza članka 9. dodaje se članak 9.a koji glasi:
»Članak 9.a
(1) U provođenju poslova iz članka 9. stavka 3. ovoga Statuta Zavod obavlja sljedeće poslove:
1. omogućava razmjenu informacija o svim elementima korištenja prava na prekograničnu zdravstvenu zaštitu
2. pruža pacijentima informacije o pružateljima zdravstvene zaštite, uključujući, na zahtjev, informacije o posebnom pravu pružatelja da pruži usluge ili primijeni bilo kakva ograničenja u svojoj djelatnosti
3. na zahtjev pacijenta pruža odgovarajuće informacije o normama i smjernicama o kvaliteti i sigurnosti utvrđenima zakonodavstvom Republike Hrvatske, uključujući odredbe o nadzoru i ocjeni pružatelja zdravstvene zaštite te informacije o tome koji pružatelji zdravstvene zaštite podliježu tim normama i smjernicama te informacije o dostupnosti bolnica za osobe s invaliditetom
4. pruža informacije o pravima pacijenata, postupcima podnošenja pritužbi i mehanizmima za traženje pravne zaštite prema zakonodavstvu Republike Hrvatske, kao i o pravnim i administrativnim mogućnostima koje su na raspolaganju za rješavanje sporova, uključujući i one u slučaju štete proizašle iz prekogranične zdravstvene zaštite
5. savjetuje se s organizacijama pacijenata, pružateljima zdravstvene zaštite i osiguravateljima zdravstvenog osiguranja
6. surađuje i pruža pomoć nacionalnim kontaktnim točkama u drugim državama članicama te surađuje s Europskom komisijom
7. pruža pacijentima na njihov zahtjev podatke za kontakt s nacionalnim kontaktnim točkama u drugim državama članicama
8. pruža pacijentima i zdravstvenim stručnjacima na njihov zahtjev informacije o pravima koja imaju u Republici Hrvatskoj u vezi s dobivanjem zdravstvene zaštite, posebno u pogledu odredaba i uvjeta za nadoknadu troškova i postupaka za dostupnost i utvrđivanje tih prava te za pritužbu ili žalbu i pravnu zaštitu ako pacijenti smatraju da se njihova prava ne poštuju
(2) Sve informacije iz stavka 1. ovoga članka Zavod, između ostalog, dostavlja prema potrebi elektroničkim sredstvima i u oblicima dostupnim osobama s invaliditetom.«.
Članak 3.
U članku 13. riječi: »Općim aktom o unutarnjem ustrojstvu« zamjenjuju se riječima: »Općim aktima o unutarnjem ustrojstvu i o sistematizaciji radnih mjesta«.
Članak 4.
U članku 14. stavku 1. u točki 14. riječi: »putem državne riznice« brišu se.
Članak 5.
Članak 15. stava 1. mijenja se i glasi:
»U regionalnim uredima Zavoda obavljaju se poslovi u provedbi obveznog zdravstvenog osiguranja koji obuhvaćaju koordinaciju, nadzor i edukaciju područnih službi regionalnih ureda Zavoda u obavljanju poslova iz nadležnosti utvrđenih člankom 15. a. ovoga Statuta«.
Članak 6.
U članku 15.a stavku 1. u točki 3. iza riječi: »osoba« dodaju se riječi: »na području za koji je nadležna područna služba regionalnog ureda Zavoda«.
U točki 5. iza riječi: »pomagala« dodaju se riječi: »na području za koji je nadležna područna služba regionalnog ureda Zavoda«.
U točki 8. iza riječi: »radnika« dodaju se riječi: »na području za koji je nadležna područna služba regionalnog ureda