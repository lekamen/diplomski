 COREPER-a.
(2) Nositelj iz stavka 1. ovoga članka priprema prijedlog stajališta za sastanak COREPER-a te ga iznosi na sastanku Radne skupine, koja raspravlja i utvrđuje stajalište.
(3) Izrada i utvrđivanje stajališta za sastanke Posebnog odbora za poljoprivredu u nadležnosti je Ministarstva poljoprivrede. Utvrđena stajališta za sastanke Posebnog odbora za poljoprivredu, Ministarstvo poljoprivrede putem elektroničke pošte dostavlja Ministarstvu vanjskih i europskih poslova koje ih prosljeđuje na znanje svim članovima Radne skupine.
Članak 8.
Postupak izrade i utvrđivanja stajališta za sastanke Političkog i sigurnosnog odbora
(1) Izrada i utvrđivanje stajališta za sastanke Političkog i sigurnosnog odbora u nadležnosti je Ministarstva vanjskih i europskih poslova.
(2) U području Zajedničke vanjske i sigurnosne politike (ZVSP) predstavnik Republike Hrvatske u Političkom i sigurnosnom odboru postupa temeljem stajališta i smjernica Vlade Republike Hrvatske te po uputi ministra nadležnog za vanjske poslove, odnosno osobe koju on ovlasti sukladno djelokrugu definiranom Uredbom o unutarnjem ustrojstvu Ministarstva vanjskih i europskih poslova. Upute za političke i geografske radne skupine Vijeća u svim formacijama daju nadležne ustrojstvene jedinice Ministarstva vanjskih i europskih poslova.
(3) U području Zajedničke sigurnosne i obrambene politike (ZSOP) predstavnik Republike Hrvatske u Političkom i sigurnosnom odboru postupa temeljem stajališta i smjernica Vlade Republike Hrvatske te po uputi ministra nadležnog za vanjske poslove, odnosno osobe koju on ovlasti sukladno djelokrugu definiranom Uredbom o unutarnjem ustrojstvu Ministarstva vanjskih i europskih poslova i, ovisno o potrebi, uz prethodne konzultacije s Ministarstvom obrane vezano za vojne misije i operacije Europske unije, te Ministarstvom unutarnjih poslova, Ministarstvom pravosuđa i drugim nadležnim tijelima državne uprave vezano za civilne misije Europske unije. Upute predstavnicima u Grupi za političko-vojna pitanja i Odboru za civilne aspekte upravljanja kriznim situacijama daje nadležna ustrojstvena jedinica Ministarstva vanjskih i europskih poslova, ovisno o potrebi, uz konzultacije s drugim nadležnim središnjim tijelima državne uprave.
(4) Koordinaciju pri izradi i utvrđivanju stajališta za Politički i sigurnosni odbor obavlja Sektor za Zajedničku vanjsku i sigurnosnu politiku (ZVSP) Ministarstva vanjskih i europskih poslova, temeljem doprinosa drugih ustrojstvenih jedinica Ministarstva vanjskih i europskih poslova te Stalnog predstavništva, a kod tema iz područja Zajedničke sigurnosne i obrambene politike, ovisno o potrebi, i ostalih tijela državne uprave.
Članak 9.
Postupak izrade i usvajanja stajališta za sastanke Vijeća ministara
(1) Ministarstvo vanjskih i europskih poslova putem elektroničke pošte dostavlja dnevni red za sastanak Vijeća ministara članovima Radne skupine te određuje nositelja i rok za pripremu objedinjenog stajališta Republike Hrvatske za sastanak Vijeća ministara po svim točkama dnevnog reda, vodeći pritom računa o dinamici i rokovima za pripremu sastanaka Vijeća ministara.
(2) Nositelj, u suradnji sa sunositeljem i drugim nadležnim središnjim tijelima državne uprave i drugim tijelima, izrađuje prijedlog stajališta Republike Hrvatske za svaku pojedinu točku dnevnog reda sastanka Vijeća ministara, te objedinjeni prijedlog stajališta Republike Hrvatske za sastanak Vijeća ministara po svim točkama dnevnog reda putem elektroničke pošte dostavlja Ministarstvu vanjskih i europskih poslova.
(3) Ministarstvo vanjskih i europskih poslova putem elektroničke pošte dostavlja objedinjeni prijedlog stajališta po svim točkama dnevnog reda na očitovanje svim članovima Radne skupine, te određuje rok u kojem se moraju očitovati, nakon čega će se smatrati da je prijedlog objedinjenog stajališta usuglašen od strane Radne skupine. Prijedlog objedinjenog stajališta se dostavlja i Stalnom predstavništvu, koje može dati svoje primjedbe u svim fazama. Nakon isteka