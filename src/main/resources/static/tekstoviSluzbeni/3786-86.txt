 dužan izraditi izvješće o pripajanju koje uključuje nalaz revizora o:
1. tome poštuje li se predloženim pripajanjem načelo nepromjenjivosti ekonomskog položaja imatelja udjela, iz članka 266. ovoga Zakona
2. kriterijima prihvaćenima za vrednovanje iz članka 269. stavka 2. točke 4. ovoga Zakona
3. ispravnosti izračuna mogućih novčanih isplata iz članka 264. ovoga Zakona i
4. primjerenosti metodologije izračuna omjera zamjene iz članka 269. stavka 2. točke 5. ovoga Zakona.
(3) Revizor svoje izvješće o pripajanju podnosi upravama društava za upravljanje fonda prenositelja i fonda preuzimatelja te ga društvo za upravljanje fonda preuzimatelja u roku od tri radna dana dostavlja Agenciji.
(4) Ako u postupku pripajanja sudjeluje više fondova prenositelja, revizor će provesti reviziju pripajanja za svaki fond prenositelj. Društva za upravljanje fondovima prenositeljima mogu, u dogovoru s depozitarima tih fondova, odrediti da reviziju pripajanja provede isti revizor koji će izdati jedinstveno izvješće o pripajanju u kojem će se zasebno obraditi svaki fond prenositelj, što znači da će se u izvješću za svaki fond prenositelj navesti odredbe iz stavka 2. ovoga članka.
(5) U roku od 30 dana od dana provođenja statusne promjene revizor koji je sastavio izvješće iz stavka 2. ovoga članka dužan je kao dodatak izvješću izraditi mišljenje o točnosti stvarnog omjera zamjene određenog na dan izračuna tog omjera te ga dostaviti upravama društava za upravljanje fonda prenositelja i fonda preuzimatelja, a društvo za upravljanje fonda preuzimatelja će to u roku od tri radna dana dostaviti Agenciji.
(6) Na odgovornost za štetu revizora koji izrađuje izvješće iz stavka 2. ovoga članka na odgovarajući se način primjenjuju odredbe propisa kojima se uređuje revizija.
(7) Troškovi revizije ne smiju biti plaćeni iz imovine UCITS fondova koji sudjeluju u postupku pripajanja.
Pristup podacima o pripajanju
Članak 277.
(1) Ulagatelji fonda prenositelja, kao i ulagatelji fonda preuzimatelja, od društva za upravljanje mogu zahtijevati kopiju izvješća revizora o pripajanju, koji im je dokument društvo za upravljanje dužno besplatno staviti na raspolaganje najkasnije sljedeći radni dan od primitka pisanog zahtjeva.
(2) Kopija izvješća revizora o pripajanju može se dostaviti i u elektroničkom obliku.
Pravo na otkup udjela
Članak 278.
(1) Ulagatelj fonda prenositelja može tražiti:
1. da fond prenositelj otkupi njegove udjele, pri čemu društvo za upravljanje fondom prenositeljem imatelju udjela ne smije naplatiti izlaznu naknadu ili
2. da društvo za upravljanje fondom prenositeljem zamjeni njegove udjele u fondu prenositelju za udjele drugog UCITS fonda slične strategije ulaganja kojim upravlja to društvo za upravljanje ili neko drugo društvo s kojim je to društvo za upravljanje povezano zajedničkom upravom ili kontrolom, ili bitnim izravnim ili neizravnim međusobnim vlasničkim udjelom. U tom se slučaju ne naplaćuju izlazna i ulazna naknada.
(2) Ulagatelj fonda preuzimatelja može tražiti:
1. da fond preuzimatelj otkupi njegove udjele, pri čemu društvo za upravljanje fondom preuzimateljem imatelju udjela ne smije naplatiti izlaznu naknadu ili
2. da društvo za upravljanje fondom preuzimateljem zamjeni njegove udjele u fondu preuzimatelju za udjele drugog UCITS fonda slične strategije ulaganja kojim upravlja to društvo za upravljanje ili neko drugo društvo s kojim je to društvo za upravljanje povezano zajedničkom upravom ili kontrolom, ili bitnim izravnim ili neizravnim međusobnim vlasničkim udjelom. U tom se slučaju ne naplaćuju izlazna i ulazna naknada.
(3) Ulagatelji imaju pravo na otkup ili zamjenu udjela pod uvjetima iz stavaka 1. i 2. ovoga članka od dana primitka obavijesti iz članka 271. ovoga Zakona, s time da to pravo prestaje zabranom daljnjeg izdavanja ili otkupa udjela u skladu s odredbama članka 279. stavka 1. ovoga Zakona.
Provedba pripajanja
Članak 279.
(1) Pet radnih dana prije dana izračuna omjera zamjene zabranjeno je svako daljnje izdavanje ili otkup