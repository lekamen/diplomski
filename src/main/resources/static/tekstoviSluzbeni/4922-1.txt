 Radio Đurđevac d.o.o. 20. Šire područje grada Makarske (L-MA) Radio Makarska Rivijera d.o.o. 21. Šire područje grada Hvara (L-HV) Megamix d.o.o. 22. Šire područje grada Biograda na Moru (L-BI) Croata d.o.o. 23. Grad Drniš (L-DN) Radio postaja Drniš d.o.o. 24. Šire područje grada Buja (L-BU) Radio Star TV d.o.o. 25. Grad Senj (G-SE) Radio Senj d.o.o. 26. Šire područje grada Đakova (L-DJ) Radio Đakovo d.o.o. 27. Šire područje grada Čazme i Bjelovara (L-CZ) IC Radio postaja Čazma d.o.o. 28. Šire područje grada Poreča (L-PO) Radio Centar – Studio Poreč d.o.o. 29. Ličko-senjska županija (Z-GS) Kulturno informativni centar Gospić 30. Šire područje grada Đakova (G-DJ) Novi radio d.o.o.
Vijeće je pristupilo postupku utvrđivanja zadovoljavanja formalnih uvjeta ponuda pristiglih na javni natječaj.
U postupku utvrđivanja formalnih uvjeta utvrđeno je kako ponude ponuditelja Novosti d.o.o. Vinkovci, Radio Vrbovec d.o.o. Vrbovec, Obiteljski radio Ivanić d.o.o. Ivanić Grad, Radio Makarska Rivijera d.o.o. Makarska, Megamix d.o.o. Split, Radio Star TV d.o.o. Umag te Radio Centar – Studio Poreč d.o.o. Poreč ne udovoljavaju formalnim uvjetima sukladno Obavijesti o namjeri davanja koncesija za obavljanje djelatnosti pružanja medijskih usluga radija br. 01/16 od 8. rujna 2016. te pripadajućoj natječajnoj dokumentaciji.
Pregledom ponude ponuditelja Novosti d.o.o. utvrđeno je kako ponuda u dijelu programske osnove sadrži krivi izračun. Audio komercijalna komunikacija (AKK) ubrojena je u vlastitu proizvodnju. Također, emisija Mali oglasi je naznačena kao dio informativnog programa, a ne kao dio audio komercijalne komunikacije. Nedostaje opis četiri emisije, među kojima je i emisija Mali oglasi. Šest mjesečnih emisija ubrojeno je u tjedni izračun.
Pregledom ponude ponuditelja Radio Vrbovec d.o.o. utvrđeno je kako ponuda u dijelu programske osnove sadrži krivi izračun. Utvrđeno je kako su kompletne programske cjeline uračunavane u vlastitu proizvidnju, bez izbacivanja audio komercijalne komunikacije i postojećih emisija. Primjer tome su emisije Vrbovečko jutro ili Subotnje jutro. Rezultat toga je i nerealno visok udio vlastite proizvodnje.
Pregledom ponude ponuditelja Obiteljski radio Ivanić d.o.o. utvrđeno je kako ponuda u dijelu programske osnove sadrži krivi izračun. Pogrešan je izračun udjela kategorija sadržaja u programskoj osnovi, pogrešan način računanja udjela vlastite proizvodnje, ubrajanje glazbenih emisija u vlastitu proizvodnju od kojih neke nisu vlastita proizvodnja, a neke spadaju u audio komercijalnu komunikaciju). Također nema tabličnog prikaza izračuna s trajanjima i ukupnim zbrojem emisija, niti formulu izračuna udjela vlastite proizvodnje.
Pregledom ponude ponuditelja Radio Makarska Rivijera d.o.o. utvrđeno je kako ponuda u dijelu programske osnove sadrži nedostatke. Sadržaji koji predstavljaju male oglase ne mogu biti svrstani u kategoriju informativnog programa. Osim toga, ne postoji razrađena tablica s izračunom udjela vlastite proizvodnje. Emisija »Dobro jutro rivijero« ne može biti ubrojena u vlastitu proizvodnju, jer su već postojeće emisije unutar nje ubrojene u vlastitu proizvodnju te bi time dolazilo dolazi do dvostrukog ubrajanja tih sadržaja u izračun vlastite proizvodnje.
Pregledom ponude ponuditelja Megamix d.o.o. utvrđeno je kako je ponuda u dijelu programske osnoven nejasna i nepotpuna. Od ponuditelja je zatraženo pojašnjenje ponude. Iako je ponuditelj u ponudi priložio obrazac programske osnove, grafički prikaz sadržaja, programsku shemu i opisni dio emisija u programskoj osnovi nije bilo moguće usporediti priloženo sa udjelima iz obrasca. Zbog navedenog je od ponuditelja zatraženo pojašnjenje ponude. Ponuditelj je dostavio pojašnjenje ponude iz koje se jasno vidi da su velike razlike u odnosu na opisni dio emisija u programskoj osnovi.
Pregledom ponude ponuditelja Radio Star TV d.o.o. Utvrđeno je kako ponuda u dijelu programske osnove sadrži krivi nedostatke. Naime, emisije »SMS-omanije« i »Mali oglasi« uračunati