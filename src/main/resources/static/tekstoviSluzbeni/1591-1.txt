
Nacionalni koordinacijski odbor također može obavljati i druge poslove koji su nužni za uspješnu provedbu Sporazuma o partnerstvu i programa iz financijske perspektive 2014. – 2020.
IV.
Ovom Odlukom uspostavlja se Pododbor za koordinaciju i praćenje provedbe ESI fondova, kao tematski pododbor Nacionalnog koordinacijskog odbora.
V.
Članovi Pododbora za koordinaciju i praćenje provedbe ESI fondova su predstavnici:
– Ureda predsjednika Vlade Republike Hrvatske,
– Ministarstva regionalnoga razvoja i fondova Europske unije, predsjedatelj Pododbora,
– Ministarstva rada i mirovinskoga sustava,
– Ministarstva poljoprivrede,
– Ministarstva financija,
– Ministarstva gospodarstva,
– Ministarstva graditeljstva i prostornoga uređenja,
– Ministarstva kulture,
– Ministarstva poduzetništva i obrta,
– Ministarstva pomorstva, prometa i infrastrukture,
– Ministarstva socijalne politike i mladih,
– Ministarstva turizma,
– Ministarstva uprave,
– Ministarstva vanjskih i europskih poslova,
– Ministarstva zaštite okoliša i prirode,
– Ministarstva zdravlja,
– Ministarstva znanosti, obrazovanja i sporta,
– Ureda za udruge,
– Središnje agencije za financiranje i ugovaranje programa i projekata Europske unije,
– Agencije za plaćanja u poljoprivredi, ribarstvu i ruralnom razvoju,
– Agencije za strukovno obrazovanje i obrazovanje odraslih,
– Agencije za regionalni razvoj Republike Hrvatske,
– Hrvatske agencije za malo gospodarstvo, inovacije i investicije,
– Hrvatskog zavoda za zapošljavanje,
– Nacionalne zaklade za razvoj civilnoga društva,
– Fonda za zaštitu okoliša i energetsku učinkovitost,
– društva HŽ infrastruktura d.o.o. i
– društva Hrvatske vode.
Članovi Pododbora za koordinaciju i praćenje provedbe ESI fondova mogu se imenovati isključivo iz redova državnih dužnosnika, ravnatelja, člana uprave ili direktora. Predsjedatelj i članovi Pododbora iz stavka 1. ove točke imaju svoje zamjenike.
Predsjedatelj Pododbora na sjednice može po potrebi pozivati i predstavnike drugih nadležnih tijela i institucija, pored tijela navedenih u ovoj točki Odluke.
VI.
Zadaće Pododbora za koordinaciju i praćenje provedbe ESI fondova su:
– redovito obavljati poslove nužne za ispunjenje zadaća Nacionalnog koordinacijskog odbora navedenih u točki III. ove Odluke;
– kontinuirano pratiti i ocjenjivati pripremu i provedbu projekata financiranih iz ESI fondova, s naglaskom na velike investicijske projekte;
– kontinuirano pratiti izvršenje EU stavki u državnom proračunu;
– kontinuirano pratiti i ocjenjivati djelovanje sustava upravljanja i korištenja ESI fondova;
– donositi prijedloge s ciljem otklanjanja administrativnih i drugih poteškoća za učinkovitu provedbu projekata financiranih iz ESI fondova, postizanja što većeg stupnja iskorištenosti ESI fondova i učinkovitog, kvalitetnog i održivog ostvarenja zadanih ciljeva i
– predlagati Nacionalnom koordinacijskom odboru i Vladi Republike Hrvatske zakonska i druga rješenja kojima će se omogućiti učinkovito korištenje ESI fondova.
VII.
Predsjedatelj Pododbora za koordinaciju i praćenje provedbe ESI fondova radi učinkovitijeg rada Pododbora može po potrebi imenovati radne skupine za različita tematska područja iz djelokruga rada Pododbora.
Za članove radnih skupina mogu biti imenovani predstavnici i drugih državnih i javnopravnih tijela pored tijela navedenih u točki V. ove Odluke.
VIII.
Ovom Odlukom uspostavlja se Pododbor za koordinaciju sudjelovanja Republike Hrvatske u programima europske teritorijalne suradnje te makroregionalnim strategijama Europske unije, kao tematski pododbor Nacionalnog koordinacijskog odbora.
IX.
Članovi Pododbora za koordinaciju sudjelovanja Republike Hrvatske u programima europske teritorijalne suradnje te makroregionalnim strategijama Europske unije su:
– predstavnik Ministarstva regionalnoga razvoja i fondova Europske unije, predsjedatelj Pododbora;
– predstavnik Ministarstva vanjskih i europskih poslova, supredsjedatelj Pododbora;
– predstavnik Ministarstva gospodarstva;
– predstavnik Ministarstva