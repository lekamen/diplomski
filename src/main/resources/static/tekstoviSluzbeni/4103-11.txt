 tijela, mogu se osnovati stručne službe, zasnivati radni odnos ugovorom o radu sa zaposlenicima ili osigurati obavljanje poslova na drugi način.
Zaposlenici u ustrojstvenim oblicima Hrvatskog Crvenog križa sa svojstvom pravne osobe ne mogu biti članovi izvršnih tijela istih.
Članak 34.
Područje djelovanja, sadržaj rada, pitanja imovine i financiranja te prestanak rada i određivanje pravnih slijednika imovine i arhivske građe, kao i druga pitanja uređuju se statutima ustrojstvenih oblika Hrvatskog Crvenog križa s pravnom osobnošću u skladu s posebnim propisima i ovim Statutom.
Visoki pokrovitelj Hrvatskog Crvenog križa
Članak 35.
Hrvatski Crveni križ za rad i djelovanje u svojoj humanitarnoj misiji može imati visokog pokrovitelja.
Visoki pokrovitelj Hrvatskog Crvenog križa je osoba od najvišeg ugleda i časti s posebnim zaslugama za Republiku Hrvatsku.
Ukoliko je visoki pokrovitelj osoba koja obnaša visoku funkciju, pokroviteljstvo u pravilu prestaje prestankom obnašanja te funkcije.
Visoki pokrovitelj Hrvatskog Crvenog križa ne može birati, ni biti biran u tijela Hrvatskog Crvenog križa i njegovih ustrojstvenih oblika.
Nakon što osoba prestane biti visoki pokrovitelj, ista može biti imenovana počasnim članom Hrvatskog Crvenog križa.
Zamolbu za prihvaćanje visokog pokroviteljstva upućuje Glavni odbor. Odluka o prihvaćanju visokog pokroviteljstva proglašava se na Skupštini Hrvatskog Crvenog križa na svečani način.
Tijela Hrvatskog Crvenog križa
Članak 36.
Tijela Hrvatskog Crvenog križa su:
– Skupština,
– predsjednik i potpredsjednici,
– Glavni odbor,
– izvršni predsjednik,
– Nadzorni odbor.
Skupština Hrvatskog Crvenog križa
Članak 37.
Skupština je najviše tijelo upravljanja i odlučivanja Hrvatskog Crvenog križa čiji se rad odvija na sjednicama i to najmanje jedanput godišnje, u kojem sudjeluju članovi putem izabranih predstavnika – zastupnika. Svaki zastupnik ima jedan glas.
Skupština Hrvatskog Crvenog križa broji ukupno do 145 zastupnika i to po jednog zastupnika biranog iz svakog društva Hrvatskog Crvenog križa navedenih u članku 17. ovog Statuta i do 13 počasnih članova koje predlaže Glavni odbor.
Mandat zastupnika Skupštine traje četiri godine s mogućnošću ponovnog izbora.
Članak 38.
Sjednice Skupštine se sazivaju kao redovne i izvanredne.
Redovna sjednica se održava najmanje jedanput godišnje.
Izvanredna sjednica se saziva po potrebi.
Izborna konstituirajuća sjednica se održava svake četiri godine.
Sjednice Skupštine saziva predsjednik Hrvatskog Crvenog križa.
Izbornu konstituirajuću sjednicu u slučaju prijevremenog prestanka mandata članovima Skupštine saziva izvršni predsjednik.
Predsjednik Hrvatskog Crvenog križa dužan je sazvati Skupštinu na zahtjev Glavnog odbora ili jedne trećine zastupnika Skupštine, a ako Predsjednik Hrvatskog Crvenog križa ne sazove Skupštinu u roku od 30 dana od dana primitka zahtjeva za sazivanjem Skupštine, sjednicu Skupštine može sazvati predlagatelj.
U slučaju isteka mandata tijelima Hrvatskog Crvenog križa, Skupštinu saziva zadnja osoba za zastupanje upisana u Registar udruga Republike Hrvatske ili najmanji broj članova propisan za osnivanje udruge.
Skupština može odlučivati kad je na sjednici prisutna natpolovična većina zastupnika Skupštine, a pravovaljane odluke donosi većinom glasova prisutnih zastupnika.
U izvanrednim situacijama, u slučaju da nije prisutno dovoljno zastupnika, Skupština će se sastati ponovno unutar 48 sati, i u tom slučaju odluke se donose ako je prisutna jedna trećina zastupnika i to većinom glasova onih koji su prisutni i glasuju.
Izuzetno, u slučajevima propisanim ovim Statutom za pojedine odluke utvrđuje se kvalificirana većina.
Članak 39.
Skupština u okviru svoga djelokruga rada:
1. donosi Statut Hrvatskog Crvenog križa i njegove izmjene i dopune,
2. donosi Etički kodeks Hrvatskog Crvenog križa,
3. donosi programsku orijentaciju i razvojne programe za mandatno razdoblje,
4. usvaja plan rada i financijski plan za sljedeću kalendarsku godinu,
5. usvaja izvješće o