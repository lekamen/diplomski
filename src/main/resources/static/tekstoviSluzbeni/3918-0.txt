48 25.05.2016 Pravilnik o načinu postupanja i suradnje suca, stručnog radnika Centra za socijalnu skrb i policijskog službenika za mladež prilikom prisilnog oduzimanja i predaje djeteta
MINISTARSTVO PRAVOSUĐA
1267
Na temelju članka 516. stavka 2. Obiteljskog zakona (»Narodne novine«, broj 103/15.), uz prethodnu suglasnost ministra nadležnog za unutarnje poslove i ministra nadležnog za socijalnu skrb ministar pravosuđa donosi
PRAVILNIK
O NAČINU POSTUPANJA I SURADNJE SUCA, STRUČNOG RADNIKA CENTRA ZA SOCIJALNU SKRB I POLICIJSKOG SLUŽBENIKA ZA MLADEŽ PRILIKOM PRISILNOG ODUZIMANJA I PREDAJE DJETETA
I. PREDMET PRAVILNIKA
Članak 1.
Ovim Pravilnikom propisuje se način postupanja i suradnje tijela i osoba u tim tijelima koja sudjeluju u provedbi ovrhe radi prisilnog oduzimanja i predaje djeteta, odnosno standardizirani postupak koji osigurava jedinstveno i ujednačeno postupanje, kao i uvjeti za učinkovitu provedbu ovrhe radi prisilnog oduzimanja i predaje djeteta.
Članak 2.
(1) Definicije pojedinih pojmova u ovom Pravilniku određene su u: Obiteljskom zakonu (»Narodne novine«, broj 103/15), Ovršnom zakonu (»Narodne novine«, broj 112/12, 25/13 i 93/14), Zakonu o policiji (»Narodne novine«, broj 34/11, 130/12, 89/14, 151/14 i 33/15), Zakonu o policijskim poslovima i ovlastima (»Narodne novine«, broj 76/09 i 92/14), Sudskom poslovniku (»Narodne novine«, broj 37/14, 49/14, 08/15, 35/15 i 123/15) i drugim propisima koji uređuju materiju ovog Pravilnika.
(2) Pojmovi iz ovog Pravilnika jednako se odnose na muški i ženski rod, bez obzira u kojem rodu su iskazani.
II. OBVEZE TIJELA I OSOBA U PROVEDBI OVRHE RADI PRISILNOG ODUZIMANJA I PREDAJE DJETETA
Članak 3.
Ovrhu radi prisilnog oduzimanja i predaje djeteta provode sud i centar za socijalnu skrb uz pomoć policije, odnosno policijskog službenika za mladež.
Sud
Članak 4.
Cilj postupanja suda jest učinkovita provedba ovrhe radi prisilnog oduzimanja i predaje djeteta, uz ograničenje da se ovršne radnje mogu poduzimati samo ako je to u skladu s temeljnim načelom o prvenstvenoj zaštiti dobrobiti i prava djeteta.
Članak 5.
(1) Sud je dužan radnje u postupku poduzimati žurno, u koordinaciji s ostalim tijelima i osobama u tim tijelima koja sudjeluju u provedbi ovrhe radi prisilnog oduzimanja i predaje djeteta.
(2) Koordinaciju obavlja sud po ovršnom sucu, odnosno sudskom ovršitelju kojem je spis dodijeljen u rad.
Članak 6.
Koordinacija iz članka 5. ovoga Pravilnika podrazumijeva:
a) poduzimanje potrebnih radnji u svrhu prethodne provjere jesu li ispunjeni uvjeti za uredovanje radi prisilnog oduzimanja i predaje djeteta
b) povezivanje tijela i osoba u tim tijelima koja sudjeluju u postupku ovrhe radi prisilnog oduzimanja i predaje djeteta
c) usuglašavanje o vremenu i mjestu uredovanja
d) održavanje koordinacijskog sastanka prije samog provođenja postupka radi izravne međusobne razmjene informacija bitnih za uspješnu realizaciju ovršnog postupka na kojem će se usuglasiti pojedinačne zadaće tijela i osoba koja sudjeluju u postupku, razmotriti raspoložive informacije o djetetovom fizičkom i psihičkom stanju, razmotriti je li potrebna nazočnost doktora medicine odnosno ekipe hitne medicinske pomoći i drugo
e) druge aktivnosti kojima se postiže sklad u postupanju u provedbi ovrhe radi prisilnog oduzimanja i predaje djeteta.
Članak 7.
(1) Sud će najmanje osam dana prije dana određenog za izvršenje akta kojim se određuje prisilno oduzimanje i predaja djeteta, načelniku nadležne policijske uprave uputiti zahtjev za pružanjem pomoći.
(2) U roku od najmanje osam dana prije planiranog uredovanja sud će kontaktirati ravnatelja, odnosno predstojnika podružnice centra za socijalnu skrb nadležnog za izvršenje akta kojim se određuje prisilno oduzimanje i predaja djeteta radi usuglašavanja vremena i mjesta uredovanja.
(3) Iznimno od stavka 1. i 2. ovoga članka, upućivanje zahtjeva za pružanjem pomoći i usuglašavanje o vremenu i mjestu uredovanja u hitnim slučajevima može trajati kraće od osam dana.
(4) O vremenu i mjestu