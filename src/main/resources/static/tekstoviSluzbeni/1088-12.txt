 i registre za pripravnike, specijalizante, specijaliste, specijalističke grane, nezaposlene te druge evidencije određene zakonom, ovim Statutom ili drugim općim aktom Komore.
Registri iz stavka 1. i 2. ovog članka javne su knjige. Izvaci iz registra koje vodi Komora te potvrde izdane na temelju podataka iz tih evidencija javne su isprave.
XX. ISKAZNICA ČLANOVA KOMORE
Članak 81.
Doktoru dentalne medicine, dentalnom tehničaru i dentalnom asistentu koji je upisan u registar Komore može se izdati iskaznica.
Oblik i sadržaj iskaznice iz stavka 1. ovog članka te način njezina izdavanja propisuje se općim aktom Komore.
XXI. STRUČNO USAVRŠAVANJE ČLANOVA KOMORE
Članak 82.
Doktor dentalne medicine, dentalni tehničar i dentalni asistent obvezni su za vrijeme obavljanja svoje djelatnosti stručno se usavršavati prema općem aktu Komore, što obuhvaća:
1. kontinuirano praćenje razvoja dentalnih znanosti;
2. stjecanje novih znanja.
XXII. HRVATSKA AKADEMIJA DENTALNE MEDICINE
Članak 83.
Komora može osnovati Hrvatsku akademiju dentalne medicine.
Pravni oblik, zadaci, ustrojstvo i način financiranja Hrvatske akademije dentalne medicine detaljno će se regulirati u općem aktu Komore kojeg donosi Upravno vijeće.
Glavne zadaće Hrvatske akademije dentalne medicine su:
1. stručna izobrazba članova Komore na svim područjima dentalne medicine i djelatnosti dentalnih tehničara i dentalnih asistenata;
2. organizacija i provođenje svih vrsta tečajeva stručnog usavršavanja, seminara, simpozija, kongresa i ostalih vidova trajnog usavršavanja za članove Komore;
3. izrada stručnih i znanstvenih podloga za stručne i obrazovne skupove, seminare, demonstracijske tečajeve i radne tečajeve u organizaciji akademije;
4. izdavačka djelatnost – stručna i znanstvena literatura, priručnici i časopisi;
5. stručna suradnja sa sveučilištima, fakultetima, studijima, veleučilištima i strukovnim udrugama.
XXIII. IZDAVANJE, OBNAVLJANJE I ODUZIMANJE ODOBRENJA ZA SAMOSTALAN RAD
Članak 84.
Doktoru dentalne medicine i dentalnom tehničaru koji je položio stručni ispit i koji je upisan u registar članova Komore, Izvršni odbor Komore izdat će odobrenje za samostalan rad (licencu).
Odobrenje za samostalan rad (licencu) iz stavka 1. ovog članka, potpisuje odgovorna osoba ovlaštena za zastupanje Komore.
Odobrenjem za samostalan rad dokazuje se stručna osposobljenost doktora dentalne medicine, odnosno dentalnog tehničara za samostalno obavljanje dentalne medicine, odnosno djelatnosti dentalnog tehničara.
Odobrenje za samostalan rad izdaje se, obnavlja i oduzima doktoru dentalne medicine, odnosno dentalnom tehničaru na način propisan općim aktom Komore.
XXIV. IZDAVANJE, OBNAVLJANJE I ODUZIMANJE DOZVOLE ZA RAD
Članak 85.
Dentalnom asistentu koji je upisan u registar dentalnih asistenata, Izvršni odbor Komore izdat će dozvolu za rad.
Dozvolu za rad iz stavka 1. ovog članka, potpisuje odgovorna osoba ovlaštena za zastupanje Komore.
Dozvolom za rad dokazuje se stručna osposobljenost dentalnog asistenta za obavljanje njihove djelatnosti prema uputama i nadzoru doktora dentalne medicine na području Republike Hrvatske.
Uvjete za izdavanje, obnavljanje i oduzimanje dozvole za rad propisuje općim aktom Komora.
XXV. ODLIČJA KOMORE
Članak 86.
Komora može uglednim i časnim članovima Komore za izuzetno dostignuće i zasluge u razvoju i promicanju struke, kao i drugim pojedincima i institucijama koji su svojim djelovanjem dali značajan doprinos razvoju dentalne struke dodijeliti odličja.
Uvjeti, postupak i način dodjele odličja Komore propisuje se općim aktom Komore.
XXVI. SREDSTVA ZA RAD KOMORE
Članak 87.
Sredstva za rad Komore osiguravaju se iz članarine koju plaćaju članovi Komore, prihoda od imovine, naknada za usluge Komore, izdavačke djelatnosti, donacija, sponzorstva, partnerske i poslovne suradnje s drugim pravnim osobama te drugih izvora.
Članak 88.
Visina članarine određuje se posebnom odlukom koju donosi Skupština.
Članovi Komore obvezni su redovito uplaćivati članarinu Komori u visini i na