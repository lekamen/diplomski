 raketiranje ciljeva u zraku (RCZ).
Članak 33.
Zrakoplovni poligon za GRB ciljeva na površini može biti školski i/ili taktički.
Članak 34.
(1) Školski zrakoplovni poligon za GRB ciljeva na površini je dio površine na kopnu ili vodi namijenjen za obuku GRB ciljeva na površini sa školskim i ubojnim sredstvima.
(2) Taktički zrakoplovni poligon za GRB ciljeva na površini je stalno ili privremeno uređen dio površine na kopnu ili vodi namijenjen za obuku sa školskim i ubojnim sredstvima i djelovanje u uvjetima određene taktičke situacije.
Članak 35.
Zrakoplovni poligon za GRB ciljeva na površini može biti dio združenog poligona.
Članak 36.
Zrakoplovni poligon za GRB ili RCZ je dio zračnog prostora iznad određenog područja namijenjen za gađanje ili raketiranje vučenih, letećih ili raketnih ciljeva iz zraka ili sa zemlje.
Članak 37.
(1) Namjena, mjesto, izmjere, uređenje, upravljanje letenjem i djelovanjem vojnih zrakoplova na zrakoplovnom poligonu kao i mjere sigurnosti tijekom djelovanja uređuje se Elaboratom vojnog poligona.
(2) Rezervacija zračnog prostora zrakoplovnog poligona provodi se u skladu s Uputom za podnošenje zahtjeva za objavu i poništenje NOTAM-a.
Vježbe
Članak 38.
U slučaju provedbe vježbe, zapovjednik ili odgovorna osoba vježbe dužna ih je koordinirati s operatorom aerodroma na kojem se vježba provodi i s pružateljem usluga u zračnoj plovidbi.
Promet zrakoplova po manevarskim površinama
Članak 39.
(1) Promet vojnih zrakoplova po manevarskim površinama aerodroma provodi se na način propisan Priručnikom za uporabu određenog tipa vojnog zrakoplova ili Uputom za letenje vojnih zrakoplova.
(2) Dopuštenja i/ili upute koje se odnose na vožnju vojnog zrakoplova iz stavka 1. ovoga članka daju se radiokomunikacijom, svjetlosnim signalima ili znakovima.
(3) Vojni zrakoplovi osim uzletno-sletne staze iznimno mogu koristiti i druge manevarske površine za uzlijetanje i slijetanje.
(4) U provedbi vojnih zadaća vojno osoblje može dijelove manevarskih površina koristiti u svrhu osiguranja tih zadaća.
(5) Prelet helikopterom iznad drugih zrakoplova, ljudi i objekata pri kretanju na manevarskim površinama nije dopušten.
Promet ljudi i vozila po manevarskim površinama
Članak 40.
(1) Promet ljudi i vozila po manevarskim površinama aerodroma provodi se na način propisan Uputom o letenju vojnih zrakoplova.
(2) Dopuštenja i/ili upute koje se odnose na promet ljudi i vozila iz stavka 1. ovoga članka daju se pismeno, usmeno, radiokomunikacijom, svjetlosnim signalima ili znakovima.
(3) Za promet po manevarskim površinama aerodroma vozila moraju biti opremljena odgovarajućim komunikacijskim sredstvima i rotacijskim svjetlom žute boje. Vozila koja nisu propisno opremljena mogu se kretati po manevarskim površinama vojnog aerodroma samo uz pratnju vozila opremljenih propisanom opremom.
V. LETOVI VOJNIH ZRAKOPLOVA
Podjela letova
Članak 41.
Letovi vojnih zrakoplova dijele se prema dobu dana, prema pravilima letenja, visini leta te broju vojnih zrakoplova koji istodobno provode letačku zadaću.
Let prema dobu dana
Članak 42.
(1) Prema dobu dana u kojemu se provodi let može biti dnevni i noćni.
(2) Dnevni let je let koji vojni zrakoplov provodi u razdoblju od pola sata prije izlaska do pola sata poslije zalaska sunca.
(3) Noćni let je let koji vojni zrakoplov provodi u razdoblju od pola sata poslije zalaska do pola sata prije izlaska sunca.
Let prema pravilima letenja
Članak 43.
(1) Prema pravilima letenja let vojnih zrakoplova može biti vizualni i instrumentalni.
(2) Vizualni let je let koji vojni zrakoplov provodi prema pravilima vizualnog letenja.
(3) Instrumentalni let je let koji vojni zrakoplov provodi prema pravilima instrumentalnog letenja.
Let prema primjeni pravila letenja
Članak 44.
Vojni zrakoplov prema primjeni pravila letenja može letjeti kao GAT i OAT.
Let prema visini leta
Članak 45.
Prema visini leta na kojoj se provodi let vojnog zrakoplova može biti:
– brišući let – na stvarnoj visini do 330 ft AGL (100 m)
– let na malim visinama – 