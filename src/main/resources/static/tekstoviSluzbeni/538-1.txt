 članica u ostvarivanju kontakata i pravosudne suradnje u odnosu na odluke iz članka 1. stavka 1. ovog Zakona.
(2) Ministarstvo nadležno za poslove pravosuđa dostavlja podatke o predmetima iz područja pravosudne suradnje u kaznenim stvarima nadležnim tijelima Europske unije, u skladu s obvezama propisanim pravnim aktima Europske unije iz članka 1. stavka 2. ovog Zakona.
(3) U svrhu učinkovitog obavljanja poslova iz ovog članka ministarstvo nadležno za poslove pravosuđa može od nadležnih pravosudnih tijela zatražiti dostavu podataka o predmetima iz područja pravosudne suradnje u kaznenim stvarima.«.
Članak 5.
Članak 6. mijenja se i glasi:
»(1) Europski uhidbeni nalog u svrhu predaje tražene osobe radi kaznenog progona izdaje pravosudno tijelo koje vodi postupak, a u svrhu izvršenja kazne zatvora ili prisilnog smještaja sudac izvršenja županijskog suda.
(2) Nalog za osiguranje imovine ili dokaza, europski nalog za pribavljanje dokaza i odluku o mjerama opreza donosi pravosudno tijelo koje vodi postupak.
(3) Odluku o oduzimanju imovine ili predmeta donosi nadležni sud.
(4) Odluku kojom je izrečena novčana kazna donosi nadležni sud ili tijelo državne uprave koje vodi prekršajni postupak.
(5) Presudu kojom je izrečena kazna zatvora ili mjera koja uključuje lišenje slobode donosi nadležni sud.
(6) Presudu ili odluku kojom su izrečene probacijske mjere ili alternativne sankcije donosi nadležni sud ili državni odvjetnik.
(7) Europski nalog za zaštitu donosi županijski sud na čijem području se vodi postupak odnosno izvršava probacijska odluka ili alternativna sankcija.«.
Članak 6.
U članku 7. stavku 3. podstavak 2. mijenja se i glasi:
»–županijski sudovi u odnosu na odluke iz članka 1. točke 4. ako se radi o oduzimanju predmeta, kao i točki 6., 7., 8. i 9. za odluke koje su sami donijeli, kao i za odluke općinskih sudova s područja svoje mjesne nadležnosti,«
U podstavku 2. umjesto točke stavlja se zarez te dodaje podstavak 3. koji glasi:
»– ministarstvo nadležno za poslove pravosuđa u odnosu na odluke iz članka 1. točke 5.«.
Članak 7.
U članku 12.f. stavku 1. dodaje se novi podstavak 1. koji glasi:
»–nacionalnog predstavnika za Eurojust,«.
Dosadašnji podstavci 1. do 6. postaju podstavci 2. do 7.
Članak 8.
U članku 13. stavku 2. riječi: »iz članka 7. ovog Zakona« brišu se.
U stavku 4. riječi: »članica koja je donijela presudu«zamjenjuju se riječju: »izdavanja«.
Članak 9.
U članku 15. stavku 1. riječi: »stavka 5.« zamjenjuju se riječima: »stavka 3.«.
Članak 10.
U članku 17. iza stavka 2. dodaje se stavak 3. koji glasi:
»(3) Tijelo koje je izdalo europski uhidbeni nalog dužno ga je odmah staviti izvan snage kad tražena osoba bude predana, nastupi zastara kaznenog progona ili izvršenja kazne te drugi razlozi zbog kojih europski uhidbeni nalog više nije potreban.«.
Članak 11.
U članku 19. stavku 1. riječi: »članku 5.« zamjenjuju se riječima: »člancima 5. i 7.«.
Članak 12.
U članku 20. stavku 2. točki 4. riječi: »stavka 2.« zamjenjuju se riječima: »stavka 1.«.
Članak 13.
U članku 22. iza stavka 2. dodaju se stavci 3., 4. i 5. koji glase:
»(3) Ako je europski uhidbeni nalog izdan u svrhu vođenja kaznenog postupka, a tražena osoba je državljanin Republike Hrvatske ili osoba koja ima prebivalište ili boravak na njezinu području, sud će predaju te osobe uvjetovati njezinim vraćanjem u Republiku Hrvatsku, akojoj bude izrečena sankcija u državi izdavanja, a ta osoba je pristala izdržavati izrečenu sankciju u Republici Hrvatskoj.
(4) Ako je europski uhidbeni nalog izdan u svrhu izvršenja kazne zatvora ili mjere koja uključuje oduzimanje slobode, a tražena osoba je državljanin Republike Hrvatske ili osoba koja ima prebivalište ili boravak na njezinu području i suglasila se s izdržavanjem kazne u Republici Hrvatskoj, sud će odgoditi odlučivanje o europskom uhidbenom nalogu. Radi preuzimanja izvršenja sankcije sud će od države izdavanja naloga zatražiti dokumentaciju i odrediti primjereni rok koji ne može biti duži od 15 radnih dana za njezinu