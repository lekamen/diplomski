 kolovoza 1991., §§ 66-67., Serija A br. 211.; Milatová i drugi protiv Češke Republike, br. 61811/00, § 65., ECHR 2005-V i, a fortiori, Krčmář i drugi protiv Češke Republike, br. 35376/97, §§ 41.-45., 3. ožujka 2000., i OAO Neftyanaya Kompaniya Yukos protiv Rusije, br. 14902/04, § 538., 20. rujna 2011.). Stoga je čak moguće da neka postupovna situacija koja ne stavlja stranku u nepovoljniji položaj u odnosu na njezinog protivnika ipak predstavlja povredu prava na kontradiktorni postupak ako dotična stranka nije imala priliku saznati za sve predložene dokaze ili dostavljena očitavanja, i na njih dati primjedbe, radi utjecaja na odluku suda (vidjeti naprijed citirani predmet Krčmář i drugi, §§ 38-46., 3., i Gregačević protiv Hrvatske, br. 58331/09, § 50., 10. srpnja 2012.).
43. U pogledu sadržaja podnesaka koje je dostavila optužba, Sud ponavlja kako načelo procesne ravnopravnosti stranaka u postupku ne ovisi o daljnjoj, količinski mjerljivoj nepoštenosti, koja proizlazi iz postupovne nejednakosti. Obrana je ta koja treba ocijeniti zaslužuje li neki podnesak reakciju. Stoga je nepošteno da optužba dostavi podneske sudu bez znanja obrane (vidjeti Bulut protiv Austije, 22. veljače 1996., § 49., Izvješća 1996-II, i Josef Fischer protiv Austrije, br. 33382/96, § 19., 17. siječnja 2002.).
(...)
46. Sud dalje primjećuje kako je Vrhovni sud uzeo u obzir gornje očitovanje Državnog odvjetništva Republike Hrvatske kad je donosio drugostupanjsku presudu. ...
47. Međutim, istovremeno, navedeno očitovanje Državnog odvjetništva Republike Hrvatske nikada nije bilo priopćeno obrani, obrana nije imala nikakvih saznanja o očitovanju niti priliku odgovoriti na njega prije donošenja presude (usp. Lobo Machado protiv Portugala, 20. veljače 1996., § 31., Izvješća 1996-I). Sud je svjestan kako na temelju mjerodavnog domaćeg zakonodavstva nije postojala nikakva obveza proslijediti očitovanje Državnog odvjetništva Republike Hrvatske podnositelju, ali ne može vidjeti opravdanje takvih ograničenja prava obrane. ...
48. U pogledu Vladine tvrdnje da samo jedan podnesak Državnog odvjetništva nije dostavljen obrani, Sud želi ponoviti kako budući da očitovanje o kojemu je riječ predstavlja obrazloženo mišljenje o osnovanosti podnositeljevog predmeta, koje je očito težilo utjecati na odluku Vrhovnog suda pozivajući na odbijanje žalbe, te u svjetlu naravi pitanja o kojima je trebao odlučiti Vrhovni sud, on ne treba odlučiti je li propuštanje dostave relevantnog dokumenta naštetilo podnositelju (caused the applicant prejudice). Postojanje povrede zamislivo je čak i ako nema štete (vidjeti naprijed citirani predmet Adolf protiv Austrije, 26. ožujka 1982., § 37., Serija A br. 49, i naprijed citirani predmet Milatová i drugi, § 65.). S obzirom na takvo stanje stvari, jednako je nevažno je li podnositelj odgovorio na raniji podnesak, i to žalbu Županijskog državnog odvjetništva u Zagrebu. To stoga što je, kako je već mnogo puta naglašeno, podnositelj taj koji treba prosuditi zahtijeva li neki dokument njegov komentar (vidjeti predmet Nideröst-Huber protiv Švicarske, 18. veljače 1997., § 29., Izvješća 1997-I). Stoga je teret osiguranja podnositelju prilike za davanje opaski na pisano očitovanje Državnog odvjetništva Republike Hrvatske bio na Vrhovnom sudu, prije donošenja njegove odluke (vidjeti naprijed citirani predmet Milatová i drugi, § 65. i Göç protiv Turske [VV], br. 36590/97, § 57., ECHR 2002-V).
49. S obzirom na takvu pozadinu, Sud zaključuje kako u ovom postupku nije poštovano načelo procesne ravnopravnosti stranaka i pravo na kontradiktorni postupak (vidjeti naprijed citirani predmet Bulut, § 49., i naprijed citirani predmet Josef Fischer, § 21. te usp. naprijed citirani predmet Brandstetter, §§ 67– 68.).
50. Stoga je došlo do povrede članka 6. stavka 1. Konvencije.«
56.1. Istovjetno stajalište ESLJP je ponovio i u predmetu Lonić protiv Hrvatske (presuda, 4. prosinca 2014., zahtjev broj 8067/12, § 83.), u kojem je dodao i ova utvrđenja:
»84. S obzirom na ta