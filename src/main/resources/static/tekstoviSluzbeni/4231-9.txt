 dopunu/obrazloženje/ispravak prilikom prve dostave, dostava preporučene pošiljke bit će ponovljena još jednom. Ukoliko korisnik ne preuzme zahtjev za dopunu/obrazloženje/ispravak niti nakon ponovljene dostave, zahtjev se objavljuje na oglasnoj ploči u sjedištu Agencije za plaćanja te se dostava smatra obavljenom istekom osmoga dana od dana stavljanja zahtjeva na oglasnu ploču.
(14) Korisnik je dužan u roku od 10 dana od dana zaprimanja zahtjeva za dopunu/obrazloženje/ispravak dostaviti dopunu/obrazloženje/ispravak.
(15) U slučaju da dokumentacija iz postupka javne nabave nije prihvatljiva, Agencija za plaćanja donosi odluku o odbijanju zahtjeva za potporu čime se prethodno donesena odluka o prihvatljivosti zahtjeva za potporu stavlja izvan snage i ujedno se raskida ugovor o financiranju.
(16) Ako dokumentacija vezana uz postupak javne nabave i izvršenja ugovora koja se dostavlja sa zahtjevom za isplatu nije prihvatljiva, Agencija za plaćanja donosi odluku o odbijanju zahtjeva za isplatu i ujedno se raskida ugovor o financiranju.
(17) U slučaju sklapanja izmjena ili dodatka ugovora o javnoj nabavi, korisnik je u obvezi poštovati propise kojima se uređuje postupak javne nabave. Iznos dodatka ugovora ne smije prelaziti iznos ugovora o financiranju. Iznosi koji prelaze iznos ugovora o financiranju smatrat će se neprihvatljivim troškom.
(18) Administrativna kontrola postupka javne nabave koju temeljem ovoga Pravilnika provodi Agencija za plaćanja ne može se smatrati kontrolnim mehanizmima u smislu posebnih propisa koji uređuju postupak javne nabave.
(19) U slučaju nepoštivanja posebnih propisa koji uređuju postupak javne nabave, Agencija za plaćanja može primijeniti financijske ispravke.
(20) Popis grešaka u postupcima javne nabave s primjenjivim stopama financijskih ispravaka čini Prilog III. ovoga Pravilnika. U prilogu je popis mogućih slučajeva koji nije konačan.
(21) Kada se u jednom postupku javne nabave utvrdi više pogrešaka, stope ispravka se ne zbrajaju i primjenjuje se greška za koju je određena najveća stopa ispravka.
(22) Neovisno o greškama za koje se primjenjuje financijski ispravak, Agencija za plaćanja zadržava pravo odbijanja zahtjeva za potporu ukoliko se utvrde ostale greške u provedbi postupka javne nabave koje nisu navedene u Prilogu III. ovoga Pravilnika.
Članak 19.
(1) Nakon administrativne kontrole postupka nabave i odabranih ponuda, ako su ispunjeni uvjeti i kriteriji propisani ovim Pravilnikom i Natječajem, Agencija za plaćanja korisniku dostavlja obavijest o provedenom postupku nabave te u istoj navodi, ako je primjenjivo, neprihvatljive troškove.
(2) Nakon administrativne kontrole postupka nabave i odabranih ponuda Agencija za plaćanja donosi Odluku o odbijanju u slučaju:
a) neispunjavanja uvjeta i kriterija propisanih ovim Pravilnikom i Natječajem
b) nepravovremenosti i/ili nepotpunosti odgovora na zahtjev za obrazloženje/ispravak
c) da se utvrdi da vrijednost dijela započetog projekta/operacije iznosi više od 10% ukupnog iznosa projekta/operacije
d) sprječavanja kontrole na terenu predstavnicima Agencije za plaćanja od strane korisnika
e) utvrđene nepravilnosti
f) da se utvrdi da je ulaganje za koje je podnesen zahtjev za potporu za financiranje unutar EPFRR-a, financirano drugim sredstvima proračuna EU
g) da se utvrdi da su informacije dostavljene od strane korisnika ili ponuditelja lažne ili pogrešne
h) da se utvrdi da dokumentacija iz postupka prikupljanja ponuda nije dostavljena Agenciji za plaćanja ili nije odgovarajuća
i) da su cijene u dostavljenim ponudama namjerno uvećane i/ili
j) da se, uvažavajući odredbe Zakona o javnoj nabavi i ovoga Pravilnika, utvrdi da dokumentacija iz provedenog postupka javne nabave nije dostavljena Agenciji za plaćanja i/ili nije prihvatljiva.
(3) Ukoliko je korisnik proveo više postupaka javne nabave unutar jednog zahtjeva za potporu, a Agencija za plaćanja utvrdi da dokumentacija iz jednog od provedenih postupka javne nabave nije dostavljena Agenciji za plaćanja