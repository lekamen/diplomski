 ostaju stabilne.
Kućište mora biti konstruirano tako da su glavne komponente mjerila zaštićene od prašine i vlage.
Kada proces mjerenja zahtjeva upotrebu mlina, mlin se smatra sastavnim dijelom mjernog procesa. Mlin mora biti konstruiran od strane istog proizvođača kao i mjerilo. Mlin mora biti ispitan kao dio mjernog procesa i naveden u odobrenju tipa mjerila.
Infracrveni analizator mora biti postavljen na ravnu površinu i s mogućnošću namještanja položaja ukoliko položaj mjerila utječe na točnost mjerenja.
1.5. Označavanje mjerila
Infracrveni analizator mora imati vidljivu natpisnu pločicu sa sljedećim podacima:
1. ime proizvođača
2. model mjerila
3. oznaka odobrenja tipa mjerila
4. taksativno nabrojane vrste poljoprivrednih vrsta za koje je mjerilo ovjereno
5. serijski broj mjerila.
1.6. Klimatski uvjeti
Klimatski uvjeti su okolišni uvjeti u kojima se mjerilo može upotrebljavati i definira ih proizvođač.
1.7. Temperatura uzoraka
Radna temperatura uzoraka je definirana kao temperaturni raspon (minimalna i maksimalna temperatura) u kojem je moguće mjeriti sadržaj proteina u uzorku. Proizvođač mjerila navodi u tehničkoj dokumentaciji mjerila temperaturni raspon uzoraka. Ukoliko je temperatura uzorka izvan raspona mjerila, na zaslonu se mora pokazati poruka o pogrešci (npr. error).
Mjerilo mora imati mogućnost izmjeriti sadržaj proteina u uzorku koji nije iste temperature kao okoliš i mjerilo. Maksimalna moguća razlika između temperature uzorka i mjerila mora biti navedena u tipnom odobrenju mjerila.
1.8. Period postizanja radne temperature mjerila
Kada je uključen, infracrveni analizator ne mjeri i ne pokazuje na zaslonu rezultate mjerenja dok ne postigne radnu temperaturu, osim ako se radi o mjerilu koje nema period zagrijavanja.
1.9. Poljoprivredne vrste kojima se mjeri sadržaj proteina
Proizvođač mjerila navodi za pojedini tip mjerila poljoprivredne vrste koje su pogodne za mjerenje sadržaja proteina na tom mjerilu te definira mjerni raspon mjerila.
1.10. Mogućnosti odabira kalibracija na mjerilu
Na mjerilu koje ima više različitih kalibracija za svaku poljoprivrednu vrstu, mora biti moguće odabrati odgovarajuću i odobrenu kalibraciju na korisničkom sučelju.
Odabrana kalibracija mora biti nedvosmislena i vidljiva svim prisutnim stranama, tj. ime kalibracije mora odgovarati imenu poljoprivredne vrste kojoj se mjeri udio proteina.
1.11. Uzorci i minimalna količina uzorka
Minimalna prihvatljiva količina zrna za mjerenje sadržaja proteina ne smije biti manja od 100 g.
Korištenje uzoraka za ovjeru mjerila opisano je u Dodatku II (Naputak za ovjeravanje infracrvenih analizatora za mjerenje sadržaja proteina u zrnju poljoprivrednih vrsta).
1.12. Dojava o pogrešci
Mjerilo mora jasno signalizirati svaku dojavu o pogrešci koja se pojavi tijekom mjerenja uočljivo na zaslonu te spriječiti daljnja mjerenja dok se pogreška ne otkloni.
1.13. Uputstvo proizvođača
Proizvođač mjerila mora osigurati za svako mjerilo priručnik (uputstvo) koje sadrži upute o rukovanju, instalaciji, održavanju mjerila i načinu rada mjerila. Osim toga, priručnik mora sadržavati sljedeće podatke:
1. naziv i adresu proizvođača
2. poljoprivredne vrste na kojima je moguće mjerenje
3. ograničenja uporabe: temperatura okoliša, maksimalna dopuštena temperaturna razlika između uzorka zrna i mjerila, raspon radnog napona i frekvencije, elektromagnetske smetnje i elektromagnetska kompatibilnost.
Uputa značajna za rukovanje operatera mora biti na hrvatskom jeziku.
1.14. Software
Proizvođač je obavezan definirati na koji način je software implementiran u mjerilo ili modul mjerila, tj. je li ugrađen u hardware ili instaliran na računalu.
Verzija softwarea mora imati mogućnost identifikacije i mora biti legalna.
Gdje postoji potreba za prijenosom rezultata mjerenja na nezaštićenom mediju u komercijalne svrhe, moraju biti ispunjeni sljedeći uvjeti:
1. mjerni rezultat mora biti popraćen svim informacijama bitnim za daljnju uporabu: identifikacija uzorka, datum i vrijeme