 Agencije kao nadležnog tijela sukladno članku 109.a stavku 5. Zakona, Agencija obavlja sljedeće poslove:
1. zahtijeva od operatera postrojenja ili operatora zrakoplova da stavi na raspolaganje svu pisanu dokumentaciju sukladno članku 12. stavku 2. Uredbe (EU) br. 601/2012;
2. u direktnoj komunikaciji putem elektroničke pošte s operaterom postrojenja i operatorom zrakoplova zahtjeva dopunu Plana praćenja i Izvješća o poboljšanjima metodologije praćenja te svu popratnu dokumentaciju vezanu uz provođenje plana e-mailom direktno od operatera;
3. po potrebi poziva operatera postrojenja ili operatora zrakoplova na konzultativni sastanak sa ciljem usuglašavanja metodologije praćenja, na kojima su prisutni predstavnici Ministarstva;
4. objavljuje obrasce standardiziranih ili pojednostavljenih planova praćenja na internetskim stranicama Agencije sukladno članku 13. Uredbe (EU) br. 601/2012 i sve druge obrasce koji su propisani ovim Pravilnikom i koje je izradila Komisija za potrebe praćenja i izvješćivanja;
5. uspostavlja sustav za elektroničko izvješćivanje i upravljanje podacima te traži da se podaci i dokumenti stave na raspolaganje sukladno članku 66. Uredbe (EU) br. 601/2012;
6. zaprima od Ministarstva Izvješća o poboljšanjima metodologije praćenja i daje stručno mišljenje na dostavljeno sukladno članku 69. Uredbe (EU) br. 601/2012 te po potrebi ukazuje na nužnost dopune Plana praćenja;
7. daje stručno mišljenje Ministarstvu o primjerenoj izmjeni plana praćenja temeljem utvrđenog pisanog postupka operatera o utvrđenoj metodi procjene sukladno članku 65. stavku 1. Uredbe (EU) br. 601/2012;
8. zahtjeva od verifikatora da osigura pristup internoj verifikacijskoj dokumentaciji sukladno članku 26. stavku 3. Uredbe (EU) br. 600/2012;
9. na svojim internetskim stranicama objavljuje standardne faktore koje država koristi za dostavu nacionalnog inventara Tajništvu Okvirne konvencije Ujedinjenih naroda o promjeni klime.
Članak 9.
Povjerenstvo obavlja poslove iz članaka, 17., 18., 20., 21., 22., 26., 28., 31., 32., 33., 34., 35., 37., 38., 39., 41., 45., 47., 48., 52., 53., 54., 65., 68., i 70. Uredbe (EU) br. 601/2012, poslove sukladno Uredbi (EU) br. 600/2012 i ovom Pravilniku.
Članak 10.
(1) Operater postrojenja i operator zrakoplova dužan je Agenciji dostaviti dopune Plana praćenja i Izvješća o poboljšanjima metodologije praćenja u roku od 8 dana, na adresu elektronske pošte: KLIMA@azo.hr i na znanje Ministarstvu na elektroničku poštu: ets-postrojenja@mzoip.hr ;
(2) U iznimnim slučajevima, koji se trebaju dobro obrazložiti, rok iz stavka 1. ovoga članka se može produžiti do maksimalno mjesec dana;
(3) U slučaju da operater postrojenja i operator zrakoplova ne dostavi tražene dopune sukladno stavcima 1. i 2. ovoga članka, Agencija će dati negativno mišljenje na Plan praćenja i Izvješća o poboljšanjima metodologije praćenja;
(4) Uz obavijest o promjenama u postrojenju, gdje je primjenjivo, operater postrojenja mora detaljno obrazložiti utjecaj prijavljene promjene na proces proizvodnje i na praćenje i izvješćivanje o emisijama;
(5) Operater postrojenja kojem je odobreno korištenje pojednostavljenog plana praćenja sukladno članku 47. st. 2. Uredbe (EU) br. 601/2012. mora izvršiti procjenu rizika sukladno članku 13. stavku 2. Uredbe (EU) br. 601/2012;
(6) Dozvoljava se korištenje emisijskih faktora za goriva izraženih u t CO2/t ili t CO2/Nm3 sukladno članku 24. i 36. stavku 2. Uredbe (EU) br. 601/2012;
(7) Dozvoljava se korištenje emisijskih faktora izraženih za goriva i za goriva koja se koriste kao ulazni materijal procesa ili u masenoj bilanci te praćenje donje ogrjevne vrijednosti sukladno članku 26. stavku 5. Uredbe (EU) br. 601/2012;
(8) Dozvoljava se postrojenju koje kao jedinu djelatnost ima izgaranje goriva i ne emitira godišnje više od 25.000 t CO2 korištenje pojednostavljenog plana praćenja sukladno članku 47. st. 2. Uredbe (EU) br. 601/2012.
(9) Operater postrojenja i operator zrakoplova za dostavljanje podataka sukladno Uredbi 