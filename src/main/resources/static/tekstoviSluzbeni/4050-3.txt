 P-4675/91 od 1. srpnja 1996. tražile su utvrđenje prava vlasništva na spornoj zgradi, predaju te zgrade u posjed i isplatu novčanog iznosa u visini od 157.680,00 kn (protuvrijednost 43.800.– DEM) sa zakonskim zateznim kamatama tekućim od 1. siječnja 1985.;
– podneskom na spis predmeta broj: P-4683/91 od 19. veljače 1997. tražile su utvrđenje prava vlasništva na spornoj zgradi, predaju te zgrade u posjed i isplatu novčanog iznosa u visini od 157.680,00 kn (protuvrijednost 43.800.– DEM) sa zakonskim zateznim kamatama tekućim od 1. siječnja 1985.;
– podneskom na spis predmeta broj: P-4683/91 od 1. travnja 1997. ponovile su tužbeni zahtjev specificiran podneskom od 19. veljače 1997.;
– podneskom na spis predmeta broj: P-4683/91 od 26. lipnja 1997. još jednom su ponovile tužbeni zahtjev specificiran podnescima od 19. veljače 1997. i 1. travnja 1997.
14. Dana 5. studenoga 1997. stupila je na snagu u odnosu na Republiku Hrvatsku Konvencija za zaštitu ljudskih prava i temeljnih sloboda i protokoli br. 1, 4, 6, 7 i 11 uz Konvenciju (»Narodne novine – Međunarodni ugovori« broj 18/97., 6/99. – pročišćeni tekst, 8/99. – ispravak, 14/02. i 1/06.). Od tog je dana u Republici Hrvatskoj svima priznato pravo na razumnu duljinu pravnih postupaka.
15. Od podnošenja tužbi 25. srpnja 1991. do 5. studenoga 1997. prvostupanjski sud održao je četiri (4) ročišta: 12. studenoga 1991. u predmetu broj: P-4683/91, a 16. ožujka 1992., 4. lipnja 1992. i 9. veljače 1993. u predmetu broj: P-4675/91.
2) Upravni postupak radi ostvarenja prava na naknadu za imovinu oduzetu za vrijeme jugoslavenske komunističke vladavine
16. Dana 1. siječnja 1997. stupio je na snagu Zakon o naknadi za imovinu oduzetu za vrijeme jugoslavenske komunističke vladavine (»Narodne novine« broj 92 od 30. listopada 1996.; u daljnjem tekstu: Zakon o naknadi:92/96).
Ako je riječ o Zakonu o naknadi za imovinu oduzetu za vrijeme jugoslavenske komunističke vladavine koji je danas na snazi (»Narodne novine« broj 92/96., 92/99., 39/99., 42/99., 43/00., 131/00., 27/01., 34/01., 65/01., 118/01., 80/02. i 81/02.), Ustavni sud koristi se oznakom Zakon o naknadi:92/96-81/02.
17. Tim je zakonom propisana nadležnost tijela državne uprave za odlučivanje o naknadi za imovinu koja je prijašnjim vlasnicima oduzeta od strane jugoslavenske komunističke vlasti, a koja je prenesena u općenarodnu imovinu, državno, društveno ili zadružno vlasništvo konfiskacijom, nacionalizacijom, agrarnom reformom i drugim propisima i načinima navedenim u tom zakonu. Mjerodavne odredbe Zakona o naknadi:92/96 su glasile:
»Članak 64.
Postupak se, ako ovim Zakonom nije drukčije propisano, provodi na zahtjev prijašnjega vlasnika.
Zahtjev se podnosi nadležnom Županijskom uredu prema mjestu gdje se nalazi imovina koja je predmet naknade.
Članak 65.
Postupak se pokreće podnošenjem zahtjeva nadležnom Županijskom uredu.
Zahtjev iz stavka 1. ovoga članka dostavlja se Državnom pravobranitelju Republike Hrvatske koji ima položaj stranke u postupku.
(...)«
17.1. Nakon stupanja na snagu Zakona o izmjenama i dopunama Zakona o naknadi za imovinu oduzetu za vrijeme jugoslavenske komunističke vladavine (»Narodne novine« broj 80/02.) te odredbe glase:
»Članak 64.
Postupak se, ako ovim Zakonom nije drukčije propisano, provodi na zahtjev prijašnjega vlasnika.
Zahtjev se podnosi nadležnoj službi ureda državne uprave prema mjestu gdje se nalazi imovina koja je predmet naknade.
Članak 65.
Postupak se pokreće podnošenjem zahtjeva nadležnoj službi ureda državne uprave.
Zahtjev iz stavka 1. ovoga članka dostavlja se Državnom odvjetništvu Republike Hrvatske koji ima položaj stranke u postupku.
(...)«
18. Podnositeljica i njezina majka Nada Stanzer podnijele su 24. lipnja 1997. Uredu za imovinsko-pravne poslove Županije zagrebačke, putem Gradskog stambeno komunalnog gospodarstva Zagreb »zahtjev za povrat i naknadu oduzete imovine«, to jest sporne stambene zgrade.
19. Na temelju tog zahtjeva, Grad Zagreb, Gradski ured za imovinskopravne poslove, Odjel za