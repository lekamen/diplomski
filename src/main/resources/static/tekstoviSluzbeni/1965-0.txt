101 23.09.2015 Pravilnik o utvrđivanju neto vrijednosti imovine AIF-a i cijene udjela AIF-a
HRVATSKA AGENCIJA ZA NADZOR FINANCIJSKIH USLUGA
1966
Na temelju odredbi članka 192. stavka 4., članka 193. stavka 13. točka a), članka 195. stavka 8. i članka 256. stavka 4. Zakona o alternativnim investicijskim fondovima (»Narodne novine«, br. 16/2013 i 143/2014) Hrvatska agencija za nadzor financijskih usluga (dalje: Agencija) na sjednici Upravnog vijeća održanoj 18. rujna 2015. godine donosi
PRAVILNIK
O UTVRĐIVANJU NETO VRIJEDNOSTI IMOVINE AIF-a I CIJENE UDJELA AIF-a
Opće odredbe
Članak 1.
(1) Ovim Pravilnikom uređuju se:
a) utvrđivanje neto vrijednosti imovine AIF-a i cijene udjela AIF-a,
b) kriteriji vezani za postupke primjerenog vrednovanja imovine i obveza AIF-a i izračuna cijene udjela AIF-a,
c) učestalost izračuna neto vrijednosti imovine AIF-a i cijene udjela AIF-a,
d) način i rokovi izvještavanja o izračunu neto vrijednosti imovine AIF-a i cijeni udjela AIF-a.
(2) Uređeno tržište u smislu ovoga Pravilnika ima sljedeće značenje:
a) uređeno tržište u smislu zakona koji uređuje tržište kapitala u Republici Hrvatskoj i/ili državi članici,
b) drugo uređeno tržište u Republici Hrvatskoj i/ili državi članici, koje redovito posluje, priznato je i otvoreno za javnost,
c) službena kotacija burze u trećoj državi ili drugo uređeno tržište u trećoj državi koje redovito posluje, priznato je i otvoreno za javnost.
Izračun neto vrijednosti imovine AIF-a
Članak 2.
(1) Ukupnu imovinu AIF-a za dan vrednovanja čini zbroj vrijednosti svih vrsta imovine.
(2) Neto vrijednost imovine AIF-a je vrijednost ukupne imovine umanjena za obveze.
(3) Obveze AIF-a mogu biti obveze s osnove:
a) ulaganja u imovinu AIF-a,
b) korištenja tehnika i instrumenata za učinkovito upravljanje imovinom AIF-a te
c) ostale obveze za nepodmirene troškove iz članaka 256. i 257. Zakona o alternativnim investicijskim fondovima (»Narodne novine«, br. 16/2013 i 143/2014, dalje: Zakon) te
d) izdavanja i otkupa udjela UCITS fonda.
(4) Neto vrijednost imovine i cijene udjela otvorenog AIF-a s javnom ponudom izračunava se za svaki dan idućeg radnog dana.
(5) Neto vrijednost imovine i cijene udjela otvoreni AIF-a s privatnom ponudom izračunava se za svaki dan u kojem je obavljeno izdavanje ili otkup udjela, a najmanje za dan sastavljanja godišnjih i polugodišnjih financijskih izvještaja.
(6) Iznimno od stavka 5. ovoga članka neto vrijednost imovine i cijene udjela AIF-a rizičnog kapitala i AIF-a poduzetničkog kapitala izračunava se kako je određeno pravilima AIF-a, a najmanje za dan sastavljanja godišnjih i polugodišnjih financijskih izvještaja.
(7) Neto vrijednost imovine i cijena udjela zatvorenog AIF-a, čije dionice nisu uvrštene na uređeno tržište, izračunava se prilikom povećanja ili smanjenja kapitala AIF-a, a najmanje za dan sastavljanja godišnjih i polugodišnjih financijskih izvještaja.
(8) Neto vrijednost imovine i cijena udjela zatvorenog AIF-a, čije su dionice uvrštene na uređeno tržište, izračunava se najmanje jednom mjesečno za zadnji dan u mjesecu te prilikom povećanja ili smanjenja kapitala AIF-a.
Izračun cijene udjela otvorenog AIF-a
Članak 3.
(1) Prilikom izračuna neto vrijednosti imovine i cijene udjela otvorenog AIF-a, UAIF je dužan:
a) izračunati vrijednost ukupne imovine i ukupnih obveza otvorenog AIF-a za dan vrednovanja u skladu s odredbama ovoga Pravilnika,
b) izračunati neto vrijednost imovine otvorenog AIF-a na način da se ukupna imovina otvorenog AIF-a umanji za ukupne obveze otvorenog AIF-a za dan vrednovanja,
c) izračunati cijenu udjela otvorenog AIF-a na način da se neto vrijednost imovine iz podtočke b) ovoga stavka podijeli s brojem udjela od zadnjeg dana za koji je izračunata cijena udjela otvorenog AIF-a,
d) izvršiti izdavanje udjela po zaprimljenim urednim zahtjevima za izdavanje udjela i valjanim uplatama iznosa iz zahtjeva i time umanjiti pripadajući dio obveze za izdane udjele, te izračunati iznos obveza po zaprimljenim urednim zahtjevima za