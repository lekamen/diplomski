svoj račun, u svoje ime, a za račun drugih osoba, ili u ime i za račun drugih osoba.
(5) Ravnatelj može dati punomoć zamjeniku ravnatelja i drugoj osobi da zastupaju Zavod u pravnom prometu, i to u granicama svojih ovlasti, a sukladno odredbama zakona kojim se uređuju obvezni odnosi.
Članak 16.
(1) Rad Zavoda je javan.
(2) O javnosti rada Zavoda skrbi ravnatelj.
(3) Upravno vijeće obvezno je jedanput godišnje podnijeti izvješće o radu Zavoda Vladi Republike Hrvatske, najkasnije do kraja ožujka za prethodnu godinu.
Članak 17.
Nadzor nad obavljanjem djelatnosti te primjenom i izvršavanjem zakona, drugih propisa i općih akata Zavoda obavlja farmaceutska inspekcija Ministarstva.
Članak 18.
(1) Ministar nadležan za zdravlje imenovat će privremenog ravnatelja Zavoda rješenjem u roku od 8 dana od dana stupanja na snagu ove Uredbe.
(2) Mandat privremenog ravnatelja traje do imenovanja ravnatelja Zavoda temeljem javnog natječaja.
(3) Privremeni ravnatelj obvezan je podnijeti prijavu za upis Zavoda u sudski registar te obaviti druge poslove u vezi s upisom Zavoda u sudski registar i organiziranjem početka rada Zavoda.
Članak 19.
(1) Zavod počinje s radom danom upisa u sudski registar.
(2) Upisom u sudski registar Zavod stječe svojstvo pravne osobe.
Članak 20.
(1) Danom stupanja na snagu ugovora o prijenosu djelatnosti iz članka 3. ove Uredbe, koji će Imunološki zavod d.d. sklopiti sa Zavodom, prenose se sva prava i obveze vezane uz prenesenu djelatnost na Zavod, te Imunološki zavod d.d. daje Zavodu pravo korištenja poslovnih prostora i opreme koje je koristio za obavljanje prenesene djelatnosti do dana prijenosa cjelokupne imovine Imunološkog zavoda d.d. na Zavod.
(2) Danom stupanja na snagu ugovora o prijenosu djelatnosti iz članka 3. ove Uredbe, sukladno članku 137. Zakona o radu (»Narodne novine«, broj 93/2014), na Zavod se prenose ugovori o radu radnika Imunološkog zavoda d.d. koji su do dana stupanja na snagu ove Uredbe bili zaposleni u Imunološkom zavodu d.d.
(3) U roku od 8 dana od dana stupanja na snagu ugovora o prijenosu djelatnosti iz članka 3. ove Uredbe, Zavod će preuzeti arhivu i dokumentaciju (arhivsku građu) trgovačkog društva, prema specifikaciji Imunološkog zavoda d.d., koju je direktor trgovačkog društva obvezan dostaviti Zavodu u tom roku.
Članak 21.
Vlada Republike Hrvatske će posebnom odlukom prenijeti cjelokupnu imovinu Imunološkog zavoda d.d. iz Zagreba, Rockefellerova 2, na Zavod koji je sveopći pravni sljednik trgovačkog društva Imunološki zavod d.d., te sva prava i obveze vezane uz prenesenu imovinu, u roku od 8 dana od dana stupanja na snagu ugovora o prijenosu imovine Imunološkog zavoda d.d. na Republiku Hrvatsku, a upisom prijenosa imovine u sudski registar prestaje Imunološki zavod d.d.
Članak 22.
Privremeni ravnatelj Zavoda obvezan je podnijeti u sudski registar prijavu upisa osnivanja Zavoda, u roku od 8 dana od dana stupanja na snagu odluke o njegovom imenovanju.
Članak 23.
(1) Vlada Republike Hrvatske imenovat će Upravno vijeće Zavoda rješenjem, u roku od 8 dana od dana stupanja na snagu ove Uredbe.
(2) Upravno vijeće Zavoda obvezno je donijeti Statut Zavoda, uz prethodnu suglasnost ministra nadležnog za zdravlje i raspisati natječaj za ravnatelja Zavoda, u roku od 30 dana od dana stupanja na snagu rješenja o imenovanju Upravnog vijeća.
(3) Do stupanja na snagu Statuta i drugih općih akata Zavoda, na radnike Imunološkog zavoda d.d. čiji ugovori o radu se prenose na Zavod, primjenjivat će se odredbe općih akata trgovačkog društva Imunološki zavod d.d.
(4) Na sva pitanja koja nisu utvrđena ovom Uredbom primjenjuju se odredbe Zakona o zdravstvenoj zaštiti, Zakona o ustanovama i Zakona o plaćama u javnim službama.
Članak 24.
Ova Uredba stupa na snagu osmoga dana od dana objave u »Narodnim novinama«.
Klasa: 022-03/15-03/68 Urbroj: 50301-04/12-15-3 Zagreb, 20. kolovoza 2015.
Predsjednik Zoran Milanović, v. r.
