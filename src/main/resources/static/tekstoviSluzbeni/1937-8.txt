Visina trošarine propisana stavkom 1. ovoga članka primjenjuje se jednako i na pivo koje na teritorij Republike Hrvatske isporučuju male nezavisne pivovare sa sjedištem u drugoj državi članici.
Članak 66.c
(1) Trošarinski obveznik proizvođač piva u Republici Hrvatskoj ima pravo na primjenu visine trošarine na pivo propisane člankom 66.b ovoga Zakona samo ako ishodi odobrenje carinskog ureda nadležnog prema sjedištu, odnosno prebivalištu za poslovanje u statusu male nezavisne pivovare.
(2) Odobrenje se izdaje i primjenjuje za razdoblje kalendarske godine na temelju zahtjeva koji se podnosi najkasnije do 31. siječnja tekuće godine za tu kalendarsku godinu, a na temelju podataka o proizvodnji u prethodnoj kalendarskoj godini.
(3) Odobrenje kojim se usvaja zahtjev postaje izvršno danom dostave.
(4) Odobrenje se izdaje na ime podnositelja zahtjeva i bez prava prijenosa na drugu osobu.
(5) Ako tijekom tekuće kalendarske godine trošarinski obveznik proizvođač piva namjerava proizvesti količinu piva veću od količine odobrene temeljem podataka i uz uvjete iz stavka 2. ovoga članka, mora najkasnije osam dana prije početka te proizvodnje podnijeti nadležnom carinskom uredu zahtjev za izmjenom odobrenja. Po izvršnosti toga odobrenja proizvođač piva može početi proizvoditi novo odobrene količine piva i na te količine ostvariti pravo na primjenu visine trošarine propisane člankom 66.b stavkom 1. ovoga Zakona.
(6) Trošarinski obveznik proizvođač piva koji je podnio zahtjev iz stavka 2. ovoga članka i pušta u potrošnju pivo u tekućoj godini prije izvršnosti odobrenja obračunava i plaća trošarinu prema visini iz članka 60. stavka 1. ovoga Zakona te ima pravo na povrat razlike više plaćene trošarine.
(7) Ministar financija pravilnikom propisuje posebnosti provedbe ovoga članka.«.
Članak 26.
U članku 67. stavku 1. iza riječi: »osoba« riječi: »definirana prema posebnim propisima i« brišu se.
Članak 27.
Iznad članka 69. dodaje se naslov koji glasi: »Proizvođač izvan sustava odgode«.
Članak 28.
Iza članka 73. dodaje se naslov i članci 73.a, 73.b i 73.c koji glase:
»Obveza upisa u registar trošarinskih obveznika i posebne mjere nadzora nad ubranim duhanom
Članak 73.a
(1) Obvezi prijave djelatnosti i registracije trošarinskih obveznika, ishođenju posebnog odobrenja za poslovanje te posebnim mjerama nadzora, osim osoba koje posluju s duhanskim prerađevinama, podliježu i sve fizičke i pravne osobe koje namjeravaju posjedovati, skladištiti, obavljati promet ili na bilo koji drugi način činjenično ili pravno raspolagati duhanom koji je ubran, neovisno o stupnju njegove prerade ili obrade, a koji se u smislu članaka 70. – 73. ovoga Zakona ne smatra duhanskom prerađevinom (u daljnjem tekstu: duhanska sirovina), što obuhvaća i isključivo obavljanje financijskih transakcija ili radnji koje podrazumijevaju izdavanje, potvrđivanje ili ovjeravanje bilo koje knjigovodstvene ili računovodstvene isprave, sklapanje ugovora ili sudjelovanje u ugovornim odnosima ili izdavanje, potvrđivanje ili ovjeravanje prijevozne ili neke druge isprave u svojstvu kupca, prodavatelja, posrednika, primatelja ili pošiljatelja.
(2) Obveza upisa u registar trošarinskih obveznika i ishođenja posebnog odobrenja za poslovanje s duhanskom sirovinom ne odnosi se na osobe koje isključivo obavljaju djelatnost prijevoza duhanske sirovine, kao ni na osobe koje sukladno posebnim propisima imaju status proizvođača duhana ili obrađivača duhana te koje u svemu postupaju u skladu s tim propisima. Posebnim propisima smatraju se propisi kojima se uređuje postupanje s duhanom u proizvodnji, otkupu, obradi i/ili prometu duhanom, osim propisa o ograničavanju uporabe duhanskih proizvoda (u daljnjem tekstu: duhanski propisi).
(3) Obveza ishođenja posebnog odobrenja za poslovanje s duhanskom sirovinom ne odnosi se na ovlaštenog držatelja trošarinskog skladišta – proizvođača duhanskih prerađevina.
(4) Uz prijavu za upis u registar trošarinskih obveznika istodobno se podnosi i zahtjev za izdavanje posebnog