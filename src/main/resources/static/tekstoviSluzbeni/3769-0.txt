43 05.05.2016 Odluka o osnivanju Međuresorne radne skupine za europske poslove
VLADA REPUBLIKE HRVATSKE
1118
Na temelju članka 31. stavka 2. Zakona o Vladi Republike Hrvatske (»Narodne novine«, br. 150/11 i 119/14), Vlada Republike Hrvatske je na sjednici održanoj 4. svibnja 2016. godine donijela
ODLUKU
O OSNIVANJU MEĐURESORNE RADNE SKUPINE ZA EUROPSKE POSLOVE
I.
Ovom se Odlukom osniva Međuresorna radna skupina za europske poslove (u daljnjem tekstu: Radna skupina) kao međuresorno radno tijelo pri Ministarstvu vanjskih i europskih poslova.
II.
Radna skupina razmatra, priprema, a u određenim slučajevima i utvrđuje, stajališta koja će zastupati predstavnici Republike Hrvatske u odgovarajućim postupcima odlučivanja i/ili raspravama na razini Europske unije, razmatra pitanja vezana uz pravnu stečevinu Europske unije, te razmatra i druga pitanja potrebna za sudjelovanje predstavnika Republike Hrvatske u radu institucija Europske unije.
Prijedloge stajališta, osim stajališta za COREPER, kao i druga pitanja iz stavka 1. ove točke, Radna skupina upućuje Vladi Republike Hrvatske, Koordinaciji za vanjsku i europsku politiku.
III.
Postupak izrade, usuglašavanja, utvrđivanja i usvajanja stajališta Republike Hrvatske za sudjelovanje predstavnika Republike Hrvatske u radu Vijeća Europske unije (na svim razinama) i Europskoga vijeća utvrđuje se Pravilima o postupku definiranja stajališta Republike Hrvatske u radu Vijeća Europske unije i Europskoga vijeća, koja su sadržana u Dodatku I ove Odluke i čine njezin sastavni dio.
Postupak notifikacije te postupak izrade i podnošenja odgovora i očitovanja Republike Hrvatske u EU PILOT postupcima, pred-sudskim postupcima zbog povrede prava Europske unije i postupcima pred Sudom Europske unije, utvrđuje se Pravilima o postupku notifikacije te postupku izrade i podnošenja odgovora Republike Hrvatske u EU PILOT postupcima, pred-sudskim postupcima zbog povrede prava Europske unije i postupcima pred Sudom Europske unije, koja su sadržana u Dodatku II ove Odluke i čine njezin sastavni dio.
IV.
Radnu skupinu čine EU koordinatori ili njihovi zamjenici u središnjim tijelima državne uprave koja su nositelji izrade stajališta o određenom dokumentu Europske unije sukladno Zaključku Vlade Republike Hrvatske o nadležnostima tijela državne uprave za radne skupine Vijeća Europske unije, klase: 910-04/12-02/16, urbroja: 5030109-12-1, od 31. svibnja 2012. godine i klase: 022-03/13-07/272, urbroja: 50301-21/21-13-3, od 24. listopada 2013. godine, te predstavnik Ureda predsjednika Vlade Republike Hrvatske.
EU koordinatori iz stavka 1. ove točke u pravilu se imenuju iz redova državnih dužnosnika, a njihovi zamjenici iz redova državnih službenika.
Radom Radne skupine upravlja pomoćnik ministra nadležan za europske poslove u Ministarstvu vanjskih i europskih poslova ili osoba koju on ovlasti.
Prema potrebi i po pozivu, u rad Radne skupine mogu biti uključeni i predstavnici drugih tijela te vanjski suradnici.
U okviru Radne skupine djeluje Stručna skupina za pravna pitanja koja koordinira stavove Republike Hrvatske vezano uz preuzimanje i provedbu pravne stečevine Europske unije te stavove u EU PILOT postupcima, pred-sudskim postupcima zbog povrede prava Europske unije i postupcima pred Sudom Europske unije.
V.
Radna skupina će u roku od 30 dana od dana stupanja na snagu ove Odluke usvojiti Poslovnik o načinu svog rada i postupanja.
Administrativne i tehničke poslove za potrebe Radne skupine obavlja Ministarstvo vanjskih i europskih poslova.
VI.
Stupanjem na snagu ove Odluke stavlja se izvan snage Odluka o osnivanju Međuresorne radne skupine za europske poslove (»Narodne novine«, broj 78/13).
VII.
Ova Odluka stupa na snagu danom donošenja, a objavit će se u »Narodnim novinama«.
Klasa: 022-03/16-04/92
Urbroj: 50301-21/21-16-2
Zagreb, 4. svibnja 2016.
Predsjednik Tihomir Orešković, v. r.
DODATAK I
PRAVILA O POSTUPKU DEFINIRANJA STAJALIŠTA REPUBLIKE HRVATSKE U RADU VIJEĆA EUROPSKE UNIJE I EUROPSKOGA VIJEĆA
Članak 1.
Opće