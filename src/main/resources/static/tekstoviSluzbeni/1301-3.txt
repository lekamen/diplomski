roku od 45 dana od primitka te odluke izradi i objavi standardnu ponudu o načinu i uvjetima pristupa i zajedničkog korištenja elektroničke komunikacijske infrastrukture i povezane opreme (Standardna ponuda) time da u roku od šest mjeseci od stupanja na snagu Standardne ponude osigura operatorima korisnicima, po troškovnom orijentiranim cijenama, on-line pristup bazi podataka o trasama kabelske kanalizacije, kabelskim zdencima te tehničku dokumentaciju postojećeg stanja svake pojedine trase iz koje će biti jasno vidljiv raspoloživi kapacitet izgrađene kabelske kanalizacije i trenutno zauzeće. Također tužitelj je obvezan voditi i redovito ažurirati bazu podataka o cjelokupnoj kabelskoj infrastrukturi položenih kabela operatora korisnika kao i svu tehničku i izvedbenu dokumentaciju o položenim kabelima, u koju operatori korisnici imaju pravo uvida. Navedenu bazu tužitelj je obvezan uspostaviti u roku od šest mjeseci od stupanja na snagu Standardne ponude.
Naprijed navedenu odluku tužitelj je primio 31. prosinca 2010., kako to proizlazi iz dostavnice koja se nalazi u spisu predmeta dostavljenog Sudu uz odgovor na tužbu. Odluka je postala pravomoćna, što tužitelj svojim tužbenim navodima niti ne dovodi u sumnju.
Nadalje, prema podacima spisa predmeta Standardna ponuda o načinu i uvjetima pristupa i zajedničkog korištenja elektroničke komunikacijske infrastrukture i povezane opreme (kabelske kanalizacije) Hrvatskog telekoma d.d. izrađena je u Zagrebu 19. svibnja 2011. godine.
Iz navedenog proizlazi da je tužitelj, imajući u vidu naprijed naloženo odlukom tuženika od 22. prosinca 2010. kao i izrađenom Standardnom ponudom bio u obvezi uspostaviti cjelovitu bazu podataka kabelske kanalizacije, kabelskih zdenaca te osigurati tehničku dokumentaciju postojećeg stanja svake pojedine trase iz koje je vidljiv raspoloživi kapacitet izrađene kabelske kanalizacije i trenutno zauzeće iste u 2011. godini, pa sada u ovom postupku ne može s uspjehom isticati prigovore koji se odnose na nemogućnost i eventualne poteškoće za izvršenje obveze određene pravomoćnom odlukom tuženika od 22. prosinca 2010. Osim toga i sam tužitelj u tužbi navodi da već kontinuirano radi na uspostavi cjelovite baze podataka elektroničke komunikacijske infrastrukture.
Nadalje, suprotno navodima tužitelja osporeno rješenje sadrži sve elemente propisane odredbom članka 98. Zakona o općem upravnom postupku (»Narodne novine«, broj 47/09.). Isto je obrazloženo sukladno odredbi članka 98. stavak 5. Zakona o općem upravnom postupku te su navedeni potpuni i valjani razlozi koji s obzirom na utvrđeno činjenično stanje upućuju na osnovanost odluke tuženika time da se tuženik rukovodio načelom zakonitosti i postupao tako da je u vođenju upravnog postupka i odlučivanja omogućio tužitelju da zaštiti svoja prava i pravne interese.
Tužitelj tužbom zahtijeva oglašivanje ništavim naprijed navedenog rješenja tuženika. Odredbom članka 128. stavak 1. Zakona o općem upravnom postupku (»Narodne novine«, broj 47/09.) taksativno su navedeni razlozi iz kojih se rješenje može oglasiti ništavim. Tako se rješenje može oglasiti ništavim: 1. ako je doneseno u stvari iz sudske nadležnosti, 2. ako je doneseno u stvari o kojoj se ne može rješavati u upravnom postupku, 3. ako njegovo izvršenje nije pravno ili stvarno moguće, 4. ako se njegovim izvršenjem čini kazneno djelo, 5. ako je doneseno bez prethodnog zahtjeva stranke, a na koje stranka naknadno izričito ili prešutno nije pristala, 6. ako sadržava nepravilnost koja je po izričitoj zakonskoj odredbi razlog za ništavost rješenja.
Imajući u vidu sve naprijed navedeno Sud ocjenjuje da u konkretnom slučaju ne postoji niti jedan od razloga taksativno navedenih u odredbi članka 128. stavak 1. Zakona općem upravnom postupku za oglašivanje osporenog rješenja ništavim.
Slijedom navedenog valjalo je pozivom na odredbu članka 57. stavak 1. Zakona o upravnim sporovima (»Narodne novine«, broj 20/10., 143/12. i 152/14.) odlučiti kao u izreci.
Odluka o objavi presude 