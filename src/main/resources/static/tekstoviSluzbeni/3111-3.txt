 od dana kada je položio taj ispit, upisati u registar ovlaštenih zastupnika u osiguranju koji Agencija vodi na temelju članka 432. stavka 1. točka 3. Zakona o osiguranju, čime se smatra da je Agencija kandidatu izdala ovlaštenje za obavljanje poslova zastupanja u osiguranju.
(2) Agencija će kandidata koji je položio ispit za provjeru stručnih znanja za dobivanje ovlaštenja za obavljanje poslova posredovanja u osiguranju i reosiguranju, najkasnije u roku od 30 (trideset) dana od dana kada je položio taj ispit, upisati u registar ovlaštenih posrednika u osiguranju i reosiguranju i registar ovlaštenih zastupnika u osiguranju koje Agencija vodi na temelju članka 432. stavka 1. točka 3. i 4. Zakona o osiguranju, čime se smatra da je Agencija kandidatu izdala oba ovlaštenja.
Podnošenje prijave
Članak 10.
(1) Prijave za polaganje ispita podnose se Agenciji prema obrascu broj 1. koji je sastavni dio ovog Pravilnika.
(2) Dostavljena dokumentacija se ne vraća.
Članak 11.
(1) Stupanjem na snagu ovoga Pravilnika, prestaje važiti Pravilnik o uvjetima za stjecanje i provjeru stručnih znanja potrebnih za dobivanje ovlaštenja za obavljanje poslova zastupanja u osiguranju, odnosno posredovanja u osiguranju i reosiguranju (»Narodne novine«, broj 97/13, 45/14 i 140/14).
(2) Ovaj Pravilnik stupa na snagu osmog dana od dana objave u »Narodnim novinama«.
Klasa: 011-02/16-04/01
Urbroj: 326-01-660-663-16-1
Zagreb, 12. veljače 2016.
Predsjednik Upravnog vijeća Petar-Pierre Matek, v. r.

Obrazac broj 1
HRVATSKA AGENCIJA ZA NADZOR FINANCIJSKIH USLUGA
10 000 Zagreb, Miramarska 24b
PRIJAVA IME I PREZIME*: OIB*: Datum, mjesto i država rođenja*: Adresa i broj telefona*: E-mail adresa: Stručna sprema*: Zanimanje: Zaposlen: (navesti poslodavca) Ispit polažem*: (navesti koji put) ŠIFRA KANDIDATA: (šifru upisuje kandidat, tako da upiše redom inicijale svog imena i prezimena, zatim dvije jednoznamenkaste brojke i na kraju velikim tiskanim slovima po svom izboru tri velika tiskana slova, primjerice, šifra za kandidata Tomislava Horvata može biti: TH59AFC) VAŽNA NAPOMENA: Bez upisane šifre kandidata HANFA neće biti u mogućnosti pozvati kandidata na polaganje ispita. *Obvezno ispuniti podatke Prijavljujem polaganje ispita za provjeru stručnih znanja za obavljanje poslova: /zaokružiti potrebno/ 1. ZASTUPANJE U OSIGURANJU 2. POSREDOVANJE U OSIGURANJU I REOSIGURANJU IZJAVA KANDIDATA: Izjavljujem da nisam pravomoćno osuđivan/a za kaznena djela propisana Kaznenim zakonom (»Narodne novine«, broj 125/2011 i 144/2012) i to: – glava XXIV. – kaznena djela protiv gospodarstva, – nisam pravomoćno osuđivan/a za kaznena djela propisana Kaznenim zakonom (»Narodne novine«, broj 110/97, 27/98, 129/2000, 51/2001, 111/2003, 190/2003 – Odluka Ustavnog suda Republike Hrvatske, 105/2004, 84/2005, 71/2006, 110/2007, 152/2008, 57/2011 i 143/2012) i to: – glava XXI. – kaznena djela protiv sigurnosti platnog prometa i poslovanja i nisam pravomoćno osuđivan/a za kaznena djela iz zakona drugih država članica ili trećih država koja po svom opisu odgovaraju navedenim kaznenim djelima. Suglasan/suglasna sam da HANFA u registru zastupnika u osiguranju/posrednika u osiguranju i reosiguranju javno objavi: registarski broj subjekta upisa (RBS), moje ime i prezime, datum, mjesto i državu mog rođenja ili moj osobni identifikacijski broj (OIB) i datum polaganja ispita. Datum podnošenja prijave: POTPIS KANDIDATA:
Uz prijavu potrebno je dostaviti sljedeće:
ZA ZASTUPNIKA U OSIGURANJU:
1. ovjerenu presliku isprave o završenoj srednjoj školi ili ispravu izdanu u obliku elektroničkog zapisa putem sustava e-Građani ili dokument o priznavanju inozemne srednjoškolske kvalifikacije u svrhu zapošljavanja ili nastavka obrazovanja, izdanom od strane nadležnog tijela u Republici Hrvatskoj i
2. dokaze o plaćenoj naknadi i administrativnoj pristojbi u skladu s odredbama Pravilnika kojim Agencija propisuje vrstu i visinu naknada i administrativnih pristojbi.
ZA POSREDNIKA U OSIGURANJU I REOSIGURANJU:
1. potvrdu