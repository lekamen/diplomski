 konkretnoj situaciji doprinos alkohola kod optuženika bio vrlo značajan. Utjecao je na otkočenje agresivnog ponašanja optuženika. Pod pretpostavkom da je optuženik bio trijezan vještak se ne bi odlučio za ovakvu procjenu redukcije ubrojivosti.
Sud je u cijelosti prihvatio ekspertizu nalazeći da je ista temeljena na algoritmu forenzične psihijatrije, znanju (vještak je izvanredni profesor) te na dugogodišnjem iskustvu – u sudskim vještačenjima, te na istu stranke nisu imale primjedbi.«
18. Utvrđenje da je inkriminirane zgode upravo podnositelj pucao u oštećenike iz svoga pištolja sud je obrazložio navodeći:
»Iz nalaza i mišljenja Centra za forenzična ispitivanja, istraživanja i vještačenja 'Ivan Vučetić' proizlazi da se na brisu iz cijevi dostavljenog predmetnog pištolja uočava veći broj čestica, plavo točkasto obojene, karakteristične za nesagorjele i djelomično sagorjele čestice baruta. Iz predmetnog pištolja ispaljeno je najmanje devet komada streljiva.
Predmetom balističkog i mehanoskopskog vještačenja bilo je promatrano devet čahura cal. 9 mm Luger i sve ukazuje da je toliko streljiva bilo i u pištolju.
Među strankama nije sporno da se kritični događaj zbio dana 23. prosinca 2012. godine oko 19,30 sati u Belišću ispred i u kući ošt. Miloša Ognjenovića. Ovo ne samo da proizlazi iz obrane opt. Jakoba Špernoge, nego i iz iskaza ošt. Jasmine Mišković Špernoga, ošt. P. T. i ošt. mlt. Lj. F., kao i svjedoka Josipa Špernoge, Đurđice Jozić i Krune Fumića. Osim toga iz izvješća o uhićenju i dovođenju u pritvorsku policijsku jedinicu proizlazi da je optuženik uhićen u 19,40 sati, što odgovara kronologiji zbivanja. Naime, iz tog dijela iskaza oštećenih i svjedoka ne proizlaze razmimoilaženja, niti je bilo primjedbi stranaka.
Nadalje nesporno proizlazi da je optuženik kritične zgode došao na mjesto inkriminacije naoružan pištoljem marke 'FM' M 90 cal. 9 mm Luger (Parabellum) te da je iz njega ispalio sveukupno devet hitaca ispred kuće i u prostorijama iste. Da je pištolj bio u posjedu optuženika ne samo da proizlazi iz njegove obrane, nego i iz neposrednog i okolnosnog iskaza ošt. Jasmine Mišković Špernoga.
S obzirom da su redarstvene vlasti na licu mjesta pronašli te fiksirali sveukupno devet čahura, te jedno neispaljeno streljivo (metak), koje po kalibru odgovaraju predmetnom pištolju, a što je verificirano nalazom i mišljenjem vještaka balističara, to je sud smatrao utvrđenim da je optuženik na opisanom mjestu događaja ispalio sveukupno devet projektila, koji su se nalazili u spremniku pištolja. Naime, iz fotoelaborata proizlazi da je optuženik odbacio predmetni pištolj u neposrednoj blizini mjesta događaja (pored ulaza u krug trgovačkog društva 'Belišće' d.d.), a u njemu policijski službenici te balističar, nakon konstatacije da je isti funkcionalan, nisu našli više streljiva (niti u spremniku, niti u cijevi), iako nije dvojbeno da taj tip pištolja može u spremnik primiti 15 streljiva naznačenog kalibra.«
19. Namjeru podnositelja da počini inkriminirana djela sud je obrazložio navodeći sljedeće:
»Tijekom obavljenog telefonskog razgovora kritičnog dana 23. prosinca 2012. godine u kojem ošt. Jasmina Mišković Špernoga savjetuje optuženika da pođe liječiti psihičke tegobe i bolesti riječima 'djedo, pođi se liječiti'. Nije na odmet primijetiti da je opt. Jakob Špernoga od svoje bračne partnerice stariji preko dvadesetpet godina, ozbiljno narušenog fizičkog i psihičkog zdravlja. Dakle, optuženik nakon telefonskih razgovora i molbi da provedu predstojeće praznike zajedno, iz Starih Mikanovaca gdje prebiva, zapućuje se u Belišće s ciljem da liši života svoju suprugu Jasminu Mišković Špernoga i njene ukućane.
Naime, optuženik priznaje da je bio u posjedu i nosio predmetni pištolj za pasom kada se osjećao životno ugrožen. Međutim, sud nije povjerovao obrani optuženika da je pri posjetu kući ošt. Miloša Ognjenovića mogao smatrati da bi bio životno ugrožen. Ništa ne upućuje na ovaj zaključak, niti jedan izvedeni dokaz, niti je optuženik