 mreži te ih upoznati s tom zaštitom u pisanom obliku, prije početka pružanja javnih komunikacijskih usluga.
Odredbe iz članka 20. stavak 1. Pravilnika propisuju da u svrhu zaštite korisnika svojih usluga, operatori javnih komunikacijskih usluga moraju osobito voditi računa o sljedećem:
1. obvezni su nadzirati uobičajeno ponašanje korisnika prigodom uporabe usluga, te ih upozoriti o svakom neuobičajenom i iznenadnom povećanju troška korištenja pojedine usluge, što može ukazivati na zlouporabu ili neovlašteno korištenje. Upozorenje korisniku uslijedit će ako je korištenje dvostruko veće od prosječnog korištenja usluge u prethodna tri (3) mjeseca (osim ako nije drugačije utvrđeno odlukom nadležnog regulatornog tijela),
2. operator javnih komunikacijskih usluga po upozorenju pretplatnika može obustaviti pružanje određene usluge.
Tuženik je pravilno utvrdio da je ovdje zainteresirana osoba kao operator u predmetnom slučaju upozorila tužitelja sukladno citiranoj odredbi iz članka 20. stavka 1. Pravilnika, sve zbog razloga iznesenih u obrazloženju osporavane odluke (prethodno citiranih u ovom obrazloženju), koji razlozi proizlaze iz spisa predmeta upravnog postupka, te koje razloge prihvaća i ovaj Sud.
U odnosu na prigovore tužitelja iz tužbe i tijekom ovog spora s tim u vezi, navesti je da spisu predmeta upravnog postupka prileži zahtjev za zasnivanje-izmjenu pretplatničkog odnosa za MAXadsl usluge i obavijest korisniku (ovdje tužitelju) o prihvaćanju tog zahtjeva, sve datirano 29. prosinca 2006. U navedenom se zahtjevu navodi jedino adresa tužitelja, dok se u navedenoj obavijesti o prihvaćanju zahtjeva, pored fiksnog telefonskog broja za tužitelja, navodi i predmetna e-mail adresa na koju je tužitelju upućeno predmetno upozorenje sa svim podacima za pristup istoj.
U odnosu na tužiteljeve navode o nepostupanju operatora (ovdje zainteresirane osobe) po odredba iz članka 20. stavak 2. Pravilnika nakon tužiteljevog pozivanja službe za korisnike operatora (ovdje zainteresirane osobe), navesti je da tom odredbom obustava pružanja usluge po upozorenju nije propisana kao obveza operatora nego kao ovlaštenje operatora. Pritom, tužitelju je zbog propusta službe za korisnike vezano za njegov poziv od 19. srpnja 2011. izvršen otpis svih usluga nakon tog datuma po računima za srpanj i kolovoz 2011. što među strankama nije sporno.
Isto tako, tužitelj niti ne spori utvrđenje tuženika da je uz modem dobio vodič s uputama za korištenje i instalaciju potrebnih zaštita od neovlaštenih upada u računalo.
Međutim, ovaj sud nalazi da tužitelj osnovano prigovara nepostupanje po odredbi iz članka 30. stavak 4. Pravilnika koja propisuje da je u slučaju prigovora korisnika na račun, operator javnih komunikacijskih usluga obvezan uz podatke propisane za ispis računa prikazati i detaljan ispis IP adresa na koje je pristupano sa korisnikovog računa kao i trajanje i vrijeme pristupa te zabilježeni promet.
Ovo jer su na ovom spisu i spisu predmeta upravnog postupka priležećim ispisima za sporne mjesece lipanj i srpanj 2011. prikazani trajanje i vrijeme pristupa te zabilježeni promet, ali ne i detaljan ispis IP adresa na koje je pristupano sa korisnikovog računa, kako to propisuje prethodno citirana odredba Pravilnika.
Zbog toga ovaj sud ne može otkloniti navedeni prigovor tužitelja da mu, u postupku koji je prethodio ovom upravnom sporu, nisu predočeni svi navedeni podaci u smislu citirane odredbe iz članka 30. stavak 4. Pravilnika.
Utoliko se, prema ocjeni ovog suda, ne može smatrati da je u postupku koji je prethodio ovom upravnom sporu stanje stvari u dovoljnoj mjeri razjašnjeno za donošenje pravilne odluke po predmetnom zahtjevu tužitelja.
Stoga se osporenu odluku ne može ocijeniti zakonitom.
Slijedom prethodno navedenog i obrazloženog, a pozivom na odredbu iz članka 58. stavak 1. u vezi s odredbom iz članka 31. stavak 1. Zakona o upravnim sporovima (»Narodne novine« broj 20/10, 143/12 i 152/14; dalje: ZUS-a), usvajanjem tužbenog zahtjeva poništena je