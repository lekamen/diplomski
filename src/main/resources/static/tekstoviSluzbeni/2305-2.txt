 može se odobriti u trajanju dužem od 30 dana.
(3) Za trajanja neplaćenog dopusta prava i obveze iz radnog odnosa i u vezi s radnim odnosom miruju.«
Članak 15.
U članku 27. stavak 2. mijenja se i glasi:
»Za izvršeni rad kod poslodavca radnika ima pravo na osnovnu plaću radnog mjesta na kojem radi i kada se za to ostvare uvjeti na sljedeće dodatke:
– dodatak na plaću za radni staž
– dodatak za rad u posebnim uvjetima
– dodatak na plaću za rad u uvjetima težim od uobičajenih (teži uvjeti rada)
Osnovna plaća radnog mjesta na kojem radnik radi je umnožak osnovice za obračun plaće i koeficijenta radnikovog radnog mjesta utvrđenog u tarifnom prilogu kolektivnog ugovora kod poslodavca.
Članak 16.
U članku 28. stavak 3. riječ: »inicijativnosti« zamjenjuje se s riječju: »proaktivnosti«.
Članak 17.
U članku 29. stavak 1. mijenja se i glasi:
»Osnovica za obračun plaće za najjednostavnije poslove označene koeficijentom 1 ne može biti niža od 2.863,08 kuna bruto.
U istom članku stavak 3. mijenja se i glasi:
»O iznosu osnovice za obračun osnovne plaće ugovorne strane ovog kolektivnog ugovora pregovarati će svake godine i utvrditi iznos za njezino naredno jednogodišnje razdoblje, najkasnije do 15. travnja tekuće godine, s primjenom od 1. svibnja tekuće godine.«
U istom članku iza stavka 3. dodaje se novi stavak 4. koji glasi:
»Kriteriji temeljem kojeg će se korigirati iznos osnovice za obračun osnovne plaće iz stavka 1. ovog članka su:
– kretanje godišnjeg indeksa potrošačkih cijena, prema podacima koje objavljuje Državni zavod za statistiku
– kretanje prosječnih bruto plaća po zaposlenom u Republici Hrvatskoj, prema podacima koje objavljuje Državni zavod za statistiku
– ostala ekonomska kretanja u ugostiteljskoj djelatnosti (djelatnosti pružanja usluga smještaja i pripreme i usluživanja hrane i pića), prema podacima dostupnim u službenim statistikama u RH.
U istom članku dosadašnji stavci 4. i 5. postaju stavci 5. i. 6.
Članak 18.
Iza članka 29. dodaje se novi članak 29a. koji glasi:
»(1) Osnovna plaća za tipične poslove u djelatnostima na koje se primjenjuje ovaj kolektivni ugovor ne može biti niža od iznosa kako slijedi:
GRUPA SLOŽENOSTI POSLOVA TIPIČNI POSLOVI BRUTO u kunama I JEDNOSTAVNI POSLOVI Pokazuje osnovno znanje. Potrebne osnovne vještine za obavljanje jednostavnih rutinskih poslova. npr: kao što su poslovi sobarice, nosača prtljage, i drugi slični poslovi 2.863,08            II MANJE ZAHTJEVNI POSLOVI Pokazuje i koristi osnovno znanje na određenom području, koristi vještine za obavljanje zadataka. Pomoću jednostavnih sredstava za rad obavlja manje složene poslove. npr: kao što su poslovi pomoćnog konobara, pomoćnog kuhara, pomoćnog recepcionara, pomoćnog slastičara i drugi slični poslovi 3.435,69 III ZAHTJEVNIJI POSLOVI Primjenjuje znanje na određenom području, preuzima odgovornost za izvršenje zadataka uz ograničenu samostalnost u radu. npr: kao što su poslovi konobara, kuhaar, slastičara, recepcionara i drugi slični poslovi 4.151,46
(2) Zbog specifičnosti organizacije i sistematizacije radnih mjesta, te naziva i opisa poslova kod poslodavca, tipični poslovi mogu biti raspoređeni u razrede koji se razlikuju od onih koji su navedeni u tabelarnom prikazu iz prethodnog stavka ovog članka samo ukoliko su u skladu s opisom poslova navedenim u grupi složenosti poslova.
(3) O iznosu osnovne plaće iz stavka 1. ovog članka ugovorne strane ovog kolektivnog ugovora pregovarati će svake godine i utvrditi iznos za njezino naredno jednogodišnje razdoblje, najkasnije do 15. travnja tekuće godine, uz obvezu zadržati isti, ovim kolektivnim ugovorom ugovoreni relativni odnos iznosa osnovne plaće između grupa složenosti poslova.«
Članak 19.
U članku 32. dodaje se novi stavak 3. koji glasi:
»Noćnim radom u smislu ostvarenja prava na dodatak za noćni rad smatra se rad u razdoblju od 22,00 sata uvečer do 06,00 sati ujutro osim ako kolektivnim ugovorom kod poslodavca nije drugačije uređeno.«
U istom članku stavci 3. i 4. postaju stavci 4. i 5.
Članak