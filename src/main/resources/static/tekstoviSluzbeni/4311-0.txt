69 27.07.2016 Odluka o prestanku zaštite za Značajni krajobraz Petehovac
PRIMORSKO-GORANSKA ŽUPANIJA
1660
Na temelju članka 128. stavka 1. i 3., u vezi s člankom 123. stavka 3. Zakona o zaštiti prirode (»Narodne novine« broj 80/13), članka 28. točke 22. Statuta Primorsko-goranske županije (»Službene novine Primorsko-goranske županije« broj 23/09, 9/13 i 25/13 – pročišćeni tekst) i članka 84. Poslovnika Županijske skupštine Primorsko-goranske županije (»Službene novine Primorsko-goranske županije« broj 26/09, 16/13 i 25/13 – pročišćeni tekst), uz suglasnost Ministarstva zaštite okoliša i prirode, klasa: 612-07/15-16-111, urbroj: 517-12-2-1-1-16-6 od 6. travnja 2016. godine, Županijska skupština Primorsko-goranske županije na 29. sjednici održanoj 14. srpnja 2016. godine donijela je
ODLUKU
O PRESTANKU ZAŠTITE ZA ZNAČAJNI KRAJOBRAZ PETEHOVAC
Članak 1.
Ovom Odlukom prestaje zaštita Značajnog krajobraza Petehovac, koji je proglasila Skupština Općine Delnice Odlukom o proglašenju područja Petehovac rezervatom prirodnog predjela (»Službene novine – Rijeka« broj 25/71), a koji je upisan u Upisnik zaštićenih područja pod reg. br. 275.
Članak 2.
Ova Odluka stupa na snagu prvog dana od dana objave u »Službenim novinama Primorsko-goranske županije«, a objavit će se i u »Narodnim novinama«.
Klasa: 021-04/16-01/6
Urbroj: 2170/1-01-01/4-16-41
Rijeka, 14. srpnja 2016.
Predsjednik Erik Fabijanić, v. r.
