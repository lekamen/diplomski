 održavanjem i organizacijom prigodnih programa i svečanosti, kao i sudjelovanjem u aktivnostima obilježavanja u organizaciji drugih institucija, jedinica lokalne i područne samouprave i udruga iz Domovinskog rata predstavljajući Ministarstvo; priprema i provodi aktivnosti usmjerene sufinanciranju umjetničkih i dokumentarističkih djela o Domovinskom ratu. Sektor zaprima i obrađuje poticaje za dodjelu odlikovanja i priznanja te izrađuje prijedloge za dodjelu koji se upućuju Državnom povjerenstvu za odlikovanja i priznanja RH.
Sektor obavlja poslove vezano uz izmjene uvjeta kredita iz Kreditnog programa zapošljavanja razvojačenih pripadnika Hrvatske vojske.
Sektor provodi analizu i kontrolu namjenskog utroška sredstava dodijeljenih u okviru rada Sektora, vodi evidencije o dodijeljenim potporama, vodi postupke utvrđivanja nenamjenski utrošenih sredstava te utvrđuje ispunjenje uvjeta za povrat sredstava osiguranja u slučaju ispunjenja ugovornih obveza.
Sektor sudjeluje u izradi strateškog plana Ministarstva u dijelu definiranja ciljeva, načina ostvarenja i pokazatelja uspješnosti koji se odnose na njegovo područje rada, prati ispunjavanje postavljenih ciljeva te osigurava informacije za redovito polugodišnje i godišnje izvješćivanje o postignutim rezultatima iz svog područja rada, utvrđuje rizike uzimajući u obzir definirane ciljeve, procjenjuje učinak i vjerojatnost rizika, postupa po rizicima, prati ih i izvješćuje o njima nadležnog pomoćnika/icu ministra. Sektor sudjeluje u izradi Financijskog plana Ministarstva u svom području rada za buduće razdoblje, predlaže mjesečnu dinamiku potrebnih financijskih sredstava nadležnom pomoćniku/ici ministra te je odgovoran za izradu mjesečnog financijskog plana, odnosno planiranje potrebnih sredstava na mjesečnoj razini radi osiguranja pravovremene i kvalitetne provedbe programa i aktivnosti iz svog područja rada.
Sektor obavlja i druge poslove koji su mu stavljeni u nadležnost posebnim zakonom ili drugim propisima.
Sektor za skrb o hrvatskim braniteljima iz Domovinskog rata i članovima njihovih obitelji u svom sastavu ima tri službe:
3.1.1. Služba za skrb o stradalnicima iz Domovinskog rata;
3.1.2. Služba za očuvanje vrijednosti Domovinskog rata i kontrolu provedbe projekata;
3.1.3. Služba za stručno osposobljavanje i zapošljavanje hrvatskih branitelja, međunarodnu suradnju i fondove Europske unije.«.
Članak 18.
Članak 16. mijenja se i glasi:
»Služba za skrb o stradalnicima iz Domovinskog rata pruža pravnu i stručnu pomoć HRVI iz Domovinskoga rata u vezi s ostvarivanjem njihovih prava na temelju priznatog statusa HRVI iz Domovinskoga rata, a koja im pripadaju na temelju zakona i drugih propisa. Rješava o pravima koja su mu stavljena u nadležnost po zakonu ili drugim propisima; na zahtjev čelnika tijela priprema prijedloge odluka o financijskoj pomoći najugroženijim hrvatskim braniteljima i članovima njihovih obitelji; prati ostvarivanje prava HRVI iz Domovinskoga rata propisanih zakonom i drugim propisima i predlaže mjere za poboljšanje pravnog položaja HRVI iz Domovinskoga rata; provodi postupak dodjele osobnih automobila HRVI 100% I. skupine u smislu pripreme postupka javne nabave za odabir najpovoljnije ponude za nabavu i isporuku osobnih automobila, pripreme postupka javne nabave za dobavu, isporuke i ugradnje uređaja ručnih komandi gasa i kočnice (prilagodbe) za ugradnju u osobna vozila, koordiniranja upravnog postupka donošenja rješenja i carinjenja osobnih vozila te isporuke vozila krajnjim korisnicima uz praćenje podataka o krajnjim korisnicima. Provodi postupak vezan uz rješavanje zahtjeva za ortopedska pomagala; provodi postupak i pruža pravnu pomoć osobama koje pružaju njegu i pomoć HRVI 100% I. skupine; obavlja stručne poslove i aktivnosti vezano uz sufinanciranje projekata rješavanja pristupačnosti objektima osoba s invaliditetom.
Služba pruža pravnu i stručnu pomoć članovima obitelji smrtno stradaloga, zatočenoga ili nestaloga hrvatskog branitelja u ostvarivanju i rješavanju 