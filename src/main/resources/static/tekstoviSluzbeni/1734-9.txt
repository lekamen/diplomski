 obavljanju usluge sakupljanja otpadne ambalaže sukladno Zakonu.
(2) Javni poziv iz stavka 1. ovoga članka, osim Zakonom propisanog sadržaja, sadrži: opis usluge sakupljanja, uvjete za ponuditelja, tehničko-organizacijske uvjete za obavljanje usluge sakupljanja, strukturu cijene usluge sakupljanja, te strukturu cijene otkupa otpadne ambalaže od Fonda odnosno strukturu i iznos troška oporabe otpadne ambalaže.
(3) Cijenu usluge sakupljanja i cijenu otkupa otpadne ambalaže odnosno iznos troška za oporabu ponuditelj je dužan iskazati po vrsti materijala i opisanoj usluzi sakupljanja.
(4) Sakupljač je obvezan sakupljenu otpadnu ambalažu predati osobi ovlaštenoj za obradu otpadne ambalaže.
(5) Sakupljač je obvezan voditi evidenciju o odvojeno sakupljenim količinama otpadne ambalaže po vrsti materijala i predanim obrađivaču, te stanju skladišta otpadne ambalaže, a podatke iz evidencije jednom mjesečno za prethodni mjesec dostaviti u Registar na obrascu Izvješće o sakupljenoj otpadnoj ambalaži (u daljnjem tekstu: Obrazac AO4) iz Priloga VIII. ovoga Pravilnika.
Članak 19.
(1) Sakupljač je obvezan po pozivu pravne osobe i fizičke osobe – obrtnika koji su u posjedu otpadne ambalaže preuzeti odvojeno prikupljenu otpadnu ambalažu.
(2) Sakupljač ima pravo na naknadu od Fonda za troškove usluge sakupljanja otpadne ambalaže predane obrađivaču sukladno cijeni i uvjetima utvrđenim ugovorom.
(3) Fond obavlja obračun troška usluge sakupljanja stavka 2. ovoga članka i ukupnu vrijednost otpadne ambalaže, odnosno ukupnu vrijednost troška oporabe po vrsti materijala na temelju podataka iz obrasca AO4 i jediničnih cijena iz ugovora sa sakupljačem.
(4) Davatelj usluge prikupljanja miješanog komunalnog otpada obvezan je u okviru Zakonom propisane obveze odvojenog prikupljanja otpadnog papira, metala, stakla, plastike i tekstila prikupljati i otpadnu ambalažu od navedenih materijala.
(5) Davatelj usluge prikupljanja miješanog komunalnog otpada obvezan je odvojeno prikupljeno otpadno staklo i otpadnu plastiku prevesti do skladišta sakupljača koji je istu dužan preuzeti.
(6) Davatelj usluge sakupljanja miješanog komunalnog otpada ima pravo na naknadu od Fonda za troškove prikupljanja za prikupljene i predane količine otpadnog stakla i otpadne plastike na skladište sakupljača utvrđenih posebnom odlukom Fonda.
(7) Fond prenosi pravo upravljanja i raspolaganja na davatelja usluge prikupljanja miješanog komunalnog otpada za odvojeno prikupljenu otpadnu ambalažu od papira i kartona, metala i tekstila koju sukladno Zakonu prikuplja putem reciklažnih dvorišta i spremnika na javnoj površini na svom području.
(8) Davatelj usluge prikupljanja miješanog komunalnog otpada dužan je voditi evidenciju o odvojeno prikupljenom i isporučenom otpadnom staklu i otpadnoj plastici sakupljaču i do konca mjeseca za prethodni mjesec dostavljati u Registar Izvješće o prikupljenoj otpadnoj ambalaži (u daljnjem tekstu: Obrazac AO5) iz Priloga IX. ovog Pravilnika.
(9) Naknadu iz stavka 6. ovoga članka Fond isplaćuje davatelju usluge prikupljanja miješanog komunalnog otpada na temelju količina iz Obrasca AO5 i Potvrde sakupljača o preuzetim količinama otpadne ambalaže od davatelja usluge prikupljanja miješanog komunalnog otpada (u daljnjem tekstu: Obrazac AO6) iz Priloga X. ovoga Pravilnika.
Članak 20.
(1) Obradu otpadne ambalaže u Republici Hrvatskoj obavlja pravna ili fizička osoba – obrtnik koja je ishodila odgovarajuću dozvolu za gospodarenje otpadom za obradu otpadne ambalaže sukladno Zakonu te na temelju ovlaštenja Ministarstva sklopila ugovor s Fondom.
(2) Tehničko-tehnološki kriterij za uvjete obrade otpadne ambalaže je da osoba iz stavka 1. ovoga članka posjeduje dozvolu za gospodarenje otpadom za:
– djelatnost oporabe otpada primjenjivim postupkom oporabe ambalažnog otpada ili
– djelatnost druge obrade otpada postupkom pripreme prije oporabe ili zbrinjavanja ambalažnog otpada ili
– djelatnost zbrinjavanja otpada postupkom D9, D13, D14 ili D15 za ambalažni otpad.
(3) Ako u