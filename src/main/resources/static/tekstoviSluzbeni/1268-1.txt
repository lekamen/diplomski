 (statutom, pravilnicima, poslovnicima i drugim aktima koje je potrebno donijeti prema odredbama posebnih zakona te odlukama kojima se uređuju pojedina pitanja u centru),
– sudjelovanjem centra u pravnom prometu s drugim pravnim i fizičkim osobama,
– aktima vezanim za materijalno i financijsko poslovanje centra,
– unutarnjim ustrojem centra,
– radom upravnog vijeća centra,
– radom ravnatelja centra,
– brojem i vrstom stručnih i drugih radnika centra u odnosu na propisane uvjete (stručna sprema, zvanje, stručni ispit i licenca/dopusnica za rad ovlaštene komore),
– ugovorima o radu te ostalom dokumentacijom u svezi zasnivanja radnog odnosa i rada, te
– ostalim obvezama centra propisanim zakonom i drugim propisima.
Članak 7.
(1) Nadzor nad rješavanjem u upravnim stvarima obuhvaća nadzor nad primjenom zakona kojim se propisuje upravni postupak i materijalnih propisa kojima se uređuje pitanje koje je predmet upravne stvari.
(2) Nadzor nad rješavanjem u upravnim stvarima obuhvaća nadzor nad provođenjem upravnog postupka koji centri, jedinice lokalne i područne (regionalne) samouprave i druge pravne osobe, provode u okviru djelokruga utvrđenog na temelju zakona rješavajući o upravnim stvarima.
Članak 8.
Nadzor nad djelotvornosti, ekonomičnosti i svrhovitosti rada u obavljanju poslova centra obuhvaća osobito kontrolu nad postupanjem centra, na način da isto bude što je moguće jednostavnije, bez odgode i uz što manje troškove, ali tako da se utvrde sve činjenice i okolnosti bitne za rješavanje u konkretnom predmetu.
Članak 9.
Nadzor nad svrhovitosti unutarnjeg ustroja i osposobljenosti radnika za obavljanje poslova u centru obuhvaća nadzor nad usklađenosti ustroja sa važećim zakonskim i podzakonskim propisima te nadzor nad osposobljenosti radnika sukladno Zakonu o socijalnoj skrbi i drugim posebnim propisima.
Članak 10.
Nadzor nad odnosom radnika centra prema građanima i drugim strankama obuhvaća nadzor nad postupanjem centra povodom pritužbi i predstavki na pruženu uslugu ili postupanje radnika, koje centar zaprimi u svom radu.
Članak 11.
Nadzor nad stručnim radom centra obuhvaća osobito nadzor nad:
– planom i programom rada centra,
– radom stručnog vijeća centra,
– primjenom etičkih i drugih načela socijalnog rada,
– provođenjem postupka i poduzimanja mjera i aktivnosti u cilju zaštite prava, interesa i dobrobiti osobe u stanju socijalno-zaštitne potrebe (korisnika),
– provedbom postupka kroz primjenu metoda i tehnika stručnog socijalnog rada (planiranje, savjetovanje, intervjui, očevidi, socijalne anamneze, stručna mišljenja, individualni planovi i programi rada te evaluacija),
– drugim pitanjima značajnim za utvrđivanje kvalitete socijalnog rada i načina ostvarivanja prava i usluga socijalnog rada,
– svrhovitosti, prikladnosti i pravovremenosti poduzetih mjera i aktivnosti,
– vođenjem propisane evidencije i dokumentacije,
– načinom izbora, prikladnosti i primjenom psihodijagnostičkih sredstava, metoda i tehnika,
– analizom načina interpretacije i integracije rezultata procjene,
– procjenom kvalitete i primjerenosti stručnog mišljenja,
– procjenom poštivanja Kodeksa etike psihološke djelatnosti,
– vođenjem psihološke dokumentacije.
Izvješće
Članak 12.
(1) O obavljenom upravnom nadzoru i nadzoru nad stručnim radom ovlašteni državni službenik dužan je sastaviti izvješće (u daljnjem tekstu: izvješće) koje sadrži prikaz utvrđenog stanja i mjere koje u određenom roku nadzirano tijelo treba poduzeti radi otklanjanja utvrđenih nedostataka.
(2) Izvješće sadrži:
– uvod,
– popis propisa na kojima se temelji upravni nadzor,
– zakonitost organizacije rada,
– prikaz poslova i utvrđenog stanja po stručnim cjelinama,
– naložene mjere za otklanjanje utvrđenih nepravilnosti s nositeljem provedbe mjere i rokom izvršenja mjere,
– uputu kome i u kojem roku se dostavlja očitovanje na izvješće,
– osobna imena te potpis ovlaštenih državnih službenika koji su proveli nadzor i sastavili izvješće.
(3) Ovlašteni državni službenik dužan je dostaviti izvješće