kontrolama sukladno Višegodišnjem nacionalnom planu službenih kontrola (VNPSK)
– dostavljati Ministarstvu informacije o svim nastalim promjenama sukladno članku 12. stavku 2. podstavcima 6. i 7. ovoga Pravilnika.
Postupak potvrđivanja sukladnosti proizvoda sa Specifikacijom proizvoda
Članak 14.
(1) Postupak potvrđivanja sukladnosti proizvoda sa Specifikacijom proizvoda provodi ovlašteno kontrolno tijelo na temelju Plana kontrole iz članka 96. stavka 2. Zakona.
(2) Plan kontrole ili izmjena Plana kontrole moraju biti usuglašeni s podnositeljem zahtjeva.
(3) Plan kontrole ili izmijenjeni Plan kontrole odobrava Ministarstvo i objavljuje na svojim mrežnim stranicama informaciju o odobrenom ili izmijenjenom Planu kontrole za svaki pojedini proizvod.
(4) Nakon provedenog postupka kontrole (vrednovanja) u svrhu potvrđivanja sukladnosti proizvoda sa Specifikacijom proizvoda, ovlašteno kontrolno tijelo sastavlja zapisnik o provedenim aktivnostima kojeg potpisuju predstavnik ovlaštenog kontrolnog tijela i stranka koja je u postupku potvrđivanja sukladnosti sa Specifikacijom proizvoda.
(5) Primjerak zapisnika iz stavka 4. ovoga članka dostavlja se u roku od 7 kalendarskih dana stranci koja je u postupku potvrđivanja sukladnosti sa Specifikacijom proizvoda.
(6) Ako se prilikom provedbe postupka kontrole u svrhu potvrđivanja sukladnosti proizvoda sa Specifikacijom proizvoda utvrde nesukladnosti, ovlašteno kontrolno tijelo određuje rok za njihovo uklanjanje te provodi kontrolu uklanjanja nesukladnosti.
Sadržaj Potvrde o sukladnosti proizvoda sa Specifikacijom proizvoda
Članak 15.
(1) Potvrda o sukladnosti sadrži sljedeće podatke:
– naziv ovlaštenog kontrolnog tijela, redni broj Potvrde o sukladnosti, naziv i adresu subjekta u poslovanju s hranom koji je korisnik oznake, oznaku, naziv proizvoda, oblik pakiranja, količinu proizvoda za koju je potvrđena sukladnost, datum izdavanja i rok valjanosti Potvrde o sukladnosti, potpis i pečat odgovorne osobe.
(2) Prilog Potvrde o sukladnosti sadrži podatke o serijama (lotovima), gdje je primjenjivo i količinama proizvoda.
(3) Ovisno o proizvodu Potvrda o sukladnosti, izdaje na određeni vremenski rok, a sukladno Planu kontrole.
Uvjeti za poništavanje (suženje i povlačenje) Potvrde o sukladnosti sa Specifikacijom proizvoda
Članak 16.
U slučaju kada se tijekom službenih kontrola utvrdi kod gotovog proizvoda odstupanje od zahtjeva iz Specifikacije proizvoda, Plana kontrole ili sadržaja izdane Potvrde o sukladnosti, osoba ovlaštena za provedbu službenih kontrola dužna je o tome obavijestiti ovlašteno kontrolno tijelo, a ono je dužno razmotriti utvrđena odstupanja i pokrenuti postupak suženja u dijelu koji se odnosi na seriju proizvoda kojoj pripada proizvod kod kojeg je utvrđeno odstupanje ili povlačenja u cijelosti Potvrde o sukladnosti.
Sadržaj i način vođenja evidencija
Članak 17.
(1) Ministarstvo vodi evidenciju o izdanim Potvrdama o sukladnosti.
(2) Sadržaj evidencije iz stavka 1. ovoga članka je: naziv i adresa korisnika oznake, naziv proizvoda, oznaka, naziv ovlaštenog kontrolnog tijela, rok valjanosti Potvrde o sukladnosti, redni broj Potvrde o sukladnosti i ažurirana verzija priloga Potvrde o sukladnosti.
Evidencija ovlaštenih kontrolnih tijela
Članak 18.
(1) Ministarstvo vodi evidenciju ovlaštenih kontrolnih tijela koju objavljuje na svojim mrežnim stranicama.
(2) Sadržaj evidencije iz stavka 1. ovoga članka je: naziv i adresa ovlaštenog kontrolnog tijela, te klasifikacijska oznaka rješenja o ovlašćivanju.
Nadzor nad radom ovlaštenih kontrolnih tijela
Članak 19.
(1) Nadzor nad radom ovlaštenog kontrolnog tijela provodi Ministarstvo.
(2) Nadzor iz stavka 1. ovog članka provodi se prema Planu nadzora jednom godišnje, po potrebi i više puta.
(3) Nadzor iz stavka 1. ovoga članka provode osobe ovlaštene od strane ministra.
UVJETI ZA DOBIVANJE, IZGLED I NAČIN KORIŠTENJA NACIONALNOG ZNAKA
Članak 20.
(1) Nacionalni znak ZOI, ZOZP ili ZTS poljoprivrednih i prehrambenih proizvoda (u daljnjem tekstu: znak) 