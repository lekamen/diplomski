15 17.02.2016 Obvezatne upute broj MLN I - redoslijed izbornih radnji i tijek rokova
DRŽAVNO IZBORNO POVJERENSTVO REPUBLIKE HRVATSKE
404
Na osnovi članka 48. Zakona o lokalnim izborima (»Narodne novine«, broj 144/12, dalje: Zakon) Državno izborno povjerenstvo Republike Hrvatske donijelo je
OBVEZATNE UPUTE BROJ MLN I
REDOSLIJED IZBORNIH RADNJI I TIJEK ROKOVA
1. Odlukom Vlade Republike Hrvatske, klasa: 022-03/16-04/12, urbroj: 50301-09/06-16-2, od 11. veljače 2016., raspisani su prijevremeni izbori za zamjenika župana Šibensko-kninske županije iz reda pripadnika srpske nacionalne manjine te zamjenika općinskog načelnika Općine Jagodnjak iz reda pripadnika hrvatskog naroda.
Odluka Vlade Republike Hrvatske stupa na snagu 18. veljače 2016.
Izbori će se održati u nedjelju, 20. ožujka 2016.
2. Rokovi teku od
19. veljače 2016. u 00:00 sati.
3. Prijedlozi kandidatura za izbor zamjenika župana Šibensko-kninske županije iz reda pripadnika srpske nacionalne manjine te zamjenika općinskog načelnika Općine Jagodnjak iz reda pripadnika hrvatskog naroda moraju biti zaprimljeni u nadležnim izbornim povjerenstvima u roku 14 dana od dana stupanja na snagu odluke o raspisivanju izbora, dakle
3. ožujka 2016. do 24:00 sata
(članak 21. stavak 1. Zakona).
4. Nadležna izborna povjerenstva sastavit će i u lokalnim sredstvima javnog priopćavanja i tisku, na oglasnoj ploči i internetskim stranicama jedinice objaviti zbirnu listu pravovaljanih kandidatura za izbor zamjenika župana Šibensko-kninske županije iz reda pripadnika srpske nacionalne manjine te zbirnu listu pravovaljanih kandidatura za izbor zamjenika općinskog načelnika Općine Jagodnjak iz reda pripadnika hrvatskog naroda, u roku 48 sati od isteka roka za kandidiranje, dakle
5. ožujka 2016. do 24:00 sata
(članak 26. stavak 1. Zakona).
5. Izborna promidžba počinje danom objave zbirne liste kandidatura te traje zaključno do 24 sata prije dana održavanja izbora, dakle
18. ožujka 2016. u 24:00 sata
(članak 35. stavak 1. Zakona).
6. Zabrana izborne promidžbe (izborna šutnja), kao i objavljivanje privremenih rezultata ili procjena rezultata izbora traje tijekom cijelog dana koji prethodi danu održavanja izbora kao i na dan održavanja izbora do zaključno 19:00 sati, dakle od
19. ožujka 2016. u 00:00 sati do
20. ožujka 2016. u 19:00 sati
(članak 35. stavak 3. Zakona).
7. Nadležna izborna povjerenstva objavit će koja su biračka mjesta određena s naznakom koji birači imaju pravo glasovati na pojedinim biračkim mjestima, najkasnije 15 dana prije dana održavanja izbora, dakle
4. ožujka 2016. do 24:00 sata
(članak 69. stavak 1. Zakona).
8. Političke stranke dužne su odrediti članove pojedinih biračkih odbora i dostaviti njihova imena nadležnim izbornim povjerenstvima najkasnije 12 dana prije dana održavanja izbora, dakle
7. ožujka 2016. do 24:00 sata
(članak 42. stavak 6. Zakona).
Ne odrede li ih, odnosno ukoliko prijedlozi ne prispiju nadležnim izbornim povjerenstvima, nadležna izborna povjerenstva samostalno će odrediti članove biračkih odbora.
(članak 42. stavak 6. Zakona).
9. Nadležna izborna povjerenstva moraju imenovati članove biračkih odbora najkasnije 10 dana prije dana održavanja izbora, dakle
9. ožujka 2016. do 24:00 sata
(članak 44. stavak 2. Zakona).
10. Glasovanje traje neprekidno
20. ožujka 2016. od 7:00 do 19:00 sati.
Biračka mjesta se zatvaraju u 19:00 sati. Biračima koji su se zatekli na biračkom mjestu omogućit će se glasovanje i nakon 19:00 sati.
(članak 74. Zakona).
11. Birački odbor mora u što kraćem roku dostaviti zapisnik o svom radu s ostalim izbornim materijalom nadležnom izbornom povjerenstvu, a najkasnije u roku 12 sati od zatvaranja biračkog mjesta, dakle
21. ožujka 2016. do 7:00 sati
(članak 65. Zakona).
12. Nadležna izborna povjerenstva utvrdit će rezultate glasovanja na biračkim mjestima na svom području najkasnije u roku 24 sata od zatvaranja biračkih mjesta, dakle
21. ožujka 2016. do 19:00 sati
13. Kad nadležna izborna povjerenstva utvrde rezultate glasovanje bez odgode će