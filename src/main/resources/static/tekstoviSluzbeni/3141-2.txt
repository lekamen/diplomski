 namjerom da ga pusti u upotrebu za vlastite potrebe;
35) distributer je svaka fizička ili pravna osoba u lancu opskrbe, različita od proizvođača ili uvoznika, koja stavlja proizvod na raspolaganje na tržištu;
36) gospodarski subjekti znači proizvođač, ovlašteni zastupnik, uvoznik i distributer;
37) usklađena norma je usklađena norma kako je definirana u članku 2. točki 1. podtočki (c) Uredbe (EU) br. 1025/2012;
38) akreditacija je akreditacija kako je definirana u članku 2. točki 10. Uredbe (EZ) br. 765/2008;
39) nacionalno akreditacijsko tijelo je nacionalno akreditacijsko tijelo kako je definirano u članku 2. točki 11. Uredbe (EZ) br. 765/2008;
40) ocjenjivanje sukladnosti je postupak kojim se utvrđuje jesu li ispunjeni zahtjevi ovog pravilnika i tehničkih pravila koji se odnose na proizvod;
41) tijelo za ocjenjivanje sukladnosti je tijelo koje obavlja poslove ocjenjivanja sukladnosti, uključujući umjeravanje, testiranje, potvrđivanje i pregled;
42) opoziv je svaka mjera usmjerena na postizanje povratka proizvoda koji je već dostupan krajnjem korisniku;
43) povlačenje je svaka mjera usmjerena na sprječavanje da proizvod u lancu opskrbe bude dostupan na tržištu;
44) nadzor tržišta su aktivnosti koje provode i mjere koje poduzimaju javna tijela kako bi osigurala da proizvodi ispunjavaju zahtjeve koji se primjenjuju utvrđene zakonodavstvom Unije o usklađivanju te da ne ugrožavaju zdravlje, sigurnost ili bilo koji drugi aspekt zaštite javnog interesa;
45) oznaka CE jest oznaka kojom proizvođač označuje da je proizvod sukladan sa zahtjevima koji se primjenjuju utvrđenima zakonodavstvom Unije o usklađivanju koje propisuje njezino stavljanje.«
Članak 3.
U članku 9. stavku 1. iza točke 3. dodaje se točka 4. koja glasi:
»4. Plovila iz točke 1. stavka 1. ovog članka na kojima su obavljene preinake većeg opsega, kako su definirane Tehničkim pravilima.«
U stavku 2. točka 3. mijenja se i glasi:
»3. Daske za jedrenje projektirane isključivo za pokretanje na vjetreni pogon i za upravljanje od strane jedne ili više osoba koje stoje te daske za jahanje na valovima;«
Iza točke 11. dodaje se točka 12. koja glasi:
»12. Amfibijska vozila, tj. motorna vozila koja se kreću na kotačima ili na gusjenicama i kojima se može upravljati i na vodi i na kopnu;«
U stavku 4. u točki 1. iza alineje 6. dodaje se alineja 7. koja glasi:
»– Amfibijska vozila, tj. motorna vozila koja se kreću na kotačima ili na gusjenicama i kojima se može upravljati i na vodi i na kopnu.«
Članak 4.
Iza članka 9. dodaje se članak 9.a koji glasi:
»Članak 9.a
Za potrebe ove Glave Pravilnika:
1. Tehnička pravila znače Prilog 2., Odsjeci 1. do 4. Pravila za statutarnu certifikaciju brodica i jahti.
2. Primjenjuju se definicije pojmova »preinake plovila većeg opsega«, »preinake porivnog stroja većeg opsega«, »sredstava poriva« i »grupe istovrsnih motora« iz Priloga 4., Odjeljka 2., Tehničkih pravila.«
Članak 5.
U članku 12. stavku 1. riječi: »u Dodatku 2 koji je sastavni dio ovoga Pravilnika« brišu se.
U stavku 4. riječi: »kako je definirana u Dodatku 2 koji je sastavni dio ovoga Pravilnika« brišu se.
Stavak 5. mijenja se i glasi:
»(5) Na području Republike Hrvatske neće se zabranjivati, ograničavati ili onemogućavati stavljanje na tržište i/ili u uporabu:
– motora, ugrađenih ili ne u plovilo, kada su sukladni s zahtjevima ovog Pravilnika i Tehničkih pravila;
– motora odobrenog tipa sukladno propisu o mjerama za sprječavanje emisije plinovitih onečišćivača i onečišćivača u obliku čestica iz motora s unutrašnjim izgaranjem koji se ugrađuju u necestovne pokretne strojeve, koji je sukladan sa stupnjem III A, stupnjem III B ili stupnjem IV graničnih vrijednosti emisija za motore s kompresijskim paljenjem, kako je predviđeno istim propisom;
– motora ugrađenih u plovilo i homologiranih u skladu s Uredbom (EZ) br. 595/2009;
– kada proizvođač ili njegov ovlašteni zastupnik u Europskoj zajednici potvrdi, sukladno točki 3. Dodatka 4. ovoga Pravilnika da će motor zadovoljiti zahtjeve ovoga