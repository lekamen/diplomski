 pogledu njegove forme odobri ovlašteni član predsjedništva Sudišta.
10.a Pravorijek bez održavanja ročišta
Donošenje pravorijeka bez održavanja ročišta
Članak 56.
(1) Ako na temelju tužbe, odgovora na tužbu i priloga uz te podneske ocijeni da činjenično stanje nije sporno, odnosno da se može utvrditi na temelju isprava koje su stranke podnijele, arbitražni sud može bez zakazivanja ročišta donijeti pravorijek ako ne postoje druge smetnje za njegovo donošenje.
(2) U slučaju iz stavka 1. ovoga članka arbitražni će sud prethodno obavijestiti stranke o tome da smatra da su ispunjeni uvjeti za donošenje pravorijeka bez održavanja ročišta i da će ga donijeti, osim ako koja od stranaka ne zatraži da se radi rasprave o stavu suda da su ispunjeni uvjeti za donošenje pravorijeka bez održavanja ročišta održi ročište.
(3) Zahtjev za održavanje ročišta stranka je dužna podnijeti u roku od osam dana od dostave obavijesti arbitražnog suda iz stavka 2. ovoga članka.
11. Platni nalog (Pravorijek u obliku platnog naloga)
Izdavanje platnog naloga
Članak 57.
(1) Ako se ispune pretpostavke na temelju kojih se po odredbama Zakona o parničnom postupku Republike Hrvatske može izdati platni nalog, predsjednik Sudišta izdat će u sporovima bez međunarodnog obilježja, na prijedlog tužitelja platni nalog kao arbitar pojedinac.
(2) Platni nalog, zajedno s tužbom i prilozima, dostavit će se tuženiku.
(3) Tuženik može protiv platnog naloga podnijeti prigovor u roku od 8 dana, a u mjeničnim i čekovnim stvarima u roku od 3 dana od dostavljanja platnog naloga. U prigovoru tuženik je dužan imenovati arbitra u smislu odredaba Zakona o arbitraži i Pravilnika.
(4) Ako tuženik u roku iz stavka 3. ovoga članka podnese prigovor, tajnik Sudišta poduzet će potrebno radi osnivanja arbitražnog suda, nakon čega će se arbitražni postupak nastaviti pred arbitražnim sudom prema odredbama ovoga pravilnika radi donošenja konačne odluke.
(5) U konačnoj odluci iz stavka 4. ovoga članka arbitražni će sud odlučiti održava li se platni nalog u cijelosti ili djelomično na snazi ili se ukida.
12. Troškovi
Članak 58.
(1) Na zahtjev stranke, arbitražni sud će u pravorijeku ili u odluci kojom se postupak okončava odrediti koja je stranka i u kojem omjeru dužna naknaditi drugoj stranci troškove potrebne radi vođenja postupka, uključujući i troškove zastupanja i nagrade arbitrima, i snositi vlastite troškove.
(2) O troškovima postupka arbitražni sud odlučuje po slobodnoj ocjeni, uzimajući u obzir sve okolnosti slučaja, a posebno ishod arbitražnog postupka.
(3) Ako arbitražni sud propusti odlučiti o troškovima, ili je takva odluka moguća tek nakon okončanja arbitražnog postupka, arbitražni će sud o troškovima donijeti poseban pravorijek.
Članak 59.
Ako se arbitražni postupak okonča prije osnivanja arbitražnog suda, npr. povlačenjem tužbe, predsjednik Sudišta će kao arbitar pojedinac pravorijekom odlučiti o zahtjevima stranaka za naknadu troškova postupka.
Članak 60.
Pravila o troškovima u postupku pred Sudištem (o nagradama arbitrima, administrativnim troškovima, predujmljivanju troškova, izvođenja dokaza i ostalim troškovima), osim onih koja su sadržana u ovom Pravilniku, utvrđuje svojom odlukom Upravni odbor Hrvatske gospodarske komore.
13. Mjerodavna pravila postupka
Prihvaćanje mjerodavnosti Pravilnika
Članak 61.
(1) Sklapanjem ugovora o arbitraži koju će provesti arbitražni sud pri Sudištu stranke prihvaćaju odredbe Pravilnika.
(2) Ako to nije u protivnosti s mjerodavnim arbitražnim pravom ili Pravilnikom, stranke se mogu sporazumjeti o pravilima postupka kojih će se arbitri pridržavati ili tako što će ih same odrediti ili upućivanjem na određena pravila, zakon ili na drugi prikladan način.
(3) Ako se stranke nisu sporazumjele o pravilima postupka, arbitražni sud će postupak provesti u skladu s odredbama ovoga Pravilnika vodeći računa o pravilima zakona mjerodavnog za arbitražu.
(4) Za pitanja koja nisu uređena Pravilnikom ili pravilima prava mjerodavnog za arbitražu arbitražni je sud 