 brašna (KEUB), te način i uvjete vođenja evidencije o proizvodnji brašna i način izvještavanja Ministarstva propisat će ministar pravilnikom.
Evidencija područja s ograničenjima
Članak 130.
Evidencija područja s ograničenjima je prostorna evidencija planinskih područja, područja s prirodnim ograničenjima i područja s ostalim vrstama ograničenja koja su određena sukladno člancima 31. i 32. Uredbe (EU) br. 1305/2013 koju vodi Agencija za plaćanja.
Pristup bazama prostornih podataka
Članak 131.
Agencija za plaćanja omogućit će tijelima javne vlasti pristup prostornim podacima iz ARKOD-a sukladno odredbama Zakona o Nacionalnoj infrastrukturi prostornih podataka (»Narodne novine«, br. 56/13.).
Dobivanje i korištenje podataka
Članak 132.
(1) Za provedbu mjera poljoprivredne politike i za utvrđivanje sigurnosti, kvalitete i točnosti označivanja hrane te za vođenje i upravljanje bazama podataka Ministarstvo i javne službe, ustanove i pravne osobe s javnim ovlastima iz glave XII. ovoga Zakona dobivaju, koriste i obrađuju podatke iz:
– registra prostornih jedinica
– poreznih evidencija (OIB za subjekte, tvrtku ili ime i prezime odnosno sjedište ili adresa zakupca poljoprivrednoga i šumskog zemljišta)
– središnjeg registra stanovništva (OIB, spol, datum rođenja, datum smrti, prezime, ime, mjesto prebivališta u Republici Hrvatskoj, privremeni boravak u Republici Hrvatskoj, prebivalište u inozemstvu, adresa za dostavu, državljanstvo, ime i prezime oca, majke, supruga, status prebivališta i stari OIB u slučaju zamjene);za povezivanje evidencije koristi se OIB
– katastra nekretnina ili katastra zemljišta (identifikacijska oznaka parcele, granica parcele, površina, podaci o posjedniku i stvarno korištenje)
– zemljišne knjige (s podacima o vlasništvu i drugim stvarnim pravima na zemljištu)
– Registra poslovnih subjekta Republike Hrvatske
– baze carinskih podataka o uvozu i izvozu poljoprivrednih ili prehrambenih proizvoda
– baze podataka Agencije za poljoprivredno zemljište (podaci o zemljištu u vlasništvu Republike Hrvatske i tvrtka, ime i prezime te sjedište ili adresa zakupca tog zemljišta)
– baze podataka Agencije za zaštitu okoliša
– baze podataka o vodama
– baze podataka o ekološki značajnim područjima
– baze podataka o okolišu, prirodi i staništima
– baze podataka o zaštićenim i drugim područjima koji su važni za provedbu mjera Ministarstva
– baze podataka iz prostornog informacijskog sustava po propisima o prostornom planiranju
– baze podataka Zavoda za mirovinsko i invalidsko osiguranje (o mirovini, osiguranju osiguranika i podlozi za osiguranje: ime i prezime, adresa i OIB)
– baze podataka Državnog zavoda za statistiku
– baze podataka u području regionalne politike
– baze podataka o pravima iz sustava socijalne skrbi
– baze podataka o obavljenim inspekcijskim postupcima i odlukama koje se donose protiv nositelja i koje se odnose na provedbu odredbi višestruke sukladnosti
– baze podataka o presudama protiv poljoprivrednika koje se odnose na provedbu odredbi višestruke sukladnosti
– baze podataka Zavoda za zdravstveno osiguranje Republike Hrvatske (o zdravstvenom osiguranju osiguranika: ime i prezime, OIB i adresa)
– registra nepokretnih spomenika kulturne baštine, uključujući i podatke o parcelama i vlasnicima (vrsta nepokretne kulturne baštine, ime i prezime te adresa) te njihov vlasnički udjel.
(2) Ministarstvo prikuplja podatke i upravlja prikupljenim podacima koji su porezna tajna, u skladu sa zakonom kojim se uređuje porezni postupak.
(3) Za obavljanje poslova iz područja rada Ministarstva, evidencije s područja rada Ministarstva mogu se međusobno povezati kao i s evidencijama iz stavaka 1. i 2. ovoga članka.
Financiranje baza podataka
Članak 133.
Ministarstvo će osigurati financiranje baza podataka kojima upravlja i vodi ih na temelju ovoga Zakona.
Prijenos i povezivanje podataka iz baze podataka
Članak 134.
(1) Podaci iz baze podataka po ovom Zakonu su javni osim podataka koji se smatraju osobnim podacima i podacima koji