radi pružanja pomoći.
Članak 3.28 – Dodatno obilježavanje plovila koja obavljaju radove na vodnom putu za vrijeme plovidbe
Plovila u plovidbi koja obavljaju sondiranje ili mjerenje ili radove na vodnom putu, moraju imati, uz oznake koje se primjenjuju u smislu drugih odredbi ovoga Pravilnika, noću i danju jasno ili obično žuto trepćuće svjetlo vidljivo sa svih strana. Primjena oznake iz stavka 1. ovoga članka dozvoljena je samo plovilima koja imaju pisano odobrenje lučke kapetanije.
Članak 3.29 – Dodatno obilježavanje radi zaštite od valova
(1) Plovila, plutajuća tijela i plutajući objekti za vrijeme plovidbe ili za vrijeme stajanja, koja nisu navedena u članku 3.25 ovoga Pravilnika, a koja je potrebno zaštititi od valova nastalih prolaskom drugih plovila ili plutajućih tijela, moraju, pored oznaka propisanih odredbama ove Glave, imati:
Noću:
obično crveno i obično bijelo svjetlo ili jasno crveno ili jasno bijelo svjetlo, postavljeno na oko 1 m jedno iznad drugoga na način da je crveno svjetlo gornje i na takvo mjesto da su jasno vidljiva i da ne mogu biti zamijenjena ni sa kakvim drugim svjetlima;
Danju:
zastavu čija je gornja polovina crvena, a donja bijela, postavljenu na pogodnom mjestu i na takvu visinu da budu vidljiva sa svih strana. Ova zastava može biti zamijenjena s dvije zastave postavljene jedna iznad druge, s tim da se crvena zastava nalazi gore, a bijela dolje. Ove zastave mogu biti zamijenjene pločama iste boje.
(2) Ne dovodeći u pitanje odredbe članaka 3.25 ovoga Pravilnika, oznake iz stavka 1. ovoga članka mogu isticati samo:
a) plovila, plutajuća tijela i plutajući objekti koji su teško oštećeni ili koji su angažirani u operacijama spašavanja kao i plovila nesposobna za manevriranje,
b) plovila, plutajuća tijela i plutajući objekti koji imaju pisano odobrenje lučke kapetanije.
Članak 3.30 – Znakovi opasnosti
(1) Kada plovilo koje se nalazi u opasnosti treba pomoć, to se označava:
a) zastavom ili bilo kojim drugim pogodnim predmetom kojim se kružno maše,
b) svjetlom kojim se kružno maše,
c) zastavom iznad ili ispod koje se nalazi balon ili bilo što slično balonu,
d) raketom ili sličnim sredstvima koja izbacuju crvene zvjezdice, a koje se ispaljuju jedna po jedna u kratkim intervalima,
e) svjetlosnim signalom koji se sastoji od grupe … – – – … (SOS) Morzeove abecede,
f) vatrom koja može biti proizvedena izgaranjem katrana, ulja, itd.,
g) raketama za osvjetljavanje, ručnim ili s padobranom, koje proizvode crveno svjetlo,
h) laganim mahanjem raširenih ruku od gore prema dolje.
(2) Znakovi iz stavka 1. ovoga članka zamjenjuju ili upotpunjuju zvučne znakove navedene u članku 4.01. ovoga Pravilnika.
Članak 3.31 – Zabrana pristupa na plovilo
(1) Kada je neovlaštenim osobama zabranjen pristup na plovilo, ova se zabrana mora obilježiti bijelim okruglim pločama koje su obrubljene crvenom bojom i na kojima se nalazi crvena dijagonalna crta i slika ruke u odvraćajućem položaju u crnoj boji ili alternativno bijelim okruglim pločama koje su obrubljene crvenom bojom i na kojima se nalazi crvena dijagonalna crta i slika pješaka u crnoj boji.
Ploče prema potrebi moraju biti postavljene na plovilo ili pristupni most za ulazak na plovilo. Iznimno od odredbe članka 3.03 stavka 3. ovoga Pravilnika, promjer ploča mora biti najmanje 60 cm.
(2) Ploče moraju biti osvijetljene tako da budu dobro vidljive i noću.
Članak 3.32 – Zabrana pušenja i korištenja nezaštićenog svjetla ili plamena
(1) Kada je prema važećim propisima zabranjeno pušenje i korištenje nezaštićenog svjetla ili plamena na plovilu, ova zabrana mora se obilježiti bijelim okruglim pločama, koje su obrubljene crvenom bojom i na kojima se nalazi crvena dijagonalna crta i slika goruće šibice ili alternativno bijelim okruglim pločama, koje su obrubljene crvenom bojom i na kojima se nalazi crvena dijagonalna crta i slika cigareta iz koje se vije dim.
Ploče prema potrebi moraju biti postavljene na plovilo ili pristupni most za ulazak na plovilo. Iznimno od odredbi članka 3.03