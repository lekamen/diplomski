radnika na tim poslovima. Na temelju te procjene rizika poslodavac mora poduzeti potrebne mjere zaštite.
(3) Procjenu rizika iz prethodnog stavka ovoga članka, poslodavac mora redovito obnavljati na način da ista odgovara postojećim opasnostima i štetnostima, a posebno u slučaju promjena okolnosti koje mogu utjecati na izloženost radnika karcinogenima i/ili mutagenima.
(4) Procjena rizika iz stavka 2. ovoga članka mora obuhvatiti i sve slučajeve na granici dopuštenih vrijednosti izloženosti radnika, kao i slučajeve pri kojima može doći do apsorpcije karcinogena i/ili mutagena u kožu i/ili kroz kožu radnika.
(5) Poslodavac je obavezan organizirati rad na način da na poslove, gdje je procjenom rizika utvrđeno da radnici mogu doći u doticaj s karcinogenima i/ili mutagenima, ne rasporedi radnike mlađe od 18 godina, trudne radnice ili radnice koje doje te da njihov doticaj s navedenim poslovima u potpunosti onemogući.
II. OBVEZE POSLODAVCA
Smanjivanje i zamjena
Članak 5.
(1) Poslodavac mora u radnom procesu zamijeniti karcinogene i/ili mutagene bezopasnim ili manje opasnim tvarima, smjesama ili postupcima koji ovisno o situaciji i pod uvjetima uporabe nisu opasni ili su manje opasni za zdravlje i sigurnost radnika, a ako to nije moguće poslodavac mora smanjiti korištenje karcinogena i/ili mutagena u radnom procesu na najmanju moguću mjeru.
(2) Poslodavac mora organizacijskim mjerama osigurati da je pri nesmetanom radnom procesu broj izloženih radnika karcinogenima i/ili mutagenima što manji.
(3) Poslodavac mora na zahtjev nadležnih tijela dati na uvid nalaze ispitivanja provedenih od strane ovlaštenih osoba, procjenu rizika te ostalu dokumentaciju vezanu uz izloženost radnika karcinogenima i/ili mutagenima.
Prevencija i smanjivanje izlaganja
Članak 6.
(1) Kada nalazi procjene rizika ukazuju na rizik po zdravlje ili sigurnost radnika, mora se spriječiti izlaganje radnika karcinogenima i/ili mutagenima.
(2) Kada nije tehnički moguće zamijeniti karcinogen ili mutagen s tvari, smjesom ili postupkom, koji uz poštivanje uvjeta uporabe nije opasan ili je manje opasan po zdravlje ili sigurnost, poslodavac mora osigurati da se karcinogen ili mutagen, koliko je tehnički moguće, proizvodi i rabi u zatvorenom sustavu.
(3) Kada zatvoreni sustav nije moguće tehnički izvesti, poslodavac mora spriječiti oslobađanje karcinogena i/ili mutagena u radni okoliš održavanjem odgovarajućeg podtlaka u tom sustavu.
(4) Podtlak iz stavka 3. ovoga članka mora iznositi najmanje 20 Pa, a poslodavac mora redovito nadzirati vrijednost podtlaka umjerenim mjernim uređajem.
(5) Izloženost radnika ne smije ne smije biti veća od granične vrijednosti izloženosti za karcinogen utvrđenu Prilogom III ovoga Pravilnika, odnosno niti u jednom trenutku vrijednosti ne smiju prijeći vrijednosti iz Priloga III.
(6) Pri svakoj uporabi karcinogena ili mutagena, poslodavac mora provesti sve sljedeće mjere:
1) ograničavanje na najmanju moguću mjeru količine karcinogena i/ili mutagena na radnom mjestu,
2) osiguranje što manjeg broja radnika koji su izloženi ili bi mogli biti izloženi karcinogenima i/ili mutagenima, imajući posebno u vidu da takvim tvarima ne budu izložene posebno osjetljive skupine radnika, kao što su maloljetnici, trudnice, radnice koje su nedavno rodile i koje doje te radnici sa smanjenom radnom sposobnošću,
3) planiranje radnih postupaka i izrada postupaka kontrole tako da se izbjegne oslobađanje karcinogena ili mutagena na mjestu rada ili svede na najmanju moguću mjeru,
4) uklanjanje karcinogena ili mutagena na samom izvoru, lokalnim odsisnim sustavom ili općom ventilacijom, s time da sve metode odstranjivanja tih tvari budu sukladne sa zahtjevima zaštite javnog zdravlja i zaštite okoliša,
5) korištenje postojećih odgovarajućih postupaka za mjerenje karcinogena i/ili mutagena, posebice za rano otkrivanje povećanih izlaganja nastalih nepredviđenim događajem ili akcidentom,
6) primjena prikladnih radnih postupaka i metoda,
7) skupne mjere zaštite radnika i/ili,