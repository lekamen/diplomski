 računa i, ako je to primjenjivo, njihovih podračuna.
(3) Kada nude međusistemsku namiru prema postupku namire 6, središnje banke sporednih sustava i središnje banke namire podržavaju međusistemsku namiru plaćanja, ako su je inicirali relevantni sporedni sustavi. Sporedni sustav može inicirati međusistemsku namiru samo za vrijeme njegova ciklusa obrade, a postupak namire 6 mora se izvoditi u sporednom sustavu koji prima instrukciju za plaćanje. Međusistemska namira nudi se za dnevnu i noćnu obradu prema postupku namire 6. Mogućnost izvršenja međusistemske namire između dva pojedinačna sporedna sustava snima se u modulu (upravljanja) statičkim podacima.
(A) Povezani model
(4) Kada nude postupak namire 6, središnje banke sporednih sustava i središnje banke namire podržavaju namiru dvostranih i/ili višestranih gotovinskih stanja transakcija sporednog sustava tako da:
(a) omogućavaju banci namire da unaprijed financira moguće obveze iz namire putem prijenosa likvidnosti s njezinog PM računa na njezin podračun (u nastavku teksta: »namjenska likvidnost«) prije obrade sporednog sustava i
(b) namiruju instrukcije za plaćanje sporednog sustava po dovršetku obrade sporednog sustava: kod banaka namire s kratkom pozicijom terećenjem njihovih podračuna (unutar ograničenja sredstava na tom računu) i odobrenjem tehničkog računa sporednog sustava te kod banaka namire s dugom pozicijom odobrenjem njihovih podračuna i terećenjem tehničkog računa sporednog sustava.
(5) Kada nude postupak namire 6:
(a) središnje banke namire otvaraju najmanje jedan podračun u vezi s pojedinim sporednim sustavom za svaku banku namire i
(b) ASCB otvara tehnički račun za sporedni sustav radi: i. odobrenja sredstava prikupljenih s podračuna banaka namire s kratkom pozicijom i ii. terećenja sredstava kod odobrenja namjenskih podračuna banaka namire s dugom pozicijom.
(6) Postupak namire 6 nudi se za dnevnu obradu i noćne operacije sporednog sustava. U posljednjem slučaju novi radni dan počinje odmah nakon ispunjavanja zahtjeva u odnosu na minimalne obvezne pričuve; sva kasnija terećenja ili odobrenja na relevantnim računima imaju datum valute novog radnog dana.
(7) Prema postupku namire 6 i s obzirom na namjenjivanje likvidnosti središnje banke sporednih sustava i središnje banke namire nude sljedeće vrste usluga prijenosa likvidnosti na podračune i s njih:
(a) trajni nalozi koje banke namire mogu dostaviti ili izmijeniti u svako doba za vrijeme radnog dana preko ICM-a (kada je dostupan); trajni nalozi dostavljeni nakon slanja poruke »početak postupka« na određeni radni dan vrijede samo za sljedeći radni dan; ako postoji više trajnih naloga za odobrenje različitih podračuna, oni se namiruju s obzirom na njihov iznos, počevši od najvišeg; za vrijeme noćnih operacija sporednog sustava, ako postoje trajni nalozi za koje nema dovoljno sredstava na PM računu, takvi se nalozi namiruju na temelju razmjernog smanjenja svih naloga,
(b) tekući nalozi koje mogu dostaviti samo banka namire (preko ICM-a) ili relevantni sporedni sustav preko XML poruke za vrijeme izvođenja postupka namire 6 (identificiranog vremenskim razmakom od poruke »početak postupka« do poruke »kraj postupka«) i koji će biti namireni sve dok ciklus obrade sporednog sustava nije još počeo; ako postoji tekući nalog koji je dostavio sporedni sustav za koji ne postoje dostatna sredstva na PM računu, takav se nalog djelomično namiruje i
(c) SWIFT nalozi dani preko poruke MT 202 ili putem automatskog raspoređivanja u MT 202 iz zaslona za imatelje PM računa koji se koriste internetskim pristupom mogu se dostaviti samo za vrijeme izvođenja postupka namire 6 i samo za vrijeme dnevne obrade. Takvi se nalozi namiruju odmah.
(8) Postupak namire 6 počinje porukom »početak postupka« i završava porukom »kraj postupka«, pri čemu obje poruke šalje sporedni sustav. Međutim, kod noćnih operacija sporednog sustava poruku »početak postupka« šalje ASCB. Poruka »početak postupka« aktivira namiru trajnih naloga za prijenos