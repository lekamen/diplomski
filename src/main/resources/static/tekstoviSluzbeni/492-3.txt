 serijskog broja: 000061639509, a da do pisanja predmetnog podneska mu niti zainteresirana osoba, a niti tuženik nije obrazložio na koji način je zainteresirana osoba obračunala i isplatila tužitelju iznos od 36,00 kuna.
Sud je u ovom upravnom sporu održao raspravu 18. rujna 2014. te je strankama u skladu s odredbom članka 6. Zakona o upravnim sporovima (»Narodne novine« broj 20/10 i 143/12, u nastavku teksta ZUS) dana mogućnost izjasniti se o zahtjevima i navodima drugih stranaka te o svim pitanjima koja su predmet ovog upravnog spora. Sud je raspravu održao u prisutnosti tužitelja i tuženika, a u odsutnosti zainteresirane osobe na temelju članka 39. stavka 3. u svezi s člankom 37. stavkom 3. ZUS-a Na istoj raspravi tužitelj i tuženik su ostali kod svih navoda iznesenih u tijeku upravnog spora, nakon čega je zbog činjenice da se rasprava odužila voditi do kraja radnog vremena, ista i odgođena. Na istom tom ročištu naloženo je tuženiku da se očituje na navode tužitelja istaknute u podnesku zaprimljenom kod ovog Suda 22. kolovoza 2014., dok je izvanraspravnim rješenjem Suda od 19. rujna 2014. naloženo zainteresiranoj osobi očitovati se u svezi navoda tužitelja o tome da su izmijenjeni Uvjeti korištenja promotivne zimske opcije Smart tarife nakon aktiviranja tužitelja i u vrijeme dok se je isti služio istom, a da ga o navedenoj činjenici zainteresirana osobna nije obavijestila sukladno odredbama ZEK-a i Pravilnika, kao i u svezi navoda tužitelja na koji način mu je zainteresirana osoba isplatila i obračunala iznos od 36,00 kuna.
Navedenom traženju Suda tuženik je udovoljio 20. listopada 2014., dok je zainteresirana osoba djelomično udovoljila izvanraspravnom rješenju Suda od 19. rujna 2014. jer se propustila očitovati u svezi zahtjeva tužitelja glede povrata isplaćenog iznosa novca i pitanja joj postavljena u svezi s tim.
Tuženik je u podnesku zaprimljenim kod ovog Suda 20. listopada 2014., očitujući se na navode tužitelja iz podneska zaprimljenog kod ovog Suda 22. kolovoza 2014. u bitnome naveo da u cijelosti ostaje kod navoda iznesenih u odgovoru na tužbu zaprimljenog kod ovog Suda 6. ožujka 2014., kao i svih dotadašnjih navoda iznesenih u tijeku upravnoga spora, pa je vezano za prigovor tužitelja na ograničenje mu korištenja usluge od strane zainteresirane osobe (isključenje SIM kartice tužitelja), naveo da je člankom 12. Uvjeta korištenja promotivne Zimske opcije za Tele2 korisnike bonova propisano da u slučaju sumnje na neovlašteno korištenje ili zloupotrebu Tele2 usluga, kao i da u slučaju da korisnik prema ocjeni Tele2 ostvaruje povećani odlazni promet prema brojevima drugih operatera, koji omogućavaju primatelju prometa dobivanje bonusa temeljem dolaznog prometa (takozvane punilice) Tele2 zadržava pravo po svom izboru korisniku ograničiti korištenje Tele2 usluga ili privremeno ili trajno isključiti dodijeljenu mu SIM karticu. Navodi kako je tužitelj svojim ponašanjem pozivajući »punilice« kao promet koji se naplaćuje i 0800 broja kao prometa koji se ne naplaćuje korisnicima, a bez pozivanja drugih brojeva i zaprimanja dolaznih poziva, doprinio tome da je zainteresirana osoba sukladno navedenom članku 12. Uvjeta korištenja promotivne Zimske opcije za Tele2 korisnike bonova pravilno isključila dodijeljenu mu SIM karticu. Navodi da ukoliko korisnik usluge ne koristi navedenu uslugu sukladno obvezama i ograničenjima navedenim u Uvjetima korištenja promotivne Zimske opcije za Tele2 korisnike bonova i sukladno Općim uvjetima poslovanja koje su preuzeli ugovaranjem željene usluge, operater je ovlašten poduzeti dopuštene mjere privremenog i/ili trajnog isključenja usluga korisnika. Ističe da je analizom poziva tužitelja u ožujku 2013., kada je tužitelju prvi puta isključena dodijeljenu mu SIM karticu, utvrđeno kako je 87% poziva tužitelj uputio prema »punilicama«, dok dolazni promet da iznosi manje od 6%, nakon čega je zainteresirana osoba tužitelja kao korisnika usluge prvi put privremeno isključila, kojom prilikom je bio