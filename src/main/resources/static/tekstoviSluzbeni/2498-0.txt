133 09.12.2015 Rješenje Ministarstva zdravlja, klasa: UP/I-510-01/14-01/09, urbroj: 534-04-1-2/7-15-19 od 24. studenoga 2015.
MINISTARSTVO ZDRAVLJA
2499
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Zavodu za gastroenterologiju Klinike za internu medicinu Kliničkog bolničkog centra Rijeka, verificira se i dodjeljuje naziv »Referentni centar Ministarstva zdravlja za upalne bolesti gušterače« na vrijeme od pet godina.
2. Zavod za gastroenterologiju Klinike za internu medicinu Kliničkog bolničkog centra Rijeka, dužan je do isteka pet godina od donošenja rješenja o dodjeli odnosno obnovi naziva podnijeti zahtjev za obnovu naziva »Referentni centar Ministarstva zdravlja za upalne bolesti gušterače«.
3. »Referentni centar Ministarstva zdravlja za upalne bolesti gušterače« Zavoda za gastroenterologiju Klinike za internu medicinu Kliničkog bolničkog centra Rijeka, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/14-01/09
Urbroj: 534-04-1-2/7-15-19
Zagreb, 24. studenoga 2015.
Ministar prim. Siniša Varga, dr. med. dent., v. r.
