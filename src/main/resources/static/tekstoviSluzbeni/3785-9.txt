 909/2014
20. ne osigura da sve informacije koje se pružaju sudionicima na tržištu o rizicima i troškovima povezanima s namirom na računima kreditnih institucija ili preko vlastitih računa budu jasne, poštene i nezavaravajuće sukladno članku 40. stavku 3. Uredbe (EU) br. 909/2014, zbog čega je nastupila ili je izvjesno da će nastupiti šteta za korisnike središnjeg depozitorija vrijednosnih papira, ili ako je takvo postupanje dovelo do poremećaja na tržištu
21. nema propisana i javno objavljena djelotvorna i jasno definirana pravila i postupke za upravljanje neispunjavanjem obveza jednog ili više njegovih sudionika, osiguravajući da središnji depozitorij vrijednosnih papira može poduzeti pravodobne mjere za obuzdavanje gubitaka i pritisaka na likvidnost te nastaviti ispunjavati svoje obveze, ili ista ne primjenjuje ili periodički ne testira, sukladno članku 41. Uredbe (EU) br. 909/2014, zbog čega je nastupila ili je izvjesno da će nastupiti šteta za korisnike središnjeg depozitorija vrijednosnih papira, ili ako je takvo postupanje dovelo do poremećaja na tržištu
22. ne upravlja pravnim rizikom sukladno članku 43. Uredbe (EU) br. 909/2014, ako je neusklađenost s uvjetima iz članka 43. Uredbe (EU) br. 909/2014 utvrđena kao značajna
23. ne upravlja općim poslovnim rizikom sukladno članku 44. Uredbe (EU) br. 909/2014, ako je neusklađenost s uvjetima iz članka 44. Uredbe (EU) br. 909/2014 utvrđena kao značajna
24. nema uspostavljenu odgovarajuću politiku kontinuiteta poslovanja ili planove za oporavak od katastrofa sukladno članku 45. stavku 3. Uredbe (EU) br. 909/2014, ili su uspostavljena politika kontinuiteta poslovanja ili planovi za oporavak od katastrofa u značajnom stupnju neusklađeni s odredbama članka 45. stavka 3. Uredbe (EU) br. 909/2014, ili je zbog navedenih neusklađenosti nastupila ili je izvjesno da će nastupiti šteta za korisnike središnjeg depozitorija vrijednosnih papira, ili je takvo postupanje dovelo do poremećaja na tržištu
25. kapital koji drži ispod je razine propisane člankom 47. stavkom 1. Uredbe (EU) br. 909/2014, pri čemu je središnji depozitorij propustio o padu ispod minimalne razine kapitala bez odgode obavijestiti Hrvatsku agenciju za nadzor financijskih usluga ili nije postupio u skladu s mjerama koje je Hrvatska agencija za nadzor financijskih usluga naložila za povećanje razine kapitala do propisane razine
26. nema uspostavljen plan iz članka 47. stavka 2. Uredbe (EU) br. 909/2014 ili Hrvatsku agenciju za nadzor financijskih usluga ne obavijesti o izmjenama tog plana
27. u značajnom dijelu ne ispunjava zahtjeve iz članka 48. Uredbe (EU) br. 909/2014 za uspostavljene veze s drugim središnjim depozitorijem vrijednosnih papira
28. na nedozvoljen način uskraćuje dodjelu različitih vrsta pristupa propisanima člancima 49. do 53. Uredbe (EU) br. 909/2014.
(2) Iznimno od stavka 1. ovoga članka, ako bi iznos novčane kazne utvrđene na temelju stavka 1. ovoga članka bio manji od 200.000,00 kuna, središnji depozitorij vrijednosnih papira kaznit će se za prekršaj iz stavka 1. ovoga članka novčanom kaznom u iznosu od 200.000,00 do 500.000,00 kuna.
(3) Iznimno od stavaka 1. i 2. ovoga članka, ako je središnji depozitorij vrijednosnih papira prekršajem iz stavka 1. ovoga članka ostvario korist ili spriječio gubitak, a iznos tako ostvarene koristi ili spriječenog gubitka moguće je utvrditi, kaznit će se za prekršaj novčanom kaznom u iznosu dvostruko utvrđenog iznosa tako ostvarene koristi, odnosno tako spriječenog gubitka, ako je taj iznos veći od propisanog najvećeg iznosa novčane kazne iz stavaka 1. i 2. ovoga članka.
(4) Za prekršaje iz stavka 1. ovoga članka kaznit će se i odgovorna osoba iz središnjeg depozitorija vrijednosnih papira novčanom kaznom u iznosu od 50.000,00 do 500.000,00 kuna.
Lakši prekršaji središnjeg depozitorija vrijednosnih papira
Članak 19.
(1) Središnji depozitorij vrijednosnih papira kaznit će se za prekršaj novčanom kaznom u iznosu od 50.000,00 do 200.000,00 kuna ako:
1. bez odobrenja