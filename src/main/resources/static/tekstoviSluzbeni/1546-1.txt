poreza, pod uvjetima koji su propisani ovim Pravilnikom, za službene potrebe ostvaruju:
1. diplomatska i konzularna predstavništva i posebne misije sa sjedištem u Republici Hrvatskoj, osim konzulata kojima rukovode počasni konzularni službenici, uz uvjet uzajamnosti,
2. međunarodne organizacije, odnosno predstavništva međunarodnih organizacija sa sjedištem u Republici Hrvatskoj, ako je to oslobođenje propisano međunarodnim sporazumima koji obvezuju Republiku Hrvatsku.
(2) Oslobođenje od plaćanja poreza iz stavka 1. točke 1. ovoga članka, uz uvjet uzajamnosti, za osobne potrebe ostvaruje:
1. diplomatsko osoblje diplomatskih i konzularnih predstavništava (osim počasnih konzularnih službenika) i posebnih misija te članovi njihovih obitelji koji žive u zajedničkom kućanstvu, ako nisu državljani Republike Hrvatske ili nemaju u Republici Hrvatskoj stalno prebivalište,
2. administrativno i tehničko osoblje diplomatskih i konzularnih predstavništava, osim osoblja konzulata kojima rukovode počasni konzularni dužnosnici, kao i administrativno i tehničko osoblje, ako nisu državljani Republike Hrvatske ili nemaju u Republici Hrvatskoj stalno prebivalište,
3. osoblje posebnih misija, te članovi njihovih obitelji koji žive u zajedničkom kućanstvu, ako nisu državljani Republike Hrvatske ili nemaju u Republici Hrvatskoj stalno prebivalište.
(3) Oslobođenje od plaćanja poreza iz stavka 1. točke 2. ovoga članka, za osobne potrebe, ostvaruje:
1. diplomatsko osoblje međunarodnih organizacija, odnosno predstavništava međunarodnih organizacija i članovi njihovih obitelji koji žive u zajedničkom kućanstvu, ako nisu državljani Republike Hrvatske ili nemaju u Republici Hrvatskoj stalno prebivalište, a to je oslobođenje propisano međunarodnim sporazumima koji obvezuju Republiku Hrvatsku,
2. administrativno i tehničko osoblje kao i stručnjaci međunarodnih organizacija, odnosno predstavništava međunarodnih organizacija i članovi njihovih obitelji koji žive u zajedničkom kućanstvu, ako nisu državljani Republike Hrvatske ili nemaju u Republici Hrvatskoj stalno prebivalište, a to je oslobođenje propisano međunarodnim sporazumima koji obvezuju Republiku Hrvatsku.
(4) Članovima obitelji osoblja iz stavka 2. i 3. ovoga članka smatraju se osobe koje u Republici Hrvatskoj ostvaruju povlastice temeljem odgovarajuće posebne osobne iskaznice koju izdaje državno tijelo nadležno za vanjske i europske poslove.
1. ISPORUKE U REPUBLICI HRVATSKOJ
Članak 3.
(1) Isporuke dobara ili obavljene usluge osobama iz članka 2. ovoga Pravilnika oslobođene su plaćanja poreza u Republici Hrvatskoj pod uvjetima koji su propisani ovim Pravilnikom.
(2) Oslobođenje iz stavka 1. ovoga članka ostvaruje se kao izravno oslobođenje ili putem povrata poreza.
(3) Oslobođenje od plaćanja poreza pri isporukama motornih vozila i pogonskog goriva za motorna vozila osobe iz članka 2. ovoga Pravilnika ostvaruju isključivo kao izravno oslobođenje.
(4) Izravno oslobođenje od plaćanja poreza primjenjuje se pri isporuci nekretnina te pri obavljanju usluge najma ili zakupa poslovnog prostora, namijenjenih za službene potrebe osoba iz članka 2. stavka 1. ovoga Pravilnika.
(5) Za isporuke dobara i usluga iz stavka 1. ovoga članka, osim onih iz stavka 3. i 4. ovoga članka, oslobođenje od plaćanja poreza ostvaruje se putem povrata prema članku 6. ovoga Pravilnika.
1.1. Izravno oslobođenje
Članak 4.
(1) U izdvojenom specijaliziranom prodajnom mjestu otvorenom sukladno carinskim propisima ostvaruje se izravno oslobođenje od plaćanja poreza na isporuke dobara osobama iz članka 2. ovoga Pravilnika na temelju Potvrde o izravnom oslobođenju iz članka 1. stavka 2. ovoga Pravilnika.
(2) Osobe iz članka 2. ovoga Pravilnika ostvaruju izravno oslobođenje od plaćanja poreza pri isporuci pogonskog goriva za motorna vozila uz posebnu karticu goriva koja se izdaje temeljem potvrde državnog tijela nadležnog za vanjske i europske poslove na Obrascu KG. Posebnu karticu goriva temeljem ovjerenog Obrasca KG izdaje trošarinski