titulu ispitivača koji je odgovoran za provedbu ispitivanja te adresu i telefonski broj mjesta ispitivanja.
6.1.6. Ime, titulu, adresu i telefonski broj kvalificiranoga doktora medicine ili doktora dentalne medicine koji je odgovoran za sve zdravstvene odluke vezane uz ispitivanje (ako se radi o osobi koja nije ispitivač).
6.1.7. Naziv i adresu kliničkoga laboratorija i ostalih zdravstvenih/tehničkih odjela i/ili ustanova koji sudjeluju u ispitivanju.
6.2. Osnovni podaci
6.2.1. Naziv i opis ispitivanoga proizvoda.
6.2.2. Sažetak klinički važnih rezultata dobivenih iz pretkliničkih istraživanja te relevantnih kliničkih ispitivanja.
6.2.3. Sažetak poznatih mogućih rizika i pogodnosti za ispitanike.
6.2.4. Opis i obrazloženje određenog puta primjene lijeka, njegova režima doziranja i trajanja liječenja.
6.2.5. Izjava da će se ispitivanje provoditi u skladu s Planom kliničkog ispitivanja, dobrom kliničkom praksom i važećim zakonskim propisima.
6.2.6. Opis populacije ispitanika.
6.2.7. Literaturne reference i datume važne za ispitivanje koji pružaju osnovne podatke o ispitivanju.
6.3. Cilj(evi) i svrha ispitivanja
Podroban opis ciljeva i svrhe ispitivanja.
6.4. Plan ispitivanja
O Planu ispitivanja značajno ovisi znanstvena vrijednost ispitivanja i pouzdanost podataka dobivenih u ispitivanju. Opis Plana ispitivanja treba sadržavati:
6.4.1. Posebnu definiciju primarnih i sekundarnih parametara ispitivanja.
6.4.2. Opis vrste/izgleda ispitivanja (npr. dvostruko slijepi, usporedni, s placebo kontrolnom skupinom) te dijagram Plana ispitivanja, postupaka i faza.
6.4.3. Opis mjera poduzetih za postizanje što veće objektivnosti, uključujući:
(a) slučajni odabir;
(b) slijepu tehniku.
6.4.4. Opis liječenja u ispitivanju s dozama ispitivanoga lijeka i režimima doza. To uključuje i opis oblika, pakiranja i označavanja ispitivanoga lijeka.
6.4.5. Očekivano trajanje sudjelovanja ispitanika u ispitivanju i opis slijeda i trajanja svih dijelova ispitivanja, uključujući praćenje (gdje je ono potrebno).
6.4.6. Opis kriterija za prestanak ili prekid dijela/cijelog ispitivanja, odnosno za isključenje pojedinih ispitanika iz ispitivanja.
6.4.7. Postupke za evidenciju ulaza i izlaza ispitivanoga proizvoda, placeba i poredbenih lijekova.
6.4.8. Opis čuvanja šifri za slučajni odabir i postupaka za njihovo dešifriranje.
6.4.9. Opis svih podataka koje valja izravno unijeti u test-listu ispitanika (tj. onih koji se prethodno ne zapisuju u elektronički ili pismeni dokument) i podataka koji se smatraju izvornima.
6.5. Izbor ispitanika i njihovo povlačenje iz ispitivanja
6.5.1. Kriteriji uključivanja ispitanika u ispitivanje.
6.5.2. Kriteriji isključivanja ispitanika iz ispitivanja.
6.5.3. Kriteriji za povlačenje ispitanika iz ispitivanja (tj. prekid liječenja ispitivanim proizvodom) i postupci kojima se određuje sljedeće:
(a) kada se i kako ispitanici mogu povući iz ispitivanja/liječenja ispitivanim proizvodom;
(b) vrstu podataka i raspored njihova prikupljanja od ispitanika koji se povuku;
(c) zamjenjuju li se ovi ispitanici drugima i kako;
(d) praćenje ispitanika koji se povuku iz ispitivanja/liječenja ispitivanim proizvodom.
6.6. Liječenje ispitanika
6.6.1. Planirano liječenje, uključujući imena svih proizvoda, njihove doze i rasporede doziranja, put/način primjene i razdoblja primjene, uključujući razdoblje praćenja ispitanika iz svake skupine koja je primala ispitivani proizvod.
6.6.2. Opis lijekova/liječenja koji jesu (uključujući lijekove za hitne slučajeve), odnosno nisu dopušteni prije i/ili za vrijeme ispitivanja.
6.6.3. Postupke motrenja kojima je cilj utvrditi pridržava li se ispitanik propisanoga liječenja.
6.7. Ocjena učinkovitosti
6.7.1. Popis parametara učinkovitosti lijeka.
6.7.2. Metode i raspored ocjenjivanja, evidentiranja i analize parametara učinkovitosti.
6.8. Ocjena sigurnosti
6.8.1. Popis parametara sigurnosti lijeka.
6.8.2. Metode i raspored ocjenjivanja, evidentiranja i analize parametara sigurnosti.
6.8.3. Postupci evidentiranja