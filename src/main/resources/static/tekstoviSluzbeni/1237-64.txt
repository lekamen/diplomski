 javnopravnim i pravosudnim tijelima Republike Hrvatske i pravnim subjektima čija je djelatnost vezana uz djelokrug Uprave, sudjeluje u svim poslovnim procesima iz nadležnosti drugih ustrojstvenih organizacija Ministarstva vezanim i uz djelokrug Uprave, priprema informacije iz djelokruga Uprave po zahtjevima za pristup informacijama, sudjeluje u pripremi stručnih podloga za izradu strateških dokumenata vezanih i uz djelokrug Uprave, obavlja stručne i administrativno tehničke poslove koji se odnose na osiguravanje odgovarajućih uvjeta rada inspektora, prati propise iz djelokruga Uprave i osigurava dostupnost važnih informacija svim službama u Upravi, prati, analizira i statistički obrađuje elektroničke dokumente i podatke vezane uz propisane evidencije te izrađuje izvješća i prosljeđuje ih nadležnim tijelima sukladno uspostavljenom sustavu za upravljanje informacijama u Republici Hrvatskoj i Europskoj uniji (EUCARIS), koordinira ujednačavanje pravnih kriterija u radu inspekcijskih službi u Sektoru i Upravi u području upravnog, prekršajnog i kaznenog prava, koordinira poslove vezane uz upravne sporove po inspekcijskim rješenjima, daje stručnu pravnu pomoć ostalim službama u Sektoru i Upravi u upravnim postupcima te pripremi prijedloga odgovora na tužbe podnijete na inspekcijska rješenja, priprema nacrte prijedloga tužbi i drugih podnesaka iz djelokruga Uprave, sudjeluje u pripremi stručnih podloga vezano za prijam u državnu službu te prava, obveze i odgovornosti državnih službenika u Sektoru i Upravi, koordinira poslove vezane uz prekršajne i kaznene postupke po prekršajnim nalozima, optužnim prijedlozima i kaznenim prijavama inspektora, daje stručnu pravnu pomoć ostalim službama u Sektoru i Upravi u prekršajnim i kaznenim postupcima, priprema nacrte prijedloga odgovora na predstavke i pritužbe protiv inspektora, po posebnoj punomoći zastupa Ministarstvo u sudskim postupcima vezanim uz djelokrug Sektora i Uprave te obavlja i druge poslove u okviru svoga djelokruga.
8. UPRAVA ZA FONDOVE EU
Članak 132.
Uprava za fondove EU obavlja stručne poslove planiranja, odabira, pripreme i praćenja provedbe projekata prometne infrastrukture čije su pripreme i/ili provedba vezane za financiranje sredstvima fondova Europske unije; sudjeluje u izradi, uključujući izmjene i dopune, kao i u praćenju provedbe Operativnog programa Promet i relevantnih prioriteta Operativnog programa Konkurentnost i kohezija; obavlja poslove vezane za rad Sustava za upravljanje programima EU; prati zakonsku regulativu Europske unije vezanu za prometnu infrastrukturu; sudjeluje u radu međunarodnih tijela i radnih skupina te u izradi državnog proračuna i drugih razvojno-planskih dokumenata kao i u radu stručnih odbora Europske komisije, te obavlja i druge poslove koji proizlaze iz prirode posla, odnosno nadležnosti Uprave.
Za obavljanje poslova Uprave za fondove EU, ustrojavaju se sljedeći sektori:
8.1. Sektor za upravljanje Operativnim programom
8.2. Sektor za potporu i provedbu projekata.
8.1. Sektor za upravljanje Operativnim programom
Članak 133.
Sektor za upravljanje Operativnim programom obavlja poslove financijskog upravljanja, praćenja i evaluacije Operativnog programa Promet i relevantnih prioriteta Operativnog programa Konkurentnost i kohezija uključujući: utvrđivanje pokazatelja za praćenje ostvarivanja rezultata; izradu izvješća o provedbi; poslove vezane uz akreditaciju sustava; koordinaciju provedbe aktivnosti sustava u pogledu revizija; koordinaciju nadzora nad provedbom delegiranih funkcija, planiranje, praćenje i izvještavanje izvršenja proračuna u dijelu koji se odnosi na financiranje europskim strukturnim i investicijskim fondovima; pripremu i dostavljanje Tijelu odgovornom za plaćanje zahtjeva za prijenos javnih sredstava korisniku te osiguravanje ukupnosti plaćanja javnog doprinosa; osiguravanje korištenja sredstava programa u skladu s godišnjim i višegodišnjim ciljnim vrijednostima u svrhu izbjegavanja automatskog opoziva sredstava (N+3) i