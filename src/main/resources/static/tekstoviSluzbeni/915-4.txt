 pratitelja koja glasi na isto prijevozno sredstvo koje je koristio hrvatski branitelj, a po odobrenju Hrvatskog zavoda za zdravstveno osiguranje i
– preslik osobne iskaznice.
(7) Za ostvarenje prava iz stavka 4. ovog članka, uz zahtjev za naknadu isplaćenog iznosa na ime plaćenog dopusta pratitelja, pravna osoba, odnosno poslodavac kod kojeg je zaposlen pratitelj, Ministarstvu dostavlja:
– potvrdu o plaćenom dopustu za pratitelja iz koje vidljivo trajanje plaćenog dopusta i
– potvrdu o iznosu isplaćene naknade za plaćeni dopust za pratitelja po osnovi pratnje hrvatskog branitelja radi liječenja u inozemstvu.
(8) Ministarstvo će ispravni iznos naknade troškova prijevoza za pratitelja i ispravni iznos naknade za plaćeni dopust isplatiti pratitelju, odnosno poslodavcu pratitelja, u roku od 45 dana od prijma zahtjeva, na štednu knjižicu ili račun za koje broj i ostale podatke dostave u zahtjevu.
(9) Iznos troškova prijevoza za pratitelja i iznos naknade za plaćeni dopust za pratitelja može se isplatiti po prethodnom odobrenju koje daje Povjerenstvo za nadoknadu troškova pratitelja za liječenje u inozemstvu, a kojeg će posebnom odlukom imenovati ministar branitelja.
3. PRIJELAZNA I ZAVRŠNA ODREDBA
Članak 11.
Danom stupanja na snagu ovog Pravilnika prestaje važiti Pravilnik o uvjetima i načinu ostvarivanja prava na zdravstvenu zaštitu hrvatskih branitelja iz Domovinskog rata koja nisu utvrđena kao standard u osnovnome zdravstvenom osiguranju (»Narodne novine« broj 25/07 i 40/10).
Članak 12.
Ovaj Pravilnik stupa na snagu osmoga dana od dana objave u »Narodnim novinama«.
Klasa: 011-02/14-0002/5
Urbroj: 522-04/1-3-15-5
Zagreb, 14. travnja 2015.
Ministar Predrag Matić, v. r.
