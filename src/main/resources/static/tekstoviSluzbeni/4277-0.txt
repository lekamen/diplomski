67 20.07.2016 Rješenje Ministarstva zdravlja klasa: UP/I-510-01/16-01/11, urbroj: 534-04-1-2/7-16-11 od 7. srpnja 2016.
MINISTARSTVO ZDRAVLJA
1626
Ministar zdravlja na temelju članka 112. stavka 2. Zakona o zdravstvenoj zaštiti (»Narodne novine« broj: 150/08, 71/10, 139/10, 22/11, 84/11, 12/12, 35/12, 70/12, 82/13, 159/13, 22/14 i 154/14) na prijedlog Nacionalnog zdravstvenog vijeća Ministarstva zdravlja te na temelju odredbe članka 96. stavka 1. Zakona o općem upravnom postupku (»Narodne novine« broj 47/09), donosi
RJEŠENJE
1. Klinici za urologiju i Klinici za onkologiju Kliničkog bolničkog centra Zagreb, dodjeljuje se naziv »Referentni centar Ministarstva zdravlja za urološku onkologiju« na vrijeme od pet godina.
2. Klinika za urologiju i Klinika za onkologiju Kliničkog bolničkog centra Zagreb, dužne su do isteka pet godina od dodjele naziva podnijeti zahtjev za obnovu naziva »Referentni centar Ministarstva zdravlja za urološku onkologiju«.
3. »Referentni centar Ministarstva zdravlja za urološku onkologiju« Klinike za urologiju i Klinike za onkologiju Kliničkog bolničkog centra Zagreb, obvezan je dostaviti izvješće o radu za protekle tri godine i plan rada za iduće dvogodišnje razdoblje najkasnije 60 dana nakon isteka tri godine, od dana donošenja ovog rješenja.
Klasa: UP/I-510-01/16-01/11
Urbroj: 534-04-1-2/7-16-11
Zagreb, 7. srpnja 2016.
Ministar doc. dr. sc. Dario Nakić, dr. med., v. r.
