člancima 14. stavkom 2., 22. i 29. stavkom 1. Ustava te članci 5. i 6. Konvencije.
Ističe da ga sud nije obavijestio o raspravi na kojoj se odlučivalo o produljenju njegovog prisilnog smještaja u psihijatrijskoj ustanovi te stoga nije imao mogućnost očitovati se na nalaz i mišljenje vještaka, iako je bio »raspravno sposoban«. Navodi da je u njegovom slučaju zadovoljena samo forma propisana člankom 49. stavkom 3. ZZODS-a kada ga je sutkinja 30. prosinca 2014. posjetila u psihijatrijskoj ustanovi o čemu je sačinjen zapisnik.
U odnosu na navedeni prigovor podnositelj u ustavnoj tužbi navodi:
»Iz spisa u konkretnom slučaju ne proizlazi niti da bi I. P. bio obaviješten o raspravi povodom prijedloga za produljenje prisilnog smještaja, a iz zapisnika o održanoj raspravi proizlazi kako istoj nije prisustvovao.
Isto tako, sud ne navodi iz kojih to razloga I. P. uopće nije bio pozvan na predmetnu raspravu odnosno zbog čega mu nije bilo omogućeno da na istoj sudjeluje.
(...)
Iz službene bilješke sačinjene dana 30. prosinca 2014. godine ne proizlazi da biti relevantni čimbenici koji se odnose na prisilno smještenu osobu I. P., kao i niti njegove osobne okolnosti bile uopće uzimane u obzir, već je vidljivo da je ista sačinjena isključivo s ciljem i svrhom da bi se zadovoljila forma koju propisuje čl. 49. st. 3. ZZODS-a.
S obzirom da je vještak dr. Ž. M. u okviru kaznenog postupka u svom dopunskom nalazu i mišljenju zauzeo stav da je I. P. raspravno sposoban, odnosno da je I. P. bio sposoban sudjelovati ročištima u tom postupku, nejasno je iz kojeg to razloga sud smatrao da u ovom postupku I. P. ne bi mogao sudjelovati odnosno prisustvovati ročištu na kojem se odlučuje o produljenju njegovog prisilnog smještaja u psihijatrijskoj ustanovi.
Prilikom razmatranja sposobnosti I. P. da prisustvuje predmetnom ročištu valja imati na umu i činjenicu poboljšanja njegovog zdravstvenog stanja – kako to njegov terapijski tim u medicinskoj dokumentaciji koja prileži spisu navodi, a koju u svom nalazu i mišljenju prihvaća i vještakinja dr. A. M.
(...)
Budući da vještak u konkretnom slučaju daje nalaz i mišljenje u najvećoj mjeri temeljem neposrednog ispitivanja prisilno smještene osobe, a bez prisustva npr. zapisničara, punomoćnika, suda, zakonskog zastupnika, sredstava tonskog ili video zapisa i sl., nužno je prisilno smještenoj osobi omogućiti da se očituje o navodima nalaza vještaka koji se odnose na njegove vlastite izjave, a na temelju kojih vještak daje svoje mišljenje i zaključak.«
11. Daljnji prigovor koji podnositelj ističe u ustavnoj tužbi usmjeren je na preispitivanje vještakove procjene o (ne)postojanju visokog stupnja vjerojatnosti kako bi se neubrojiva osoba smatrala opasnom za okolinu te mogla ponovno počiniti kazneno djelo za koje je zaprijećena kazna zatvora u trajanju od najmanje tri godine.
Podnositelj ističe da »način na koji vještak iznosi svoje mišljenje svodi se na puko citiranje predmetne zakonske odredbe bez ikakovog obrazloženja« te ističe sljedeće:
»Odredbom čl. 44. st. 2. ZZODS-a ... propisano je kako je neubrojiva osoba opasna za okolinu ako postoji visoki stupanj vjerojatnosti da bi ta osoba zbog duševnih smetnji, zbog kojih je nastupila njezina neubrojivost, mogla ponovno počiniti kazneno djelo za koje je zaprijećena kazna zatvora u trajanju od najmanje tri godine.
Način na koji vještak primjenjuje navedenu odredbu suprotan je pravnoj logici te intenciji zakonodavca. Vještak bi prilikom procjene opasnosti neubrojive osobe morao egzaktno navesti za koje bi to kazneno djelo ili kaznena djela postojao VISOKI STUPANJ VJEROJATNOSTI da će ih I. P. ponovno počiniti, a da je ujedno ispunjen i uvjet da je za to kazneno djelo zaprijećena kazna zatvora u trajanju od najmanje tri godine, te jasno i nedvosmisleno obrazložiti na čemu temelji takav svoj stav.
Upitno je, naime, barata li vještak uopće znanjem u dijelu kaznenim zakonodavstvom propisanim vrstama i mjerama sankcija. (...)
Kada zakonodavac postavlja formulaciju ‘visoki stupanj 