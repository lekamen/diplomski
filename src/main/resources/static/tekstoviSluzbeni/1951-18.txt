centra za socijalnu skrb zadužen za korisnika (osobno ime),
13. škola, vrsta školskog programa i razred koji korisnik pohađa,
14. zanimanje,
15. datum i razlog prestanka usluge te plan daljnjih aktivnosti, mjera ili usluga za korisnika.
(3) Dokumentacija koju centar za socijalnu skrb dostavlja pružatelju usluge prije početka pružanja usluge:
1. zahtjev centra za socijalnu skrb za prijam korisnika,
2. socijalna anamneza,
3. rješenje centra za socijalnu skrb o priznavanju prava na uslugu,
4. rješenje centra za socijalnu skrb o plaćanju troškova usluge,
5. drugu dokumentaciju na zahtjev pružatelja usluge (zdravstvena dokumentacija, školska dokumentacija i sl.).
(4) Dokumentacija i evidencija koju vodi pružatelj usluge:
1. individualni plan i program rada,
2. zapažanja o promjenama tijekom pružanja usluge,
3. ostali dokumenti – korespondencija s roditeljima, skrbnikom, sudom, centrom za socijalnu skrb i drugim ustanovama, te kopija polugodišnjeg i godišnjeg izvješća o korisniku nadležnom centru za socijalnu skrb, medicinska dokumentacija.
4. izvješće o provedenoj usluzi,
5. napomene.
PLANOVI I PROGRAMI RADA, IZVJEŠĆA I ZAPISNICI ZA PRUŽATELJE USUGA ZA STARIJE I TEŠKO BOLESNE ODRASLE OSOBE TE ZA OSOBE OVISNE O ALKOHOLU, DROGAMA, KOCKANJU I DRUGIM OBLICIMA OVISNOSTI
Članak 89.
Pružatelji usuga za starije i teško bolesne odrasle osobe te za osobe ovisne o alkoholu, drogama, kockanju i drugim oblicima ovisnosti utvrđuju godišnji plan i program rada.
Članak 90.
(1) Pružatelji usluga za starije i teško bolesne odrasle osobe dužni su voditi godišnji i mjesečni plan rada stručnih radnika.
(2) Pružatelji usluga za osobe ovisne o alkoholu, drogama, kockanju i drugim oblicima ovisnosti dužni su voditi godišnji i mjesečni plan rada stručnih radnika koji provode individualnu psihosocijalnu podršku, grupnu psihosocijalnu podršku i uslugu savjetovanja i pomaganja obitelji.
Članak 91.
(1) Svaki stručni radnik (osim medicinskih sestara) dužan je voditi dnevnik rada u kojem vodi:
1. godišnji i mjesečni plan i program rada i realizaciju plana,
2. individualni plan i program rada i realizaciju plana i programa za svakog korisnika,
3. provedene dnevne aktivnosti i događanja.
(2) Medicinska sestra dužna je voditi knjigu primopredaje.
Članak 92.
(1) Pružatelji usluga za starije i teško bolesne odrasle osobe dužni su voditi knjigu zapisnika:
– stručnog vijeća (oni pružatelji koji prema Zakonu o socijalnoj skrbi moraju imati stručno vijeće),
– vijeća korisnika,
– komisije za jelovnik, a obiteljski domovi vode dnevnu evidenciju utrošenih živežnih namirnica,
– komisije za prijam i otpust korisnika (oni pružatelji kojima je to propisano Statutom).
(2) U Knjigu zapisnika potrebno je upisati datum, dnevni red, prisutne članove, kratku zabilješku i zaključak.
Članak 93.
(1) Pružatelji usluga iz članka 89. ovog Pravilnika dužni su ministarstvu na temelju dokumentacije i evidencije koju vode o korisnicima, vrstama usluga i drugim pitanjima, dostavljati godišnje izvješće do kraja siječnja za prethodnu godinu, a na zahtjev ministarstva i češće.
(2) Pružatelji usluga za starije i nemoćne osobe dužni su jedan primjerak izvješća dostaviti jedinici područne (regionalne) samouprave na čijem području djeluju.
Članak 94.
Pružatelji usluga iz članka 89. ovog Pravilnika dužni su u godišnjem izvješću dostaviti podatke o:
1. pružatelju (djelatnost, kapacitet),
2. korisnicima (ukupan broj korisnika, broj zaprimljenih zahtjeva odnosno rješenja, strukturi korisnika po dobi, spolu, vrsti usluga, po načinu plaćanja, po određenim specifičnim karakteristikama – kategorija, vrsta i stupanj oštećenja, dužina boravka i dr.),
3. zaposlenim radnicima (broj stručnih, administrativnih i pomoćnih radnika po vrsti i stupnju stručne spreme, načinu zasnivanja radnog odnosa i dr.).
6. PRUŽATELJI USLUGA ZA DJECU I ODRASLE OSOBE – ŽRTVE NASILJA U OBITELJI
Sadržaj evidencije – usluga smještaja
Članak 95.
Pružatelj usluga smještaja za djecu i odrasle osobe žrtve nasilja u obitelji vodi sljedeću