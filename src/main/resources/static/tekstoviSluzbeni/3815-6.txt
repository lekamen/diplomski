 propisanih metoda;
– naložiti voditelju pirotehničke skupine obilježavanje početne linije;
– rukovoditi i nadgledati poslove razminiranja;
– odrediti i naložiti voditelju pirotehničke skupine obilježavanje prostora unutar radilišta za privremeno odlaganje pronađenih MES-a, NUS-a i njihovih dijelova;
– odlučiti o daljnjem postupanju sa pronađenim MES-om, NUS-om i njihovim dijelovima odnosno odlučiti da li će se ista ukloniti s mjesta pronalaska, onesposobiti i premjestiti ili uništiti na mjestu pronalaska;
– koordinirati rad voditelja pirotehničkih skupina;
– nadzirati rad vodiča pasa tijekom pretraživanja radilišta te kontinuirano pratiti uvjete za rad pasa;
– nadzirati rukovatelje strojeva za pripremu površine;
– provjeravati funkcionalnost radio veze;
– rukovoditi postupkom evakuacije povrijeđenih osoba s radilišta;
– organizirati provedbu dnevne interne kontrole.
Članak 31.
Prije početka obavljanja poslova razminiranja voditelj pirotehničke skupine dužan je:
– izraditi skicu rasporeda kapaciteta sukladno izvedbenom planu;
– obaviti radni dogovor s pirotehničarima i/ili pomoćnim djelatnicima;
– neposredno rasporediti pirotehničare i/ili pomoćnog djelatnika na mjesto rada;
– provjeriti da li pirotehničari imaju propisanu zaštitnu opremu i provjeriti funkcionalnost metal detektora;
– provjeriti funkcionalnost sustava veze sa sanitetom i voditeljem radilišta;
– udaljiti pirotehničara koji prema osobnoj izjavi ili prosudbi voditelja pirotehničke skupine nije u stanju obavljati poslove razminiranja.
Članak 32.
Kada se poslovi razminiranja obavljaju pomoću pasa za detekciju mina, prije njihova početka, voditelj pirotehničke skupine dužan je:
– provjeriti da li su propisno obilježene radne staze i polja koja će se pregledavati pomoću pasa za detekciju mina;
– obaviti radni dogovor s vodičima pasa i neposredno rasporediti vodiče pasa na mjesto rada;
– udaljiti tim vodič i pas koji prema izjavi vodiča pasa ili prosudbi instruktora za rad sa službenim psima ili voditelja pirotehničke skupine nije u stanju obavljati poslove pregleda površina psima za detekciju mina.
Članak 33.
Kada se poslovi razminiranja obavljaju pomoću strojeva za pripremu površine, prije njihova početka, voditelj pirotehničke skupine dužan je:
– obaviti radni dogovor s rukovateljima strojeva za pripremu površine i neposredno rasporediti rukovatelja stroja za pripremu površine na mjesto rada;
– provjeriti ispravnost sustava veza koji koristi rukovatelj stroja za pripremu površine;
– privremeno udaljiti rukovatelja stroja za pripremu površina koji prema osobnoj izjavi ili prosudbi voditelja pirotehničke skupine nije u stanju obavljati poslove rukovatelja stroja.
Članak 34.
Tijekom obavljanja poslova razminiranja voditelj pirotehničke skupine dužan je:
– odrediti i nadzirati sigurnosne udaljenosti između pirotehničara skupine kojom rukovodi;
– nadzirati da li pirotehničari nose osobnu zaštitnu opremu;
– predložiti voditelju radilišta način onesposobljavanja ili uništavanja pronađenih MES-a, NUS-a i njihovih dijelova na mjestu pronalaska;
– prilikom pronalaska MES-a, NUS-a i njihovih dijelova obavijestiti voditelja radilišta koji donosi odluku o daljnjem postupanju sa pronađenim sredstvima;
– tijekom rada provjeravati funkcionalnost veze sa sanitetom i voditeljem radilišta.
Članak 35.
Nakon završetka radnog vremena, voditelj pirotehničke skupine dužan je izraditi djelovodnik voditelja pirotehničke skupine s ucrtanim pojedinačnim pozicijama radnih staza pirotehničara s dnevnom razminiranom površinom radilišta i provedenoj internoj kontroli kvalitete poslova razminiranja sa skicom te zapisnik o pronalasku MES-a, NUS-a i njihovih dijelova s brojem i vrstama te skicom pozicije njihovog pronalaska.
Površine na kojima su primijenjene metode i kombinacije propisanih metoda voditelj pirotehničke skupine dužan je evidentirati i ucrtati u skicu koja je sastavni dio djelovodnika iz stavka 1. ovoga članka.
Djelovodnik iz stavka 1. ovog članka potpisuje voditelj pirotehničke