Županijskog zavoda dužan je prijaviti ovlaštenoj osobi Županijskog zavoda.
2. Hitno izvanbolničko zbrinjavanje
Članak 11.
(1) Doktor medicine u Timu 1 Županijskog zavoda obavlja pregled, dijagnostičke postupke, određuje i primjenjuje terapiju te koordinira radom ostalih članova tima. Po potrebi tim prevozi pacijenta s mjesta intervencije u zdravstvenu ustanovu.
(2) Medicinska sestra – medicinski tehničar u Timu 1 sudjeluje u obavljanju pregleda te primjeni dijagnostičkih i terapijskih postupaka.
(3) Vozač doprinosi timskom radu Tima 1 u zbrinjavanju hitnog pacijenta.
(4) Svi članovi Tima 1 moraju postupati sukladno standardnim operativnim postupcima, protokolima rada, algoritmima postupanja i edukacijskim programima koje donosi Hrvatski zavod za hitnu medicinu.
Članak 12.
(1) Prvostupnica/prvostupnik sestrinstva/medicinska sestra – medicinski tehničar u Timu 2 Županijskog zavoda obavlja pregled, primjenjuje dijagnostičke i terapijske postupke sukladno kompetencijama stečenima obrazovanjem i usavršavanjem, te koordinira radom tima.
(2) Svi članovi Tima 2 moraju postupati sukladno standardnim operativnim postupcima, protokolima rada, algoritmima postupanja i edukacijskim programima koje donosi Hrvatski zavod za hitnu medicinu.
Članak 13.
(1) Doktor medicine u Timu pripravnosti Županijskog zavoda obavlja pregled, dijagnostičke postupke, određuje i primjenjuje terapiju te koordinira radom drugoga člana tima. Po potrebi Tim pripravnosti s mjesta intervencije prevozi ili organizira prijevoz pacijenta u zdravstvenu ustanovu.
(2) Medicinska sestra – medicinski tehničar u Timu pripravnosti sudjeluje u obavljanju pregleda te primjeni dijagnostičkih i terapijskih postupaka.
(3) Vozač doprinosi timskom radu Tima pripravnosti u zbrinjavanju hitnog pacijenta.
(4) Svi članovi Tima pripravnosti moraju postupati sukladno standardnim operativnim postupcima, protokolima rada, algoritmima postupanja i edukacijskim programima koje donosi Hrvatski zavod za hitnu medicinu.
(5) Tim pripravnosti obvezan je bez odgode po prijamu poziva i zaprimanju intervencije od prijavno-dojavne jedinice odazvati se i krenuti na intervenciju.
Članak 14.
Hitni medicinski prijevoz između dvije bolničke zdravstvene ustanove obavlja ugovorni subjekt Hrvatskog zavoda za zdravstveno osiguranje koji obavlja djelatnost sanitetskog prijevoza prema sjedištu zdravstvene ustanove koja je zatražila prijevoz pacijenta u pratnji doktora medicine i s opremom zdravstvene ustanove koja je zatražila prijevoz i utvrdila potrebu pratnje.
III. UVJETI, ORGANIZACIJA I NAČIN OBAVLJANJA DJELATNOSTI BOLNIČKE HITNE MEDICINE
Članak 15.
(1) Djelatnost hitne medicine na sekundarnoj i tercijarnoj razini zdravstvene zaštite obavlja ustrojstvena jedinica Objedinjenog hitnog bolničkog prijama u bolnici.
(2) U Objedinjenom hitnom bolničkom prijamu iz stavka 1. ovog članka provodi se trijaža, pregled, postupci dijagnostike, stabilizacije i liječenja pacijenata.
Članak 16.
Objedinjeni hitni bolnički prijam je ustrojstvena jedinica bolnice koja obavlja sljedeće poslove:
– provodi mjere u djelatnosti hitne medicine,
– osigurava provođenje obvezujućih standarda operativnih postupaka, protokola rada i algoritama postupanja u djelatnosti hitne medicine,
– osigurava korištenje opreme prema utvrđenim standardima,
– prikuplja podatke iz područja hitne medicine za potrebe Hrvatskog zavoda za hitnu medicinu,
– surađuje s drugim zdravstvenim ustanovama i zdravstvenim radnicima u dijagnostici i liječenju,
– sudjeluje u organizaciji i provedbi zdravstvene zaštite u izvanrednim okolnostima u koordinaciji s Hrvatskim zavodom za hitnu medicinu,
– vodi propisanu dokumentaciju i izvješća koja dostavlja Hrvatskom zavodu za hitnu medicinu,
– obavlja i druge poslove u suradnji s Hrvatskim zavodom za hitnu medicinu.
Članak 17.
(1) Prostor za trijažu Objedinjenog hitnog bolničkog prijama je mjesto prvog kontakta zdravstvenog radnika i pacijenta.
(2) Trijažnim postupkom procjenjuje se stanje pacijenta te se ovisno o utvrđenom