 mandata
Članak 53.
Članovi svih izabranih tijela ABB-a i izabrani dužnosnici ABB-a biraju se na razdoblje od 4 godine.
Funkcionalna organizacija – povjerenik
Članak 54.
Ako na nekom području nije uspostavljen ogranak, ili je ranije postojeći temeljni, općinski i gradski ogranak ili organizacija raspuštena, a ukoliko isto nije ustrojeno Središnji odbor će imenovati povjerenika sa zadaćom da aktivira članstvo i obavi Statutom predviđenu proceduru za njezinu uspostavu, odnosno obnovu.
KLUBOVI ZASTUPNIKA, KLUBOVI ČLANOVA SKUPŠTINE ODNOSNO KLUBOVI VIJEĆNIKA ABB-a
Osnivanje i djelovanje klubova ABB-a u predstavničkim tijelima
Članak 55.
Zastupnici ABB-a u Hrvatskom saboru, članovi ABB-a u županijskoj skupštini, vijećnici ABB-a u vijećima jedinica lokalne ili mjesne samouprave radi skladnijeg i efikasnijeg političkog djelovanja osnivaju klub zastupnika ABB-a, klub članova ABB-a u županijskoj skupštini odnosno klub vijećnika ABB-a u jedinicama lokalne ili mjesne samouprave.
Klubovi u predstavničkim tijelima jedinica lokalne ili mjesne samouprave mogu se formirati i kao zajednički s klubovima drugih političkih stranaka.
SREDSTVA ZA RAD I POSLOVANJE ABB-a
Stjecanje sredstava i članarina
Članak 56.
ABB-a stječe prihode od članarina, dobrovoljnih priloga, izdavačke djelatnosti, prodaje propagandnog materijala, organizacije stranačkih manifestacija, državnog proračuna, proračuna jedinica lokalne samouprave i uprave i drugih propisima dozvoljenih izvora.
Središnji odbor ABB-a donosi Odluku o članarini ABB-a.
Predsjednik ABB-a i Glavni rizničar dostavlja završne obračune Nadzornom odboru i Središnjem odboru ABB-a radi informiranja o poslovanju i imovinskom stanju.
ADMINISTRATIVNO TEHNIČKO POSLOVANJE
Tajništvo ABB-a
Članak 57.
Tajništvo obavlja ogranizacijske, administrativne, pravne, komercijalne, knjigovodstvene, blagajničke i ostale stručne i tehničke poslove potrebne za funkcioniranje ABB-a i njezinih središnjih tijela.
Tajništvom rukovodi glavni tajnik.
Za obavljanje naprijed navedenih poslova u pravilu se može zaposliti odgovarajući broj stručnih ljudi.
STATUT I DRUGI AKTI STRANKE
Statut
Članak 58.
Statut je najviši normativni akt kojim se uređuje unutarnji ustroj i upravljanje u Stranci. Statut se donosi u postupku propisanim ovim Statutom.
Donošenje Statuta
Članak 59.
Postupak donošenja Statuta te njegovih izmjena i dopuna mogu pokrenuti članovi i/ili tijela Stranke.
Prijedlozi u smislu stavka 1. ovog članka dostavljaju se Središnjem odboru ABB-a koje je dužno očitovati se o svakom prijedlogu i o tome izvijestiti predlagatelja.
Način prestanka ABB-a i raspodjela njegove imovine
Članak 60.
ABB prestaje djelovati na način utvrđen zakonom.
ABB može prestati djelovati ako to odluči Sabor stranke na način propisan čl. 33. Statuta.
Nakon prestanka djelovanja sva imovina ABB-a pripada Caritasu sv. Antuna Padovanskog u Bjelovaru.
PRIJELAZNE I ZAVRŠNE ODREDBE
Stupanje na snagu Statuta ABB-a
Članak 61.
Ovaj Statut stupa na snagu danom donošenja i primjenjuje se odmah. Ovaj Statut bit će objavljen u »Narodnim novinama« ili u jednom od javnih glasila.
Bjelovar, 27. svibnja 2015.
Predsjednica ABB-a Zdenka Henc, dipl. ing., v. r.
