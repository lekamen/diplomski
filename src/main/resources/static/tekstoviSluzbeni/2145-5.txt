 »Narodnim novinama« i na mrežnim stranicama Agencije za plaćanja (www.apprrr.hr) i Ministarstva (www.mps.hr).
(3) Natječajem iz stavka 1. ovoga članka određuju se rokovi i uvjeti za podnošenje Zahtjeva za potporu za dodjelu sredstava iz Europskog poljoprivrednog fonda za ruralni razvoj, Mjere 03 Podmjere 3.1. i 3.2.
(4) Zahtjev za potporu korisnik podnosi u elektronskom obliku putem AGRONET sustava (u daljnjem tekstu: AGRONET).
(5) Način podnošenja Zahtjeva za potporu pojašnjen je u Vodiču za korisnike potpora iz EPFRR Mjera 03 Podmjere 3.1. i 3.2. (u daljnjem tekstu: Vodič za korisnike) koji se objavljuje na mrežnim stranicama Agencije za plaćanja (www.apprrr.hr).
(6) AGRONET je zaštićena mrežna aplikacija namijenjena korisnicima za upis u Evidenciju korisnika potpora u ruralnom razvoju i ribarstvu (u daljnjem tekstu: Evidencija korisnika), za pregled uputa za korištenje AGRONET-a, pregled pravne osnove, elektronsko popunjavanje Zahtjeva za potporu/isplatu/odustajanje/isplatu predujma, za preuzimanje sljedećih dokumenata:
– Odluka o dodjeli sredstava
– Odluka o privremenoj raspodjeli sredstava
– Izmjena Odluke o dodjeli sredstava
– Odluka o odbijanju
– Pismo odbijanja
– Potvrda o odustajanju
– Odluka o isplati predujma
– Odluka o odbijanju Zahtjeva za isplatu predujma
– Odluke o isplati i
– Odluke o odbijanju zahtjeva za isplatu
(7) Korisnik mora biti upisan u Evidenciji korisnika kako bi mu Agencija za plaćanja dodijelila korisničko ime i zaporku kojima se prijavljuje u AGRONET.
(8) Upute za upis u Evidenciju korisnika i za korištenje AGRONET-a bit će dostupne na mrežnim stranicama Agencije za plaćanja (www.apprrr.hr).
(9) Prilikom podnošenja Zahtjeva za potporu korisnici su obavezni učitati u AGRONET svu dokumentaciju propisanu natječajem. Dokumentaciju koju je korisnik dužan dostaviti i u izvorniku određuje se natječajem.
(10) Po završetku elektronskog popunjavanja Zahtjeva za potporu u AGRONET-u, korisnik je dužan u roku određenom natječajem dostaviti, preporučenom poštom s povratnicom ili osobno, potpisanu i potvrđenu pečatom korisnika potvrdu o podnošenju Zahtjeva za potporu u papirnatom obliku.
(11) Potvrda iz stavka 10. ovoga članka i propisana originalna dokumentacija dostavlja se na adresu Agencije za plaćanja koja će biti propisana Natječajem.
(12) Vrijeme podnošenja Zahtjeva za potporu podrazumijeva vrijeme slanja (datum, sat, minuta) dokumentacije navedene u stavku 9. ovoga članka u slučaju slanja preporučenom pošiljkom s povratnicom ili vrijeme zaprimanja u Agenciju za plaćanja ukoliko se dostavlja osobno.
Administrativna kontrola Zahtjeva za potporu
Članak 18.
(1) Zahtjevi za potporu pristigli po objavljenom Natječaju iz članka 17. ovoga Pravilnika, obrađuju se po redoslijedu zaprimanja.
(2) Prilikom administrativne kontrole Zahtjeva za potporu utvrđuje se pravovremenost, potpunost, udovoljavanje propisanim uvjetima i kriterijima, broj bodova sukladno kriterijima odabira te najviši iznos javne potpore.
(3) Nepravovremeni Zahtjevi za potporu neće se razmatrati te će korisniku biti izdana Odluka o odbijanju.
(4) Ukoliko je potrebno tražiti dodatna obrazloženja/ispravke, Agencija za plaćanja će putem elektroničke pošte od korisnika tražiti obrazloženje/ispravak. Korisnik je dužan u roku od pet radnih dana od slanja elektroničke pošte od strane Agencije za plaćanja dostaviti obrazloženje/ispravak.
(5) Ukoliko korisnik traženo obrazloženje/ispravak ne dostavi sukladno stavku 4. ovoga članka Agencija za plaćanja će izdati Odluku o odbijanju.
(6) Ukoliko korisnik uz Zahtjev za potporu ne učita dokumentaciju propisanu Natječajem Agencija za plaćanja će izdati Odluku o odbijanju.
(7) Plan informiranja i promoviranja ocjenjuje se u okviru administrativne kontrole Zahtjeva za potporu.
(8) Planovi informiranja i promoviranja pravovremenih i potpunih Zahtjeva za potporu koji su ispunili uvjete i kriterije u okviru tipa operacije 3.2.1. dostavljaju se Ocjenjivačkom odboru na ocjenu.
(9) Ocjenjivački odbor radi i provodi