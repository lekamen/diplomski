
b) u postupku žurne besplatne dodjele robe u skladu s člankom 46. Zakona.
(2) Za određenje postupanja iz stavka 1. točke 1. podtočke a) ovoga članka potrebna je prethodna suglasnost Središnjeg ureda Carinske uprave (u daljnjem tekstu: Središnji ured).
(3) Iznimno od stavka 1. ovoga članka, u slučajevima propisanim ovim Pravilnikom područni carinski ured može odrediti uništenje robe.
GLAVA II. JAVNA PRODAJA ROBE
POGLAVLJE I. OPĆE ODREDBE
Povjerenstvo za javnu prodaju oduzete i ustupljene robe
Članak 9.
(1) Za provođenje postupka javne prodaje robe pročelnik područnog carinskog ureda imenuje Povjerenstvo za javnu prodaju oduzete i ustupljene robe (u daljnjem tekstu ove Glave: Povjerenstvo).
(2) Povjerenstvo se sastoji od predsjednika i dva člana.
(3) Predsjednik i članovi Povjerenstva te njihove zamjene imenuju se, za razdoblje od dvije godine, iz redova službenika područnog carinskog ureda, s time da se predsjednik i zamjenik predsjednika Povjerenstva imenuju iz redova službenika ustrojstvene jedinice koja je u odnosnom područnom carinskom uredu nadležna za prodaju robe.
Radnje Povjerenstva prije provođenja postupka javne prodaje robe
Članak 10.
(1) Prije provođenja postupka javne prodaje robe Povjerenstvo određuje:
1. početnu prodajnu cijenu robe
2. da li:
a) su ispunjeni uvjeti za uvoz robe ili
b) se roba može prodati isključivo uz obvezu ponovnog izvoza iz carinskog područja Europske unije
3. vrste davanja koja se plaćaju pri puštanju robe u slobodan promet
4. oblik postupka javne prodaje robe sukladno članku 15. ovoga Pravilnika.
(2) O postupanju iz stavka 1. ovoga članka Povjerenstvo sastavlja zapisnik, prema stanju robe i primjenom propisa važećih na dan izrade zapisnika.
Početna prodajna cijena
Članak 11.
Početna prodajna cijena iz članka 10. stavka 1. točke 1. ovoga Pravilnika je vrijednost robe bez davanja koja se plaćaju pri puštanju robe u slobodan promet, a određuje se odgovarajućom primjenom pravila o carinskoj vrijednosti, pri čemu se uzima u obzir:
1. stvarno stanje robe
2. usporedba s istovrsnom ili sličnom robom na hrvatskom tržištu
3. moguća tehnološka, modna ili druga zastarjelost robe
4. okolnost da se roba prodaje bez garancije proizvođača ili mogućnosti njezine uporabe
5. ostale okolnosti koje su od utjecaja na provedbu postupka javne prodaje robe.
Carinske formalnosti
Članak 12.
(1) U slučaju da je sukladno članku 10. stavku 1. točki 2. podtočki a) ovoga Pravilnika utvrđeno da su ispunjeni uvjeti za uvoz robe, ako se roba prodaje:
1. uz plaćanje davanja za uvoz robe, smatra se da je ta roba puštena u slobodan promet te za robu nije potrebno podnijeti carinsku deklaraciju
2. bez plaćanja davanja za uvoz robe, kupcu mora biti određena obveza da prije preuzimanja robe neposredno provede formalnosti za stavljanje robe u carinski postupak ili njezin ponovni izvoz.
(2) Ako je predmet javne prodaje roba za koju je pri puštanju u slobodan promet posebnim propisom propisano prilaganje rješenja, odobrenja, dozvole, suglasnosti ili druge odgovarajuće isprave (o sanitarnim, fitosanitarnim, veterinarskim i drugim propisanim pregledima ili postupcima) roba se prodaje na način propisan stavkom 1. točkom 2. ovoga članka.
(3) U slučaju da je sukladno članku 10. stavku 1. točki 2. podtočki b) ovoga Pravilnika utvrđeno da nisu ispunjeni uvjeti za uvoz robe, kupcu mora biti određena obveza da prije preuzimanja robe neposredno obavi formalnosti za stavljanje robe u ponovni izvoz.
Osoba kojoj se roba može prodati
Članak 13.
(1) Roba se može prodati:
1. fizičkoj osobi, ako je predmet javne prodaje roba nekomercijalne naravi, koja je po svojoj vrsti i količini pogodna za pojedinačnu osobnu uporabu ili uporabu u kućanstvu odnosne osobe kao ponuditelja
2. fizičkoj osobi obrtniku i osobi koja obavlja drugu samostalnu djelatnost
3. pravnoj osobi.
(2) Fizička osoba koja sudjeluje u javnoj prodaji robe kao zastupnik ili opunomoćenik osobe iz stavka 1. ovoga članka mora pri sudjelovanju i kupnji uz identifikacijsku ispravu priložiti i