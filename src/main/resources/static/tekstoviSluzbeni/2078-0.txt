106 05.10.2015 Obvezatne upute broj Z I Redoslijed izbornih radnji i tijek rokova
DRŽAVNO IZBORNO POVJERENSTVO REPUBLIKE HRVATSKE
2079
Na osnovi članka 56. točke 3. Zakona o izborima zastupnika u Hrvatski sabor (»Narodne novine«, broj 66/15 – pročišćeni tekst i 104/15. – Odluka i Rješenje Ustavnog suda Republike Hrvatske, broj: U-I-1397/2015 od 24. rujna 2015., dalje: Zakon) Državno izborno povjerenstvo Republike Hrvatske propisuje
OBVEZATNE UPUTE BROJ Z I
REDOSLIJED IZBORNIH RADNJI I TIJEK ROKOVA
1. Predsjednica Republike Hrvatske raspisala je izbore za zastupnike u Hrvatski sabor Odlukom o raspisivanju izbora za zastupnike u Hrvatski sabor od 5. listopada 2015.
Odluka Predsjednice Republike Hrvatske o raspisivanju izbora za zastupnike u Hrvatski sabor stupa na snagu danom donošenja – 5. listopada 2015.
Izbori će se održati u nedjelju, 8. studenog 2015.
2. Rokovi teku od
6. listopada 2015. u 00:00 sati.
3. Prijedlozi lista kandidata, odnosno prijedlozi kandidata za izbor zastupnika i njihovih zamjenika moraju prispjeti Državnom izbornom povjerenstvu Republike Hrvatske (dalje: Državno izborno povjerenstvo) najkasnije u roku 14 dana od dana stupanja na snagu odluke o raspisivanju izbora, dakle
19. listopada 2015. do 24:00 sata
(članak 22. stavak 1. Zakona).
4. Državno izborno povjerenstvo će u roku 48 sati od isteka roka iz točke 3. ovih Obvezatnih uputa prihvatiti i u svim dnevnim novinama u Republici Hrvatskoj i na Hrvatskoj radioteleviziji objaviti sve pravovaljano predložene liste te imena i prezimena kandidata za svaku izbornu jedinicu i kandidate za XII. izbornu jedinicu.
Državno izborno povjerenstvo u istom će roku javno objaviti za svaku izbornu jedinicu zbirnu listu svih pravovaljano predloženih lista te kandidature za XII. izbornu jedinicu
dakle, najkasnije
21. listopada 2015. do 24:00 sata
(članak 23. stavak 1. i 2. Zakona).
5. Državno izborno povjerenstvo će u roku 48 sati od isteka roka iz točke 3. ovih obvezatnih uputa, dostaviti u sjedišta diplomatsko-konzularnih predstavništava Republike Hrvatske sve prihvaćene liste za svaku izbornu jedinicu kao i zbirnu listu izbornih lista svake izborne jedinice te kandidature za XII. izbornu jedinicu radi njihove javne objave, dakle najkasnije do
21. listopada 2015. do 24:00 sata
(članak 23. stavak 4. Zakona).
6. Izborna promidžba počinje danom objave zbirnih lista izbornih jedinica te kandidatura u XII. izbornoj jedinici, a završava 24 sata prije dana održavanja izbora, dakle do
6. studenog 2015. u 24:00 sata.
Izborna promidžba za glasovanje u inozemstvu završava
5. studenog 2015. u 24:00 sata.
(članak 28. stavak 1. i članak 80. stavak 2. Zakona).
7. Zabrana izborne promidžbe (izborna šutnja), objavljivanje procjene izbornih rezultata, kao i objavljivanje prethodnih neslužbenih rezultata izbora, objavljivanje fotografija, izjava i intervjua nositelja lista, odnosno kandidata te navođenje njihovih izjava ili pisanih djela u medijima, traje
od 7. studenog 2015. u 00:00 sati
do 8. studenog 2015. u 19:00 sati.
Zabrana izborne promidžbe za glasovanje u inozemstvu traje
od 6. studenog 2015. u 00:00 sati
do 8. studenog 2015. u 19:00 sati
(članak 28. stavak 2. i članak 80. stavak 2. Zakona).
8. Izborna povjerenstva izbornih jedinica za područje Republike Hrvatske objavit će koja su biračka mjesta određena s naznakom koji će birači glasovati na pojedinim biračkim mjestima najkasnije 10 dana prije održavanja izbora, dakle
28. listopada 2015. do 24:00 sata.
Državno izborno povjerenstvo objavit će koja su biračka mjesta određena izvan Republike Hrvatske, s naznakom koji će birači glasovati na pojedinom mjestu najkasnije 10 dana prije glasovanja u diplomatsko-konzularnim predstavništvima Republike Hrvatske, dakle
27. listopada 2015. do 24:00 sata
(članak 70. i članak 80. stavak 2. Zakona).
9. Ministar obrane odredit će biračka mjesta na kojima će glasovati birači na službi u Oružanim snagama Republike Hrvatske.
Ministar pomorstva, prometa i infrastrukture odredit će biračka mjesta na