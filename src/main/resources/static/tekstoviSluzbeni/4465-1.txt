kapacitet najmanje 80 Ah
• aodatni akumulatori moraju imati visoku cikličku stabilnost (npr. gel akumulator) te biti zatvorenog tipa. Instalacija mora biti izvedena tako da je moguće pokretanje motora i preko dodatnog akumulatora
• punjači za osnovni i dodatni akumulator (ukupno 160 A) i sve električne potrošače u bolesničkom dijelu vozila moraju biti po kvaliteti kao EDR 75A/12V LEAB ili kao ABC1230 30A/12V LEAB. Moraju imati oznaku CE/ E sukladno zahtjevima Smjernice Vijeća Europe 95/54/EG
• pretvarač napona 12V/230 V mora imati minimalnu snagu od 800 W
• alternator mora imati minimalnu snagu od 1200 W
10. električne instalacije koje se ugrađuju u vozilo moraju ispunjavati sljedeće zahtjeve:
• utičnice u odjelu za pacijenta moraju imati stalan dovod struje
• dodatni strujni krugovi moraju biti odvojeni od osnovnog strujnog kruga te za uzemljenje ne smiju koristiti niti vozilo, niti podvozje
• svi dodatni strujni krugovi moraju imati zaštitu od preopterećenja, a kablovi moraju biti jasno označeni na mjestima spajanja i na udaljenosti od najviše 1 m dužine
• električni sustav mora imati dovoljno strujnih krugova i biti tako sastavljen da se, ukoliko dođe do prekida strujnog kruga, osvjetljenje i medicinska oprema mogu prebaciti na alternativni izvor električne energije
• sve žice i odvodi moraju biti otporni na vibraciju
• žice ne smiju prolaziti kroz ili duž vodova namijenjenih plinovima
• žice ne smiju biti opterećene više nego li je to propisao njihov proizvođač
• žice i kablovi za instalaciju 230V moraju biti zaštićeni dodatnim spiralnim bužirom
• ukoliko postoje različiti naponi, spojevi unutar strujnog kruga ne smiju biti univerzalni
11. Plinske instalacije koje se ugrađuju u vozilo moraju ispunjavati slijedeće zahtjeve:
• cijevi za protok plinova ne smiju prolaziti kroz ormariće i pregrade i moraju biti smještene iza obloge kojom se oblaže osnovna konstrukcija u odjeljku za pacijente
• plinski odvodi moraju završavati ventilom
12. svi unutrašnji materijali koji se ugrađuju u vozilo moraju biti otporni na požar (vrijeme sagorijevanja manje od 100 mm/min kada se testira sukladno ISO 3795)
13. sva oprema koja se upotrebljava prilikom rada s pacijentom mora biti označena u skladu s EN 980 i EN 1041
14. oprema i uređaji koji se upotrebljavaju prilikom rada s pacijentom moraju biti označeni CE oznakom sukladno važećim propisima u Republici Hrvatskoj.
Opremanje i vanjsko uređenje medicinskog vozila
Članak 5.
Opremanje i vanjsko uređenje medicinskog vozila odnosi se na dodatnu opremu i uređaje koji se postavljaju na osnovni model vozila određenog proizvođača prilikom njegovog preuređenja u medicinsko vozilo, a nije opisan u standardu vanjskog izgleda medicinskog vozila. Odnosi se na svjetlosni i zvučni sustav upozorenja, dodatni izvor svjetlosti i vanjski sustav napajanja električnom energijom
Članak 6.
Svjetlosni i zvučni sustav upozorenja mora biti u skladu s ECE 65, EMC 89/336/EEC, Smjernicom Vijeća Europe EEC 95/54 i ECE R 10 (EMC).
Prilikom obilježavanja medicinskog vozila signalnim lampama važno je da su lampe vidljive iz svih smjerova.
Medicinsko vozilo mora imati ugrađen sustav za odvojeno upravljanje svjetlosnim i zvučnim signalima. Svjetlosna signalizacija mora imati mogućnost odabira načina djelovanja svjetlosnih signala.
Svjetlosni i zvučni sustav medicinskog vozila mora imati svjetlosne blokove ugrađene u krov vozila sprijeda i straga tako da je svjetlost vidljiva iz svih smjerova, dvije bljeskalice (led tehnologije izrade) integrirane u prednju masku vozila, dvije bljeskalice (led tehnologije izrade) iznad stražnjih vrata, po jednu bljeskalicu (led tehnologije izrade) na bočnim stranama prednjeg dijela vozila, elektronsku sirenu minimalne snage 150 W smještenu na prednjem dijelu ispod maske vozila uz mogućnost odabira najmanje 3 različita tona te zvučni signal za vožnju unatrag.
Ugradnja svjetlosnog i zvučnog sustava mora biti izvedena na način da ne odstupa od osnovne linije krova tako da je mogućnost oštećenja