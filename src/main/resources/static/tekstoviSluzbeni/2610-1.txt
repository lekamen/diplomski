 elektronskom obliku u kojem su ispunjene sve stavke mora se zaključati najkasnije u roku od 48 sati od stvaranja na portalu.
(8) Ako je transportni dokument ispunjen u papirnatom obliku, prijevoznik mora u roku od 48 sati od stvaranja transportnog dokumenta na portalu u potpunosti ispuniti i zaključati transportni dokument u elektronskom obliku.
(9) Brojevi LOT-ova navedeni u transportnom dokumentu moraju odgovarati brojevima LOT-ova na ambalaži proizvoda ribarstva.
(10) Postupak ispunjavanja transportnog dokumenta opisan je u uputama na portalu.
Članak 7.
(1) Transportni dokument ima jedinstveni serijski broj.
(2) Za svaku seriju proizvoda ribarstva navodi se jedinstveni broj LOT-a.
(3) Jedinstveni broj LOT-a sastoji se od:
– oznake L;
– oznake vrste dokumenta (LOG – elektronski očevidnik o gospodarskom ribolovu na moru, LB – očevidnik o gospodarskom ribolovu na moru, CR – izvješće o ulovu);
– brojčane oznake koja se sastoji od zadnje dvije znamenke godine, pet zadnjih znamenki CFR broja plovila te u slučaju elektronskog očevidnika zadnje tri znamenke serijskog broja, odnosno u slučaju papirnatog očevidnika ili izvješća posljednje četiri znamenke serijskog broja očevidnika ili izvješća; i
– FAO šifre vrste morskog organizma.
(4) Jedinstveni broj LOT-a izdaje se na portalu nakon unosa obveznih podataka.
(5) U slučaju stavka 2. članka 3., kada nije potrebno ispunjavati transportni dokument, proizvode ribarstva potrebno je označiti oznakom LOT-a sukladno stavku 3. ovoga članka.
(6) Ako se ispunjava papirnati transportni dokument na temelju obveznih podataka navedenih u stavku 3. članka 6., na oznaci LOT-a potrebno je dodati FAO šifru vrste morskog organizma sukladno Tablici 2. iz Priloga I. Pravilnika o obliku, sadržaju i načinu vođenja i dostave očevidnika, iskrcajne deklaracije i izvješća o ulovu u gospodarskom ribolovu na moru.
(7) U slučaju da transportnom dokumentu prethodi izvješće o ulovu, jedinstveni broj LOT-a sadrži i FAO šifru alata koji se nalazi iza FAO šifre vrste morskog organizma.
Članak 8.
(1) Za potrebe nadzora, ribarski inspektor može staviti plombu na prijevozno sredstvo s ciljem naknadne kontrole u odredišnom objektu.
(2) Svaka plomba je označena serijskim brojem.
Članak 9.
Ovaj Pravilnik stupa na snagu 1. siječnja 2016. godine.
Klasa: 011-02/15-01/54
Urbroj: 525-13/1526-15-1
Zagreb, 21. prosinca 2015.
Ministar Tihomir Jakovina, v. r.
PRILOG I.

