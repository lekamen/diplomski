 Stručni ispit za stjecanje ovlaštenja za agenta unutarnje plovidbe polaže se pred ispitnom povjerenstvom lučke kapetanije.
(2) Ispitno povjerenstvo, za sve lučke kapetanije unutarnjih voda, odlukom imenuje ministar na rok od dvije godine, slijedom prijedloga svih lučkih kapetana.
(3) Ispitno povjerenstvo za svaki pojedini ispit čine predsjednik i dva člana.
(4) Predsjednika i članove ispitnog povjerenstva za svaki pojedini ispit određuje lučki kapetan nadležne lučke kapetanije, iz redova osoba iz stavka 2. ovoga članka.
(5) Rokove za polaganje ispita određuje nadležna lučka kapetanija.
(6) Predsjednik i članovi ispitnog povjerenstva ujedno su ispitivači iz pojedinih predmeta.
(7) Ministar odlukom određuje naknadu za polaganje ispita iz stavka 1. ovoga članka.
Članak 19.
Stručni ispit za stjecanje ovlaštenja agenta unutarnje plovidbe sastoji se od provjere znanja iz predmeta:
a. Agencijske djelatnosti u brodarstvu:
– pojam brodarskog agenta i ugovora o agentiranju u brodarstvu,
– osnove agencijskog poslovanja u brodarstvu,
– nacionalni i međunarodni propisi o unutarnjoj plovidbi,
– nacionalni i međunarodni propisi o brodarskom agentu,
– nacionalne i međunarodne agencijske organizacije,
– prava i dužnosti brodarskih agenata,
– odgovornosti brodarskih agenata,
– poslovi brodarskih agenata,
– prihvaćanje i otpremanje plovila,
– osnove sustava upravljanja lukama unutarnje plovidbe u RH,
– ostali oblici posredovanja i zastupanja (kupoprodaja broda, sklapanje ugovora o zakupu, sklapanje ugovora o prijevozu putnika, zastupanje osiguratelja),
– uvjeti za obavljanje poslova brodarskog agenta i stjecanje iskaznice agenta unutarnje plovidbe.
b. Ugovori o iskorištavanju brodova:
– međunarodne unifikacijske konvencije o prijevozu stvari i osoba unutarnjim vodama (CMNI),
– nacionalni propisi o prijevozu stvari i osoba unutarnjim vodama,
– ugovori o plovidbenom poslu (sadržaj i oblik ugovora),
– prijevoz stvari unutarnjim vodama,
– prijevozne isprave (teretni list, teretnica, ostale isprave),
– ukrcavanje i iskrcavanje tereta (prijava ukrcaja, vrijeme stojnica, prekostojnica i izvanrednih prekostojnica, pismo spremnosti, vremenska tablica),
– putovanje i predaja tereta primatelju,
– odgovornost brodara za štete nastale u prijevozu,
– vozarina,
– prijevoz putnika i prtljage,
– tegljenje i potiskivanje,
– izravni i mješoviti prijevoz,
– ostali plovidbeni poslovi,
– ugovori o zakupu broda.
c. Osnove trgovačkog prava, prava društava i financijskog poslovanja:
– pravo društava (pojam, vrste, osnutak, tvrtka, statusna i vlasnička pitanja),
– ugovori trgovačkog prava,
– osnove bankarskog sustava,
– distancijska kupoprodaja,
– dokumentarni akreditiv,
– Incoterms,
– osnove deviznog poslovanja.
d. Engleski ili njemački jezik:
Ovlaštena osoba vrši provjeru znanja jezika i to za:
– usmenu konverzaciju na temu agencijskih djelatnosti u brodarstvu i provjera znanja osnova gramatike,
– sastavljanje poslovnog trgovačkog pisma na engleskom ili njemačkom jeziku i prijevod jedne isprave (ili njenog dijela) koja se upotrebljava u agencijskom poslovanju s engleskog ili njemačkog na hrvatski jezik.
Članak 20.
(1) O tijeku polaganja stručnog ispita za stjecanje ovlaštenja agenta unutarnje plovidbe vodi se zapisnik za svakog kandidata posebno.
(2) Kandidat se nakon stručnog ispita ocjenjuje sa ocjenom »položio« odnosno »nije položio«.
(3) Kandidat koji ne položi stručni ispit može ponovno pristupiti polaganju ispita u vremenskom razdoblju koje nije kraće od tri mjeseca.
(4) Kandidat koji i nakon drugog puta nije položio predmetni stručni ispit ne može podnijeti novi zahtjev za polaganje istog ispita u roku kraćem od šest mjeseci od dana kada je posljednji put polagao ispit.
(5) Kandidatu koji je položio stručni ispit za agenta unutarnje plovidbe lučka kapetanija izdaje ovlaštenje agenta unutarnje plovidbe.
Članak 21.
Ovlaštenje agenta unutarnje plovidbe tiska se na hrvatskom i engleskom jeziku i sadrži sljedeće podatke:
– naziv izdavatelja;
– naziv i broj;
– ime i 