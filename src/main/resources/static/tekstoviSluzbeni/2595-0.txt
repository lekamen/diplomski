138 24.12.2015 Odluka o imenovanju sudaca Županijskog suda u Zagrebu
DRŽAVNO SUDBENO VIJEĆE
2596
Na temelju članka 55. stavak 2. i 3. Zakona o Državnom sudbenom vijeću (»Narodne novine« broj 116/10, 57/11, 130/11, 13/13 – Odluka Ustavnog suda Republike Hrvatske broj U-I-5991/2012 i 28/13 – dalje u tekstu ZDSV) Državno sudbeno vijeće (dalje u tekstu Vijeće), sastavljeno od Željka Šarića, predsjednika Vijeća te Nevena Cambja, Nediljka Bobana, Sabine Dugonjić, Mije Galiota, prof. dr. sc. Igora Glihe, prof. dr. sc. Eduarda Kunšteka, Damira Kontreca i Davorina Mlakara kao članova Vijeća, na 23. sjednici, održanoj 15., 16., 28., 29. i 30. listopada 2015. donijelo je
ODLUKU
O IMENOVANJU SUDACA
Za suce Županijskog suda u Zagrebu imenuju se
Tomislav Aralica, sudac u Općinskom građanskom sudu u Zagrebu, Stalna služba u Sesvetama,
Nika Grospić Ivasović, sutkinja u Općinskom radnom sudu u Zagrebu,
Josip Grubišić, sudac u Općinskom građanskom sudu u Zagrebu i
Irena Kvaternik, sutkinja u Općinskom sudu u Velikoj Gorici.
Imenovani kandidati stupit će na dužnost 1. siječnja 2016.
Broj: IS-13/13
Zagreb, 30. listopada 2015.
Predsjednik Državnog sudbenog vijeća Željko Šarić, v. r.
