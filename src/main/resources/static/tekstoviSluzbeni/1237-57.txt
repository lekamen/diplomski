 podloga, analiza, izvješća, planova i drugih dokumenata u svrhu obavljanja europskih poslova iz svojeg djelokruga, koji se odnose na područje elektroničkih komunikacija, radijske opreme i elektromagnetske kompatibilnost, davanje pravnih objašnjenja zakona i drugih propisa te stručnih mišljenja u vezi s primjenom zakona i drugih propisa iz područja elektroničkih komunikacija, radijske opreme i elektromagnetske kompatibilnosti, osim provedbenih propisa koji su u nadležnosti Hrvatske regulatorne agencije za mrežne djelatnosti, izradu odgovora na zastupnička pitanja, izradu odgovora na predstavke i pritužbe građana i pravnih osoba u vezi s obavljanjem djelatnosti elektroničkih komunikacijskih mreža i usluga, kao i djelatnosti u području radijske opreme i elektromagnetske kompatibilnosti, koje nisu u nadležnosti Hrvatske regulatorne agencije za mrežne djelatnosti ili drugih nadležnih tijela u skladu s posebnim zakonom, praćenje i sudjelovanje u radu europskih i međunarodnih organizacija i institucija iz područja elektroničkih komunikacija, informacijskog društva, radijske opreme i elektromagnetske kompatibilnosti (Međunarodna telekomunikacijska unija – ITU i druga specijalizirana UN-ova tijela, Europska konferencija poštanskih i telekomunikacijskih uprava – CEPT, Odbor za elektroničke komunikacije – ECC, Europski institut za telekomunikacijske norme – ETSI, EUTELSAT i druge međunarodne organizacije za satelitske radijske komunikacije, eSEE inicijativa (Inicijativa za elektroničku jugoistočnu Europu), bSEE inicijativa (Inicijativa za širokopojasni pristup internetu u jugoistočnoj Europi) i dr.) te njihovih upravnih i radnih tijela i stručnih skupina, praćenje i sudjelovanje u radu sastanaka na visokoj razini nacionalnih uprava za elektroničke komunikacije država članica Europske unije, sastanaka Radne skupine za telekomunikacije i informacijsko društvo i drugih nadležnih radnih tijela Vijeća Europske unije te Odbora za komunikacije (COCOM) i drugih nadležnih radnih tijela Europske komisije, praćenje i sudjelovanje u radu NATO-ove Skupine za industrijska dobra i komunikacijske usluge (IRCSG) i njezinih radnih tijela, suradnju i sudjelovanje na sastancima i u pregovorima na dvostranoj i višestranoj razini s nadležnim državnim tijelima drugih država u području elektroničkih komunikacija, informacijskog društva, radijske opreme i elektromagnetske kompatibilnosti, suradnju s Hrvatskom regulatornom agencijom za mrežne djelatnosti, drugim regulatornim tijelima i nadležnim tijelima državne uprave u vezi s ostvarivanjem međunarodne suradnje u području elektroničkih komunikacija, informacijskog društva, radijske opreme i elektromagnetske kompatibilnosti, suradnju u pripremi stručnih podloga i izradi nacrta prijedloga međunarodnih ugovora, sporazuma i konvencija u području elektroničkih komunikacija, informacijskog društva, radijske opreme i elektromagnetske kompatibilnosti te u pregovorima za njihovo sklapanje i pripremu nacrta prijedloga zakona o potvrđivanju tih međunarodnih akata, davanje ovlasti nadležnim tijelima za sklapanje provedbenih sporazuma u području elektroničkih komunikacija na dvostranoj ili višestranoj razini, te obavlja druge poslove iz svojeg djelokruga.
6.2.2. Služba poštanskih usluga
Članak 115.
Služba poštanskih usluga predlaže i izrađuje nacrte prijedloga zakona i drugih propisa iz područja poštanskih usluga, osigurava i provodi utvrđenu politiku i primjenu zakona i drugih propisa iz područja poštanskih usluga, izrađuje prijedloge strategija, strateških planova, studija, smjernica i programa razvoja poštanskih usluga u Republici Hrvatskoj te prijedloge planova za njihovu provedbu, prati stanje u poštanskom sustavu i na tržištu poštanskih usluga u unutarnjem i međunarodnom poštanskom prometu, priprema i obrađuje stručne materijale te izrađuje stručne podloge, analize i izvješća o stanju na tržištu poštanskih usluga te unutarnjem i međunarodnom poštanskom prometu, priprema prijedloge mjera i planova za razvoj i