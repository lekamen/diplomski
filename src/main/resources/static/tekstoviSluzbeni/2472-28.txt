 povrat razlike više plaćene trošarine u razdoblju od 1. siječnja tekuće godine do dana izvršnosti odobrenja.
(3) Zahtjev za povrat se podnosi carinskom uredu nadležnom prema sjedištu, odnosno prebivalištu u pisanom obliku u dva primjerka do zadnjeg dana u mjesecu koji slijedi mjesecu u kojem je ispunjen uvjet za povrat plaćene trošarine i u istome moraju biti navedene sve potrebne činjenice i priloženi svi potrebni dokumenti kojima se dokazuje opravdanost zahtjeva za povrat trošarine. Pravo na povrat plaćene trošarine dokazuje se na osnovu propisanih evidencija, dokazom da je plaćena trošarina te drugim dokazima koje nadležni carinski ured zahtijeva kako bi se utvrdila opravdanost povrata plaćene trošarine.
Članak 82.
(1) Trošarinski obveznik koji prima na teritorij Republike Hrvatske pivo proizvedeno od male nezavisne pivovare sa sjedištem u drugoj državi članici, u svrhu primjene visine trošarine propisane člankom 66.b stavkom 1. Zakona mora osigurati za svaku pošiljku ovjereni dokument nadležnog tijela države članice otpreme u kojem se navodi količina piva koju je mala nezavisna pivovara proizvela u prethodnoj godini i potvrđuje:
1. da je pravno i ekonomski neovisna od bilo koje druge pivovare
2. da koristi proizvodne (nadzemni i podzemni prostori) i skladišne prostore fizički odvojene od prostora bilo koje druge pivovare u kojoj se proizvodi pivo i
3. da ne proizvodi pivo prema licenci.
(2) Dokument iz stavka 1. ovoga članka mora pratiti pivo koje je proizvela mala nezavisna pivovara sa sjedištem u drugoj državi članici kada isto otprema ovlašteni držatelj trošarinskog skladišta u sustavu odgode plaćanja trošarine drugom ovlaštenom držatelju trošarinskog skladišta na teritoriju Republike Hrvatske.
(3) Trošarinski obveznik koji pušta u potrošnju pivo koje je proizvela mala nezavisna pivovara sa sjedištem u drugoj državi članici dostavljaju kao sastavni dio Obrasca MI-PI specifikaciju iz članka 69. stavka 4. ovoga Pravilnika i dokument iz stavka 1. ovoga članka.
Članak 83.
(1) Ovlašteni držatelj trošarinskog skladišta – proizvođač piva koji ima odobrenje za poslovanje u statusu male nezavisne pivovare dužan je kod otpreme piva u sustavu odgode plaćanja trošarine primatelju na teritoriju Republike Hrvatske dati pisanu izjavu u kojoj navodi broj i datum odobrenja nadležnog carinskog ureda za poslovanje u statusu male nezavisne pivovare kako bi isti ostvario pravo na primjenu visine trošarine propisane člankom 66.b stavkom 1. Zakona.
(2) Izjava iz stavka 1. ovoga članka mora pratiti pivo koje je proizvela mala nezavisna pivovara kada se isto kreće u sustavu odgode plaćanja trošarine između ovlaštenih držatelja trošarinskog skladišta na teritoriju Republike Hrvatske, kako bi ovlašteni držatelj trošarinskog skladišta koji pušta pivo u potrošnju ostvario pravo na primjenu visine trošarine propisane člankom 66.b stavkom 1. Zakona.
(3) Primatelj koji pušta u potrošnju pivo koje je proizvela mala nezavisna pivovara dostavlja kao sastavni dio Obrasca MI-PI specifikaciju iz članka 69. stavka 4. ovoga Pravilnika i izjavu iz stavka 1. ovoga članka.
Članak 84.
(1) Za pivo koje je proizvela mala nezavisna pivovara i koje se otprema u sustavu odgode plaćanja trošarine u drugu državu članicu u kojoj se namjerava zahtijevati snižena visina trošarine mora se u e-TD certificiranjem potvrditi da je pivo proizvedeno u maloj nezavisnoj pivovari i navesti godišnja proizvodnja ostvarena u prethodnoj godini u hektolitrima piva kako je propisano Uredbom Komisije br. 684/2009.
(2) Pivo koje je proizvela mala nezavisna pivovara i pušteno je u potrošnju u Republici Hrvatskoj, a otprema se u komercijalne svrhe u drugu državu članicu u kojoj se namjerava zahtijevati snižena visina trošarine mora biti popraćeno potvrdom propisanom Uredbom Komisije (EEZ) br. 3649/92 od 17. prosinca 1992. o pojednostavnjenom popratnom dokumentu za kretanje unutar Zajednice proizvoda podložnih trošarinama koji su bili pušteni u potrošnju u državi članici otpreme.
XVII.