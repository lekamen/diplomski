13 04.02.2015 Pravilnik o Programu dokumentacije koja prati plavoperajnu tunu (Thunnus thynnus), igluna (Xiphias gladius) i velikooku tunu (Thunnus obesus) na tržištu
MINISTARSTVO POLJOPRIVREDE
247
Na temelju članka 46. stavka 1.i 2., članka 48. stavka 1 i 2. Zakona o morskom ribarstvu (»Narodne novine« br. 81/2013, 14/2014 i 152/2014) ministar poljoprivrede donosi
PRAVILNIK
O PROGRAMU DOKUMENTACIJE KOJA PRATI PLAVOPERAJNU TUNU (Thunnus thynnus), IGLUNA (Xiphias gladius) I VELIKOOKU TUNU (Thunnus obesus) NA TRŽIŠTU
Opće odredbe
Predmet
Članak 1.
U svrhu racionalnog gospodarenja i zaštite plavoperajne tune, igluna i velikooke tune te poboljšanja kvalitete i pouzdanosti statističkih podataka i sprečavanja ilegalnog ribolova ovim Pravilnikom propisuje se Program:
a) dokumentacije koja prati plavoperajnu tunu (Thunnus thynnus) (u daljnjem tekstu: tuna) na tržištu s ciljem provedbe mjera očuvanja i upravljanja koje donosi Međunarodna komisija za očuvanje atlantskih tuna (u daljnjem tekstu: ICCAT), a uključuje odredbe ICCAT-a koje se odnose na utvrđivanje podrijetla tune na tržištu;
b) dokumentacije koja prati igluna (Xiphias gladius) i velikooku tunu (Thunnus obesus) na tržištu pod uvjetima koje propisuje ICCAT;
c) dokumentacije koja prati velikoku tunu (Thunnus obesus) na tržištu pod uvjetima koje propisuje Komisija za tune u Indijskom oceanu (u daljnjem tekstu: IOTC).
Usklađivanje s pravnom stečevinom Europske unije
Članak 2.
Ovaj Pravilnik sadrži odredbe koje su u skladu sa sljedećim aktima Europske unije:
– Uredba Vijeća (EZ) br. 1984/2003 od 8. travnja 2003. kojom se uvodi sustav statističkog praćenja trgovine plavoperajnom tunom, iglunom i velikookom tunom u Zajednici (SL L 295, 13. 11. 2003.);
– Uredba (EU) br. 640/2010 Europskog parlamenta i Vijeća od 7. srpnja 2010. o uspostavi programa za dokumentaciju o ulovu plavoperajne tune (Thunnus thynnus) i o izmjenama i dopunama Uredbe Vijeća (EZ) br. 1984/2003 (SL L 194, 24. 7. 2010.).
Pojmovnik
Članak 3.
(1) Pojedini pojmovi u ovom Pravilniku imaju sljedeće značenje:
a) država članica je država članica Europske unije;
b) država uzgajališta je država u kojoj se nalazi uzgajalište za uzgoj tuna;
c) država klopke je država u kojoj se nalazi klopka za tune;
d) država zastave je država pod čijom zastavom ribarsko plovilo plovi;
e) ICCAT je Međunarodna komisija za zaštitu atlantskih tuna (International Commission for Conservation of Atlantic Tunas);
f) iglun podrazumijeva igluna vrste Xiphias gladius tarifnih oznaka u skladu s kombiniranim nazivljem Carinske tarife navedenima u Prilogu II.;
g) IOTC je Komisija za tune u Indijskom oceanu (Indian Ocean Tuna Commission);
h) izvoz je svako premještanje tune, igluna i velikooke tune ulovljene u području ICCAT Konvencije ribarskim plovilom Republike Hrvatske, s područja Republike Hrvatske, država članica EU, trećih država ili ribolovnih područja u treće države;
i) Ministarstvo je Ministarstvo nadležno za pitanja ribarstva;
j) nadležna tijela su službena tijela Republike Hrvatske nadležna za nadzor prometa ribom;
k) područje ICCAT Konvencije je zemljopisno područje primjene Međunarodne konvencije o očuvanju atlantskih tuna;
l) ponovni izvoz je svako premještanje tune, igluna i velikooke tune s područja Europske unije koje su prethodno bile uvezene na područje Europske unije;
m) pošiljka ili lot podrazumijeva proizvode tune, igluna i velikooke tune iste prezentacije koji su prošli isti postupak, te mogu potjecati iz istog ribolovnog područja i s istog ribarskog plovila, grupe ribarskih plovila ili klopke;
n) potpisnice Konvencije su ugovorne stranke, surađujuće neugovorne stranke, subjekte i ribarske subjekte ICCAT-a;
o) proizvođač je fizička ili pravna osoba koja koristi proizvodna sredstva za dobivanje ribljih proizvoda s ciljem prvog stavljanja u promet;
p) ribarsko plovilo je bilo koje plovilo koje se koristi u svrhu gospodarskog ulova tuna;
q) ribolov je ulov neke od vrsta riba navedenih u članku 1., koji ostvaruje ribarsko plovilo s