iako je znao da većina nekretnina u postupku pretvorbe nije procijenjena u vrijednost društvenog kapitala, a što je III okrivljeni Ivo Besjedica kao sudac zadužen za predmet i učinio, na način da je 26 kolovoza 1998. godine, u zemljišno knjižnom predmetu Z-322/98, postupajući po prijedlogu društva ‘Dubrovačko primorje’ d.d. od 06. veljače 1998. godine, kojeg je podnio V okrivljeni Pero Vićan bez pravne osnove, protivno članku 47. Zakona o privatizaciji, upisao pravo vlasništva u korist tog trgovačkog društva na površini od 215.631 m2, dakle, na svim nekretninama na lokaciji ‘Vrtovi sunca’, u k.o. Orašac, z.k.ulošku 882 i 702, unatoč tome što je u istom zemljišno knjižnom predmetu imao rješenje o iskazu nekretnina Hrvatskog fonda za privatizaciju 943-01/96-01/230 urbroj: 563-04-403/96-5, od 29. svibnja 1996. godine, a iz kojeg rješenja je bilo jasno vidljivo da je u pretvorbi vrijednost društvenog kapitala procijenjeno svega 62.500 m2 zemljišta, čime je omogućio društvu ‘Dubrovačko primorje’ d.d. vlasničko raspolaganje s 153.131 m2 neprocijenjenog zemljišta, na koji način je pribavljena društvu ‘Dubrovačko primorje’ d.d. znatna nepripadna materijalna dobit u iznosu od 8.470.430,00 eura, što u kunskoj protuvrijednosti iznosi 63.988.338,76 kuna, na štetu Hrvatskog fonda za privatizaciju
– dakle, III okrivljeni Ivo Besjedica kao službena osoba s ciljem da drugom pribavi znatnu imovinsku korist prekoračio granice svoje ovlasti, a kaznenim djelom pribavljena je znatna imovinska korist, a V okrivljeni Pero Vićan drugoga s namjerom potaknuo da kao službena osoba s ciljem da drugome pribavi znatnu imovinsku korist prekoračio granice svoje ovlasti, a kaznenim djelom pribavljena je znatna imovinska korist,
– čime su počinili kaznena djela protiv službene dužnosti i to – III okrivljeni Ivo Besjedica zlouporabom položaja i ovlasti opisano i kažnjivo po članku 337. stavak 1. i 4. Kaznenog zakona, a V okrivljeni Pero Vićan poticanjem na zlouporabu položaja i ovlasti opisano i kažnjivo po članku 337. stavak 1. i 4. u svezi članka 37. stavak 1. Kaznenog zakona,
te se na temelju odredbe članka 337. stavak 1. i 4. u svezi s člankom 57. stavak 2. točka b) Kaznenog zakona (NN 110/97), III okrivljeni IVO BESJEDICA i V okrivljeni PERO VIĆAN
osuđuju
NA KAZNU ZATVORA
U TRAJANJU OD 10 (DESET) MJESECI SVAKI
Na temelju odredbe članka 67. KZ-a, na III okrivljenog Ivu Besjedicu i V okrivljenog Peru Vićana se
primjenjuje
UVJETNA OSUDA
te izrečena kazna zatvora spram III okrivljenog Ive Besjedice i V okrivljenog Pere Vićana neće biti izvršena ukoliko u roku od 3 (tri) godine ne počine novo kaznenog djelo.«
4.1. Prvostupanjska presuda preinačena je presudom Vrhovnog suda u pravnoj oznaci kaznenog djela i odluci o kazni (u daljnjem tekstu: drugostupanjska presuda). Izreka drugostupanjske presude glasi:
»I. Povodom žalbi Ureda za suzbijanje korupcije i organiziranog kriminaliteta, opt. Ive Besjedice i opt. Pere Vićana, a po službenoj dužnosti, preinačuje se pobijana presuda u osuđujućem dijelu u pravnoj oznaci djela, te se izriče da su opt. Ivo Besjedica i opt. Pero Vićan djelima za koja su proglašeni krivima pod toč. 1. izreke te presude, počinili kaznena djela protiv službene dužnosti i to: opt. Ivo Besjedica zlouporabom položaja i ovlasti iz čl. 291. st. 2. u svezi st. 1. Kaznenog zakona (‘Narodne novine’ br. 125/11 i 144/12 – u daljnjem tekstu: KZ/11), a opt. Pero Vićan poticanjem na zlouporabu položaja i ovlasti iz čl. 291. st. 2. u svezi st. 1. i u svezi čl. 37. KZ/11.
II. Uslijed odluke pod I. i djelomičnim prihvaćanjem žalbe USKOK-a preinačuje se pobijana presuda u odluci o kazni te se opt. Ivo Besjedica i opt. Pero Vićan na temelju čl. 291. st. 2. uz primjenu čl. 48. st. 2. i čl. 49. st. 1. toč. 4. KZ/11, osuđuju na kazne zatvora u trajanju od po deset (10) mjeseci svaki od optuženika.
Na temelju čl. 55. st. 1. i 2. KZ/11 izrečene kazne zatvora se opt. Ivi Besjedici i opt. Peri Vićanu zamjenjuju radom za opće dobro na način da se jedan dan zatvora