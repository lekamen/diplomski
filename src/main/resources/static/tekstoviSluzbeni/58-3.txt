imovine i obveza objašnjavaju se značajnije promjene u vrijednosti i obujmu imovine i obveza.
Članak 17.
(1) Jedinice lokalne i područne (regionalne) samouprave uz financijske izvještaje za proračunsku godinu sastavljaju obveznu Bilješku Izvještaj jedinica lokalne i područne (regionalne) samouprave o vlasničkim udjelima/neto imovini u elektroničkom obliku na Obrascu: UDJ.
(2) Obrazac: UDJ nalazi se u prilogu ovoga Pravilnika i njegov je sastavni dio.
(3) Obrazac: UDJ predaje se u elektroničkom obliku Ministarstvu financija do 25. veljače za razdoblje od 1. listopada do 31. prosinca prethodne godine, a 20 dana po isteku izvještajnog razdoblja za razdoblja od 1. siječnja do 31. ožujka, od 1. travnja do 30. lipnja i od 1. srpnja do 30. rujna samo u slučaju nastalih promjena u vlasničkim udjelima.
IV. KONSOLIDACIJA FINANCIJSKIH IZVJEŠTAJA
Članak 18.
(1) Konsolidirani financijski izvještaji jesu izvještaji u kojima su podaci za grupu (više međusobno povezanih proračuna i/ili proračunskih i izvanproračunskih korisnika) prezentirani kao da se radi o jedinstvenom subjektu.
(2) Ministarstva i druga državna tijela na razini razdjela državnog proračuna konsolidiraju financijske izvještaje proračunskih korisnika koji su prema organizacijskoj klasifikaciji u njihovoj nadležnosti i svoj financijski izvještaj te sastavljaju konsolidirani financijski izvještaj razdjela.
(3) Jedinica lokalne i područne (regionalne) samouprave konsolidira financijske izvještaje proračunskih korisnika koji su prema organizacijskoj klasifikaciji u njezinoj nadležnosti i svoj financijski izvještaj te sastavlja konsolidirani financijski izvještaj proračuna jedinice lokalne i područne (regionalne) samouprave.
(4) Ministarstvo financija konsolidira za proračunsku godinu:
1. konsolidirane financijske izvještaje iz stavka 2. ovoga članka i financijski izvještaj državnog proračuna te sastavlja konsolidirani financijski izvještaj državnog proračuna,
2. konsolidirane financijske izvještaje državnog proračuna iz točke 1. ovoga stavka i financijske izvještaje izvanproračunskih korisnika državnog proračuna te sastavlja konsolidirani financijski izvještaj središnjeg proračuna,
3. konsolidirane financijske izvještaje proračuna svih jedinica lokalne i područne (regionalne) samouprave i financijske izvještaje svih izvanproračunskih korisnika jedinica lokalne i područne (regionalne) samouprave te ih iskazuje u konsolidiranom financijskom izvještaju,
4. konsolidirani financijski izvještaj središnjeg proračuna iz točke 2. ovoga stavka i konsolidirani financijski izvještaj iz točke 3. ovoga stavka te sastavlja konsolidirani financijski izvještaj općeg proračuna.
(5) Uz sadržaj propisan člancima 13., 14., 15. i 16. ovoga Pravilnika u Bilješkama uz konsolidirane financijske izvještaje iskazuju se:
– unutargrupne transakcije koje su u izvještajima eliminirane,
– manjak ili višak u poslovanju grupe ako je ostvaren,
– pregled strukture manjka/viška po proračunskim i izvanproračunskim korisnicima,
– pozicije iz financijskih izvještaja proračuna i/ili proračunskih i izvanproračunskih korisnika na kojima je ostvareno značajnije odstupanje u odnosu na prethodnu godinu.
V. STATUSNE PROMJENE
Članak 19.
(1) Statusne promjene proračuna i proračunskih korisnika jesu:
– spajanje dvaju ili više proračuna ili proračunskih korisnika u novu jedinicu,
– pripajanje jednog ili više proračuna ili proračunskih korisnika postojećoj jedinici i
– podjela proračuna ili proračunskog korisnika u dvije ili više novih jedinica.
(2) Kod statusne promjene spajanja, svaki od proračuna odnosno proračunskih korisnika koji se spajaju sastavlja financijske izvještaje za proračunsku godinu s datumom koji prethodi datumu spajanja. Jedinica nastala spajanjem otvara računovodstvene knjige na temelju konsolidacije Bilanci. Jedinica nastala spajanjem u Izvještaj o prihodima i rashodima, primicima i izdacima na Obrascu: PR-RAS za tekuću godinu ne unosi podatke u stupac »Ostvareno u izvještajnom razdoblju prethodne godine«, a u 