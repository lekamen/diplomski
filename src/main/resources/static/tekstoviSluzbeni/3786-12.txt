 uprave.
Članak 37.
(1) Član uprave i prokurist društva za upravljanje ne može biti član nadzornog odbora ili prokurist:
1. bilo kojega drugog društva za upravljanje
2. društva za upravljanje alternativnim investicijskim fondovima
3. depozitara
4. kreditne institucije
5. bilo koje povezane osobe u odnosu na subjekte navedene u točkama 1. i 2. ovoga stavka
6. investicijskog društva
7. društva za upravljanje obveznim mirovinskim fondovima
8. društva za upravljanje dobrovoljnim mirovinskim fondovima
9. društva za osiguranje
10. društva za reosiguranje
11. mirovinskog osiguravajućeg društva i
12. drugih pravnih osoba koje posluju na temelju odobrenja ili dozvole Agencije.
(2) Iznimno od odredbi stavka 1. ovoga članka, član uprave i prokurist društva za upravljanje može biti član nadzornog odbora burze.
Odgovornost članova uprave društva za upravljanje
Članak 38.
Članovi uprave društva za upravljanje solidarno odgovaraju društvu za upravljanje za štetu koja je nastala kao posljedica činjenja, nečinjenja i propuštanja ispunjavanja njihovih obveza i dužnosti, osim ako dokažu da su pri izvršavanju svojih obveza i dužnosti postupali pažnjom dobrog stručnjaka.
Odobrenje za obavljanje funkcije člana uprave društva za upravljanje
Članak 39.
(1) Članom uprave društva za upravljanje može biti imenovana osoba koja je dobila odobrenje Agencije za obavljanje funkcije člana uprave društva za upravljanje.
(2) Zahtjev za izdavanje odobrenja za obavljanje funkcije člana uprave podnose članovi, odnosno nadzorni odbor društva za upravljanje za mandat koji ne može biti duži od pet godina.
(3) Iznimno, ako člana uprave društva za upravljanje imenuje nadležni sud u skladu s odredbama zakona koji uređuje osnivanje i poslovanje trgovačkih društava, njegov mandat ne može trajati duže od šest mjeseci, ali i u tom slučaju osoba koja se imenuje mora ispunjavati uvjete iz članka 36. ovoga Zakona.
(4) Nadzorni odbor, odnosno članovi društva za upravljanje, dužni su podnijeti zahtjev za izdavanje odobrenja za obavljanje funkcije člana uprave i dostaviti program vođenja poslova društva za upravljanje za mandatno razdoblje najmanje tri mjeseca prije isteka mandata pojedinom članu uprave.
(5) Podnositelji zahtjeva za izdavanje odobrenja iz stavka 1. ovoga članka dužni su priložiti dokaze o ispunjavanju uvjeta iz članka 36. ovoga Zakona i pravilnika iz članka 36. stavka 6. ovoga Zakona.
(6) U postupku odlučivanja o odobrenju iz stavka 1. ovoga članka Agencija može zatražiti da kandidat za člana uprave društva za upravljanje predstavi program vođenja poslova društva za upravljanje za mandatno razdoblje.
(7) Osoba za koju je Agencija izdala odobrenje za obavljanje funkcije člana uprave društva za upravljanje dužna je, prije nego što bude imenovana na tu dužnost u drugom društvu za upravljanje, ponovno dobiti odobrenje Agencije.
(8) Agencija će pravilnikom propisati sadržaj programa vođenja poslova društva za upravljanje iz stavka 6. ovoga članka, kao i postupak i kriterije za ocjenjivanje programa i kandidata koji predstavljaju program.
(9) Odredbe članaka 35. do 38. ovoga Zakona koje se odnose na člana uprave društva za upravljanje na odgovarajući se način primjenjuju i na prokurista društva za upravljanje.
Članak 40.
Agencija će odbiti izdavanje odobrenja za obavljanje funkcije člana uprave društva za upravljanje ako:
1. predložena osoba ne ispunjava uvjete propisane odredbama članka 36. ovoga Zakona i odredbama pravilnika iz članka 36. stavka 6. ovoga Zakona
2. Agencija raspolaže objektivnim i dokazivim razlozima zbog kojih se može pretpostaviti da bi djelatnosti ili poslovi kojima se osoba bavi ili se bavila predstavljali prijetnju upravljanju društvom za upravljanje, u skladu s pravilima o organizacijskim zahtjevima iz članaka 48. do 66. ovoga Zakona i/ili
3. su u zahtjevu za izdavanje odobrenja navedeni netočni, neistiniti podaci ili podaci koji dovode u zabludu.
Prestanak odobrenja za obavljanje funkcije člana uprave društva za upravljanje
Članak 41.
Odobrenje