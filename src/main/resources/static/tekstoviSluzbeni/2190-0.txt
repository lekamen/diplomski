115 23.10.2015 Uredba o informacijskom sustavu prostornog ure­đenja
VLADA REPUBLIKE HRVATSKE
2191
Na temelju članka 37. Zakona o prostornom uređenju (»Narodne novine«, broj 153/13), Vlada Republike Hrvatske je na sjednici održanoj 22. listopada 2015. godine donijela
UREDBU
O INFORMACIJSKOM SUSTAVU PROSTORNOG UREĐENJA
DIO PRVI UVODNE ODREDBE
Predmet Uredbe
Članak 1.
Ovom se Uredbom propisuje struktura, sadržaj, način rada, oblik i elektronički standard informacijskog sustava prostornog uređenja, ovlasti i obveze u vođenju i upravljanju tim sustavom, te javnopravna tijela koja su prostorne i druge podatke dužna učiniti dostupnima putem informacijskog sustava prostornog uređenja i način na koji su to dužna učiniti.
Primjena Uredbe
Članak 2.
Pravila propisana ovom Uredbom u vezi s izradom, donošenjem i dostavom prostornog plana na odgovarajući se način primjenjuju i na izradu, donošenje i dostavu izmjena i dopuna prostornog plana.
Pojmovi
Članak 3.
Pojedini pojmovi u ovoj Uredbi imaju sljedeće značenje:
− georeferenciranje je pridruživanje geografskih koordinata ili pravokutnih koordinata u određenoj kartografskoj projekciji pojedinim točkama određenog objekta
− GeoTIFF je elektronički format zapisa koji omogućava da se u digitalni rasterski oblik dokumenta uključe prostorne reference kojima ga je moguće smjestiti na točno definiranu lokaciju u virtualnom prostoru
− GML je jezik za označavanje geografskih objekata temeljen na XML-u (engl. eXtensible Markup Language). Određuje geometriju i svojstva objekata koji čine geografsku informaciju te služi za razmjenu i pohranjivanje prostornih podataka
− interoperabilnost (međudjelovanje) podrazumijeva mogućnost kombiniranja skupova prostornih podataka i međudjelovanje usluga bez ponavljajuće manualne intervencije, tako da je rezultat dosljedan i da je dobivena dodana vrijednost skup podataka i usluga
− internetski servisi za razmjenu podataka podrazumijevaju mrežne usluge za razmjenu prostornih podataka putem standardiziranih protokola poput WMS, WFS i dr.
− metapodaci su podaci o podacima koji opisuju skupove i servise prostornih podataka i omogućavaju njihovo otkrivanje, pregled i uporabu
− Nacionalna infrastruktura prostornih podataka (u daljnjem tekstu: NIPP) je skup tehnologija, mjera, normi, provedbenih pravila, usluga, ljudskih kapaciteta i ostalih čimbenika koji omogućavaju djelotvorno objedinjavanje, upravljanje i održavanje dijeljenja prostornih podataka određenih posebnim zakonom kojim se uređuje NIPP u svrhu zadovoljenja potreba na nacionalnoj, kao i na europskoj razini, a koji će biti sastavni dio europske infrastrukture prostornih podataka (INfrastructure for SPatial InfoRmation in Europe)
− PDF je elektronički format zapisa dokumenata koji se koristi za zapis dvodimenzionalnih dokumenata neovisno o programskom alatu, uređaju i rezoluciji ispisa. PDF format je otvoreni standard objavljen od strane Međunarodne organizacije za normizaciju
− rasterski oblik dokumenta je digitalni zapis grafičkog dokumenta koji za prikaz sadržaja koristi matricu pojedinačnih točaka od kojih svaka ima svoju boju, a koji zapis se pohranjuje u različitim formatima prilagođenim prikazu takve strukture (tiff, jpeg, png i dr.)
− rezolucija digitalnog zapisa grafičkog dokumenta određena je brojem točaka od kojih je sastavljen rasterski oblik dokumenta po kvadratnom inču i izražava se u DPI (engl. Dots Per Inch)
− SHP format je geoprostorni vektorski format otvorene specifikacije za Geografske Informacijske Sustave kojeg je razvio ESRI (Environmental Systems Research Institute) kao format za potrebe prijenosa podataka između vlastitih i drugih programskih paketa
− službena kartografska projekcija HTRS96/TM je koordinatni sustav poprečne Mercatorove (Gauss-Krügerove) projekcije sa srednjim meridijanom 16°00’ i linearnim mjerilom na srednjem meridijanu 0,9999 uz HTRS96 Republike Hrvatske za područje katastra i detaljne državne topografske kartografije
− topološka uređenost prostornih podataka