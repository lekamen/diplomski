 Ministarstva mjere za postupanje.
Služba vodi Registar hrvatskih branitelja iz Domovinskog rata koji je temelj za ostvarivanje prava iz Zakona o pravima hrvatskih branitelja iz Domovinskog rata i članova njihovih obitelji te za dodjelu udjela u Fondu hrvatskih branitelja iz Domovinskog rata i članova njihovih obitelji, a na temelju službenih podataka koji se dostavljaju iz nadležnih ministarstava. Izdaje potvrde o činjenicama o kojima se vodi službena evidencija u Registru hrvatskih branitelja iz Domovinskog rata. Vrši unos i vodi evidenciju pravnih nasljednika nakon smrti hrvatskog branitelja iz Domovinskog rata, te surađuje s nadležnim tijelima državne uprave u svrhu koordinacije i usklađivanja podataka o kojima vodi evidenciju.
Služba sustavno prati stanja u vezi s društvenim i socijalnim položajem i zaštitom žrtava i sudionika rata, izrađuje analitičke, koncepcijske i druge stručne podloge te predlaže mjere od značenja za njihovu zaštitu. Prikuplja podatke i vodi Registar civilnih stradalnika Domovinskog rata te surađuje s nadležnim tijelima državne uprave u svrhu koordinacije i usklađivanja podataka o kojima vodi evidenciju.
Služba obavlja poslove izrade strateškog plana Ministarstva te obavlja sve druge poslove koji su joj stavljeni u nadležnost u svrhu strateškog planiranja. Služba sudjeluje u izradi Financijskog plana Ministarstva u području rada Sektora.
Služba sudjeluje u izradi propisa u vezi s poslovima iz svoje nadležnosti.
Služba obavlja i druge poslove koji su joj stavljeni u nadležnost posebnim zakonom ili drugim propisima.
Za obavljanje poslova Službe za statuse i prava ustrojavaju se odjeli:
4.1.1.1. Odjel za statuse i prava hrvatskih branitelja iz Domovinskog rata;
4.1.1.2. Odjel za vojne i civilne stradalnike rata.«.
Članak 37.
Naslov iznad članka 27. mijenja se i glasi:
»4.1.1.1. Odjel za statuse i prava hrvatskih branitelja iz Domovinskog rata«.
Članak 38.
Članak 27. mijenja se i glasi:
»Odjel za statuse i prava hrvatskih branitelja iz Domovinskog rata obavlja upravne i stručne poslove u vezi s priznavanjem statusa i pripadajućih prava hrvatskim braniteljima iz Domovinskog rata i članovima njihovih obitelji.
Odjel provodi kontrolu zakonitosti prvostupanjskih rješenja putem drugostupanjskog postupka revizije priznatih statusa i prava ostvarenim sukladno Zakonu o pravima hrvatskih branitelja iz Domovinskog rata i članova njihovih obitelji te rješava o pravnim lijekovima protiv prvostupanjskih i drugostupanjskih rješenja o statusima i pripadajućim pravima korisnika, sukladno Zakonu. Izrađuje odgovore na tužbe na traženje upravnih sudova, vezano za upravne sporove iz nadležnosti odjela, te donosi rješenja sukladno uputama i pravnim shvaćanjima navedenim u presudama.
Odjel sustavno prati stanja u vezi s društvenim i socijalnim položajem i zaštitom korisnika prava te izrađuje analitičke, koncepcijske i druge stručne podloge odnosno predlaže mjere od značenja za njihovu zaštitu.
Odjel vodi evidenciju o broju i načinu rješavanja upravnih stvari priznavanja statusa i prava korisnika iz svoje nadležnosti. Analizira i obrađuje prikupljene podatke te izrađuje izvješća za čelnika tijela i Ministarstvo uprave odnosno predlaže čelniku Ministarstva mjere za postupanje.
Odjel surađuje s jedinstvenim tijelom nadležnim za vještačenje koje obavlja medicinska vještačenja u propisanim slučajevima odnosno postupcima stjecanja statusa i prava korisnika iz djelokruga Odjela, odnosno priprema i obrađuje predmete za medicinsko vještačenje, te pribavlja nalaze i mišljenja tog tijela. Pribavlja očitovanje jedinstvenog tijela nadležnog za vještačenje o navodima upravnih sudova u prvom stupnju ili Visokog Upravnog suda Republike Hrvatske odnosno iznijetim u presudama tih sudova o postotku oštećenja organizma te drugim pitanjima o kojima je to potrebno.
Odjel vodi Registar hrvatskih branitelja iz Domovinskog rata koji je temelj za ostvarivanje prava iz Zakona o pravima hrvatskih branitelja iz Domovinskog rata i članova njihovih