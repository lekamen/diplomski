 pomoćnih trezora dužni su kontinuirano kontrolirati uporabu markica u trošarinskom skladištu, usporediti oznake predmeta oporezivanja, brojeve na markicama i datume izdavanja markica s markicama u trošarinskom skladištu uz nazočnost trošarinskog obveznika i o kontroli sastaviti bilješku. Rukovatelji pomoćnih trezora dužni su postupiti na odgovarajući način i pri uporabi markica drugih država.
Podnošenje zahtjeva za preuzimanje markica
Članak 90.
(1) Ovlašteni držatelj trošarinskog skladišta – proizvođač podnosi rukovatelju pomoćnog trezora zahtjev za preuzimanje duhanskih markica za označavanje duhanskih prerađevina na Obrascu ZI-DM koji je tiskan u Prilogu 30 ovoga Pravilnika i njegov je sastavni dio.
(2) Trošarinski obveznici duhanskih prerađevina, osim ovlaštenog držatelja trošarinskog skladišta – proizvođača, podnose rukovatelju glavnog trezora zahtjev iz stavka 1. ovoga članka.
(3) Trošarinski obveznici duhanskih prerađevina iz stavka 1. i 2. ovoga članka podnose pojedinačni zahtjev za preuzimanje duhanskih markica za označavanje duhanskih prerađevina za svaki status trošarinskog obveznika u kojem posluju.
(4) Ovlašteni držatelj trošarinskog skladišta – proizvođač podnosi rukovatelju pomoćnog trezora zahtjev za preuzimanje duhanskih markica/markica drugih država članica/markica trećih država radi otpreme u drugu državu članicu/treću državu ili treći teritorij/putnicima u zračnim lukama na Obrascu ZI-IM koji je tiskan u Prilogu 31 ovoga Pravilnika i njegov je sastavni dio.
(5) Rukovatelj pomoćnog trezora zaprima u trezor markice drugih država članica temeljem ovjerene isprave pošiljatelja koja prati markice iz druge države članice, a čiju kopiju je dužan dostaviti ovlašteni držatelj trošarinskog skladišta – proizvođač.
(6) Rukovatelj pomoćnog trezora zaprima u trezor markice iz treće države ili trećeg teritorija temeljem primjerka papirnatog ispisa uvozne carinske deklaracije po kojoj su puštene u slobodan promet.
Postupanje trošarinskog obveznika s duhanskim markicama i markicama drugih država
Članak 91.
(1) Trošarinski obveznici duhanskih prerađevina dužni su osigurati kvalitetno lijepljenje markica tako da se prekinu prilikom otvaranja paketića.
(2) Koristiti se smiju samo neoštećene markice.
(3) Oštećene i neiskorištene markice ovlašteni držatelji trošarinskog skladišta – proizvođači dužni su predati rukovatelju pomoćnog trezora najkasnije do isteka roka od 60 dana od dana preuzimanja markica i iskazati u dnevnom utrošku duhanskih markica.
(4) Neispravne markice ovlašteni držatelji trošarinskog skladišta – proizvođači dužni su predati rukovatelju pomoćnog trezora najkasnije u roku od 15 dana od dana utvrđivanja neispravnosti markica i iskazati u dnevnom utrošku duhanskih markica.
(5) Oštećene i neiskorištene markice trošarinski obveznici duhanskih prerađevina, osim ovlaštenog držatelja trošarinskog skladišta – proizvođača, dužni su predati rukovatelju glavnog trezora najkasnije do isteka roka od 60 dana od dana preuzimanja markica i iskazati u dnevnom utrošku duhanskih markica.
(6) Neispravne markice trošarinski obveznici duhanskih prerađevina, osim ovlaštenog držatelja trošarinskog skladišta – proizvođača, dužni su predati rukovatelju glavnog trezora najkasnije u roku od 30 dana od dana utvrđivanja neispravnosti markica i iskazati u dnevnom utrošku duhanskih markica.
(7) Oštećenim markicama iz stavka 3. i 5. ovoga članka smatraju se markice koje imaju oštećeno do 25% ukupne površine markice moraju se nalijepiti na poseban arak papira i dostaviti rukovatelju glavnog odnosno pomoćnog trezora.
(8) Za markice drugih država ne primjenjuju se rokovi propisani stavkom 3. i 4. ovoga članka, a za markice koje ispred slovnih oznaka predmeta oporezivanja imaju slovo »E«, »EU« i »P« ne primjenjuju se rokovi propisani stavkom 3. ovoga članka.
(9) Za oštećene, neiskorištene i neispravne markice trošarinski obveznici duhanskih prerađevina nemaju pravo na povrat naknade za tiskarsku vrijednost markica.
(10) Markice iz stavka 4. i 6.