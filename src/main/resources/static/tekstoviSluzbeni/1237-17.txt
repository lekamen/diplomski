 Odjel nadzire upravljanje rječnim prometom, nadzire provedbu propisa u kojima se regulira održavanje reda u lukama i pristaništima unutarnjih voda te poslove traganja i spašavanja na unutarnjim vodama, a u tim poslovima operativno usklađuje i nadzire rad lučkih kapetanija. Odjel nadzire rad operativnog upravljanja Riječnim informacijskim servisima (RIS-om). Također nadzire djelotvornost i funkcionalnost informacijskih sustava i pojedinih servisa u sklopu RIS-a te po potrebi predlaže mjere i smjernice za unaprijeđenije istih. Odjel koristi i po potrebi administrira informacijske i računalne baze iz djelokruga sigurnosti plovidbe i nadzora prometa. Odjel surađuje sa Nacionalnom RIS središnjicom koja je ustrojena unutar Agencije za vodne putove i regionalnim centrima za upravljanje prometom ustrojenih u okviru lučkih kapetanija, te prati njihov rad. Odjel sudjeluje u radu međunarodnih organizacija, tijela i agencija Europske unije u području sigurnosti plovidbe i inspekcijskog nadzora na unutarnjim vodama, predlaže i sudjeluje u izradi zakonskih i podzakonskih propisa iz djelokruga svoga rada. Koordinira i vodi međuresorne radne skupine za pitanja iz djelokruga poslova, prati stanje sigurnosti unutarnje plovidbe, te predlaže i provodi mjere za unaprjeđenje sigurnosti plovidbe. Odjel prati i analizira prometnu i gospodarsku politiku riječnog prometa i programe razvitka brodarstva. Prati tržište i uvjete pristupa tržištu u brodarstvu uz prijedlog mjera kojima bi se racionalnije koristili plovni resursi na unutarnjim vodama. Također priprema i provodi postupak dodjeljivanja potpora jedinicama lokalne (regionalne) samouprave vezano za razvoj riječnog prometa, županijskih luka i pristaništa. Sudjeluje u izradi podloga, odnosno projekata i studija, te izrađuje statistička izvješća vezana za razvitak poslovanja u brodarstvu u skladu sa smjernicama Europske unije. Analizira strateške, razvojne smjernice i dokumente nacionalnih i međunarodnih tijela iz područja riječnog brodarstva. Iz područja brodarstva prati rad međunarodnih priznatih klasifikacijskih društava i Hrvatskog registra brodova. Odjel analizira poslovanje brodarstva na unutarnjim vodama te predlaže regulativne mjere a sve u skladu s provođenjem mjera zaštite okoliša i sigurnosti plovidbe. Obavlja poslove stručne procjene utjecaja na okoliš na razini strateških dokumenata, sudjeluje u pripremi te načinu korištenja financijskih sredstava iz državnog proračuna iz područja riječnog prometa i brodarstva. Sudjeluje u radu stručnih međunarodnih organizacija te izradi stručnih prijedloga zakona, podzakonskih akata, rezolucija i sl. iz područja svoga djelokruga. Odjel izrađuje stručne podloge za tehničko, tehnološko, provedbeno i drugo unaprjeđenje službe te obavlja i druge poslove u okviru svoga djelokruga.
3.3.2.2. Odjel lučkog sustava
Članak 40.
Odjel lučkog sustava prati i analizira prometnu i gospodarsku politiku i programe razvitka luka i pristaništa na unutarnjim vodama. Koordinira i nadzire rad lučkih uprava unutarnjih voda te surađuje s Agencijom za vodne putove u svezi s poslovima izgradnje plovnih putova na području luka i pristaništa unutarnjih voda. U skladu sa Srednjoročnim planom razvitka vodnih putova i luka te pristaništa unutarnjih voda nadzire i koordinira izradu planova tehničkog održavanja i razvoja luka i pristaništa. Predlaže regulativne mjere za unapređenje konkurentnosti luka i prati uvjete pristupa tržištu korisnika lučkih usluga. Prati i analizira poslovanje u lukama i pristaništima unutarnjih voda, prikuplja, obrađuje i vodi statističke podatke koji se odnose na luke i pristaništa unutarnjih voda. Odjel sudjeluje u radu stručnih međunarodnih organizacija, udruženja i tehničkih radnih grupa u okviru tih organizacija. Izrađuje nacrte akata za autoriziranje prijenosa financijskih sredstava iz državnog proračuna za lučke uprave, i sredstava iz drugih izvora namijenjenih za programe i projekte gradnje, modernizacije i održavanje lučkih građevina u lukama i