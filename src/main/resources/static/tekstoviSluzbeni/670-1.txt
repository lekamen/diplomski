 propisani su u Dodatku I. koji se nalazi u prilogu i čini sastavni dio ovoga Pravilnika.
Dobri poljoprivredni i okolišni uvjeti
Članak 5.
Dobri poljoprivredni i okolišni uvjeti iz članka 3. stavka 2. podstavka (b) ovoga Pravilnika propisani su u Dodatku II. koji se nalazi u prilogu i čini sastavni dio ovoga Pravilnika.
Obveznici
Članak 6.
(1) Obveznici pravila višestruke sukladnosti su korisnici potpora iz članka 92. Uredbe (EU) br. 1306/2013.
(2) Obveznik iz stavka 1. ovoga članka mora poštivati pravila višestruke sukladnosti iz članaka 4. i 5. ovoga Pravilnika prilikom obavljanja poljoprivredne djelatnosti na poljoprivrednom gospodarstvu kojim upravlja, tijekom cijele godine za koju je podnio zahtjev za potporu.
Kontrola višestruke sukladnosti
Članak 7.
(1) Administrativnu kontrolu i kontrolu na terenu višestruke sukladnosti kod obveznika iz članka 6. ovoga Pravilnika provodi Agencija za plaćanja u poljoprivredi, ribarstvu i ruralnom razvoju (u daljnjem tekstu: Agencija za plaćanja).
(2) Agencija za plaćanja u kontroli iz stavka 1. ovoga članka koristi Integrirani administrativni i kontrolni sustav.
(3) Kao pravovaljan izvještaj o kontroli na terenu iz stavka 1. ovoga članka Agencija za plaćanja koristi zaprimljene zapisnike i izvještaje o obavljenom inspekcijskom nadzoru i rješenja tijela nadležnih za inspekcijski nadzor pravila iz Dodataka I. i II. ovoga Pravilnika.
Sankcije za nepoštivanja pravila višestruke sukladnosti
Članak 8.
(1) Sankcioniranje obveznika iz članka 6. ovoga Pravilnika za nepoštivanje pravila višestruke sukladnosti iz članaka 4. i 5. ovoga Pravilnika Agencija za plaćanja provodi u skladu s odredbama članka 99. Uredbe EU) br. 1306/2013.
(2) Sankcije iz stavka 1. ovoga članka određuju se u skladu s tablicama 1. i 2. Dodatka III. koji se nalazi u prilogu i čini sastavni dio ovoga Pravilnika.
(3) Sankcije iz stavka 1. ovoga članka neće se primjenjivati na male poljoprivrednike definirane u Naslovu V. Uredbe (EU) br. 1307/2013.
Članak 9.
U smislu određivanja sankcija iz stavaka 1. i 2. članka 8. ovoga Pravilnika, koriste se sljedeći pojmovi:
»Nesukladnost« kako je definirano u članku 2. stavka 2. (b) Delegirane Uredbe Komisije (EU) br. 640/2013;
»Ponavljanje nesukladnosti« kako je definirano u članku 38. stavak 1. Delegirane Uredbe Komisije (EU) br. 640/2013;
»Opseg« kako je definirano u članku 38. stavak 2. Delegirane Uredbe Komisije (EU) br. 640/2013;
»Ozbiljnost« kako je definirano u članku 38. stavku 3. Delegirane Uredbe Komisije (EU) br. 640/2013;
»Trajanje« kako je definirano u članku 38. stavku 4. Delegirane Uredbe Komisije (EU) br. 640/2013.
»Postupanje iz nemara« smatra se kad se obveznik iz članka 6. ovoga Pravilnika ne pridržava pravila višestruke sukladnosti iz članaka 4. i 5. ovoga Pravilnika na način da nije primijenio uobičajenu pažnju, brigu ili stručnost;
»Postupanje iz namjere« kako je definirano u članku 39. stavak 4. Delegirane Uredbe Komisije (EU) br. 640/2013
Očuvanje površina pod trajnim pašnjacima
Članak 10.
(1) Trajni pašnjak u smislu ovoga Pravilnika je trajni pašnjak u skladu s člankom 93. stavak 5. Uredbe (EU) br. 1306/2013.
(2) Kako bi se osiguralo da površina pod trajnim pašnjacima iz stavka 1. ovoga članka ostane u okviru granica definiranih člankom 93. stavak 3. Uredbe (EU) br. 1306/2013 i člankom 37. stavak 1. Delegirane Uredbe Komisije (EU) br. 640/2014., Agencija za plaćanja će u 2015. i 2016. godini pratiti odnos površina pod trajnim pašnjacima i ukupnih poljoprivrednih površina na nacionalnoj razini na temelju površina za koje obveznici iz članka 6. ovoga Pravilnika podnose zahtjev za potporu u tekućoj godini, a u odnosu na dan 1. srpnja 2013. godine.
(3) Ukoliko se praćenjem odnosa površina iz stavka 2. ovoga članka zabilježi smanjenje površina pod trajnim pašnjacima u Republici Hrvatskoj veće od 5% u odnosu na stanje 1. srpnja 2013. godine, ministar poljoprivrede će naredbom propisati obvezu vraćanja prenamijenjenih poljoprivrednih površina u trajne pašnjake.
Rokovi