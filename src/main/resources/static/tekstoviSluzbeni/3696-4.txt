 samo po provedenim carinskim formalnostima određenim od strane carinskog ureda odnosno ako je za tu robu podmiren carinski dug.
Obveza osoba u vezi saznanja ili raspolaganja robom koja je predmet postupanja protivnog carinskom zakonodavstvu
Članak 12.
(1) Radi osiguranja poštivanja carinskog zakonodavstva, svaka je osoba dužna:
1. Carinsku upravu odmah obavijestiti o svakoj spoznaji koja se odnosi na robu nezakonito unesenu u carinsko područje Unije ili koja se tu nezakonito nalazi, koja je nezakonito izuzeta ispod carinskog nadzora ili kojom se na drugi način nezakonito raspolaže te o drugim postupanjima protivnim carinskom zakonodavstvu
2. najbližem carinskom uredu odmah podnijeti robu iz točke 1. ovoga stavka, ako je ima u posjedu ili njome raspolaže na bilo koji drugi način ili po bilo kojoj osnovi.
(2) Ako Carinska uprava sazna za nezakonitosti iz stavka 1. ovoga članka odmah provodi radnje za osiguranje poštivanja carinskog zakonodavstva.
POGLAVLJE II. PRAVA I OBVEZE OSOBA U VEZI S CARINSKIM ZAKONODAVSTVOM
Razmjena i pohrana informacija uporabom tehnike elektroničke obrade podataka
Članak 13.
(1) Ako se u slučajevima i uz uvjete propisane carinskim zakonodavstvom donesenim na razini Unije i ovim Zakonom koristi tehnika elektroničke obrade podataka za potrebe razmjene i pohrane informacija između gospodarskih subjekata i Carinske uprave, takvo korištenje ima pravno obvezujući učinak.
(2) Carinska uprava objavljuje na svojim mrežnim stranicama tehničke preduvjete za potrebe elektroničke komunikacije s Carinskom upravom te pravila uporabe sustava elektroničke razmjene podataka i pružanja usluga elektroničkog poslovanja Carinske uprave (e-Carina).
(3) Korisnici sustava elektroničke razmjene podataka i pružanja usluga elektroničkog poslovanja:
1. moraju osigurati ispunjenje tehničkih preduvjeta i
2. dužni su postupati po pravilima uporabe sustava elektroničke razmjene podataka i pružanja usluga elektroničkog poslovanja Carinske uprave (e-Carina).
(4) Ministar financija pravilnikom propisuje posebnosti provedbe postupka razmjene podataka i izvješćivanja uporabom sustava elektroničke razmjene podataka.
Sustav registracije i identifikacije gospodarskih subjekata (EORI sustav)
Članak 14.
Ministar financija pravilnikom propisuje način dodjeljivanja, određivanja, korištenja i poništavanja registracijskog i identifikacijskog broja gospodarskog subjekta (EORI broj – engl. »Economic Operators Registration and Identification number»; u daljnjem tekstu: EORI broj), obrazac zahtjeva za EORI broj, sadržaj potvrde o EORI broju, strukturu EORI broja, sadržaj evidencije o EORI brojevima te korištenje podataka koji se prikupljaju i razmjenjuju u postupku dodjele EORI broja za primjenu sustava uspostavljenog u skladu s člankom 16. stavkom 1. Uredbe (EU) br. 952/2013.
Carinsko zastupanje
Članak 15.
Uvjeti za pružanje usluge carinskog zastupanja u Republici Hrvatskoj od strane osobe koja u Republici Hrvatskoj ima poslovni nastan uređuju se posebnim zakonom.
Nadležnost za donošenje odluka koje se odnose na primjenu carinskog zakonodavstva
Članak 16.
(1) Uz uvažavanje odredbi carinskog zakonodavstva donesenog na razini Unije, nadležni carinski ured za donošenje odluka koje se odnose na primjenu carinskog zakonodavstva određuje se posebnim propisima kojima se uređuje unutarnja organizacija i ustrojstvo Carinske uprave i propisima donesenim na temelju ovoga Zakona.
(2) Carinska uprava na svojim mrežnim stranicama objavljuje popis nadležnih carinskih ureda koji su određeni za zaprimanje zahtjeva za donošenje određenih odluka iz stavka 1. ovoga članka.
Korištenje usluge druge ovlaštene osobe za pregled robe, uzimanje uzoraka, analizu ili drugo odgovarajuće ispitivanje
Članak 17.
(1) Ako je potrebno provesti pregled robe, uzimanje uzoraka, analizu ili drugo odgovarajuće ispitivanje koje ne može provesti Carinska uprava, jednu ili više navedenih radnji na traženje Carinske uprave može izvršiti druga ovlaštena osoba koja je za to odgovarajuća sukladno