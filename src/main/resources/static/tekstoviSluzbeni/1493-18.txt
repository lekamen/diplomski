 dužna, u roku od 120 od dana stupanja na snagu uredbe iz članka 10. stavka 2. ovoga Zakona, izraditi godišnje planove učinkovitog nadzora rizika koji se temelje na upravljanju rizicima i u kojima se posebno vodi računa o sukladnosti s izvješćem o velikim opasnostima i drugim dokumentima koji se dostavljaju u skladu s odredbama članka 13. ovoga Zakona. Učinkovitost planova redovito se preispituje, a Koordinacija je dužna poduzeti sve potrebne mjere za njihovo poboljšavanje.
Povjerljivo izvješćivanje o zabrinutostima glede sigurnosti
Članak 24.
(1) Koordinacija je dužna, u roku od 120 od dana stupanja na snagu uredbe iz članka 10. stavka 2. ovoga Zakona, uspostaviti mehanizme:
a. za povjerljivo izvješćivanje iz bilo kojeg izvora o zabrinutostima glede sigurnosti, te zaštiti okoliša i prirode vezano za odobalne radove
b. za istragu izvješća iz točke a. ovoga stavka pri čemu se čuva anonimnost pojedinaca.
(2) Koordinacija je dužna osigurati da operatori ili vlasnici upoznaju svoje zaposlenike i izvođače koji su povezani s odobalnim radovima i njihovim zaposlenicima o mehanizmima iz stavka 1. ovoga članka, te osigurati da je upućivanje na povjerljivo izvješćivanje uključeno u odgovarajućem osposobljavanju i obavijestima.
(3) Agencija je dužna mehanizme iz stavka 1. ovoga članka oglasiti na svojim mrežnim stranicama.
Razmjena informacija
Članak 25.
(1) Ovlaštenik dozvole dužan je bez odgode obavijestiti Koordinaciju i MRCC o:
a. nekontroliranom ispuštanju ugljikovodika ili drugih opasnih tvari, zapaljivih i nezapaljivih tvari
b. gubitku nadzora nad bušotinom koji zahtijeva aktivaciju primarnog zadržavanja i/ili sekundarnog zadržavanja, ili oštećenje integriteta bušotine koji zahtijeva remontne radove
c. kvaru elementa koji je kritičan za sigurnost, te zaštitu okoliša i prirode
d. gubitku zaštite protiv učinaka požara ili eksplozije ili neželjeni pomak pomičnog odobalnog objekta
e. opasnostima od plovila koja plove u smjeru sudara i stvarne sudare plovila s odobalnim objektima
f. nesrećama u zračnom prometu na odobalnim objektima ili u blizini istih
g. svim nesrećama sa smrtnim posljedicama
h. svim ozbiljnim ozljedama pet ili više osoba u istoj nesreći
i. svim obavljenim evakuacijama radnika
j. svim iznenadnim događajima
k. svim velikim opasnostima
l. svim velikim nesrećama.
(2) Informacije iz stavka 1. ovoga članka moraju biti nedvosmislene i sastojati se od činjeničnih informacija kao i analitičkih podataka koji se odnose na odobalne radove, kao i sa svim onim podacima određenim za obavješćivanje sukladno Planu intervencija kod iznenadnih onečišćenja mora.
(3) Prikupljene i sastavljene informacije iz stavka 1. ovoga članka moraju omogućiti MRCC da osigura rano upozorenje u slučaju mogućeg oštećenja integriteta bušotine ili odobalnog objekta koje su kritične za sigurnost i zaštitu okoliša i prirode, te omogućiti poduzimanje preventivnih mjera.
(4) Operatori i vlasnici odobalnih objekata, počevši od 1. siječnja 2016. putem ovlaštenika dozvole dostavljaju izvješća sukladno zajedničkom obrascu iz Provedbene uredbe Komisije (EU) br. 1112/2014 o utvrđivanju zajedničkog obrasca pomoću kojeg operatori i vlasnici odobalnih naftnih i plinskih objekata razmjenjuju informacije o pokazateljima velikih opasnosti te zajedničkog obrasca pomoću kojeg države članice objavljuju informacije o pokazateljima velikih opasnosti (SL L 302., 22. 10. 2014.) u roku ne dužem od deset radnih dana od dana događaja.
Transparentnost
Članak 26.
(1) Koordinacija stavlja na raspolaganje javnosti informacije sukladno zajedničkom obrascu o pokazateljima velikih opasnosti iz Provedbene uredbe Komisije (EU) br. 1112/2014 o utvrđivanju zajedničkog obrasca pomoću kojeg operatori i vlasnici odobalnih naftnih i plinskih objekata razmjenjuju informacije o pokazateljima velikih opasnosti te zajedničkog obrasca pomoću kojeg države članice objavljuju informacije o pokazateljima velikih opasnosti (SL L 302., 22. 10. 2014.).
(2) Informacije iz stavka 1. ovoga članka za prethodnu 