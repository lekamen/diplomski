 odnosno drugi ovlašteni službenik pismohrane.
(2) Ako se utvrdi da posuđeno gradivo nije vraćeno, zadužena osoba za pismohranu odnosno drugi ovlašteni službenik dužni su tražiti povrat gradiva.
(3) Ukoliko je korisniku zaduženo gradivo potrebno za rad i u narednoj godini, uz supotpis odgovorne osobe ustrojstvene jedinice dužan je to pisano potvrditi.
DIO PETI POSTUPAK ODABIRANJA I IZLUČIVANJA GRADIVA
Članak 21.
(1) Redovito, a najkasnije pet godina od posljednjega provedenog postupka izlučivanja, obavlja se odabiranje arhivskoga i izlučivanje onog dijela registraturnoga gradiva kojem je prema utvrđenim propisima prošao rok čuvanja, kako bi se u pismohrani pravovremeno oslobodio prostor za prirast novog gradiva.
(2) Odabiranje arhivskoga i izlučivanje registraturnoga gradiva Državne geodetske uprave obavlja se samo ukoliko je gradivo sređeno i popisano sukladno člancima 8., 12. i 15. ovoga Pravilnika.
(3) Odabiranje arhivskoga i izlučivanje registraturnoga gradiva obavlja se na temelju Pravilnika o vrednovanju te postupku odabiranja i izlučivanja arhivskoga gradiva (»Narodne novine«, broj 90/02) kao i Posebnih popisa iz članka 1. stavka 2. ovoga Pravilnika, na kojega odobrenje daje nadležni arhiv.
Članak 22.
Rokovi čuvanja navedeni u popisima iz članka 1. stavka 2. ovoga Pravilnika počinju teći kod:
1. uredskih knjiga i evidencija – od kraja godine posljednjega upisa
2. vođenja postupaka – od kraja godine u kojoj je postupak dovršen
3. rješenja, dozvola, odobrenja, potvrda sa ograničenim trajanjem – od kraja godine u kojoj su rješenja, dozvole ili odobrenja prestali vrijediti ili su se prestali primjenjivati
4. računovodstvene i knjigovodstvene dokumentacije – od dana prihvaćanja završnog računa za godinu na koju se ta dokumentacija odnosi
5. personalnih listova – od godine osnutka personalnog lista
6. ostalog gradiva – od kraja godine u kojoj je gradivo nastalo.
Članak 23.
(1) Postupak za izlučivanje registraturnoga gradiva u Središnjem uredu Državne geodetske uprave prema nadležnom arhivu pokreće odgovorna osoba Državne geodetske uprave na temelju Posebnog popisa gradiva.
(2) Postupak za izlučivanje registraturnoga gradiva u Područnim uredima za katastar prema Središnjem uredu Državne geodetske uprave pokreće Pročelnik područnog ureda za katastar, u Ispostavi/Odjelu voditelj Ispostave/Odjela po suglasnosti pročelnika na temelju Posebnog popisa gradiva.
(3) Popis gradiva za izlučivanje treba sadržavati naziv stvaratelja gradiva, ustrojstvenu jedinicu u kojoj je gradivo nastalo, jasan i točan naziv vrste gradiva koje će se izlučivati, starost gradiva (vrijeme nastanka) i količinu izraženu brojem svežnjeva, registratora, knjiga i sl., te poziv na redni broj stavke iz Posebnog popisa arhivskog i registraturnog gradiva Središnjeg ureda odnosno Područnih ureda za katastar Državne geodetske uprave.
(4) Za svaku vrstu gradiva ukratko se obrazlože zašto se predlaže za izlučivanje i uništenje (npr. istekao rok za čuvanje sukladno popisu iz članka 1. stavka 2. ovoga Pravilnika, nepotrebno za daljnje poslovanje, statistički obrađeno i sl.)
(5) U prijedlogu za izlučivanje navode se i najmanje dva člana povjerenstva.
(6) Prijedlog se dostavlja u formi strukture ARHINETA, Središnjem uredu Državne geodetske uprave, Službi za nabavu i opće poslove putem elektroničke pošte.
Članak 24.
U pripremi izlučivanja, prema potrebi može sudjelovati i stručni djelatnik nadležnog arhiva.
Članak 25.
Popis gradiva predloženog za izlučivanje, potpisan od odgovorne osobe Državne geodetske uprave dostavlja se nadležnom arhivu koji izdaje rješenje.
Članak 26.
(1) Po primitku rješenja o odobrenju izlučivanja iz članka 25. ovoga Pravilnika, odgovorna osoba Državne geodetske uprave donosi odluku o izlučivanju kojom se utvrđuje način uništavanja dotičnoga gradiva.
(2) Služba za nabavu i opće poslove dostavlja odluku o izlučivanju zajedno s rješenjem nadležnog arhiva Područnom uredu za katastar/Ispostavi/Odjelu putem elektroničke pošte.
(3) Predloženi članovi