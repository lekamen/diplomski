 vanjskih i unutarnjih uvjeta građevine,
– neto površini zgrade i površini grijanog i hlađenog dijela zgrade,
– predviđenoj potrošnji energije i/ili vode nakon primjene mjera poboljšanja energetske učinkovitosti,
– zajamčenoj uštedi energije i/ili vode, po energentima;
4. postupcima za utvrđivanje ušteda energije i/ili uštede vode;
5. vrijednosti uštede energije;
6. načinu financiranja ulaganja u mjere poboljšanja energetske učinkovitosti;
7. načinu plaćanja energetske usluge;
8. načinu obračuna naknade za energetsku uslugu, uključujući i način indeksiranja naknade za energetsku uslugu;
9. razdoblju na koje se sklapa Ugovor;
10. režimu korištenja građevine;
11. obvezi i pravima naručitelja energetske usluge;
12. obvezi i pravima pružatelja energetske usluge;
13. opisu energetske usluge, odnosno mjere poboljšanja energetske učinkovitosti i/ili uštede vode;
14. planu primjene mjera poboljšanja energetske učinkovitosti;
15. planu praćenja, mjerenja i verifikacije ušteda energije u skladu s pravilnikom kojim se uređuje praćenje, mjerenje i verifikacija ušteda;
16. cijenama energije i/ili vode po izvorima važeće na dan objave postupka nabave;
17. planu plaćanja energetske usluge;
18. nazivu i broju računa na koji naručitelj energetske usluge plaća uslugu;
19. planu uštede;
20. sadržaju završnog izvješća o primjeni mjera poboljšanja energetske učinkovitosti.
(2) Opis energetske usluge, odnosno mjere poboljšanja energetske učinkovitosti, plan primjene mjera poboljšanja energetske učinkovitosti, tehničke specifikacije opreme koja se ugrađuje, a osobito detaljni kvantitativno-vrijednosni račun za predložene mjere za poboljšanje energetske učinkovitosti te vrijednost ugovorenih ulaganja, koja uključuju sve predviđene radove i materijale, troškove izrade investicijske, projektne i tehničke dokumentacije, troškove financiranja, osiguranja od rizika te ukupnu vrijednost ugovorenih ulaganja s obračunatim porezom na dodanu vrijednost utvrđuje se dodatkom Ugovoru o energetskom učinku.
(3) Pružatelj energetske usluge obvezuje se primijeniti mjere cjelovite obnove zgrade i/ili javne rasvjete.
(4) Plaćanje usluga pružatelju energetske usluge temelji se na ostvarenim i verificiranim uštedama na način predviđen Ugovorom.
(5) Naručitelj energetske usluge obvezuje se Ugovorom pružatelju energetske usluge omogućiti pristup građevini kako bi pružatelj mogao izvršiti ugovorene poslove i provesti mjere poboljšanja energetske učinkovitosti, održavati i upravljati sustavom, ukoliko je ta usluga ugovorena, te pratiti ostvarenje ušteda energije i/ili vode i izvršavati sve ostale obveze kako je to detaljno određeno Ugovorom.
PROVEDBA UGOVORA O ENERGETSKOM UČINKU
Članak 6.
(1) Nakon izvršenja energetske usluge utvrđene Ugovorom, moraju biti ispunjeni zahtjevi, sukladno potvrđenom projektu.
(2) Nakon provedenih mjera energetske obnove, pružatelj energetske usluge obvezan je naručitelju energetske usluge predati završno izvješće o primjeni tih mjera.
(3) Za mjere uštede vode, pružatelj energetske usluge obvezan je naručitelju energetske usluge predati završno izvješće 30 dana prije isteka Ugovora.
(4) Pružatelj energetske usluge obvezan je tijekom cijelog ugovornog razdoblja pratiti i održavati mjere poboljšanja energetske učinkovitosti i/ili mjere uštede vode i o tome redovito periodički izvještavati naručitelja energetske usluge.
(5) Pružatelj energetske usluge po izvršenju mjera poboljšanja energetske učinkovitosti, a prije predaje završnog izvješća iz stavka 2. ovoga članka dužan je ishoditi energetski certifikat.
(6) Ostvarena ušteda energije iz Ugovora utvrđuje se sukladno pravilniku kojim se uređuje praćenje, mjerenje i verifikacija ušteda.
PRAĆENJE PROVEDBE ENERGETSKE USLUGE
Financijsko knjiženje energetske usluge
Članak 7.
(1) Naručitelj energetske usluge obvezan je planirati sredstva za plaćanje usluge pružatelju energetske usluge u svom financijskom planu, odnosno proračunu.
(2) Kada pružatelj energetske usluge jamči uštedu čija je vrijednost