115 23.10.2015 Pravilnik o izmjenama i dopunama Pravilnika o proračunskom računovodstvu i Računskom planu
MINISTARSTVO FINANCIJA
2198
Na temelju članka 99. stavka 2. i članka 100. stavka 1. Zakona o proračunu (»Narodne novine«, br. 87/08, 136/12 i 15/15) ministar financija donosi
PRAVILNIK
O IZMJENAMA I DOPUNAMA PRAVILNIKA O PRORAČUNSKOM RAČUNOVODSTVU I RAČUNSKOM PLANU
Članak 1.
U Pravilniku o proračunskom računovodstvu i Računskom planu (»Narodne novine«, broj 124/14) u članku 2. dodaju se stavci 2. i 3. koji glase:
»(2) Odredbe ovoga Pravilnika odnose se i na izvanproračunske korisnike definirane člankom 2. stavkom 2. Zakona o proračunu i utvrđene Registrom proračunskih i izvanproračunskih korisnika:
– koji nisu trgovačka društva i
– kojima Ministarstvo financija dostavi obavijest da su obveznici vođenja proračunskog računovodstva.
(3) Izvanproračunski korisnici iz članka 2. stavka 2. Zakona o proračunu obvezni su sastavljati i predavati financijske izvještaje u skladu s propisima kojima je uređeno financijsko izvještavanje u proračunskom računovodstvu.«
Članak 2.
U članku 10. iza stavka 2. dodaje se novi stavak 3. koji glasi:
»(3) Knjigovodstvena isprava jest i račun u elektroničkom obliku.«
Dosadašnji stavci 3. i 4. postaju stavci 4. i 5.
Članak 3.
U članku 55. stavak 5. mijenja se i glasi:
»(5) Međusobni prijenosi kratkotrajne i dugotrajne nefinancijske imovine proračuna, proračunskih i izvanproračunskih korisnika (subjekata unutar općeg proračuna) evidentiraju se preko promjena u obujmu imovine.«
Članak 4.
Popis stopa ispravka vrijednosti dugotrajne imovine iz članka 19. stavka 3. Pravilnika o proračunskom računovodstvu i Računskom planu (»Narodne novine«, broj 124/14) nalazi se u prilogu i sastavni je dio Pravilnika o proračunskom računovodstvu i Računskom planu.
PRIJELAZNE I ZAVRŠNE ODREDBE
Članak 5.
Ovaj Pravilnik stupa na snagu prvog dana od dana objave u »Narodnim novinama«.
Klasa: 011-01/15-01/436
Urbroj: 513-05-02-15-1
Zagreb, 19. listopada 2015.
Ministar financija mr. sc. Boris Lalovac, v. r.
STOPE ISPRAVKA VRIJEDNOSTI DUGOTRAJNE IMOVINE
Red. br Naziv sredstva ili skupine sredstva Vijek trajanja Godišnja stopa (%) 1 2 3 4 I GRAĐEVINSKI OBJEKTI     1. stambeni i poslovni objekti       od betona, metala, kamena i opeke 80 1,25   od drveta i ostalog materijala 20 5 2. ceste, željeznice i slični prometni objekti 25 4 3. ostali građevinski objekti 20 5 II POSTROJENJA I OPREMA     1. Uredska oprema i namještaj       računala i računalna oprema 4 25   uredski namještaj 8 12,5   ostala uredska oprema 5 20 2. Komunikacijska oprema 5 20   komunikacijski uređaji 5 20   pokretni komunikacijski uređaji 2 50 3. Oprema za održavanje i zaštitu 5 20 4. Medicinska i laboratorijska oprema 5 20 5. Instrumenti, uređaji i strojevi 8 12,5   precizni i optički instrumenti 5 20   mjerni i kontrolni uređaji:       – mehanički 8 12,5   – elektronički 5 20 6. Sportska i glazbena oprema 5 20 7. Uređaji, strojevi i oprema za ostale namjene 5 20 III PRIJEVOZNA SREDSTVA     1. Prijevozna sredstva u cestovnom prometu 8 12,5   osobni automobili i vozila hitne pomoći 5 20 2. Prijevozna sredstva u željezničkom prometu 8 12,5 3. Prijevozna sredstva u pomorskom i riječnom prometu 8 12,5   brodovi veći od 1000 brt 20 5 4. Prijevozna sredstva u zračnom prometu 10 10 IV KNJIGE       Knjige u knjižnicama 5 20 V VIŠEGODIŠNJI NASADI I OSNOVNO STADO 5 20 VI NEMATERIJALNA PROIZVEDENA IMOVINA     1. Istraživanje rudnih bogatstava 10 10 2. Ulaganja u računalne programe 4 25 3. Ostala nematerijalna proizvedena imovina 4 25 VII NEPROIZVEDENA NEMATERIJALNA IMOVINA       patenti, koncesije, licence, pravo korištenja tuđih sredstava, višegodišnji zakup i slično prema trajanju iz ugovora VIII Vojna nefinancijska oprema prema stopama iz Odluke iz članka 57. stavak 4. Pravilnika o proračunskom računovodstvu i Računskom planu
