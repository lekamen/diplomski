 vodi za ljudsku potrošnju, vrste i opseg analiza uzoraka u svrhu ispitivanja parametara za provjeru sukladnosti, vrijednosti parametara, učestalost uzimanja uzoraka vode za ljudsku potrošnju u sklopu redovitog i revizijskog monitoringa te monitoringa radioaktivnih tvari, kao i metode laboratorijskog ispitivanja parametara sukladnosti u vodi za ljudsku potrošnju,«.
Dosadašnji stavci 3., 4. i 5. postaju stavci 2., 3. i 4.
Članak 6.
Iza članka 12. dodaje se članak 12.a koji glasi:
»Članak 12.a
Iznimno od članka 12. stavka 1. točke 7. ovoga Zakona, procjenu rizika vezano uz odstupanje izmjerenih vrijednosti parametara radioaktivnih tvari u vodi za ljudsku potrošnju od propisanih pravilnikom iz članka 10. stavka 2. podstavka 1. ovoga Zakona te predlaganje mjera koje se trebaju poduzeti obavlja Državni zavod za radiološku i nuklearnu sigurnost.«.
Članak 7.
U članku 13. iza stavka 5. dodaje se stavak 6. koji glasi:
»(6) Iznimno od odredaba stavaka 1. do 5. ovoga članka, analize vode za ljudsku potrošnju na parametre radioaktivnih tvari obavljaju stručni tehnički servisi koje rješenjem ovlašćuje ravnatelj Državnog zavoda za radiološku i nuklearnu sigurnost prema posebnim propisima kojima je uređena radiološka i nuklearna sigurnost.«.
Članak 8.
U članku 15. stavku 2. podstavku 3. iza riječi: »isporuke vode,« dodaju se riječi: »uzimajući u obzir dostupne rezultate monitoringa kakvoće podzemnih i površinskih voda te planova upravljanja vodnim područjima,«.
U podstavku 4. iza riječi: »od M.D.K. vrijednosti« briše se zarez i dodaju riječi: »te dodatno Državnom zavodu za radiološku i nuklearnu sigurnost svako odstupanje parametara radioaktivnih tvari,«.
Na kraju podstavka 5. točka se zamjenjuje zarezom te dodaju podstavci 6. i 7. koji glase:
»– uspostaviti komunikaciju s ciljem prikupljanja podataka o postupcima samokontrole potencijalnih onečišćivača i procjene opasnosti od pojave onečišćivala u vodi za ljudsku potrošnju,
– na zahtjev subjekta u poslovanju s hranom osigurati rezultate provedenih analiza u vodi za ljudsku potrošnju koju mu isporučuje.«.
Članak 9.
U članku 17. stavku 1. iza riječi: »indikatorske parametre« dodaju se riječi: »te jedan puta godišnje na parametre radioaktivnih tvari«.
U stavku 3. iza riječi: »službeni laboratoriji« dodaju se riječi: »i stručni tehnički servisi«, a riječi: »stavka 1.« zamjenjuju se riječima: »stavaka 1. i 6.«.
Članak 10.
U članku 20. stavku 1. iza riječi: »sukladnosti« dodaju se riječi: »i parametre radioaktivnih tvari«, a iza riječi: »članka 11. ovoga Zakona« stavlja se zarez i dodaju riječi: »odnosno procjenu rizika Državnog zavoda za radiološku i nuklearnu sigurnost«.
U podstavku 2. iza riječi: »nesukladnost« briše se zarez i dodaju riječi: »te dodatno Državni zavod za radiološku i nuklearnu sigurnost u slučaju odstupanja izmjerenih vrijednosti parametara radioaktivnih tvari u vodi za ljudsku potrošnju od propisanih pravilnikom iz članka 10. stavka 2. podstavka 1. ovoga Zakona.«.
U podstavku 3. iza riječi: »Stručno povjerenstvo« stavlja se zarez i dodaju riječi: »odnosno Državni zavod za radiološku i nuklearnu sigurnost«.
U podstavku 5. riječi: »zdravstvene neispravnosti vode« zamjenjuju se riječima: »odstupanja od parametara sukladnosti propisanih pravilnikom iz članka 10. stavka 2. podstavka 1. ovoga Zakona«.
Iza stavka 5. dodaju se stavci 6. i 7. koji glase:
»(6) Državni zavod za radiološku i nuklearnu sigurnost obvezan je predložiti mjere i procjenu ugroženosti zdravlja ljudi u slučaju odstupanja izmjerenih parametara radioaktivnih tvari u vodi za ljudsku potrošnju od propisanih pravilnikom iz članka 10. stavka 2. podstavka 1. ovoga Zakona.
(7) Uspješnost provedenih mjera dokazuje se ispitivanjem stručnih tehničkih servisa iz članka 7. stavka 1. ovoga Zakona.«.
Članak 11.
U članku 25. stavku 3. iza riječi: »Hrvatskog zavoda za javno zdravstvo« dodaju se riječi: »i Državnog zavoda za radiološku i nuklearnu sigurnost«.
Članak 12.
U članku 37. stavku 1. broj: »30« zamjenjuje se brojem: