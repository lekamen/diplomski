 na području Republike Hrvatske.
Članstvo u Komori dobrovoljno je za doktore dentalne medicine, dentalne tehničare i dentalne asistente koji ne obavljaju neposredno svoju djelatnost, koji obavljaju svoju djelatnost izvan Republike Hrvatske, koji su u mirovini i koji su nezaposleni.
Obvezno i dobrovoljno članstvo u Komori stječe se danom upisa u Registar članova Komore.
Članstvo u Komori prestaje danom brisanja iz registra članova Komore.
VII. PRAVA, OBVEZE I ODGOVORNOSTI ČLANOVA KOMORE
Članak 8.
Članovi Komore imaju jednaka prava, obveze i odgovornosti u Komori.
Prava, obveze i odgovornosti članova Komore su:
1. aktivno i pasivno izborno pravo za izbore u tijela Komore;
2. upravljati preko svojih predstavnika Komorom;
3. sudjelovati u radu Komore;
4. usmjeravati i usklađivati međusobne odnose i zajedničke interese u Komori;
5. preko tijela Komore predlagati i razmatrati pitanja iz djelokruga Komore;
6. prikupljati podatke potrebne za provedbu zajedničkih interesa članova Komore;
7. davati, tražiti i primati izvješća te potrebne podatke vezane uz svoju djelatnost;
8. redovito izvješćivati Komoru o svim podacima i njihovim promjenama koji se odnose na registar članova Komore;
9. pred Časnim sudom pri Komori iznositi slučajeve povrede u obavljanju djelatnosti članova Komore te povrede dobrih poslovnih običaja i morala;
10. preko tijela Komore surađivati s nadležnim tijelima državne vlasti i tijelima državne uprave na rješavanju problema;
11. preko tijela Komore predlagati donošenje zakona, drugih propisa i mjera za potrebe članova Komore;
12. preko tijela Komore razmatrati nacrte i prijedloge zakonskih i podzakonskih propisa i mjera za njihovu provedbu;
13. koristiti se stručnom i drugom pomoći Komore iz njezina djelokruga;
14. pridržavati se odredbi Statuta i drugih općih akata Komore, odluka, zaključaka i drugih akata tijela Komore, te razvijati međusobnu odgovornost za njihovu dosljednu provedbu, kao i za provedbu dogovorene politike komorskog sustava;
15. uredno podmirivati članarinu te ostale financijske obveze prema Komori;
16. stručno se usavršavati;
17. ishoditi i obnavljati odobrenje za samostalan rad (licencu) odnosno dozvolu za rad;
18. druga prava i obveze utvrđene zakonom i odredbama ovog Statuta.
VIII. POSLOVI KOMORE
Članak 9.
Komora u skladu sa Zakonom osobito:
1. vodi registar svojih članova, dentalnih ordinacija, dentalnih laboratorija, grupnih praksi, zdravstvenih ustanova i drugih pravnih osoba te po potrebi druge registre i evidencije;
2. donosi Kodeks dentalne etike i deontologije te Kodeks etike i deontologije dentalnih tehničara i asistenata;
3. prati i nadzire provođenje pravila etike i deontologije dentalne medicine, dentalnih tehničara i dentalnih asistenata te poduzima odgovarajuće mjere u slučaju njihovog kršenja;
4. pruža zaštitu građanima u ostvarivanju prava s obzirom na kvalitetu, sadržaj i vrstu usluge dentalne medicine te usluge dentalnog tehničara i dentalnog asistenta koja im se pruža;
5. daje mišljenje u postupku osnivanja, preseljenja i prestanka rada dentalnih ordinacija, dentalnih laboratorija, grupne prakse, zdravstvenih ustanova i drugih pravnih osoba;
6. predlaže ministru nadležnom za zdravstvo mrežu javne zdravstvene služe za dentalnu medicinu i djelatnost dentalnih tehničara;
7. propisuje način oglašavanja doktora dentalne medicine i dentalnih tehničara;
8. utvrđuje najniže cijene dentalnih usluga za doktore dentalne medicine izvan mreže javne zdravstvene službe;
9. određuje najnižu cijenu rada dentalnog tehničara;
10. utvrđuje cijene dentalnih usluga iz opsega dobrovoljnog zdravstvenog osiguranja;
11. zastupa interese svojih članova kod sklapanja ugovora s društvima za osiguranje;
12. sudjeluje pri određivanju standarda i normativa dentalnih usluga i usluga dentalne tehnike i dentalnih asistenata;
13. daje stručna mišljenja kod pripreme propisa od utjecaja na razvoj dentalne struke, struke dentalnih tehničara i struke dentalnih asistenata;
14. organizira dodatno usavršavanje i trajnu 