 isplate potpore
11. podnošenje Zahtjeva za isplatu i ostale potrebne dokumentacije
12. fotografiranje izvođenja radova i ugradnje opreme, koja u kasnijim fazama (kontroli prije plaćanja i ex post kontroli) neće biti vidljiva
13. osigurati posjet ulaganju od strane predstavnika Agencije za plaćanja
14. osigurati da svi podaci i informacije dostavljeni Agenciji za plaćanja budu točni
15. dostaviti Agenciji za plaćanja sve potrebne podatke koje Agencija za plaćanja zatraži,
16. prijaviti Agenciji za plaćanja sve promjene koje se odnose na uvjete prihvatljivosti neposredno nakon njihovog nastanka
17. iskoristiti sredstva isplaćenog predujma sukladno Odluci o dodjeli sredstava,
18. zabrana poduzimanja radnji koje bi mogle dovesti do dvostrukog financiranja istih troškova iz proračuna EU
19. Za provedbu stavka 1. točke 6. ovoga članka korisnik će provesti obvezu informiranja o potpori sukladno Prilogu II. ovoga Pravilnika.
VI. ZAHTJEV ZA ISPLATU, POSTUPAK OBRADE I DONOŠENJE ODLUKE
Zahtjev za isplatu
Članak 38.
(1) Potpora se korisniku isplaćuje temeljem Zahtjeva za isplatu/Zahtjeva za isplatu predujma.
(2) Zahtjev za isplatu/zahtjev za isplatu predujma korisnik može podnijeti nakon što Odluka o dodijeli sredstava postane pravomoćna.
(3) Korisnik može podnijeti Zahtjev za isplatu jednokratno ili u ratama do najviše tri rate. Maksimalni iznos prve rate iznosi do 50 % odobrenih sredstava javne potpore.
(4) Korisnik može putem Zahtjeva za isplatu predujma tražiti predujam za ulaganje i to do 50 % odobrenih sredstava javne potpore. Uvjet za isplatu predujma jest dostava:
– bankarske garancije plative »na prvi poziv« i »bez prigovora« u stopostotnoj vrijednosti iznosa predujma ili
– zadužnice u stopostotnoj vrijednosti iznosa predujma ukoliko je korisnik jedinica lokalne samouprave
(5) Korisnici u Podmjeri 7.1. nemaju pravo na isplatu predujma.
(6) Bankarska garancija i zadužnica mora vrijediti od trenutka podnošenja Zahtjeva za isplatu predujma do isteka šest mjeseci nakon krajnjeg roka za podnošenje Zahtjeva za isplatu.
(7) Plaćanje predujma ne isključuje plaćanje u ratama, a broj isplata u ratama kod plaćanja predujma iznosi maksimalno dvije rate.
(8) Isplaćeni predujam iz stavka 4. ovoga članka opravdava se plaćenim računima za odobrena ulaganja pri podnošenju Zahtjeva za isplatu sljedeće rate, te ga je Korisnik obvezan iskoristiti sukladno Odluci o dodjeli sredstava.
(9) Garancija/zadužnica iz stavka 6. ovoga članka će biti vraćena korisniku, temeljem Odluke o jamstvu ako korisnik dokaže izvršenje ulaganja odobrenih Odlukom o dodjeli sredstava.
(10) Garancija iz stavka 6. ovoga članka bit će aktivirana radi povrata sredstava isplaćenog predujma u slučaju neispunjavanja uvjeta iz stavka 8. ovoga članka temeljem Odluke o jamstvu.
(11) Korisnik je dužan dostaviti Izvještaj o napretku projekta svakih šest mjeseci, računajući od dana izdavanja Odluke o dodjeli sredstava.
(12) Prije podnošenja zadnjeg Zahtjeva za isplatu za Podmjeru 7.1. predstavničko tijelo mora usvojiti dokument iz članka 7. ovoga Pravilnika, za koji se traži potpora.
(13) Prije podnošenja zadnjeg Zahtjeva za isplatu za tip operacije 7.2.2., predmet ulaganja mora biti naznačen u Jedinstvenoj bazi podataka o nerazvrstanim cestama koja je sastavni dio – Odluke o nerazvrstanim cestama grada ili općine.
(14) Korisnik prije podnošenja Zahtjeva za isplatu mora imati podmirene/regulirane financijske obveze prema državnom proračunu.
(15) Potpore korisniku koji podliježe neizvršenom nalogu za povrat sredstava izdanom nakon prethodne odluke Komisije kojom je potpora proglašena nezakonitom i nespojivom s unutarnjim tržištem neće se isplaćivati do potpunog izvršenja povrata.
(16) Korisnik je nakon završenog projekta dužan dostaviti Zahtjev za isplatu u elektronskom obliku putem AGRONET-a sustava koji se nalazi na mrežnim stranicama Agencije za plaćanja (www.apprrr.hr). Način podnošenja Zahtjeva za isplatu opisan je u Vodiču za korisnike.
(17) Prilikom podnošenja Zahtjeva za