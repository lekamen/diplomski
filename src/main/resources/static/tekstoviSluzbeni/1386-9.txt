 dužine do 7 metara i snage porivnog stroja do 15 kW na unutarnjim vodama može upravljati osoba koja je osposobljena za voditelja čamca kategorije A.
(2) Čamcem za negospodarske namjene snage porivnog stroja veće od 15 kW na unutarnjim vodama i u području plovidbe IIIc i IV može upravljati punoljetna osoba koja je osposobljena za voditelja čamca kategorije B.
(3) Voditelj čamca kategorije B može rukovati radiotelefonskom postajom na čamcu.
(4) Čamcem za gospodarske namjene, čamcem za javne namjene i skelama za prijevoz do dvanaest putnika, na unutarnjim vodama može upravljati punoljetna osoba osposobljena za voditelja čamca kategorije B.
(5) Osobnim plovilom na vodomlazni pogon (vodeni skuter, jet ski i sl.) i gliserom može upravljati punoljetna osoba osposobljena za voditelja čamca kategorije B.
(6) Čamcem na vesla za osobne potrebe može upravljati osoba starija od 12 godina.
Članak 45.
(1) Na zahtjev osobe koja je stekla Uvjerenje o osposobljenosti za voditelja čamca, lučka kapetanija kod koje je voditelj čamca položio propisani ispit, izdat će Međunarodnu dozvolu za upravljanje rekreacijskim plovilima.
(2) Na zahtjev osobe koja se prijavila za polaganje ispita za voditelja čamca, a nakon uspješno položenog ispita, lučka kapetanija će izdati Međunarodnu dozvolu za upravljanje rekreacijskim plovilima.
(3) Ispravu iz stavka 1. i 2. ovoga članka može steći samo osoba koja je zdravstveno, psihički i mentalno sposobna za upravljanje rekreacijskim plovilom i koja o tome priloži valjani pisani dokaz. (vozačka dozvola, liječničko uvjerenje i druga slična isprava).
Članak 46.
(1) Brodarci koji imaju brodarska zvanja mogu na unutarnjim vodama Republike Hrvatske upravljati čamcima kojima je ovlaštena upravljati osoba osposobljena za voditelja čamca kategorije B.
(2) Brodarci iz stavka 1. ovoga članka svoja zvanja dokazuju svjedodžbama o stručnoj osposobljenosti.
Članak 47.
Na gliseru koji vuče skijaša, padobranca ili osobu na gumenom jastuku ispunjenom zrakom ili slično, pored voditelja čamca kategorije B mora se nalaziti još jedna punoljetna osoba koja nadzire skijaša, padobranca ili druge osobe.
Članak 48.
(1) Nestanak ili znatno oštećenje isprava izdanih sukladno odredbama ovoga Pravilnika osoba na koju isprava glasi, dužna je prijaviti lučkoj kapetaniji/ispostavi koja je ispravu izdala, osim u slučaju iz članka 32. stavka 2. ovoga Pravilnika.
(2) Lučka kapetanija/ispostava će nestalu ispravu rješenjem proglasiti nevažećom.
(3) Protiv rješenja iz stavka 2. ovoga članka žalba nije dopuštena.
(4) Rješenje iz stavka 2. ovoga članka objavit će se u službenom glasilu Republike Hrvatske, o trošku podnositelja prijave.
(5) Lučka kapetanija/ispostava će nestalu ili oštećenu ispravu, na zahtjev vlasnika, zamijeniti novom ispravom. Oštećena isprava će se fizički poništiti bušenjem i vratiti vlasniku.
(6) Rok valjanosti nove isprave ne može biti dulji od datuma isteka roka valjanosti nestale ili oštećene isprave.
(7) Ako se utvrdi da je isprava iz stavka 1. ovoga članka izdana na temelju lažne isprave ili netočnih podataka u ispravi ili u zahtjevu za izdavanje koji utječu na valjanost isprave, izdana isprava će se rješenjem poništiti i oduzeti.
VIII. NAČIN I UVJETI ZA STJECANJE UVJERENJA O STRUČNOJ OSPOSOBLJENOSTI ZA VODITELJA ČAMCA
Članak 49.
(1) Uvjerenje o osposobljenosti za voditelja čamca stječe se položenim ispitom. Ispit se održava pred ispitnim povjerenstvom.
(2) Ispitna povjerenstva se osnivaju pri lučkim kapetanijama.
(3) Ispitna povjerenstva, na prijedlog lučkih kapetana, imenuje ministar na rok od godinu dana.
Članak 50.
(1) Uvjerenje o osposobljenosti za voditelja čamca kategorije A stječe osoba koja:
– ima najmanje 15 godina života i
– položi ispit prema programu iz priloga 4 ovoga Pravilnika.
(2) Uvjerenje o osposobljenosti za voditelja čamca kategorije B stječe osoba koja:
– ima najmanje 16 godina života i
– položi ispit prema programu iz priloga 5 ovoga Pravilnika.
Članak 51.
(1) Ispitno povjerenstvo za voditelja čamca