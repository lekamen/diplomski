38 03.04.2015 Pravilnik o izmjenama Pravilnika o boravku i radu visokokvalificiranih državljana trećih država u Repub­lici Hrvatskoj
MINISTARSTVO UNUTARNJIH POSLOVA
786
Na temelju članka 232. stavka 1. podstavka 13., 14. i 15. Zakona o strancima (»Narodne novine« br. 130/2011 i 74/2013), ministar unutarnjih poslova donosi
PRAVILNIK
O IZMJENAMA PRAVILNIKA O BORAVKU I RADU VISOKOKVALIFICIRANIH DRŽAVLJANA TREĆIH DRŽAVA U REPUBLICI HRVATSKOJ
Članak 1.
U Pravilniku o boravku i radu visokokvalificiranih državljana trećih država u Republici Hrvatskoj (»Narodne novine« br. 120/2012 i 81/2013) u članku 14. stavak 3. briše se.
Dosadašnji stavak 4. postaje stavak 3.
Članak 2.
U članku 16. stavak 3. mijenja se i glasi:
»(3) Državljaninu treće države kojem se odobrava privremeni boravak u svrhu rada u Obrascu 3 na prvoj stranici u rubriku »VRSTA DOZVOLE/TYPE OF PERMIT« upisat će se »EU plava karta«, a u rubriku »NAPOMENE/REMARKS« upisati »rad izvan godišnje kvote«. Državljaninu treće države kojem se odobrava stalni boravak u Obrascu 3 na prvoj stranici u rubriku »VRSTA DOZVOLE/TYPE OF PERMIT« upisat će se »OSOBA S DUGOTRAJNIM BORAVIŠTEM-EU/LONG TERM RESIDENT-EU«, a u rubriku »NAPOMENE/REMARKS« upisat će se »bivši nositelj EU plave karte/rad bez dozvole za boravak i rad«.«.
Članak 3.
Ovaj Pravilnik stupa na snagu osmoga dana od dana objave u »Narodnim novinama«.
Broj: 511-01-152-33328-2015
Zagreb, 27. ožujka 2015.
Ministar Ranko Ostojić, v. r.
