procijeniti posljedice koje će pripajanje imati na njihovu imovinu.
(2) Obavijest koju je potrebno dostaviti ulagateljima fonda preuzimatelja mora sadržavati informacije o postupku pripajanja i posljedice koje bi takav postupak mogao imati na fond preuzimatelj.
(3) Društvo za upravljanje fondom prenositeljem dužno je na prikladan način i jednostavnim jezikom obavijestiti sve ulagatelje fonda prenositelja o svim radnjama i okolnostima pripajanja, kako bi mogli procijeniti posljedice koje će pripajanje imati na njihovu imovinu.
(4) Obavijest koju je potrebno dostaviti ulagateljima fonda prenositelja mora sadržavati sve bitne informacije za ulagatelje, imajući u vidu da ulagatelji ne raspolažu prethodnim saznanjima o značajkama fonda preuzimatelja ili o načinu njegovog poslovanja. Obavijest mora ukazivati na ključne podatke za ulagatelje fonda preuzimatelja i naglasiti važnost upoznavanja s njima.
(5) Obavijest o pripajanju iz stavaka 1. do 4. ovoga članka sadržava:
1. kratak opis razloga za provedbu pripajanja i osnove pripajanja
2. opis predviđenih posljedica pripajanja na ulagatelje fonda prenositelja i fonda preuzimatelja
3. opis i postupak ostvarivanja svih prava koja pripadaju ulagateljima fonda prenositelja i fonda preuzimatelja na temelju odredaba ovoga Zakona te predviđeni dan provođenja statusne promjene
4. ključne podatke za ulagatelje fonda preuzimatelja
5. pojedinosti o tome kako će se postupati s ostvarenom dobiti u fondovima koji sudjeluju u statusnoj promjeni
6. informaciju o tome kako se može dobiti izvješće revizora iz članka 276. ovoga Zakona te mišljenje depozitara iz članka 270. ovoga Zakona i
7. pojedinosti o obustavi trgovanja udjelima zbog provođenja pripajanja.
(6) Dodatni sadržaj obavijesti koja se dostavlja ulagateljima fonda preuzimatelja uključuje i objašnjenje očekivanih važnijih učinaka pripajanja na portfelj fonda preuzimatelja te informacije o namjeri provođenja rebalansa portfelja, prije ili nakon provođenja pripajanja.
(7) Dodatni sadržaj obavijesti koja se dostavlja ulagateljima fonda prenositelja uključuje:
1. pojedinosti o mogućim razlikama u pravima ulagatelja fonda prenositelja, prije i nakon provođenja pripajanja
2. usporedbu razlika ključnih podataka za ulagatelje fonda prenositelja i fonda preuzimatelja u dijelu u kojem ukazuju na sintetičke pokazatelje rizičnosti i uspješnosti ili na različite značajnije rizike
3. usporedbu svih naknada i troškova fonda prenositelja i fonda preuzimatelja, na temelju informacija iz ključnih podataka za ulagatelje
4. ako fond prenositelj zaračunava naknadu vezanu uz prinos, objašnjenje kako će se ona primjenjivati do dana pripajanja
5. ako fond preuzimatelj zaračunava naknadu vezanu uz prinos, objašnjenje kako će se ona naknadno zaračunavati, radi osiguranja poštenog postupanja prema onim ulagateljima koji su prethodno imali udjele u fondu prenositelju
6. informacije o namjeri provođenja rebalansa portfelja prije pripajanja od strane društva za upravljanje fondom prenositeljem
7. ako uvjeti predloženog pripajanja uključuju odredbe o novčanoj isplati, u skladu s člankom 264. ovoga Zakona, obavijesti koje je potrebno dostaviti ulagateljima fonda prenositelja moraju sadržavati pojedinosti o takvoj isplati, uključujući i informaciju o tome kako i kada će ulagatelji fonda prenositelja primiti novčanu isplatu
8. rok do kojeg će ulagatelji u fondu prenositelju imati mogućnost podnositi zahtjeve za izdavanjem i otkupom udjela fonda prenositelja i
9. informaciju o tome kada će ulagatelji u fondu prenositelju, koji nisu zatražili otkup ili zamjenu udjela s člankom 278. stavkom 1. ovoga Zakona, imati mogućnost ostvariti svoja prava kao ulagatelji fonda preuzimatelja.
(8) Društva za upravljanje koja upravljaju fondom prenositeljem i fondom preuzimateljem dostavit će ulagateljima obavijest o pripajanju iz ovoga članka nakon što Agencija društvu za upravljanje fondom prenositeljem izda odobrenje za pripajanje, ali najmanje 30 dana prije zabrane daljnjeg izdavanja ili